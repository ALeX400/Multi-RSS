<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce chilipir! Cât costă biletele la meciul Shkendija – FCSB</title>
      <link>https://www.prosport.ro/fotbal-extern/liga-campionilor/ce-chilipir-cat-costa-biletele-la-meciul-shkendija-fcsb-20223160</link>
      <description><![CDATA[<img src="https://www.prosport.ro/wp-content/uploads/2025/07/Ce-chilipir-Cat-costa-biletele-la-meciul-Shkendija-FCSB-1400x663.jpg"/><br/><p>FCSB s-a calificat cu multe emoții în turul 2 preliminar al UEFA Champions League, după 3-1 și 1-2 cu anonima Inter D’Escaldes din Andorra.</p>
<p>În această fază a competiției, campioana României va da piept cu Shkendija, gruparea nord-macedoneană anunțând că prețul biletului de intrare la manșa tur va fi de doar 25 de lei.</p>
<h2><span>Bilete ieftine la partida Shkendija – FCSB din turul 2 preliminar al UCL</span></h2>
<p>FCSB acces greu în turul 2 preliminar al Ligii Campionilor, după o dublă manșă mai grea decât o arată scorurile înregistrate pe tabela de marcaj, 3-1 și 1-2 cu Inter D’Escaldes din Andorra.</p>
<p>În această rundă, <span>campioana României va întâlni Shkendija</span>, gruparea nord-macedoneană publicând deja prețul biletului la manșa tur, numai 25 de lei.</p>
<p>Shkendija – FCSB se dispută pe National Arena Todor Proeski din Skopje, marți, 22 iulie, de la ora 21.00, în direct pe platforma Voyo. Returul este programat a se juca miercuri, 30 iulie, de la ora 20.30, la București.</p>
<p>Prețul unui bilet la partida Shkendija – FCSB este de 300 de denari, undeva aproximativ 25 de lei.</p>
<p>„Biletele s-au pus în vânzare vineri de la ora 10:30. Manșa tur a turului doi preliminar din UEFA Champions League se va disputa pe 22 iulie pe stadionul ‘Todor Proeski’ din Skopje.</p>
<p>Prețul unui bilet rămâne 300 de denari, iar biletele sunt disponibile online prin rețeaua mktickets.mk începând de astăzi (vineri, 18 iulie), precum și la birourile clubului KF Shkendija din centrul orașului Tetovo. În ziua meciului, biletele vor fi vândute și la casa de bilete a stadionului ’Todor Proeski’ din Skopje.</p>
<p>Pentru a evita așteptările lungi și aglomerația inutilă în fața stadionului, suporterii sunt rugați să achiziționeze biletele în avans”, a anunțat adversara „roș-albaștrilor”.</p>
<p><img alt="Sursa foto: Sport Pictures" class="size-large wp-image-20220419" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Mai-mult-de-atat-nu-se-poate-FCSB-e-calificata-deja-mai-departe-in-Liga-Campionilor-conform-statisticienilor-1-1400x1050.jpg" srcset="https://www.prosport.ro/wp-content/uploads/2025/07/Mai-mult-de-atat-nu-se-poate-FCSB-e-calificata-deja-mai-departe-in-Liga-Campionilor-conform-statisticienilor-1-1400x1050.jpg 1400w, https://www.prosport.ro/wp-content/uploads/2025/07/Mai-mult-de-atat-nu-se-poate-FCSB-e-calificata-deja-mai-departe-in-Liga-Campionilor-conform-statisticienilor-1-768x576.jpg 768w, https://www.prosport.ro/wp-content/uploads/2025/07/Mai-mult-de-atat-nu-se-poate-FCSB-e-calificata-deja-mai-departe-in-Liga-Campionilor-conform-statisticienilor-1-1536x1152.jpg 1536w, https://www.prosport.ro/wp-content/uploads/2025/07/Mai-mult-de-atat-nu-se-poate-FCSB-e-calificata-deja-mai-departe-in-Liga-Campionilor-conform-statisticienilor-1.jpg 1700w" width="1400"/></p>
<h2><span>De peste 13 ori mai ieftine decât la returul cu Inter D’Escaldes</span></h2>
<p>La meciul din Andorra, biletele destinate fanilor FCSB au avut prețuri fextrem de piperate: 65 de euro, aproximativ 330 de lei, în zona peluzei destinate oaspeților.</p>
<p>Pe de altă parte, la meciul tur, disputat pe Stadionul Ghencea, cel mai ieftin tichet a fost de 30 de lei, în peluze, iar cel mai scump, la VIP 1, a costat 200 de lei.</p>
<p>Dacă FCSB va trece și de Shkendija, <span>adversara campioanei României din al treilea tur preliminar </span>se va alege din următoarele dispute, acolo unde primele echipe pornesc ca mari favorite la calificarea mai departe în UEFA Champions League.</p>
<ul>
<li>FC Copenhaga (Danemarca) – Drita (Kosovo)</li>
<li>Steaua Roșie Belgrad (Serbia) – Lincoln Red Imps (Gibraltar)</li>
<li>Ferencvaros (Ungaria) – Noah (Armenia)</li>
<li>Maccabi Tel Aviv (Israel) – Pafos (Cipru)</li>
<li>Slovan Bratislava (Slovacia) – Zrinjski Mostar (Bosnia și Herțegovina)</li>
<li>Qarabag (Azerbaidjan) – Shelbourne (Irlanda)</li>
</ul>
<p> </p>
<p> </p>
<p> </p>

]]></description>
    </item>
    <item>
      <title>E gata! România a distrus Ungaria: ce s-a întâmplat în clasamentul coeficienților UEFA!</title>
      <link>https://www.prosport.ro/fotbal-intern/superliga/e-gata-romania-a-distrus-ungaria-ce-s-a-intamplat-in-clasamentul-coeficientilor-uefa-20223215</link>
      <description><![CDATA[<img src="https://www.prosport.ro/wp-content/uploads/2025/07/E-gata-Romania-a-distrus-Ungaria-ce-s-a-intamplat-in-clasamentul-coeficientilor-UEFA-e1752847437847.jpg"/><br/><p>România a devansat Ungaria în clasamentul coeficienților UEFA, după ce FCSB și CFR Cluj s-au calificat mai departe în tururile preliminare ale cupelor europene. Ardelenii au scos chiar una dintre formațiile maghiare, pe Paksi, scor 3-0 la general.</p>
<p>FCSB a trecut de Inter Club d’Escaldes, chiar dacă a făcut-o în mod chinuitor, iar <span>CFR Cluj a umilit-o pe Paksi </span>în returul dublei manșe a turului 2 din UEFA Europa League. Urmează ca Universitatea Craiova și Universitatea Cluj să intre și ele în luptă.</p>
<h2><span>România a depășit Ungaria în clasamentul coeficienților UEFA</span></h2>
<p>După rezultatele pozitive ale echipelor românești, am depășit Ungaria în clasamentul coeficienților UEFA. Țara noastră ocupă acum poziția 23 pe plan european. Cele două „duble” ale echipelor românești au adus 0,625 puncte la coeficientul de țară.</p>
<p>Victoria celor de la FCSB cu Inter Club d’Escaldes de pe Stadionul Steaua, scor 3-1, a adus un punct, iar victoria ardelenilor din Gruia, scor 3-0, contra lui Paksi, tot un punct. La coeficient a mai contribuit cu 0,5 puncte și egalul din Ungaria al vicecampioanei, scor 0-0.</p>
<p>Fiecare echipă este premiată cu un punct pentru victorie și 0,5 puncte pentru egal. Apoi, punctele obținute dintr-un tur preliminar se împart la numărul de echipe angrenate în cupele europene, în cazul României fiind 4.</p>
<p>Per total, România are un coeficient de 20.125 de puncte, peste țări precum Slovacia (19.975 puncte), Ungaria (19.875 puncte), Ucraina (17.975 puncte) sau Bulgaria (16.500 puncte). În cazul unor rezultate bune, românii pot avea ocazia de a depăși chiar și Serbia, care are cu doar 0.125 puncte mai mult.</p>
<h2><span>Cum arată clasamentul coeficienților UEFA la vârf</span></h2>
<p>Vârful clasamentului este ocupat de țările din vestul Europei. Pe prima poziție se află Anglia, cu 90.839 puncte, care va fi reprezentată în acest sezon de Manchester City, Newcastle, Tottenham, Liverpool, Chelsea, Aston Villa și Nottingham Forest.</p>
<p>Podiumul este completat de Italia, cu 80.946 puncte, și Spania, cu 74.956 puncte. Cele două vor fi reprezentate de către șase echipe fiecare. Pe locurile 4-5 se află Germania și Franța, ambele cu coeficienți între 65 și 71.5 de puncte.</p>
<p>Cele mai slabe țări la nivel european sunt San Marino, cu doar 2.500 puncte, Gibraltar, cu 4.959 puncte, și, surprinzător, Macedonia de Nord, cu 5.417 puncte.</p>
<p><span>FCSB va juca împotriva celor de la Shkendija</span> în turul 2 preliminar al Ligii Campionilor. Campionii macedoneni au adus 1.5 puncte la coeficient în acest sezon. Deși s-au calificat cu greu împotriva celor de la The New Saints, macedonenii nu se tem de FCSB.</p>

]]></description>
    </item>
    <item>
      <title>Marius Şumudică, verdict despre FCSB în Liga Campionilor. E surprinzător pentru mulți</title>
      <link>https://www.prosport.ro/fotbal-extern/liga-campionilor/marius-sumudica-verdict-despre-fcsb-in-liga-campionilor-e-surprinzator-pentru-multi-20223019</link>
      <description><![CDATA[<img src="https://www.prosport.ro/wp-content/uploads/2025/07/Marius-Sumudica-verdict-despre-FCSB-in-Liga-Campionilor.-E-surprinzator-pentru-multi-1400x778.jpg"/><br/><p>După o calificare cu emoții în fața lui Inter Escaldes, FCSB o va înfrunta în turul doi preliminar al Ligii Campionilor pe campioana Macedoniei de Nord, Shkendija. Mulți se așteaptă la o dublă dificilă, dar nu și Marius Șumudică.</p>
<p>Prima manșă se va disputa marți, 22 iulie, la ora 21:00, pe „Todor Proeski National Arena” din Skopje. Fanii care nu vor face deplasarea o vor putea urmări în direct, dar nu la TV, ci online.</p>
<h2><span>Marius Șumudică, convins că FCSB o va învinge mai ușor pe Shkendija</span></h2>
<p>Chestionat despre șansele roș-albaștrilor de a trece de Shkendija, „Șumi” a avut un discurs extrem de optimist. Nu doar că i-a catalogat drept favoriți, dar a opinat că victoria va fi obținută cu mai mare ușurință decât în <span>duelul din runda anterioară</span>.</p>
<p>Motivul? Inter Escaldes are în componență jucători cu calități tehnice superioare țării din care provin și practică un joc diferit de cel al formației macedonene.</p>
<blockquote><p>„FCSB va avea un meci mai ușor cu cei din Macedonia de Nord. FCSB va avea posesia, va avea mingea. Echipa din Andorra a fost foarte bine așezată în teren, cu jucători cu o tehnicitate mult peste media Andorrei, cu jucători care pot juca la nivel înalt. FCSB se va califica mult mai ușor decât cu andorezii”, a declarat Marius Șumudică pentru <span>fanatik.ro</span>.</p></blockquote>
<h2><span>Târnovanu, „urecheat”: „N-are voie să facă așa ceva”</span></h2>
<p>În altă ordine de idei, tehnicianul nu a ezitat să-i reproșeze lui Ștefan Târnovanu <span>momentele de ezitare</span> din partida cu Inter Escaldes. Emoțiile sau oboseala nu pot fi folosite ca justificări, din punctul său de vedere, în cazul unui portar care s-a confruntat cu adversari mult mai dificili precum Manchester United sau Olympique Lyon.</p>
<blockquote><p>„Târnovanu încă din prima repriză, are niște ieșiri hazardate. Nu știu dacă a prins vreo minge, le-a jucat ca la volei. La talia lui, nu avea voie să facă așa ceva. Asta îți dă inconstanță și o neîncredere din punct de vedere fotbalistic pentru ceilalți.</p>
<p> </p>
<p>N-am văzut niciodată FCSB să plece fără construcție de la linia de 6 metri, numai cu minge lungă, în condițiile unui adversar inferior. Asta înseamnă teamă și conservarea de rezultat pentru a merge mai departe. Sunt în grafic, dar jocul lasă de dorit.</p>
<p> </p>
<p>Mi-aș dori să pun toate astea pe seama încărcăturii, efortului și filosofiei de antrenament ca să ajungă la forma maximă mai târziu, cu adversari dificili, dar nu poți uita fotbalul și nu îți poate fi frică când tu ai jucat cu Manchester United, cu Midtjylland…”, a spus Șumudică.</p></blockquote>

]]></description>
    </item>
    <item>
      <title>Bogdan Stelea are curaj să îl pună la punct pe Gigi Becali pentru că l-a făcut praf pe Ștefan Târnovanu: „E gratuit să creezi gratuit presiunea asta”</title>
      <link>https://www.prosport.ro/fotbal-intern/superliga/bogdan-stelea-are-curaj-sa-il-puna-la-punct-pe-gigi-becali-pentru-ca-l-a-facut-praf-pe-stefan-tarnovanu-e-gratuit-sa-creezi-gratuit-presiunea-asta-20222979</link>
      <description><![CDATA[<img src="https://www.prosport.ro/wp-content/uploads/2025/07/Bogdan-Stelea-are-curaj-sa-il-puna-la-punct-pe-Gigi-Becali-pentru-ca-l-a-facut-praf-pe-Stefan-Tarnovanu-„E-gratuit-sa-creezi-gratuit-presiunea-asta-1400x1050.jpg"/><br/><p>Bogdan Stelea (57 de ani) a vorbit despre situația delicată prin care trece Ștefan Târnovanu (25) la FCSB și chiar i-a dat un sfat lui Gigi Becali (60).</p>
<p>Patronul campioanei României l-a criticat dur pe portar, după o eroare comisă în partida Inter Escaldes – FCSB 2-1, și a spus că îl va scoate dintre buturi. Așadar, la duelul cu Petrolul din etapa 2 a Superligii este de așteptat să apere Lukas Zima (31).</p>
<h2><span>Reacția lui Bogdan Stelea după ce Ștefan Târnovanu a ajuns pe lista neagră a lui Gigi Becali</span></h2>
<p>Marți, 15 iulie 2025, Ștefan Târnovanu a fost integralist în returul Inter Escaldes – FCSB 2-1, din primul tur preliminar al Ligii Campionilor.</p>
<p>Portarul în vârstă de 25 de ani a avut câteva parade bune, însă a și comis-o, la scurt timp după golul de 1-0 marcat de Radunovic. Târnovanu a greșit o pasă în flancul stâng, care l-a determinat pe Mihai Popescu să facă fault și să se aleagă cu un cartonaș galben. Ulterior, din aceeași lovitură liberă, mingea a fost centrată în careu și Andreu a marcat golul de 1-1.</p>
<p><span>Ștefan Târnovanu și-a pus cenușă în cap</span> pentru eroarea comisă, însă patronul FCSB nu s-a lăsat impresionat de declarațiile fotbalistului. Astfel, imediat după Inter Escaldes – FCSB 2-1, <span>Gigi Becali a spus că Târnovanu va fi out din poartă</span> pentru partida cu Petrolul.</p>
<blockquote><p>Pasează el acolo în stânga, vrea să arate că e pasator”, a răbufnit Gigi Becali, criticând jocul de picior al goalkeeperului său.</p></blockquote>
<p>Bogdan Stelea a vorbit și el despre situația lui Târnovanu și l-a sfătuit pe Gigi Becali să fie mai blând cu fotbalistul său, pentru că altfel riscă să îl bage într-o pasă proastă:</p>
<blockquote><p>El vrea să meargă în străinătate, dar acolo va trebui să construiască (n.r. – cu mingea la picior). E o chestie pe care o poate regla dacă se antrenează. Este mai mult o problemă de încredere și antrenament. Mi se pare puțin gratuit să-i creezi presiunea asta și în permanență să-i spui lui Târnovanu că nu știe jocul cu piciorul. Mai bine îl încurajezi și îi spui să se informeze și să joace simplu, din maximum două-trei atingeri. Dacă i se întâmplă o chestie ca asta și apare toată lumea la televizor și îi spune că are problema asta…”, a declarat Bogdan Stelea, la <span>Digi Sport</span>.</p></blockquote>
<h2><span>Zima, gata să bifeze al treilea său meci la FCSB</span></h2>
<p>Rămâne de văzut dacă Gigi Becali se va ține de cuvânt și îl va lăsa pe banca de rezerve pe Ștefan Târnovanu la partida Petrolul – FCSB, care e programată sâmbătă, 19 iulie, de la ora 21:30.</p>
<p>În acest scenariu, responsabilitatea de a apăra împotriva „lupilor” îi va reveni lui Lukas Zima, pe care FCSB l-a cumpărat chiar de la Petrolul Ploiești.</p>
<p>Pentru gruparea de pe arena „Ilie Oană”, Zima a jucat 60 de partide, iar pe 20 le-a terminat fără gol primit. În schimb, la FCSB a jucat doar de două ori și a încasat 5 goluri.</p>

]]></description>
    </item>
    <item>
      <title>Denis Alibec a avut puterea să recunoască decizia grea pe care a trebuit să o ia din cauza lui Gigi Becali: „Familia mea nu își mai dorea să mă întorc”</title>
      <link>https://www.prosport.ro/fotbal-intern/superliga/denis-alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-gigi-becali-familia-mea-nu-isi-mai-dorea-sa-ma-intorc-20222834</link>
      <description><![CDATA[<img src="https://www.prosport.ro/wp-content/uploads/2025/07/Denis-Alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-Gigi-Becali-„Familia-mea-nu-isi-mai-dorea-sa-ma-intorc.webp"/><br/><p>În timp ce așteaptă verdictul medicilor la accidentarea pe care a suferit-o în Supercupa României, Denis Alibec (34 de ani) a acordat un interviu și, printre altele, a avut puterea să recunoască decizia grea pe care a trebuit să o ia din cauza lui Gigi Becali (67).</p>
<p>În vara acestui an, experimentatul atacant s-a întors la FCSB, unde până nu demult spunea că nu va mai reveni niciodată. Motivul? Familia lui a fost afectată de felul în care s-a încheiat precedenta colaborare dintre el și Gigi Becali, cea din intervalul 2017-2018.</p>
<h2><span>Denis Alibec, la momentul adevărului. De ce a acceptat, de fapt, să revină la FCSB</span></h2>
<p>În finalul lunii mai, <span>Denis Alibec a plecat de la protectorul Gică Hagi la „dictatorul” Gigi Becali</span> și a luat prin surprindere întreg peisajul fotbalului românesc.</p>
<p>Faptul că patronul FCSB l-a dorit nu a fost o surpriză, având în vedere că miliardarul a insistat pentru serviciile atacantului în mai toate ferestrele de transferuri din istoria recentă. Alibec a fost cel care a surprins, deoarece până nu demult spunea răspicat că nu va mai reveni la gruparea roș-albastră.</p>
<p>Atacantul a reprezentat-o pe FCSB în perioada ianuarie 2017-iulie 2018, iar atunci când a plecat de la echipă nu a făcut-o în cele mai bune condiții. Acel episod i-a afectat familia, iar din acest motiv, Alibec a transmis că nu va mai colabora din nou cu Gigi Becali.</p>
<p>Însă, imposibilul a devenit posibil, iar <span>Denis Alibec a semnat cu FCSB și chiar a impresionat în amicale</span>. Din nefericire, în prima partidă oficială și singura, cea din Supercupa României, cu CFR Cluj, atacantul a avut ghinion și a ieșit accidentat de pe teren după doar 11 minute.</p>
<p>În timp ce așteaptă verdictul medicilor, pentru a vedea dacă se impune o intervenție chirurgicală sau nu, Alibec a explicat cum a luat decizia de a reveni la FCSB:</p>
<blockquote><p>Familia mea nu îşi mai dorea să mă întorc aici, pentru ultima perioadă petrecută la Steaua (n.r. – FCSB). Dar am avut şi eu partea mea de vină, pentru că n-am ştiut să gestionez perioada aceea. Dar acum a trecut, e un nou grup, o nouă provocare pentru mine şi mă bucur să mă aflu aici. I-am spus: «Mă duc la Steaua (n.r. – FCSB)» şi cam atât. Nu s-a supărat sau ceva. Mi-a spus: «Du-te, mamă, dacă tu îţi doreşti asta. Şi dacă e visul tău să joci în UCL, doar acum îl mai poţi realiza». Mama, la fel, m-a sprijinit şi n-am avut nicio problemă”, a declarat Denis Alibec, într-un material video împărtășit de eAD, compania care deține drepturile TV pentru Superliga.</p></blockquote>
<h2><span>Statisticile lui Denis Alibec de la FCSB</span></h2>
<p>În prima aventură a sa de la FCSB, Denis Alibec a jucat 42 de partide în toate competițiile, în care a contribuit cu 12 goluri și 10 pase decisive.</p>
<p>În schimb, în actuala experiență, atacantul a bifat doar cele 11 minute din Supercupa României, fără să înscrie sau să ofere vreun assist.</p>
<p>Așadar, Denis Alibec va trebui să mai aibă ceva răbdare până când își va putea îmbunătăți statisticile. Gigi Becali a anunțat că ar putea reveni în 2-3 săptămâni, în cazul în care nu va fi nevoie de o intervenție chirurgicală. În schimb, dacă problemele la menisc se dovedesc a fi grave și trebuie operat, atunci Alibec va fi indisponibil până în octombrie, cel puțin.</p>
<p>Potrivit site-ului de specialitate Transfermarkt, cota de piață a lui Denis Alibec este de 600.000 de euro.</p>

]]></description>
    </item>
  </channel>
</rss>
