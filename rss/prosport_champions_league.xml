<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Radu Drăguşin, în mijlocul unui război imens la Tottenham! Romero, atac împotriva conducerii: „Ies doar când e bine şi spun minciuni!”</title>
      <link>https://www.prosport.ro/fotbal-extern/radu-dragusin-in-mijlocul-unui-razboi-imens-la-tottenham-romero-atac-impotriva-conducerii-ies-doar-cand-e-bine-si-spun-minciuni-20357963</link>
      <description><![CDATA[<img src="https://www.prosport.ro//wp-content/uploads/2026/01/Radu-Dragusin-in-mijlocul-unui-razboi-imens-la-Tottenham-Romero-atac-impotriva-conducerii-„Ies-doar-cand-e-bine-si-spun-minciuni22-1400x933.jpg"/><br/><p>Fără să aibă vreo vină, Radu Drăgușin (23 de ani) a ajuns în mijlocul unui război imens la Tottenham Hotspur, care s-ar putea lăsa cu demiteri.</p>
<p>Căpitanul Cristian Romero (27) nu s-a mai putut abține după înfrângerea cu Bournemouth, 2-3, care a dus echipa pe locul 14 în Premier League, și a lansat un atac dur împotriva conducerii.</p>
<h2><span>Cristian Romero, colegul lui Radu Drăgușin și căpitanul lui Tottenham, a atacat conducerea după eșecul cu Bournemouth</span></h2>
<p><span>Radu Drăgușin a fost rezervă neutilizată la remiza cu Sunderland</span> de pe 4 ianuarie, 1-1, și același statut l-a avut și miercuri seară, 7 ianuarie, când Tottenham a fost învinsă în deplasare de Bournemouth, scor 2-3.</p>
<p>În timp ce <span>Florin Manea negociază transferul lui Radu Drăgușin la o echipă unde să poată bifa minute</span>, în cadrul clubului Tottenham pare să fi izbucnit un război uriaș.</p>
<p>Eșecul cu Bournemouth a fost al 8-lea al sezonului de Premier League bifat de Tottenham, care s-a prăbușit până pe locul 14 în clasament. Echipa a înregistrat o singură victorie în ultimele 6 etape, iar managerul Thomas Frank caută în continuare soluții de a scoate echipa din criză.</p>
<p>Însă, după rezultatul de miercuri seară, căpitanul Cristian Romero i-a îngreunat misiunea, deoarece a ieșit cu un atac public la adresa conducerii.</p>
<p>„În momente precum acesta, alții ar trebui să iasă în față și să vorbească… Dar nu o fac – așa cum se întâmplă de câțiva ani. Își fac apariția doar atunci când lucrurile merg bine, pentru a spune câteva minciuni. Vom continua să fim aici, vom munci, vom fi uniți și vom da tot ce avem mai bun pentru a schimba lucrurile. Mai ales în astfel de momente, noi (n.r. – jucătorii) trebuie să păstrăm tăcerea și să muncim mult mai mult pentru a merge mai departe împreună, pentru că se poate întâmpla în fotbal. Dacă suntem uniți ne va fi mai ușor. Îmi cer scuze tuturor fanilor care ne sunt alături peste tot, care sunt mereu prezenți și despre care știu că vor continua să fie prezenți. Noi suntem responsabili, nu există nicio îndoială în privința asta. Dar vom continua să înfruntăm situația și să încercăm să schimbăm lucrurile, atât pentru noi, cât și pentru club”, a scris Cristian Romero, mesajul său fiind preluat și de celebrul <span>jurnalist Fabrizio Romano</span>.</p>
<div class="wp-caption aligncenter" id="attachment_20357988" style="width: 1410px"><img alt="" aria-describedby="caption-attachment-20357988" class="size-large wp-image-20357988" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/cristian-romero-1400x933.jpg" srcset="https://www.prosport.ro/wp-content/uploads/2026/01/cristian-romero-1400x933.jpg 1400w, https://www.prosport.ro/wp-content/uploads/2026/01/cristian-romero-768x512.jpg 768w, https://www.prosport.ro/wp-content/uploads/2026/01/cristian-romero-1536x1024.jpg 1536w, https://www.prosport.ro/wp-content/uploads/2026/01/cristian-romero-2048x1365.jpg 2048w" width="1400"/><p class="wp-caption-text" id="caption-attachment-20357988">SURSA FOTO: MEDIAFAX. Cristian Romero</p></div>
<h2><span>Ce urmează pentru Tottenham</span></h2>
<p>Meciul cu Bournemouth a fost extrem de tensionat pentru echipa lui Radu Drăgușin. Antrenorul Thomas Frank a fost observat cu un pahar de cafea pe care era imprimată sigla marii rivale Arsenal, însă aparent acesta a fost păcălit de cei de la stadionul lui Bournemouth. Cu toate acestea, fanii lui Spurs nu au gustat gluma și i-au cerut demisia antrenorului în mediul online.</p>
<p>Totodată, suporterii au avut o dispută și cu jucătorii după fluierul final de pe Vitality Stadium. Micky van de Ven s-a certat cel mai tare cu fanii, însă la conflict au participat ulterior și Joao Palhinha cu Pedro Porro.</p>
<p>Așadar, situația în nordul Londrei nu este deloc una bună, iar în runda 22 din Premier League, pe 17 ianuarie, Tottenham va da peste rivala locală West Ham, care se zbate să iasă din zona locurilor retrogradabile.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/MJrZ4nr86m0?si=u0owfXvBlPBJ6EIw" title="YouTube video player" width="560"></iframe></p>

]]></description>
    </item>
    <item>
      <title>„Aș fi fost foarte supărat!”. Chivu, tranșant după Parma – Inter 0-2</title>
      <link>https://www.prosport.ro/fotbal-extern/as-fi-fost-foarte-suparat-chivu-transant-dupa-parma-inter-0-2-20357761</link>
      <description><![CDATA[<img src="https://www.prosport.ro//wp-content/uploads/2026/01/„As-fi-fost-foarte-suparat.-Chivu-transant-dupa-Parma-Inter-0-2.webp"/><br/><p>Miercuri, 7 ianuarie 2026, Inter a învins-o în deplasare pe Parma, scor 2-0 în etapa cu numărul 19 din Serie A, iar Cristi Chivu (45 de ani) și compania s-au desprins în fruntea clasamentului.</p>
<p>„Nerazzurrii” au profitat de un alt rezultat înregistrat miercuri. Napoli a remizat pe teren propriu cu Verona, scor 2-2.</p>
<h2><span>Cristi Chivu spune că jucătorii săi nu au fost interesați de partida Napoli – Verona. Ce le-a dezvăluit reporterilor, după Parma – Inter 0-2</span></h2>
<p><span>Inter a învins-o pe Parma în runda 19 din Serie A, scor 2-0</span> pe stadionul „Ennio Tardini”, iar mulțumită acestui rezultat s-a desprins ușor în fruntea clasamentului.</p>
<p><span>Victoria obținută de fotbaliștii lui Criti Chivu a fost foarte importantă</span>, însă un impact la fel de mare l-a avut și rezultatul de egalitate înregistrat în disputa Napoli – Verona 2-2.</p>
<p>Campioana en-titre s-a încurcat pe teren propriu în fața ocupantei locului 18 din Serie A, iar astfel a ajuns în postura de a rămâne la o distanță considerabilă față de Inter. Napoli are 38 de puncte după 18 etape, în timp ce Inter, mulțumită succesului cu Parma, a ajuns la 42 de puncte.</p>
<p>După victoria de pe stadionul „Ennio Tardini”, reporterii l-au întrebat pe Cristi Chivu dacă fotbaliștii săi au fost motivați și de rezultatul înregistrat la Napoli. Partida de sub Vezuviu s-a terminat cu puțin timp înainte de fluierul de start de pe „Tardini”, astfel că jucătorii ar fi putut vedea deznodământul.</p>
<p>Cristi Chivu a negat, însă, acest scenariu și a spus că ar fi fost extrem de furios pe elevii săi în cazul în care aceștia ar fi fost focusați pe alt joc și nu pe al lor:</p>
<p>„Dacă ar fi făcut asta, aș fi fost foarte, foarte supărat! Principala noastră preocupare trebuie să fie întotdeauna meciul pe care îl jucăm. Am început încălzirea când meciul de la Napoli încă se juca, deci a fost imposibil să știm ce s-a întâmplat acolo. În schimb, știam doar cât de important este să luăm cele trei puncte cu Parma. Așa că felicit echipa pentru prestația avută, pentru maturitatea și profesionalismul arătate”, a declarat Cristi Chivu, la <span>Inter TV</span>, după victoria cu Parma.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/lxhaPXolRK4?si=OtRYM5dx6-UXYeM3" title="YouTube video player" width="560"></iframe></p>
<h2><span>Ce urmează pentru „nerazzurri”</span></h2>
<p>Rivala AC Milan are tot 38 de puncte, la fel ca Napoli, însă spre deosebire de campioană nu și-a jucat meciul din etapa 18. „Rossonerii” vor primi vizita lui Genoa, joi, 8 ianuarie 2025, de la ora 21:45. Astfel, în eventualitatea în care AC Milan va câștiga, distanța dintre locul 1 și locul 2 va deveni din nou una fragilă, de doar un punct.</p>
<p>Revenind la Inter, echipa antrenată de Cristi Chivu va avea parte de un test cu adevărat dificil în etapa 20, pe 11 ianuarie, de la ora 21:45, atunci când va primi vizita campioanei Napoli.</p>
<p>„Nerazzurrii” vor încerca să își ia revanșa după partida tur, disputată pe 25 octombrie, pe care au pierdut-o cu un clar 1-3.</p>

]]></description>
    </item>
    <item>
      <title>„Chivu e un antrenor special”. Românul are Italia la picioare</title>
      <link>https://www.prosport.ro/fotbal-extern/chivu-e-un-antrenor-special-romanul-are-italia-la-picioare-20357014</link>
      <description><![CDATA[<img src="https://www.prosport.ro//wp-content/uploads/2026/01/„Chivu-e-un-antrenor-special22.-Romanul-are-Italia-la-picioare.webp"/><br/><p>Andrea Ranocchia (37 de ani), fost internațional italian care a cucerit patru trofee cu Inter, între care și un titlu, și-a scos pălăria în fața antrenorului Cristi Chivu (45).</p>
<p>Ranocchia a analizat prestațiile pe care liderul din Serie A le-a avut în ultimele luni și a sugerat că românul a contribuit din plin la forma lui Inter.</p>
<h2><span>Cristi Chivu, lăudat de fostul său coechipier, Andrea Ranocchia</span></h2>
<p>Cristi Chivu și Inter Milano au început anul 2026 la fel cum au încheiat 2025, cu o victorie, iar acest detaliu le permite să rămână în fruntea Serie A.</p>
<p>Concret, <span>Inter a învins-o pe Bologna în etapa 18 din Serie A, scor 3-1 pe „Giuseppe Meazza”</span>. Iar în urma rezultatului menționat, „nerazzurrii” au ajuns la 39 de puncte adunate în campionat. Pe locul secund se află AC Milan, cu 38 de puncte, în timp ce podiumul e completat de Napoli, cu 37 de puncte. Juventus și AS Roma țin și ele aproape, ambele cu câte 36 de puncte.</p>
<p><span>Criti Chivu a fost lăudat în debutul acestui an de Andrea Mandorlini, fostul antrenor de la CFR Cluj</span>, iar mai nou a primit complimente și din partea unui fost coechipier. Este vorba despre fostul fundaș central Andrea Ranocchia, cu care a făcut echipă chiar la Inter.</p>
<p>Retras din activitate în septembrie 2022, de la Monza, Ranocchia a rămas un mare fan al „nerazzurrilor” și recent a analizat prestația echipei din sezonul actual.</p>
<p>Lautaro Martinez, Pio Esposito, Manuel Akanji și Cristi Chivu s-au regăsit printre remarcații fostului internațional italian:</p>
<p>„Chivu este un antrenor special. Are o personalitate profundă, iar experiența pe care a acumulat-o pe teren, ca jucător, este de invidiat. Nu se lasă copleșit de emoții. Îl văd mereu foarte concentrat pe echipa sa”, a remarcat Andrea Ranocchia, potrivit <span>InterNews24.com</span>.</p>
<h2><span>Ce a spus despre elevii antrenorului român</span></h2>
<p>Așa cum am precizat deja, dintre jucători, remarcații lui Andrea Ranocchia au fost căpitanul Martinez, puștiul Esposito și nou-venitul Akanji.</p>
<p>„De-a lungul anilor, cu experiența acumulată și cu golurile marcate, Lautaro a devenit un jucător cheie. A crescut atât de mult, iar acum, la fiecare meci poate fi decisiv. Pur și simplu își îngrozește adversarii prin mișcările pe care le are și prin ocaziile pe care și le creează. Pio Esposito? Din punct de vedere al caracterului, a demonstrat deja că înțelege foarte bine din ce echipă face parte. Este un jucător de care Inter avea nevoie și care, dacă se va descurca la fel de bine, va fi important pentru naționala Italiei. Îmi place foarte mult și de Akanji. Un jucător ca el, care a câștigat deja totul, nu ar putea aduce decât un plus unei echipe cu ambiții precum Inter. Dacă e sănătos, e un jucător indispensabil!”, a completat Andrea Ranocchia.</p>
<p>Pentru naționala mare a Italiei, Andrea Ranocchia a jucat într-un total de 21 de partide.</p>

]]></description>
    </item>
    <item>
      <title>E oficial. Chelsea și-a numit noul antrenor</title>
      <link>https://www.prosport.ro/fotbal-extern/e-oficial-chelsea-si-a-numit-noul-antrenor-20356382</link>
      <description><![CDATA[<img src="https://www.prosport.ro//wp-content/uploads/2026/01/E-oficial.-Chelsea-si-a-numit-noul-antrenor--e1767702244992-1400x779.jpg"/><br/><p>Marți, 6 ianuarie 2026, prin intermediul unui comunicat oficial, Chelsea Londra și-a numit noul antrenor, care a semnat o înțelegere pe termen lung, până la data de 30 iunie 2032 mai precis.</p>
<p>Comunicatul clubului din Premier League a venit la doar câteva zile după ce precedentul tehnician, Enzo Maresca (45 de ani), a fost îndepărtat din funcție.</p>
<h2><span>Oficial: Liam Rosenior e noul antrenor de la Chelsea!</span></h2>
<p>Anul 2026 a început furtunos în Premier League, după ce doi dintre granzii campionatului au ales să își demită antrenorii.</p>
<p><span>Primul club a fost Chelsea Londra, care l-a fat afară pe Enzo Maresca</span> după doar un an și jumătate. Mai apoi a urmat anunțul la fel de șocant venit de pe Old Trafford, unde <span>Ruben Amorim și-a încheiat aventura de la Manchester United</span>, la doar 14 luni distanță de la momentul instalării sale în funcție.</p>
<p>„Diavolii” încă negociază pentru a-i aduce un înlocuitor lui Amorim, în timp ce la Chelsea șefii s-au mișcat extrem de rapid, iar marți, 6 ianuarie, au venit cu un comunicat oficial.</p>
<p>Enzo Maresca va fi înlocuit de englezul Liam Rosenior, care este născut chiar la Londra și de-a lungul carierei de fotbalist le-a reprezentat pe Bristol, Fulham, Torquay, Reading, Ipswich, Hull sau Brigthon.</p>
<p>La formația din urmă menționată și-a început și cariera de antrenor, după care a trecut pe la Derby și Hull City, înainte de a semna cu Strasbourg, din Franța, în iulie 2024.</p>
<p>În Hexagon, Liam Rosenior poate spune că s-a afirmat cu adevărat din postura de tehnician, după ce a reușit să termine pe locul 7 în sezonul 2024-2025 de Ligue 1, deși a avut un lot modest la dispoziție. Tot pe locul 7 din Ligue 1 i-a lăsat pe francezi și în debutul lui 2026, când a ales să dea curs propunerii de nerefuzat venite din partea lui Chelsea.</p>
<p>„Clubul de fotbal Chelsea este încântat să îl anunțe pe Liam Rosenior în calitate de antrenor principal al echipei masculine. Englezul a semnat un contract valabil până în 2032. Rosenior ajunge pe Stamford Bridge după o experiență bifată peste mare, la RC Strasbourg, unde a reușit să califice echipa în cupele europene pentru prima oară după 19 ani de așteptare”, au comunicat londonezii, pe <span>ChelseaFC.com</span>.</p>
<h2><span>Primele cuvinte ale lui Liam Rosenior</span></h2>
<p>Prin intermediul aceluiași comunicat, Liam Rosenior a oferit primele declarații în calitate de antrenor al clubului Chelsea Londra:</p>
<p>„Sunt extrem de măgulit și onorat să fiu numit în calitate de antrenor principal la Chelsea. Este un club cu o stare de spirit unică și cu o istorie bogată în materie de trofee câștigate. Treaba mea va fi să păstrez această identitate și creez o echipă care să reflecte aceste valori la fiecare joc. Și, nu în ultimul rând, va trebui să continuăm să câștigăm trofee. Să fiu numit în acest rol reprezintă totul pentru mine și vreau să le mulțumesc tuturor celor implicați pentru oportunitatea și încrederea pe care mi le-au oferit. Voi da totul pentru ca acest club să aibă succesul pe care îl merită. Cred profund în munca de echipă, în unitate, în comunitate și aceste valori vor fi nucleul a tot ceea ce vom face aici. Vor fi fundația noastră către succes. Sunt extrem de încântat să pot lucra cu o un grup extrem de talentat de jucători și antrenori, să construim o relație strânsă pe teren și în afara acestuia și să creăm un mediu în care toți să se simtă uniți și mânați de atingerea aceluiași obiectiv. Am o reală foame de victorii și voi da totul, în fiecare zi, pentru a ajuta această echipă să concureze și să câștige de cea mai înaltă manieră. Vreau ca fanii noștri să fie mândri de cine suntem și de ceea ce reprezentăm în fiecare meci pe care îl jucăm. Ei sunt sufletul acestui enorm, istoric și uriaș club de fotbal. Abia aștept să vă întâlnesc pe toți, abia aștept să începem treaba”, a transmis Liam Rosenior.</p>
<p>În cele 63 de partide pe care le-a bifat din postura de antrenor al lui Strasbourg, Liam Rosenior a înregistrat 32 de victorii, 14 egaluri și 17 înfrângeri. Golaverajul a fost unul pozitiv, anume 109 goluri marcate și 81 primite.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/-bHvJ6Fc44U?si=AACW3uBA9wQdyLEO" title="YouTube video player" width="560"></iframe></p>

]]></description>
    </item>
    <item>
      <title>Guardiola a turbat de furie! „Vreţi să mă concediaţi, deja? Am un salariu foarte mare”</title>
      <link>https://www.prosport.ro/fotbal-extern/guardiola-a-turbat-de-furie-vreti-sa-ma-concediati-deja-am-un-salariu-foarte-mare-20354541</link>
      <description><![CDATA[<img src="https://www.prosport.ro//wp-content/uploads/2026/01/Guardiola-a-turbat-de-furie-„Vreti-sa-ma-concediati-deja-Am-un-salariu-foarte-mare.webp"/><br/><p>La conferința de presă premergătoare partidei Manchester City – Chelsea, din etapa 20 a Premier League, Pep Guardiola (54 de ani) a fost întrebat de reporteri despre plecare și a turbat de furie.</p>
<p>Antrenorul a transmis ulterior că mai are contract până la data de 30 iunie 2027 și că va părăsi clubul doar dacă va fi dat afară.</p>
<h2><span>Pep Guardiola nu se mai gândește la plecare! E fericit la Manchester City și rămâne cel puțin până în 2027</span></h2>
<p>Pep Guardiola este și va rămâne o legendă a clubului Manchester City, după ce din iulie 2016 și până în prezent a reușit să așeze în vitrina clubului nu mai puțin de 18 trofee. Concret, antrenorul a cucerit alături de „cetățeni” UEFA Champions League, 6 titluri în Premier League, o Supercupă a Europei, un Mondial al Cluburilor, două Cupe și 3 Supercupe ale Angliei, plus 4 Cupe ale Ligii Angliei.</p>
<p>Așadar, chiar dacă <span>a mai amenințat cu demisia de câteva ori, Pep Guardiola</span> nu și-a văzut niciodată pus în pericol postul la Manchester City.</p>
<p>Trebuie precizat și că pe parcursul ultimilor ani, antrenorul spaniol a transmis de câteva ori că se gândește să ia pauză de la antrenorat, fiind oarecum extenuat.</p>
<p>Însă, la conferința de presă premergătoare meciului Manchester City – Chelsea, din etapa 20 a Premier League, <span>Guardiola a fost întrebat despre plecare și în replică s-a certat cu reporterii</span>. Antrenorul a spus că nu se gândește să renunțe la salariul uriaș pe care îl încasează din partea șeicilor și a amintit că actuala sa înțelegere mai e valabilă până în iunie 2027:</p>
<p>„Vreţi să mă concediaţi? Salariul meu este atât de mare… Mai am un an de contract după ce se termină acest sezon. Am contract. Am spus-o de o mie de ori. Ştiu că te-ai săturat de mine după 10 ani aici. Într-o zi voi pleca, îţi promit. Sunt fericit aici, superiorii mei mă respectă şi au dovedit-o anul trecut când nu am câştigat niciun meci în trei luni”, a declarat Pep Guardiola, înaintea disputei cu Chelsea, echipă care s-a despărțit de antrenorul Enzo Maresca.</p>
<h2><span>Pep Guardiola și-a prelungit contractul cu Manchester City în 2024</span></h2>
<p>Înainte de prelungirea contractului din toamna lui 2024, pe încă două sezoane, Pep Guardiola le spunea chiar el reporterilor că aventura sa la Manchester City nu va mai continua.</p>
<p>„Realitatea este că sunt mai aproape de a pleca, decât de a rămâne. Am discutat cu clubul și sentimentul meu este că vreau să rămân acum. Voi rămâne și în sezonul următor (n.r. – 2024-2025). Dar în timpul sezonului vom vorbi, vom vedea”, spunea Pep Guardiola, în mai 2024.</p>
<p>În cele din urmă, în toamna aceluiași an, Guardiola a semnat prelungirea până în iunie 2027. Rămâne de văzut dacă șeicii de pe Etihad îl vor convinge în 2026 să dea din nou cu pixul pe contract și să lase o moștenire și mai grea în orașul Manchester.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/SkGxpXADv-o?si=4H0tqN3-exKRuOn5" title="YouTube video player" width="560"></iframe></p>

]]></description>
    </item>
  </channel>
</rss>
