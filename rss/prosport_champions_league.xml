<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fotbalistul de națională e gata de revenire la FCSB! Când va juca primul meci</title>
      <link>https://www.prosport.ro/fotbal-intern/superliga/fotbalistul-de-nationala-e-gata-de-revenire-la-fcsb-cand-va-juca-primul-meci-20221912</link>
      <description><![CDATA[<img src="https://www.prosport.ro/wp-content/uploads/2025/07/Fotbalistul-de-nationala-e-gata-de-revenire-la-FCSB-Cand-va-juca-primul-meci-1400x1050.jpg"/><br/><p>Joyskim Dawa (29 de ani), fotbalistul de națională de la FCSB care s-a accidentat grav în martie 2025 și a fost supus unei intervenții chirurgicale, e gata de revenire.</p>
<p>S-a aflat când va juca primul meci internaționalul camerunez, după ce ultimele informații puse la dispoziție de impresar sugerau că va reveni în august.</p>
<h2><span>Joyskim Dawa trebuie să mai aștepte două luni de zile pentru revenirea la FCSB</span></h2>
<p><span>Joyskim Dawa nu se află pe lista LPF a celor de la FCSB</span> în debutul acestui sezon, din simplul fapt că formația campioană nu se poate baza pe el.</p>
<p>Dawa a suferit o accidentare gravă la data de 19 martie 2025, într-un meci Eswatini – Camerun 0-0, din preliminariile Cupei Mondiale 2026, iar ulterior a fost supus unei intervenții chirugicale la genunchi.</p>
<p>Toate informațiile au sugerat că procesul de recuperare decurge bine, chiar mai bine decât se anticipa, însă <span>impresarul a spus că fotbalistul nu se răbește să revină pe gazon, deoarece nu vrea sub nicio formă să riște o recidivă</span>. Mai mult, agentul a spus că Dawa ar putea fi văzut din nou într-o partidă oficială abia spre sfârșitul lunii august.</p>
<p>Însă, la fel de precaut este și staff-ul medical de la FCSB, iar cei de la <span>Digisport.ro</span> au aflat că primul meci la care și-ar putea face apariția Dawa pe gazon este cel cu Csikszereda Miercurea Ciuc, programat pe 13 septembrie 2025, în etapa 9 a campionatului.</p>
<h2><span>La acea dată ar putea găsi-o pe FCSB în faza principală din Champions League</span></h2>
<p>Așadar, Joyskim Dawa va rata următoarele 7 partide din Superliga României și alte câteva din preliminariile cupelor europene. De atlfel, stoperul camerunez nu o va putea ajuta deloc pe FCSB în lupta pentru accederea în faza principală a unei competiții europene.</p>
<p>Pentru FCSB urmează dubla cu Shkendija, din Macedonia de Nord, în turul doi preliminar al UEFA Champions League. În eventualitatea, în care vor trece de nord-macedoneni, roș-albaștrii vor continua marșul către cea mai importantă competiție intercluburi de pe continent.</p>
<p>Iar turul trei preliminar din UEFA Champions League e programat pe 5-6, respectiv 12 august, în timp ce play-off-ul va avea loc în intervalele 19-20 și 26-27 august 2025.</p>
<p>În lipsa lui Joyskim Dawa, FCSB se va baza, cel mai probabil, pe cuplul de fundași centrali format din Siyabonga Ngezana și Mihai Popescu. Patronul campioanei a încercat inițial să mizeze și pe Daniel Graovac, adus gratis de la CFR Cluj, însă ulterior a declarat public că nu va mai utiliza două echipe, una pentru meciurile din campionat și una pentru cele din cupele europene. Așadar, titularii Ngezana și Popescu vor lupta pe ambele fronturi.</p>

]]></description>
    </item>
    <item>
      <title>„Cu ea aș vrea să jucăm, dacă mă pui să aleg!”. De ce se teme Meme Stoica de Copenhaga, dacă FCSB trece de Shkendija</title>
      <link>https://www.prosport.ro/fotbal-extern/liga-campionilor/cu-ea-as-vrea-sa-jucam-daca-ma-pui-sa-aleg-de-ce-se-teme-meme-stoica-de-copenhaga-daca-fcsb-trece-de-shkendija-20221816</link>
      <description><![CDATA[<img src="https://www.prosport.ro/wp-content/uploads/2025/07/„Cu-ea-as-vrea-sa-jucam-daca-ma-pui-sa-aleg.-De-ce-se-teme-Meme-Stoica-de-Copenhaga-daca-FCSB-trece-de-Shkendija.jpg"/><br/><p>Echipa lui Gigi Becali joacă în turul 2 preliminar al Ligii Campionilor cu Shkendija, iar Meme Stoica speră ca FCSB să evite, în continuare, Copenhaga.</p>
<p>Președintele Consiliului de Administrațșie de la FCSB, Mihai Stoica, nu vrea ca echipa roș-albastră să dea peste Copenhaga, deoarece acum doi ani a învins Manchester United.</p>
<h2><span>Motivul pentru care Meme Stoica nu vrea ca FCSB să dea peste Copenhaga, dacă elimină Shkendija</span></h2>
<p>FCSB s-a calificat cu mari emoții în turul 2 preliminar din Liga Campionilor, unde <span>va juca împotriva celor de la Shkendija</span>. Tragerea la sorți pentru faza următoare a întrecerii are loc pe 21 iulie, iar două dintre echipele peste care ar putea da FCSB sunt Steaua Roșie Belgrad, din Serbia, și FC Copenhaga, din Danemarca.</p>
<p>„Aș vrea cu Steaua Roșie, decât cu Copenhaga, dacă mă pui să aleg între ele. Steaua Roșie avea bani și când a jucat cu Maccabi. Acum 2 ani, Copenhaga îi paradea pe Manchester United. În Danemarca, se schimbă mult ierarhiile.</p>
<p>Nu e echipa pe care am găsit-o noi în 2012. Am bătut-o cu mare șansă la București și acolo am spulberat-o. Cu greșeli mari de arbitraj”, a spus Meme Stoica pentru <span>PrimaSport</span>.</p>
<h2><span>FC Copenhaga a luat fața lui Manchester United în Grupa A din Liga Campionilor</span></h2>
<p>În sezonul 2023/2024 al Ligii Campionilor, FC Copenhaga a intrat în turul 2 preliminar al competiției, unde nu a avut niciun fel de emoții cu islandezii de la Breiðablik, de care a trecut cu 8-3 la general.</p>
<p>A urmat dubla cu Sparta Praga, iar formația daneză a avut câștig de cauză după loviturile de departajare. După 0-0 pe teren propriu, a fost 3-3 în Cehia, iar nordicii s-au impus după ce au transformat 4 lovituri de departajare, iar gazdele doar două.</p>
<p>În play-off i-au eliminat pe polonezii de la Raków Częstochowa cu 2-1, după care au fost repartizați în Grupa A, alături de Bayern Munchen, Manchester United și Galatasaray. Conform calculelor hârtieri, FC Copenhaga se putea lupta, cel mult, pentru locul 3, care ar fi trimis în Europa League, dar echipa daneză a obținut 8 puncte, din victoriile cu Manchester United, 4-3, și Galatasaray, 1-0, ambele pe teren propriu, plus remizele cu Galatsaray, 2-2, și Bayern, 0-0, în deplasare.</p>
<p>În optimile de finală, trupa daneză a datg peste altă echipă din Anglia, Manchester City, care a câștigat ambele manșe cu scorul de 3-1. În acea stagiune competițională, <span>trofeul avea să fie câștigat de Real Madrid</span>, care a învins Borussia Dortmund, cu 2-0, la Londra, pe miticul stadion Wembley, golurile fiind marcate de Carvajal (74) și Vinícius (83).</p>

]]></description>
    </item>
    <item>
      <title>Dan Petrescu, discurs neverosimil despre înfrângerea FCSB: „Aș fi fost luat la mișto. E un alt aer acolo”</title>
      <link>https://www.prosport.ro/fotbal-extern/liga-campionilor/dan-petrescu-discurs-neverosimil-despre-infrangerea-fcsb-as-fi-fost-luat-la-misto-e-un-alt-aer-acolo-20221834</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-discurs-neverosimil-despre-infrangerea-FCSB-„As-fi-fost-luat-la-misto.-E-un-alt-aer-acolo-1400x933.jpg"/><br/><p>Dan Petrescu a avut un discurs neverosimil după ce FCSB a pierdut returul cu Inter Escaldes din primul tur preliminar UEFA Champions League.</p>
<p>Antrenorul de la CFR Cluj a dat verdictul după eșecul suferit în Andorra de echipa lui Elias Charalambous.</p>
<h2><span>Dan Petrescu, discurs neverosimil despre înfrângerea FCSB: „Aș fi fost luat la mișto. E un alt aer acolo”</span></h2>
<p><span>FCSB a pierdut rușinos returul cu Inter Escaldes</span>, scor 1-2. În ciuda înfrângerii de pe Estadi de la FAF, echipa lui Gigi Becali s-a impus cu 4-3 la general și a obținut calificarea în turul 2 preliminar din UEFA Champions League, unde va juca cu Shkendija Tetovo.</p>
<p>Dan Petrescu i-a luat apărarea FCSB-ului după calificarea chinuită. Antrenorul CFR-ului o cunoaște pe campioana Andorrei și a explicat cât de grea este deplasarea în această țară. Ardelenii au întâlnit-o pe Inter Escaldes în turul doi preliminar din Conference League (2022 – 2023). Formația din Gruia a câștigat cu 3-0 meciul tur, dar în Andorra a obținut doar o remiză, scor 1-1.</p>
<p>„Campionatul din Ungaria și cel din România au același coeficient. Șansele sunt 50-50. Ieri (n.r. marți, 15 iulie) s-a văzut la FCSB. Nu mai sunt echipe mici. Poate cele din San Marino, poate. Orice meci e deschis oricărui rezultat.</p>
<p>Dacă spuneam eu că FCSB va avea meci greu în Andorra, eram luat la mișto. Am fost în Andorra și am avut noroc să nu pierdem. Am făcut 1-1 și tot am fost criticați.</p>
<p>Nimeni nu știe cum e acea deplasare. Nu vreau să îi apăr pe cei de la FCSB, dar e o deplasare foarte grea, cu avionul, cu autocarul. E un altfel de aer acolo față de România, teren sintetic”, a spus Dan Petrescu.</p>
<h2><span>Reacția lui Gigi Becali după Inter Escaldes – FCSB 2-1</span></h2>
<p>Gigi Becali <span>a răbufnit după eșecul suferit de FCSB</span> în Andorra: „Ce mai contează calificarea? Nu am cuvinte. Ce mai contează? Calificarea e calificare, dar nu am cuvinte să mai vorbesc. Ai trei goluri diferență, ăla joacă la mișto…</p>
<p>Zicea că ne-a salvat Târnovanu, dar el ne-a băgat în găleată. După care… Ai două goluri diferență, pasează și tu, dă trei pase consecutive. Nu mai am nevoie de gol, dă pase. Nici antrenorii ăia… Nu înțeleg ce le zic jucătorilor. Să nu poți să faci trei pase?</p>
<p>Nu pot să-mi dau seama. Așa ceva… O echipă care are pretenții… Eu aveam pretenții, acum nu mai am. Nu mai cred în calificare și nu mai am nici pretenții. Ce să mai spui? Așa ceva? Să nu poți să legi trei-patru pase? Eu n-am mai văzut așa ceva”, a declarat Gigi Becali, la <span>DigiSport</span>.</p>

]]></description>
    </item>
    <item>
      <title>„Amândoi au dispărut”. Meme Stoica a recunoscut ce a pățit FCSB în Europa</title>
      <link>https://www.prosport.ro/fotbal-extern/liga-campionilor/amandoi-au-disparut-meme-stoica-a-recunoscut-ce-a-patit-fcsb-in-europa-20221767</link>
      <description><![CDATA[<img src="https://www.prosport.ro/wp-content/uploads/2025/07/„Amandoi-au-disparut.-Meme-Stoica-a-recunoscut-ce-a-patit-FCSB-in-Europa-1400x809.jpg"/><br/><p>Președintele Consiliului de Administrație de la FCSB, a recunoscut ce a pățit campioana României în Europa, referindu-se la jucătorii care au dispărut.</p>
<p>FCSB a fost la un pas de o rușine istorică, fiind învinsă de Inter Escaldes din Andorra, iar Meme Stoica a spus că eșecul a fost cauzat și de absența lui Alibec și Bîrligea.</p>
<h2><span>Meme Stoica a vorbit despre cei doi jucători care au dispărut pentru a argumenta ce a pățit FCSB în Europa</span></h2>
<p>Echipa lui Gigi Becali s-a calificat în turul 2 preliminar al Ligii Campionilor, după ce a eliminat formația Inter Escaldes din Andorra cu 4-3 la general, dar rămâne cu <span>eșecul incredibil din deplasare, 1-2</span>.</p>
<p>Mihai Stoica a prezentat motivele care au dus la acest rezultat incredibil, pe care el însuși l-a catalogat drept o mare rușine. O explicație este absența lui Daniel Bîrligea și Denis Alibec.</p>
<p>„Anul trecut am arătat foarte foarte bine cu Bîrligea în Europa. Toată lumea s-a întrebat cine va juca. Amândoi au dispărut. Noi am jucat 8 minute cu Alibec. Lipsesc în continuare”, a spus Meme Stoica pentru <span>PrimaSport</span>.</p>
<p>Bîrligea nu a prins niciun minut în actuala stagiune competițională, din cauza unor probleme medicale. La rândul lui, Alibec a fost titularizat în Supewrcupa României, câștigată cu 2-1 în fața lui CFR Cluj, dar „s-a rupt” în minutul 8.</p>
<h2><span>Ce i-a spus Meme Stoica lui Gigi becali despre Darius Olaru</span></h2>
<p>Președintele Consiliului de Administrație de la FCSB a spus că și absența lui Octavian Popescu a influențat rezultatul final al meciului din Andorra, dar și prestația mai slabă a lui Darius Olaru.</p>
<p>„Și mai lipsește unul foarte important. Octavian Popescu este excepțional. Ne va ajuta cu certitudine. Azi a făcut un test care a ieșit perfect.</p>
<p>Mulți jucători sub cota lor, evoluție foarte slabă la dubla asta. Chiricheș a alergat cu Sibiul 12 kilometri. Noi nu am făcut pregătirea pe care doream, independent de voința noastră. După meciul cu Sibiul i-am spus lui Gigi că Olaru nu-și poate intra în ritm cu 45 de minute”, a mai precizat Meme Stoica.</p>
<p>Imediat după ultimul fluier al arbitrului maltez Ishmael Barbara, patronul campioanei României, <span>Gigi Becali, și-a găsit cu greu cuvintele</span>.</p>
<p>„Ce mai contează calificarea? Nu am cuvinte. Ce mai contează? Calificarea e calificare, dar nu am cuvinte să mai vorbesc. Ai trei goluri diferenţă, ăla joacă la mişto… Indolenţă crasă.</p>
<p>Doar Chiricheş a jucat. Nu-mi dau seama ce a fost. E prea ruşinos ce s-a întâmplat astăzi. Nu mai am niciun fel de încredere în nicio calificare în grupe. Mi-au închis gura, nu mai am ce să vorbesc”, a declarat latifundiarul din Pipera la Digisport.</p>

]]></description>
    </item>
    <item>
      <title>Ce i-a spus Târnovanu lui Meme Stoica înaintea meciului din Andorra: „Nu a fost el”</title>
      <link>https://www.prosport.ro/fotbal-extern/liga-campionilor/ce-i-a-spus-tarnovanu-lui-meme-stoica-inaintea-meciului-din-andorra-nu-a-fost-el-20221733</link>
      <description><![CDATA[<img src="https://www.prosport.ro/wp-content/uploads/2025/07/Ce-i-a-spus-Tarnovanu-lui-Meme-Stoica-inaintea-meciului-din-Andorra-„Nu-a-fost-el.webp"/><br/><p>Meme Stoica a dezvăluit ce i-a spus Ștefan Târnovanu înaintea returului cu Inter Escaldes din primul tur preliminar UEFA Champions League.</p>
<p>Președintele Consiliului de Administrație de la FCSB a scos la iveală ce i-a transmis portarul lui Elias Charalambous.</p>
<h2><span>Ce i-a spus Târnovanu lui Meme Stoica înaintea meciului din Andorra: „Nu a fost el”</span></h2>
<p><span>FCSB s-a calificat cu greu în turul 2 preliminar</span> din UEFA Champions League. Deși a pierdut meciul retur cu Inter Escaldes, scor 1-2, formația bucureșteană s-a impus cu 4-3 la general și a obținut calificarea în faza următoare a competiției.</p>
<p>Meme Stoica, președintele Consiliului de Administrație de la FCSB, a dezvăluit <span>ce i-a spus Ștefan Târnovanu</span> înaintea partidei de pe Estadi de la FAF. Portarul lui Elias Charalambous i-a transmis oficialului de la gruparea roș-albastră că nu simte mingile.</p>
<p>„Facem mai bine decât aseară. S-a mai decantat. Rămâne calificarea. Azi am auzit păreri, «decât să te califici așa, mai bine nu te califici». Nu, mai bine te califici. Există unii suporteri ale căror păreri chiar mă interesează. 2 exemple.</p>
<p>Starea pe care am avut-o. De la tragerea la sorți nu mi-a convenit. Când zici Andorra te gândești la San Marino, Gibraltar, același lucru. Ultima treaptă a fotbalului european. Andorra nici nu știi dacă e țară, oraș. Andorra nu e San Marino.</p>
<p>Am spus de anul trecut că nu avem meci în turul 1 preliminar, ci deplasare. Diferența tot era foarte mare. Dar a intervenit o teamă. Ieri nu puteam să mă plimb. Mi-era teamă să nu începem prost, să luăm gol, să se instaleze panica.</p>
<p>În 2022 a jucat Real Madrid cu City. Bătuse City în tur cu 4-3. În retur era 1-0 pentru City în minutul 90. A dat gol Madridul, a intervenit panica. A mai dat un gol, ocazie imensă. La cât de slab am jucat noi eram la nivelul lor sau și sub.</p>
<p>Asta e explicația mea. S-a jucat cu mare teamă. A ieșit Chiricheș, s-a instaurat teroarea, nu teama. Ultimele minute au fost de neprivit. Pentru Râpă și Pârvulescu era mai greu să înscrie de la 11 m împotriva lui Moți sau a unui portar?</p>
<p>Teama i-a făcut să rateze, nu că Moți ar fi fost mai bun ca un portar. Când întâlnești echipă din Andorra și ești cu spectrul eliminării, ai puțină teamă. Dacă jucai cu Maccabi Tel Aviv nu aveai nicio problemă. Teamă de a nu fi eliminat de o echipă mică e mare.</p>
<p>Era s-o trăim. Le-am spus prietenilor că mi-e frică de nu mai pot. Dacă vreun jucător sau mai mulți simt ce simt eu? Înainte de meci vorbesc cu Târnovanu, că vine mai devreme de la încălzire. Mi-a spus că nu simte mingile, erau oribile.</p>
<p>Nu a fost el. De aia am fost mirat când Gigi l-a… dar uite că azi, după o noapte și jumătate de zi a revenit la sentimente mai bune și l-a iertat.</p>
<p>I-am explicat că a fost o situație specială. Celelalte echipe din Andorra cred că se califică amândouă. Nu erau foarte slabi. Jucau fotbal. Era clar că antrenează niște trasee. Au avut ocazii mari, multe”, a declarat Meme Stoica la <span>PrimaSport</span>.</p>
<div class="simple-translate-system-theme" id="simple-translate">
<div>
<div class="simple-translate-button" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 10px; left: 10px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
  </channel>
</rss>
