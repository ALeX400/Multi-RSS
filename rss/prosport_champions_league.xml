<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fotbalistul renăscut de la FCSB. Gigi Becali a plătit o avere pe el și a fost gata să-l dea afară, dar acum vrea să-i aducă 50.000.000 de euro</title>
      <link>https://www.prosport.ro/fotbal-intern/superliga/fotbalistul-renascut-de-la-fcsb-gigi-becali-a-platit-o-avere-pe-el-si-a-fost-gata-sa-l-dea-afara-dar-acum-vrea-sa-i-aduca-50-000-000-de-euro-20209020</link>
      <description><![CDATA[<img src="https://www.prosport.ro/wp-content/uploads/2025/07/Fotbalistul-renascut-de-la-FCSB.-Gigi-Becali-a-platit-o-avere-pe-el-si-a-fost-gata-sa-l-dea-afara-dar-acum-vrea-sa-i-aduca-50.000.000-de-euro-1400x1050.jpg"/><br/><p>Un fotbalist de la FCSB, în schimbul căruia Gigi Becali a plătit o avere și a fost gata să îl dea afară, vrea să îi aducă latifundiarulului din Pipera suma de 50 de milioane de euro în cont.</p>
<p>Marius Ștefănescu, jucător care încă nu a reușit să se impună la campioana României, are planuri mari pentru următorul sezon și își dorește să se dueleze cu FC Barcelona, în UEFA Champions League.</p>
<h2><span>Marius Ștefănescu, gata pentru meciurile tari din UEFA Champions League</span></h2>
<p><span>Marius Ștefănescu, fotbalist care intrase pe lista neagă a latifundiarului din Pipera</span>, este gata pentru meciurile tari din UEFA Champions League.<span> Mijlocașul a declarat </span>că își dorește să se dueleze cu FC Barcelona în cea mai importantă competiție intercluburi.</p>
<p>„Vom avea meciuri din trei în trei zile. Sper să facem față, așa cum am făcut și anul trecut. În primele tururi din Champions League nu trebuie să tratăm adversarele cu superficialitate. Trebuie să le tratăm serios și să ajungem în Champions League. E visul oricărui fotbalist să ajungă acolo.</p>
<p>Și anul trecut am întâlnit echipe de top, dar acum, dacă ar fi să aleg, aș alege Barcelona. Sunt fan Barcelona și mi-aș dori să picăm cu ei.</p>
<p>În noul sezon îmi doresc să fiu sănătos, să-mi ajut cât mai mult echipa. Nu contează dacă prin goluri sau assist-uri, contează să muncesc pentru echipa, iar Dumnezeu mă va răsplăti dacă mă pun în slujba echipei cu gol sau assist”, a declarat Marius Ștefănescu, conform <span>sport.ro</span>.</p>
<h2><span>Gigi Becali vrea zecile de milioane de euro din UEFA Champions League</span></h2>
<p>Gigi Becali are planuri mari pentru următorul sezon competițional. Latifundiarul din Pipera își dorește ca echipa lui să ajungă în UEFA Champions League, pentru a pune mâna pe o sumă de aproximativ 50 de milioane de euro.</p>
<p>Totodată, omul de afaceri nu pare dispus să mai renunțe la jucători din lotul pregătit de Elias Charalambous și Mihai Pintilii și își dorește să aibă la dispoziție o echipă care să facă față atât în competițiile interne cât și în cupele europene.</p>
<p>„Păi, ce, sunt idiot? Te întreb. Să iau 3 sau 7 milioane (n.r.: de euro), când pot lua 50? Vreau să țin jucătorii valoroși ca să iau banii (n.r.: din cupele europene). Plus că dacă facem un coeficient bun anul acesta, la anul poate mergem direct în Liga Campionilor.</p>
<p>Anul ăsta avem culoar mai ușor noi în Liga Campionilor decât are Craiova în Conference. Iar la anul poate fi și mai ușor. Coeficientul este aducător de bani”, a declarat Gigi Becali.</p>

]]></description>
    </item>
    <item>
      <title>Meme Stoica, replică dură pentru Andrei Nicolescu după controversele iscate de organizarea derby-ului FCSB – Dinamo: „Poate am față de prost! Chiar așa idiot mă crezi?”</title>
      <link>https://www.prosport.ro/fotbal-intern/superliga/meme-stoica-replica-dura-pentru-andrei-nicolescu-dupa-controversele-iscate-de-organizarea-derby-ului-fcsb-dinamo-poate-am-fata-de-prost-chiar-asa-idiot-ma-crezi-20209827</link>
      <description><![CDATA[<img src="https://www.prosport.ro/wp-content/uploads/2025/07/Meme-Stoica-replica-dura-pentru-Andrei-Nicolescu-dupa-controversele-iscate-de-organizarea-derby-ului-FCSB-Dinamo-1400x1050.jpg"/><br/><p>Meme Stoica (60 de ani) nu s-a putut abține să nu reacționeze dur atunci când a auzit propunerea lui Andrei Nicolescu vizavi de derby-ul Dinamo – FCSB, programat în etapa 4 a campionatului, în weekendul 2-3 august 2025.</p>
<p>Duelul nu se va putea disputa pe Arena Națională, cel mai mare stadion al țării fiind indisponibil în acea perioadă.</p>
<h2><span>Meme Stoica i-a răspuns lui Andrei Nicolescu și a făcut o contraofertă pentru derby-ul Dinamo – FCSB</span></h2>
<p><span>Derby-ul Dinamo – FCSB, programat în weekendul 2-3 august 2025, nu se va juca pe Arena Națională din cauza unui festival de manele</span>.</p>
<p>Așadar, din informațiile disponibile în acest moment, <span>mult așteptatul duel dintre rivalele Dinamo București și FCSB va fi mutat pe stadionul „Arcul de Triumf”</span>, care are o capacitate net inferioară, de sub 8.000 de locuri.</p>
<p>Cum cererea de bilete pentru derby-ul Bucureștiului este imensă, Andrei Nicolescu și-a permis să le facă o propunere roș-albaștrilor. Concret, acționarul și președintele Consiliului de Administrație de la Dinamo i-a îndemnat pe cei de la FCSB să facă o solicitare astfel încât la derby-ul din tur campioana să fie gazdă, iar la confruntarea din retur, Dinamo să se ocupe de organizarea evenimentului. Mai mult, Nicolescu le-a sugerat roș-albaștrilor ca în acest scenariu să mute partida din weekendul 2-3 august pe stadionul din Ghencea, care este de peste 3 ori mai încăpător decât „Arcul de Triumf”, cu o capacitate de mai bine de 30.000 de locuri.</p>
<p>Meme Stoica aproape că s-a simțit jignit de propunerea venită din tabăra rivală și i-a răspuns lui Andrei Nicolescu prin intermediul unei contraoferte: să mute Dinamo derby-ul din etapa 4 pe Ghencea.</p>
<blockquote><p>Și eu mi-aș dori să fie 25 de grade afară, dar e caniculă. Nu se poate. Dintr-un motiv simplu: noi nu vrem să jucăm meciul de acasă în Ghencea, ci pe stadionul pe care suntem obișnuiți să jucăm. Dacă Dinamo vrea, le fac o sugestie: pot să joace ei ca gazde în Ghencea. Este același meci. Și Rapid a jucat gazdă în Ghencea. Poate am față de prost, dar m-am mai cizelat și eu după atâția ani în fotbal. Chiar așa idiot mă crezi, să fiu de acord cu așa ceva? Ce discuții? Între ei, poate: Nicolescu cu Voicu”, a răbufnit Mihai Stoica, la <span>Prima Sport</span>.</p></blockquote>
<h2><span>Campioana ar fi de acord cu mutarea derby-ului Dinamo – FCSB în Ghencea</span></h2>
<p>Pe de altă parte, în eventualitatea în care Dinamo va decide să mute derby-ul de pe „Arcul de Triumf” în Ghencea, Mihai Stoica lasă de înțeles că ar fi de acord:</p>
<blockquote><p>De ce s-ar juca FCSB – Dinamo în Ghencea și nu s-ar putea juca Dinamo – FCSB tot în Ghencea? A fost casa noastră, nu mai este. Acum, casa noastră este Arena Națională. Ce contează cine organizează? Contează cine joacă. Suporterii vin să vadă meciul. Pot să aleagă ei poarta, poftim! Acum 2 ani am jucat pe Arcul de Triumf și am avut 6.000 de spectatori. Ne deranjează că jucăm pe Arc, dar asta nu înseamnă că vom face noi ceva în detrimentul acestui fapt. Nici nu se pune problema”, a completat managerul general al roș-albaștrilor.</p></blockquote>

]]></description>
    </item>
    <item>
      <title>Cine transmite la TV drumul FCSB spre Liga Campionilor! Gigi Becali a luat o decizie radicală</title>
      <link>https://www.prosport.ro/fotbal-extern/cine-transmite-la-tv-drumul-fcsb-spre-liga-campionilor-gigi-becali-a-luat-o-decizie-radicala-20207823</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-drumul-FCSB-spre-Liga-Campionilor-Gigi-Becali-a-luat-o-decizie-radicala.jpg"/><br/><p>FCSB se pregătește de startul preliminariilor în Liga Campionilor și a decis cine va transmite la TV meciurile FCSB.</p>
<p>Au mai rămas câteva zile până la startul primului tur preliminar din Liga Campionilor. FCSB a ajuns la un acord cu un cunoscut post național de televiziune pentru a ceda drepturile TV. <span>Roș-albaștrii vor evolua</span> în prima manșă săptămâna viitoare cu Inter Club D’Escaldes, iar partida va fi transmisă de Antena 1.</p>
<h2><span>PRO TV a pierdut lupta cu Antena 1 pentru meciurile celor de la FCSB: Gigi Becali nu a uitat ce a pățit sezonul trecut</span></h2>
<p>În preliminariile cupelor europene, echipele își pot negocia drepturile TV pentru meciurile de pe teren propriu. Primul meci al roș-albaștrilor va avea loc săptămâna viitoare și nu va fi transmis la PRO TV, așa cum era de așteptat.</p>
<p>În noul sezon, Antena 1 a bătut palma cu latifundiarul din Pipera pentru primele două meciuri de pe teren propriu. Anul trecut, același post TV a obținut drepturile TV pentru meciul cu Maccabi Tel Aviv, scor 1-0.</p>
<p>Gigi Becali nu a uitat ce s-a întâmplat anul trecut când PRO TV a transmis meciul tur cu Sparta Praga doar pe o platformă de streaming online, fapt care a stârnit un val de indignare în rândul fanilor. Miliardarul a cedat atunci drepturile TV pentru retur tot celor de la PRO TV, dar s-a asigurat că transmisia va fi și live la TV.</p>
<p>PRO TV a încercat și în acest an să obțină drepturile TV pentru meciurile FCSB, dar campioana României nu ar mai fi interesată să colaboreze cu această televiziune pentru a nu se mai repeta istoria din sezonul trecut.</p>
<p>Totuși, <span>PRO TV ar putea intra în posesia drepturilor TV </span>pentru meciurile din deplasare ale roș-albaștrilor deoarece adversarii campioanei României vor vinde drepturile TV pentru meciurile de pe teren propriu. Astfel, tot există „riscul” ca FCSB să poată fi văzută doar pe platforma de streaming live a celor de la PRO TV.</p>
<blockquote><p>„Începem treaba. FCSB vs Inter. Primul meci de UCL va fi miercuri, 9 iulie, ora 20.30 în Ghencea. Sper ca în 2025 să se înțeleagă că noi deținem drepturile TV DOAR la meciurile de ACASĂ”, a scris Mihai Stoica pe rețelele de socializare.</p></blockquote>
<h2><span>Suma uriașă încasată de Gigi Becali pentru meciurile din preliminarii</span></h2>
<p>Suma obținută de Gigi Becali pentru meciurile din primele două tururi preliminare este aproape dublă față de cea din vara trecută, notează <span>golazo.ro.</span> Anul trecut, miliardarul a încasat aproximativ 150.000 de euro pentru fiecare tur preliminar.</p>
<p>Sezonul trecut, Digisport și Prima Sport 1 au transmis primul tur, iar în al doilea tur PRO TV a transmis meciul din Ghencea, returul fiind preluat de Antena 1. În turul trei preliminar, partida tur din Praga a fost disponibilă doar pe platforma Voyo, în timp ce returul de la București a fost live la TV pe PRO TV.</p>

]]></description>
    </item>
    <item>
      <title>Anunț pentru fanii FCSB: „Bilete disponibile”</title>
      <link>https://www.prosport.ro/fotbal-extern/liga-campionilor/anunt-pentru-fanii-fcsb-bilete-disponibile-20207446</link>
      <description><![CDATA[<img src="https://www.prosport.ro/wp-content/uploads/2025/07/Anunt-pentru-fanii-FCSB-„Bilete-disponibile-1400x1050.jpg"/><br/><p>FCSB a pus în vânzare biletele pentru meciul cu Inter Club d’Escaldes din primul tur preliminar UEFA Champions League. Biletele sunt disponibile pe platforma de ticketing a clubului, iar prețurile variază între 30 și 200 de lei.</p>
<h2><span>Cât costă cel mai ieftin bilet la FCSB – Inter Club d’Escaldes</span></h2>
<p><span>FCSB va juca cu Inter Club d’Escaldes</span> în primul tur preliminar UEFA Champions League. Meciul tur va avea loc pe 9 iulie și se va disputa pe Stadionul Steaua.</p>
<p>Gruparea roș-albastră a pus în vânzare biletele pentru partida cu Inter Club d’Escaldes. <span>Cel mai ieftin bilet</span> costă 30 de lei.</p>
<p>„Campioana României a pus în vânzare online biletele pentru partida cu Inter D’Escaldes, contând pentru turul 1 al UEFA Champions League, care se va disputa miercuri, 9 iulie, începând cu ora 20:30, pe Stadionul Steaua. Tichetele sunt disponibile pe platforma de ticketing a clubului! Prețurile biletelor sunt următoarele:</p>
<p>PELUZA – INELUL 1 – 30 LEI<br/>
TRIBUNA 2 – INEL 1 – 50 LEI<br/>
VIP 2 – 100 LEI<br/>
VIP 1 – 200 LEI</p>
<p>Casele de bilete vor fi deschise în ziua meciului, începând cu ora 12:00. De asemenea, facem următoarele precizări cu privire la accesul copiilor și persoanelor cu dizabilități pe Stadionul Steaua:</p>
<p>1. Copiii cu vârsta de până în 7 ani beneficiază de acces gratuit pe stadion, cu condiția să fie însoțiți de un adult. În situația în care un adult este însoțit de doi copii cu vârsta de până la 7 ani, acesta trebuie să achiziționeze un al doilea bilet.</p>
<p>2. Persoanele cu dizabilități sau însoțitorii acestora vor primi biletele în format electronic, pe baza solicitărilor venite pe contact@bilete-fcsb.ro începând cu data de 1 iulie, ora 15:00. Eliberarea biletelor se va face pe baza ordinii cronologice a solicitărilor!</p>
<p>Pentru a primi biletele, beneficiarii trebuie să trimită copii după C.I. a persoanei cu dizabilități și actul doveditor al dizabilității respective, precum și copie după C.I. a însoțitorului. Atenție! Persoanele cu dizabilități sunt obligate să prezinte certificatul de dizabilitate inclusiv la accesul în incinta stadionului. Vă așteptăm alături de noi!”, a anunțat FCSB.</p>
<blockquote><p>Se vede deja turul trei preliminar. Vorbim și despre noroc aici, Domnul le face pe toate. Dacă Dumnezeu așa a vrut. A zis: «Îți dau adversare ușoare în primele două tururi ca să nu ai nicio emoție». După aceea, în turul trei va apărea una tot mai ușoară. În play-off nu mai ai temeri, ești deja calificat în grupe. Vedem dacă Dumnezeu vrea mai mult, dar în primele două tururi ai emoții mai mari. Turul doi este mai ușor decât primul tur, eu așa cred”, a spus Gigi Becali, citat de <span>sportpesurse.ro</span>.</p></blockquote>

]]></description>
    </item>
    <item>
      <title>Au decis: 52.000.000 de euro pentru FCSB! Gigi Becali poate fi fericit</title>
      <link>https://www.prosport.ro/fotbal-intern/superliga/au-decis-52-000-000-de-euro-pentru-fcsb-gigi-becali-poate-fi-fericit-20207365</link>
      <description><![CDATA[<img src="https://www.prosport.ro/wp-content/uploads/2025/07/Au-decis-52.000.000-de-euro-pentru-FCSB-Gigi-Becali-poate-fi-fericit-1400x1050.jpg"/><br/><p>Cu mai puțin de două săptămâni înainte de startul sezonului 2025-2026 din Superliga României, specialiștii de la Transfermarkt au decis să crească din nou valoarea lotului de care dispune FCSB.</p>
<p>Așadar, în urma ultimei actualizări, campioana României a depășit pragul psihologic de 50.000.000 de euro. Mai exact, la 51.980.000 de euro sunt evaluați fotbaliștii lui Elias Charalambous (44 de ani).</p>
<h2><span>FCSB domină Superliga și după ultimul update făcut de Transfermarkt. Gigi Becali are fotbaliști de aproape 52.000.000 de euro</span></h2>
<p><span>Gigi Becali a exclus din lotul FCSB trei fotbaliști</span>, anume Malcom Edjouma, Alex Băluță și Jordan Gele, însă cu toate acestea, are în continuare un efectiv extrem de bine cotat. De fapt, este de departe cel mai valoros lot din Superliga României.</p>
<p>În finalul lunii iunie, <span>site-ul de specialitate Transfermarkt evalua întreg lotul lui FCSB la 49.180.000 de euro</span>. Însă, între timp, specialiștii au mai ajustat cotele de piață ale jucătorilor și campioana României a depășit pragul psihologic de 50.000.000 de euro.</p>
<p>Mai exact, cu nici două săptămâni înainte de startul sezonului 2025-2026 din Superliga, FCSB se bazează pe fotbaliști cotați la 51.980.000 de euro.</p>
<p>Mai jos TOP 10 fotbaliști de la FCSB, în funcție de cotele de piață:</p>
<ol>
<li>Darius Olaru – 7.500.000 de euro</li>
<li>Daniel Bîrligea – 5.000.000 de euro</li>
<li>Ștefan Târnovanu – 5.000.000 de euro</li>
<li>Adrian Șut – 3.500.000 de euro</li>
<li>Siyabonga Ngezana – 3.500.000 de euro</li>
<li>Joyskim Dawa – 3.000.000 de euro</li>
<li>Florin Tănase – 2.500.000 de euro</li>
<li>David Miculescu – 2.500.000 de euro</li>
<li>Dennis Politic – 1.500.000 de euro</li>
<li>Octavian Popescu – 1.400.000 de euro</li>
</ol>
<h2><span>De ce loturi dispun rivalele Rapid, CFR Cluj și Universitatea Craiova</span></h2>
<p>În ceea ce le privește pe contracandidatele FCSB din lupta pentru titlu, trebuie remarcat că și loturile acestora au crescut considerabil.</p>
<p>În iunie, Rapid se baza pe un efectiv evaluat la 26.650.000 de euro, iar acum, toți fotbaliștii lui Dan Șucu din Giulești valorează 30.130.000 de euro.</p>
<p>O îmbunătățire s-a înregistrat și la CFR Cluj, a cărei lot era evaluat, în iunie, la 25.280.000 de euro. În schimb, după ultimul update, fotbaliștii lui Nelu Varga au ajuns să însumeze 29.050.000 de euro.</p>
<p>Universitatea Craiova a înregistrat o creștere mult mai mică, iar în prezent beneficiază de un lot de 21.800.000 de euro, potrivit <span>Transfermarkt</span>.</p>
<p>TOP 10 loturi din Superliga, în funcție de valorile estimate în euro:</p>
<ol>
<li>FCSB – 51.980.000</li>
<li>Rapid – 30.130.000</li>
<li>CFR Cluj – 29.050.000</li>
<li>Universitatea Craiova – 21.800.000</li>
<li>Universitatea Cluj – 14.950.000</li>
<li>Dinamo București – 14.000.000</li>
<li>FC Hermannstadt – 11.350.000</li>
<li>Farul Constanța – 11.010.000</li>
<li>FC Botoșani – 8.980.000</li>
<li>Petrolul Ploiești – 8.660.000</li>
</ol>
<blockquote><p>Nu mai urmează transferuri. Mai sunt câteva zile și începe competiția. Gata, la revedere, ce să mai?! Nici nu mai avem loc ca să-i băgăm pe listă. Suntem prea mulți. Deja am scos 3!”, Gigi Becali, citat de <span>Sport.ro</span>.</p></blockquote>

]]></description>
    </item>
  </channel>
</rss>
