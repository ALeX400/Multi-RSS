<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dan Petrescu, discurs spumos despre FCSB: „Au cei mai buni jucători din România, dar au meci greu în Andorra”</title>
      <link>https://www.prosport.ro/fotbal-intern/superliga/dan-petrescu-discurs-spumos-despre-fcsb-au-cei-mai-buni-jucatori-din-romania-dar-au-meci-greu-in-andorra-20210620</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-discurs-spumos-despre-FCSB-„Au-cei-mai-buni-jucatori-din-Romania-dar-au-meci-greu-in-Andorra-scaled-e1751705314955-1400x829.jpg"/><br/><p>La conferința de presă premergătoare Supercupei României, Dan Petrescu (57 de ani) a ținut un discurs spumos despre FCSB, adversara pe care o va întâlni în lupta pentru primul trofeul al sezonului 2025-2026.</p>
<p>„Bursucul” a ținut să îi avertizeze pe rivali cu privire la prima dublă pe care o au programată în preliminariile UEFA Champions League.</p>
<h2><span>Ce a spus Dan Petrescu despre echipa din Andorra pe care FCSB o va întâlni în primul tur preliminar din UCL</span></h2>
<p>La conferința de presă premergătoare <span>Supercupei României, dispută care e programată sâmbătă, 5 iulie 2025, de la ora 20:00, pe Stadionul Steaua din Ghencea</span>, Dan Petrescu a ținut un discurs de apreciere la adresa adversarei, pe care nu s-a ferit să o declare favorită.</p>
<p>Mai mult, antrenorul CFR-ului a spus despre FCSB că are „cei mai buni jucători din România” și a lăsat de înțeles că echipa lui Charalambous este favorită și pentru un nou triumf în Superliga:</p>
<blockquote><p>Când o echipă câștigă două campionate la rând, e normal să fie ei favoriți. La ultimul meci al naționalei erau 8 jucători la națională de la ei, plus Radunovic. Au cei mai buni jucători din România, dar asta nu înseamnă că vor câștiga lejer campionatul. FCSB joacă ofensiv, au jucători mulți, buni”, a punctat Dan Petrescu, la conferința de presă organizată înaintea Supercupei.</p></blockquote>
<p>În continuare, „Bursucul” nu s-a putut abține și i-a avertizat pe rivali cu privire la meciul pe care îl au programat pe 9 iulie. La doar 4 zile distanță după Supercupă, <span>FCSB va debuta în preliminariile Champions League, iar în manșa tur a primei duble va primi vizita lui Inter Escaldes</span>, din Andora.</p>
<p>În stilul caracteristic, Dan Petrescu a precizat:</p>
<blockquote><p>Ar fi greu să nu ajungă într-o grupă europeană, dar nu mai există meciuri ușoare. Mai ales primul meci în Andorra, va fi greu, e o altfel de căldură, e teren sintetic”, a completat antrenorul CFR-ului.</p></blockquote>
<h2><span>Inter Escaldes are un lot evaluat la sub 4.000.000 de euro</span></h2>
<p>Inter Club d’Escaldes, campioana en-titre din Andorra, se bazează pe un lot evaluat la 3.910.000 de euro, potrivit Transfermarkt.</p>
<p>Cel mai valoros jucător al ei este Guillaume Lopez, un atacant care are și cetățenie franceză și pe care site-ul menționat anterior îl evaluează la 350.000 de euro.</p>
<p>De partea cealaltă, FCSB este formația cu cel mai valoros lot din fotbalul românesc, 51.380.000 de euro, iar lider în clasamentul cotelor de piață din tabăra roș-albastră e Darius Olaru, al cărui preț estimat este de 7.500.000 de euro.</p>
<p>Returul Inter Escaldes – FCSB e programat pe 15 iulie, în Andorra, de la ora 21:30.</p>

]]></description>
    </item>
    <item>
      <title>Gigi Becali s-a ținut de cuvânt. L-a trimis pe Politic la un renumit podolog şi i-a rezolvat problemele musculare</title>
      <link>https://www.prosport.ro/fotbal-intern/superliga/gigi-becali-s-a-tinut-de-cuvant-l-a-trimis-pe-politic-la-un-renumit-podolog-si-i-a-rezolvat-problemele-musculare-20210711</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-s-a-tinut-de-cuvant.-L-a-trimis-pe-Politic-la-un-renumit-podolog-si-i-a-rezolvat-problemele-musculare.webp"/><br/><p>Au ieșit la iveală noi detalii despre medicul olandez la care Gigi Becali (67 de ani) a apelat pentru a-i rezolva problemele musculare lui Dennis Politic (25).</p>
<p>Vizita fotbalistului la cabinet s-a produs chiar în timpul cantonamentului de vară pe care campioana României l-a avut în Olanda.</p>
<h2><span>Jurgen Nijenhuis, angajat la PSV Eindhoven, este medicul care l-a pus pe picioare pe Dennis Politic</span></h2>
<p>Imediat după ce l-a transferat de la rivala Dinamo București, pentru 1.000.000 de euro plus Alexandru Musi (20 de ani), Gigi Becali a anunțat că îl va trimite pe Dennis Politic la un specialist pentru a preveni multiplele accidentări musculare cu care s-a confruntat fotbalistul în sezonul 2024-2025.</p>
<p>Iar cu ocazia cantonamentului de pregătire din Olanda, <span>Gigi Becali a găsit medicul potrivit pentru Dennis Politic</span> și s-au luat măsuri: „Face redirecționarea la mușchi. L-au dus în Olanda”, a punctat patronul FCSB.</p>
<p>Chiar dacă mai are de tras până va atinge ritmul coechipierilor, <span>Dennis Politic a transmis deja că se simte bine</span> și este gata să își exploateze potențialul la maxim cu ocazia stagiunii 2025-2026.</p>
<p>Între timp, cei de la <span>Golazo.ro</span> au prezentat și câteva detalii din spatele analizelor la care a fost supus jucătorul. Aparent, medicul la care a apelat Gigi Becali este Jurgen Nijenhuis, un renumit pedolog care e angajat în cadrul clubului PSV Eindhoven.</p>
<p>Faimos la nivelul întregului continent, după cum informează sursa citată, Nijenhuis și-a dat seama imediat de unde provine problema lui Dennis Politic și i-a recomandat să poarte talonete ortopedice realizate special pentru el.</p>
<p>Din cauza diferențelor musculare pe care le-a înregistrat la picioare, Dennis Politic alerga și călca defectos în timpul partidelor de fotbal, iar aceste detalii i-au suprasolicitat anumite părți ale mușchilor, motiv pentru care au apărut și multiplele leziuni, patru la număr doar în sezonul trecut.</p>
<p>Acum, talonetele ortopedice care i-au fost recomandate îl vor ajuta pe Dennis Politic să alerge corespunzător și să nu mai pună o presiune suplimentară pe categoriile de mușchi expuse.</p>
<p>Rămâne de văzut cum vor evolua lucrurile pe parcursul stagiunii, care se anunță a fi una încărcată pentru campioana României, însă optimismul plutește în tabăra FCSB.</p>
<h2><span>Politic a marcat deja un gol pentru FCSB</span></h2>
<p><span>Dennis Politic a marcat primul gol pentru FCSB</span> cu ocazia unui meci amical disputat cu Utrecht, pe care roș-albaștrii l-au câștigat cu scorul de 3-1.</p>
<p>Fotbalistul transferat de la Dinamo este așteptat acum să facă impresie cu ocazia primei partide oficiale, programată sâmbătă, 5 iulie 2025, de la ora 20:00, pe Stadionul Steaua din Ghencea. FCSB o va întâlni pe CFR Cluj în lupta pentru primul trofeu al sezonului, Supercupa României, iar Gigi Becali a anunțat că va fi cu ochii pe Politic:</p>
<blockquote><p>Mă interesează să-l văd pe Politic, mă interesează să-l văd pe Lixandru, vreau să-l văd pe Alibec, pe Olaru”, Gigi Becali, la postul de televiziune Digi Sport.</p></blockquote>

]]></description>
    </item>
    <item>
      <title>„Pantera” Ngezana și amănuntul pentru care va fi imposibil de scos din echipa lui Gigi Becali: „Pentru că Hristos a făcut asta”</title>
      <link>https://www.prosport.ro/fotbal-intern/superliga/pantera-ngezana-si-amanuntul-pentru-care-va-fi-imposibil-de-scos-din-echipa-lui-gigi-becali-pentru-ca-hristos-a-facut-asta-20210749</link>
      <description><![CDATA[<img src="https://www.prosport.ro/wp-content/uploads/2025/07/„Pantera-Ngezana-si-amanuntul-pentru-care-va-fi-imposibil-de-scos-din-echipa-lui-Gigi-Becali-„Pentru-ca-Hristos-a-facut-asta-1400x867.jpg"/><br/><p>Într-un dialog pe care l-a purtat cu urmăritorii săi de pe rețelele de socializare, „Pantera” Siyabonga Ngezana (27 de ani) a dezvăluit ce l-a determinat să își aleagă numărul de pe tricou.</p>
<p>La fel ca în sezonul 2024-2025, internaționalul din Africa de Sud va evolua cu 30 pe spate și este de așteptat să aibă locul de titular asigurat.</p>
<h2><span>Siyabonga Ngezana a spus de ce preferă numărul 30 pe spatele tricoului</span></h2>
<p>Vineri, 4 iulie 2025, prin intermediul unui comunicat postat pe platformele de socializare, <span>FCSB a anunțat lotul pentru sezonul care urmează să înceapă și implicit a dezvăluit numerele pe care fotbaliștii le vor purta</span> pe tricou.</p>
<p>Astfel s-a aflat că <span>Octavian Popescu și Florin Tănase vor îmbrăca numere diferite în noua stagiune</span>. Primul dintre cei menționați a cedat tricoul cu numărul 10 și va purta 37 pe spate. În schimb, Tănase a renunțat la 7, pe care i l-a oferit nou-venitului Denis Alibec, și a preluat 10 de la Tavi Popescu.</p>
<p>„Pantera” Siyabonga Ngezana a preferat să păstreze tradiția și a rămas la 30, număr pe care l-a avut pe spate și în sezonul precedent. Iar într-o sesiune de „întrebări și răspunsuri” pe care a organizat-o cu fanii săi de pe rețelele de socializare, stoperul sud-african a fost întrebat dacă numărul respectiv are o însemnătate aparte pentru el:</p>
<blockquote><p>De ce porți tricoul cu numărul 30?”, a fost chestionat Ngezana.</p></blockquote>
<p>Replica fotbalistului va ajunge, fără nici urmă de dubiu, direct la sufletul lui Gigi Becali:</p>
<blockquote><p>Pentru că Hristos a săvârșit prima Sa minune la vârsta de 30 de ani”, a explicat apărătorul.</p></blockquote>
<h2><span>Cota lui Ngezana a „explodat” după transferul în România</span></h2>
<p>În iulie 2003, la momentul transferului său de la Kaizer Chiefs la FCSB, Siyabonga Ngezana avea o cotă de piață de doar 750.000 de euro, potrivit site-ului de specialitate Transfermarkt.</p>
<p>Însă, sosirea în România l-a propulsat la un cu totul alt nivel pe fundaș, iar în prezent a ajuns să fie evaluat la 3.500.000 de euro.</p>
<p>La această cotă au contribuit cele 72 de partide pe care Ngezana le-a jucat pentru FCSB, în care a marcat două goluri și a oferit o pasă decisivă, dar și meciurile de la națională. În intervalul octombrie 2024-martie 2025, Siyabonga Ngezana a jucat de 8 ori pentru prima reprezentativă a Africii de Sud.</p>
<p>Revenind la echipa de club, Ngezana a cucerit alături de FCSB două titluri și o Supercupă a României, iar sâmbătă, 5 iulie 2025, de la ora 20:00, pe Stadionul Steaua din Ghencea, sud-africanul are ocazia de a pune mâna pe un nou trofeul. FCSB o întâlnește pe CFR Cluj în ediția din acest an a Supercupei României.</p>

]]></description>
    </item>
    <item>
      <title>A fost la EURO, dar nu a trecut peste acest regret. Darius Olaru a dezvăluit ce își dorește</title>
      <link>https://www.prosport.ro/fotbal-intern/superliga/a-fost-la-euro-dar-nu-a-trecut-peste-acest-regret-darius-olaru-a-dezvaluit-ce-isi-doreste-20210571</link>
      <description><![CDATA[<img src="https://www.prosport.ro/wp-content/uploads/2025/07/A-fost-la-EURO-dar-nu-a-trecut-peste-acest-regret.-Darius-Olaru-a-dezvaluit-ce-isi-doreste-1400x1050.jpg"/><br/><p>În vara lui 2024, Darius Olaru (27 de ani) a fost în Germania pentru a lua parte la EURO alături de naționala României.</p>
<p>Căpitanul FCSB a ratat astfel ocazia de a juca în Supercupa României din debutul sezonului trecut, pe care roș-albaștrii au câștigat-o în fața Corvinului Hunedoara, 3-0.</p>
<h2><span>Darius Olaru vrea un triumf în Supercupa României cu FCSB!</span></h2>
<p>Sâmbătă, 5 iulie 2025, de la ora 20:00, pe stadionul Ghencea<span> este programată Supercupa României, dispută care le va așeza față în față pe FCSB, campioana en-titre, și CFR Cluj, deținătoarea Cupei din sezonul precedent</span>.</p>
<p>Înaintea confruntării, Darius Olaru a transmis că este foarte nerăbdător să intre pe gazon, deoarece vrea să celebreze câștigarea unui nou trofeu alături de coechipierii săi. FCSB a triumfat în Cupa României și în 2024, însă atunci <span>Olaru nu a jucat</span> și nici nu a fost în vestiar pentru petrecerea de după meciul cu Corvinul. Mijlocașul doar ce revenise de la echipa națională, alături de care fusese prezent la EURO 2024.</p>
<blockquote><p>Normal, aștept cu nerăbdare, au trecut deja destul de multe luni de când nu am mai jucat. Dar cel mai important pentru mine, cât și pentru echipă, este trofeul pus în joc. Știm că ne așteaptă un meci dificil și sper ca la final să ne bucurăm împreună. Supercupa este un trofeu important, atât pentru mine, cât și pentru echipă. Se adaugă în palmares. Este foarte important să începem cu bine. Cum am spus, este un trofeu pus în joc și aș vrea ca în fiecare an să joc primul meci al sezonului cu un trofeu pe masă. Din păcate, anul trecut nu am fost alături de băieți în vestiar înainte de Supercupă, fiindcă am fost la EURO și am ajuns fix cu o zi înainte de meci”, a declarat Darius Olaru, la conferința de presă premergătoare Supercupei.</p></blockquote>
<p>Darius Olaru a jucat un singur meci la EURO 2024. În a doua dispută din faza grupelor, cu Belgia, a fost aruncat în luptă în ultima jumătate de oră.</p>
<h2><span>„Merităm să fim supercampioni”</span></h2>
<p>În continuare, Darius Olaru a vorbit și despre atmosfera care plutește în vestiar înainte de meciul cu CFR Cluj și s-a arătat foarte optimist.</p>
<blockquote><p>Eu îmi doresc foarte mult, îi simt la fel de motivați și pe băieții mei și știm că este o oportunitate bună pentru noi să începem sezonul cu un trofeu, iar asta ne motivează să câștigăm mâine. Trebuie să o luăm de la capăt mâine. Trebuie să începem cu brio și să demonstrăm că merităm să fim supercampioni!”, a completat Darius Olaru.</p></blockquote>
<p>Pe 17 mai 2025, Darius Olaru a jucat 7 minute în finalul duelului FCSB – Universitatea Craiova 1-0, din penultima etapă a play-off-ului. Anterior acestui meci, Olaru a bifat ultimul joc oficial în decembrie 2024.</p>

]]></description>
    </item>
    <item>
      <title>Concluzia lui Siyabonga Ngezana, după moartea lui Diogo Jota</title>
      <link>https://www.prosport.ro/fotbal-intern/superliga/concluzia-lui-siyabonga-ngezana-dupa-moartea-lui-diogo-jota-20210052</link>
      <description><![CDATA[<img src="https://www.prosport.ro/wp-content/uploads/2025/07/Concluzia-lui-Siyabonga-Ngezana-dupa-moartea-lui-Diogo-Jota.webp"/><br/><p>Siyabonga Ngezana (27 de ani) a ținut să împărtășească pe rețelele de socializare câteva gânduri care l-au copleșit după moartea lui Diogo Jota.</p>
<p>Starul naționalei Portugaliei și al celor de la FC Liverpool a murit la doar 28 de ani, în urma unui accident cumplit de mașină care s-a produs pe străzile din provincia Zamora, Spania.</p>
<h2><span>Moartea lui Diogo Jota l-a mișcat profund pe Siyabonga Ngezana. Ce a transmis stoperul FCSB</span></h2>
<p>Joi dimineață, 3 iulie 2025, <span>Diogo Jota a murit</span> la vârsta de doar 28 de ani și a cutremurat întreaga planetă, nu doar lumea sportului.</p>
<p>Vedeta naționalei Portugaliei și a lui FC Liverpool a fost implicat într-un accident rutier pe străzile din provincia Zamora, Spania, în timp ce se ducea să ia feribotul pentru a reveni în Marea Britanie. Însă, bolidul Lamborghini, în care se afla și fratele său, de asemenea fotbalist, a suferit o explozie la unul dintre pneuri și a ajuns în parapeții de pe marginea drumului. Mașina a fost cuprinsă de un incediu violent și cei doi pasageri, Jota și fratele său, au fost găsiți carbonizați de polițiști.</p>
<p><span>Moartea lui Diogo Jota a stârnit reacții</span> din toate păturile societății și din toate domeniile de activitate, mai ales că fotbalistul venea după câteva săptămâni pline de fericire. Pe plan sportiv cucerise Liga Națiunilor cu Portugalia și Premier League cu Liverpool, iar pe plan personal, Jota doar ce se căsătorise cu iubirea vieții lui, femeia care i-a fost alături încă din perioada adolescenței și alături de care a dat naștere la 3 copii.</p>
<p>Cutremurat de situația descrisă, Siyabonga Ngezana a ținut să transmită condoleanție familiei lui Jota și a tras un semnal de alarmă pentru toți urmăritorii săi:</p>
<blockquote><p>Viața este prea scurtă. Bucură-te de fiecare moment. Condoleanțe familie sale și tuturor prietenilor”, a scris Ngezana, pe rețelele de socializare, într-o discuție purtată cu internauții.</p></blockquote>
<figure aria-labelledby="figcaption_attachment_20210058" class="wp-caption aligncenter" id="attachment_20210058"><img alt="" class="size-full wp-image-20210058" decoding="async" fetchpriority="high" height="1244" src="https://www.prosport.ro/wp-content/uploads/2025/07/ngezana-1.jpg" width="700"/><figcaption class="wp-caption-text" id="figcaption_attachment_20210058">SURSA FOTO: CAPTURĂ instagram.com/siyabonga_ngezana/</figcaption></figure>
<h2><span>Va fi înmormântat pe 5 iulie, la două săptămâni distanță de la petrecerea de nuntă</span></h2>
<p>Așa cum am precizat deja, Diogo Jota doar ce se însurase cu Rute Cardoso, femeia pe care o cunoștea de mai bine de un deceniu. Petrecerea de nuntă a fost programată la data de 22 iunie 2025, iar acum, sâmbătă, pe 5 iulie, starul naționalei Portugaliei va fi condus pe ultimul drum.</p>
<p>Andre Silva, fratele lui Diogo Jota, care și-a pierdut și el viața în accident, era fotbalist la Penafiel, în liga secundă a fotbalului portughez.</p>
<ul>
<li>În 182 de partide jucate pentru FC Liverpool, Diogo Jota a marcat 65 de goluri și a oferit 26 de pase decisive.</li>
</ul>

]]></description>
    </item>
  </channel>
</rss>
