<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Așa ceva nu s-a mai auzit! FCSB chiar poate da lovitura în Liga Campionilor, cu un adversar modest: campioana și vicecampioana n-au primit licența de Europa!</title>
      <link>https://www.prosport.ro/fotbal-intern/superliga/asa-ceva-nu-s-a-mai-auzit-fcsb-chiar-poate-da-lovitura-in-liga-campionilor-cu-un-adversar-modest-campioana-si-vicecampioana-n-au-primit-licenta-de-europa-20171725</link>
      <description><![CDATA[<img src="https://www.prosport.ro/wp-content/uploads/2025/05/Asa-ceva-nu-s-a-mai-auzit-FCSB-chiar-poate-da-lovitura-in-Liga-Campionilor-cu-un-adversar-modest-campioana-si-vicecampioana-n-au-primit-licenta-de-Europa.jpg"/><br/><p>FCSB a primit o veste bună înainte de tragerea la sorți pentru preliminariile din Liga Campionilor, anume că a scăpat de un adversar care a avut un sezon 2024 – 2025 bun, în care a încasat doar 3 înfrângeri și a adunat nu mai puțin de 81 de puncte.</p>
<p>Este vorba despre Buducnost, campioana din Muntenegru, care nu a obținut licența de Europa! Însă, în aceeași situație se află și vicecampioana Petrovac! Așadar, din Muntenegru, în preliminariile Ligii Campionilor va merge ocupanta locului 3, Sutjeska.</p>
<h2><span>FCSB a scăpat de Buducnost în preliminariile din Liga Campionilor! Campioana din Muntenegru nu a primit licența de Europa</span></h2>
<p><span>FCSB se pregătește deja de Liga Campionilor</span>, iar Gigi Becali a anunțat că urmează să pună la punct câteva transferuri răsunătoare, din dorința de a atinge faza principală a competiției menționate.</p>
<p><span>Liga Campionilor reprezintă un obiectiv credibil pentru FCSB</span>, având în vedere faptul că roș-albaștrii au un coeficient net superior celui de anul trecut. Așadar, vor beneficia de statutul de cap de serie mai multe tururi și, inevitabil, vor evita adversari dificili.</p>
<p>În același timp, campioana ultimelor două sezoane din România pare să aibă și șansă. Una dintre potențialele adversare din preliminariile Ligii Campionilor, Buducnost, campioana Muntenegrului, tocmai a aflat că nu a primit licența de Europa.</p>
<p>Vestea este cu adevărat supărătoare pentru suporterii formației muntenegrene, având în vedere că Buducnost a traversat un sezon 2024 – 2025 foarte bun, la capătul căruia a încasat doar 3 înfrângeri și a adunat nu mai puțin de 81 de puncte. Buducnost a dominat copios campionatul, izbutind să înscrie 87 de goluri în cele 34 de etape disputate până acum.</p>
<p>Însă, nu doar Buducnost nu a primit licența de Europa din campionatul Muntenegrului. Vicecampioana Petrovac, care are 59 de puncte, se află în aceeași situație.</p>
<p>Astfel, din Muntenegru, în preliminariile UEFA Champions League va merge ocupanta locului 3 din competiția internă, anume Sutjeska, care a adunat doar 50 de puncte în sezonul 2024 – 2025.</p>
<blockquote><p>Cererea de a acorda licență pentru competițiile UEFA pentru sezonul 2025/26 a fost respinsă în primă instanță pentru OFK Petrovac, din cauză că nu a îndeplinit criteriile financiare, pentru FC Arsenal Tivat și lui Bokelj din cauză că nu au îndeplinit criteriile financiare și cele legate de personalul administrativ, în timp ce cererea depusă de FC Buducnost a fost respinsă deoarece Comisiile nu au fost convinse de îndeplinirea criteriilor financiare în urma documentelor puse la dispoziție”, a transmis Federația de Fotbal din Muntenegru, prin intermediul unui comunicat postat pe <span>site-ul oficial</span>.</p></blockquote>
<p>Nouă cluburi din Muntenegru au depus dosarele pentru obținerea licenței de Europa, însă doar cinci au și primit-o. Totuși, sursa menționată mai sus a anunțat că grupările care nu și-au îndeplinit scopul pot să atace decizia cu apel.</p>
<h2><span>Cât de modest e lotul lui Sutjeska</span></h2>
<p>Dacă Buducnost și Petrovac nu vor avea noroc la apel, iar sorții vor decide ca Sutjeska să îi iasă în cale FCSB-ului în preliminariile Champions League, atunci fotbaliștii lui Elias Charalambous vor avea, în teorie, o misiune foarte facilă.</p>
<p>Întreg lotul lui Sutjeska este evaluat, potrivit Transfermarkt, la 2.630.000 de euro.</p>
<p>Ca o paralelă, doar Ștefan Târnovanu de la FCSB are o cotă de piață aproape de două ori mai mare, în valoare de 4.500.000 de euro.</p>
<p>De situația lui Buducnost și Petrovac ar putea profita și ocupanta locului 4 din Muntenegru, Decic, care a luat licența de Europa și ar urma să meargă în preliminariile Conference League.</p>

]]></description>
    </item>
    <item>
      <title>PSG l-a descoperit pe noul Mbappe. Are doar 17 ani și e deja un fenomen</title>
      <link>https://www.prosport.ro/fotbal-extern/campionate-externe/franta/psg-l-a-descoperit-pe-noul-mbappe-are-doar-17-ani-si-e-deja-un-fenomen-20171721</link>
      <description><![CDATA[<img src="https://www.prosport.ro/wp-content/uploads/2025/05/PSG-l-a-descoperit-pe-noul-Mbappe.-Are-doar-17-ani-si-e-deja-un-fenomen-e1747390328699-1400x667.jpg"/><br/><p>Paris Saint-Germain îi simte lipsa lui Kylian Mbappe, iar acum l-a găsit pe noul fenomen francez. Un puști de doar 17 ani este chiar în curtea parizienilor, care vor să-l transforme în următorul star al generației.</p>
<p>Cu doar două săptămâni înainte de <span>finala Ligii Campionilor</span>, campioana Franței pregătește un tun de viitor. Parizienii au mare încredere în Ibrahim Mbaye, un tânăr de doar 17 ani, care a semnat recent primul contract de profesioniști cu aceștia.</p>
<h2><span>PSG îl are în curte pe noul Kylian Mbappe. Cine este puștiul de 17 ani</span></h2>
<p>Atacantul de 17 ani a semnat contractul de fotbalist profesionist cu <span>Paris Saint-Germain, campioana Franței</span>, de-a lungul acestui sezon. Pe lângă vedetele Ousmane Dembele, Desire Doue sau Bradley Barcola, parizienii au un nou om de atac, care pare a fi de excepție.</p>
<p>Ibrahim Mbaye este un tânăr jucător provenit din academia echipei, care a mai trecut de-a lungul carierei pe la juniorii celor de la ES Guyancourt sau Versailles. Jucătorul născut la Trappes, în Franța, a ajuns în Capitală în urmă cu aproape șapte ani. Un alt jucător uriaș care este născut în micul oraș este Nicolas Anelka.</p>
<p>Cariera la juniori a început pe vremea când avea doar 5 ani, după ce a văzut mai multe clipuri pe YouTube cu momente de excepție ale marilor jucători. Fotbalistul a fost „furat” de PSG pe vremea când avea doar 10 ani și a trecut rapid prin grupele de juniori, ajungând la echipa U19 la vârsta de doar 16 ani.</p>
<p>Împreună cu formația de juniori U19 a parizienilor, Ibrahim Mbaye a câștigat Campionatul Național, după ce a înscris un gol important în semifinale, contra lui Olympique Marseille. Finala contra lui Auxerre a adus o altă prestație bună a tânărului, care a oferit o pasă de gol.</p>
<h2><span>Luis Enrique l-a promovat de la juniorii lui PSG</span></h2>
<p>Luis Enrique a văzut potențialul tânărului francez, pe care l-a inclus în lotul pentru cantonamentul de vară. După ce a avut prestații bune în amicale, mai ales în egalul 2-2 cu Sturm Graz, acesta a semnat primul contract de profesionist.</p>
<p>După ce a semnat, fotbalistul a mai avut un amical bun, contra celor de la Red Bull Leipzig, apoi a fost luat în lot în prima etapă a Ligue 1, contra lui Le Havre. Pe vremea respectivă, tânărul jucător spunea că „intră în istoria clubului”.</p>
<p>Acesta a devenit cel mai tânăr jucător debutant pentru Paris Saint-Germain, la vârsta de doar 16 ani și 205 zile. De-a lungul sezonului, Mbaye a strâns un total de 10 meciuri, în care a marcat un gol și a oferit o pasă de gol.</p>
<p>„E incredibil. Trebuie să muncești extrem de mult pentru a ajunge la acest nivel. E o schimbare, clar, față de ceea ce am fost obișnuit. Intensitatea este incredibilă, e altceva decât am fost obișnuit”, a spus Ibrahim Mbaye, conform <span>Goal</span>.</p>

]]></description>
    </item>
    <item>
      <title>„La bulanul lui Gigi Becali, FCSB intră în grupele Ligii Campionilor”. Mitică Dragomir a anunțat o dominație fără precedent în Superliga</title>
      <link>https://www.prosport.ro/fotbal-intern/superliga/la-bulanul-lui-gigi-becali-fcsb-intra-in-grupele-ligii-campionilor-mitica-dragomir-a-anuntat-o-dominatie-fara-precedent-in-superliga-20170415</link>
      <description><![CDATA[<img src="https://www.prosport.ro/wp-content/uploads/2025/05/„La-bulanul-lui-Gigi-Becali-FCSB-intra-in-grupele-Ligii-Campionilor22.-Mitica-Dragomir-a-anuntat-o-dominatie-fara-precedent-in-Superliga.jpg"/><br/><p>Mitică Dragomir (78 de ani), fost președinte al Ligii Profesioniste de Fotbal în intervalul 1996 – 2013, a comentat visul cel mare pe care Gigi Becali (66) îl are pentru toamna anului 2025.</p>
<p>Miliardarul din Pipera vrea să ducă echipa pe care o patronează, FCSB, campioana României din ultimele două sezoane, în faza principală din Liga Campionilor.</p>
<h2><span>O fază principală a Ligii Campionilor cu FCSB printre Real Madrid și FC Barcelona nu l-ar surprinde pe Mitică Dragomir. Ce spune fostul șef al LPF despre visul lui Gigi Becali</span></h2>
<p>FCSB a câștigat titlul în Superliga României pentru al doilea sezon la rând, iar acum, roș-albaștrii, în frunte cu patronul Gigi Becali, așteaptă cu nerăbdare tragerea la sorți pentru primul tur preliminar din Liga Campionilor.</p>
<p><span>Gigi Becali a spus deja că va face tot posibilul pentru a realiza 4-5 transferuri</span> importante, astfel încât în toamna anului 2025 să își poată îndeplini visul: accederea în faza principală din Champions League.</p>
<p>Misiunea nu va fi nici pe aproape una ușoară, însă nici imposibilă. Sau cel puțin va fi mai accesibilă ca în sezonul 2024 – 2025, în care FCSB a avut un coeficient UEFA semnificativ mai mic.</p>
<p>Acum, fotbaliștii lui Elias Charalambous vor beneficia de statutul de cap de serie în mai multe tururi din calificări și, automat, vor avea adversare mai facile.</p>
<p>Pus în postura de a comenta visul cel mare al lui Gigi Becali, Mitică Dragomir, ex-președinte al LPF și actual prieten al miliardarului din Pipera, a transmis răspicat că nu ar fi surprins de o eventuală accedere a <span>FCSB-ului în faza principală din Champions League</span>, printre granzi ca Real Madrid și FC Barcelona:</p>
<blockquote><p>FCSB are o echipă bună, nu îi bate nimeni. Nu îi bate nimeni într-un campionat dacă joacă cu titularii. L-ați văzut pe cel pe care l-ați criticat voi până acum, că a fost accidentat, pe Popescu? Mamă, cum joacă Tavi Popescu… Nu e vorba să dea goluri, dar te uiți ce pase dă, ce driblinguri. E fotbalist! Se va vinde și el pe bani mulți. Ajunge de 6-7-8 milioane de euro. Eu vă mai spun acum o frază. Antrenorii de la FCSB, toți, inclusiv preparatorul fizic, formează o echipă imbatabilă! Cinci de acum înainte câștigă titlul an de an! Nu e echipă care să o bată pe FCSB. Cred că se duce chiar în grupele Champions League în anul acesta. O să vedeți! Cu puțin noroc, intră în grupe. La bulanul lui Gigi, intră în grupe. Au și echipă bună. Pasează de te apucă pandaliile”, a declarat Dumitru Dragomir, potrivit <span>Fanatik</span>.</p></blockquote>
<h2><span>Fundașii centrali, lăudați și ei de Dragomir: „Mihai Popescu seamănă cu Rednic, nu cu Belodedici”</span></h2>
<p>După ce l-a ridicat în slăvi pe Tavi Popescu, jucător proaspăt revenit în acțiune cu două goluri, ambele marcate în derby-ul cu Dinamo, 3-1 pe 5 mai, Dumitru Dragomir și-a mutat atenția înspre defensivă. Iar fostul șef al LPF a avut de spus cuvinte mari vizavi de cuplul Siyabonga Ngezana – Mihai Popescu:</p>
<blockquote><p>L-am văzut și pe Ngezana, pasa pe metru pătrat în apărare. Popescu, la fel, pleacă din apărare cu mingea la picior. Popescu seamănă cu Rednic, nu cu Belodedici. Dacă ar fi jucat Belodedici astăzi, ar fi valorat 150 de milioane de euro”, a completat Dumitru Dragomir.</p></blockquote>
<p>Preliminariile Ligii Campionilor, sezonul 2025 – 2026, sunt programate în intervalul 8 iulie – 27 august. Ulterior, faza principală, unde FCSB speră să fie și ea prezentă, va avea loc din data de 16 septembrie și până pe 28 ianuarie 2026.</p>

]]></description>
    </item>
    <item>
      <title>Italienii au reacționat imediat cum au aflat că Istvan Kovacs ca arbitra finala Ligii Campionilor</title>
      <link>https://www.prosport.ro/fotbal-extern/liga-campionilor/italienii-au-reactionat-imediat-cum-au-aflat-ca-istvan-kovacs-ca-arbitra-finala-ligii-campionilor-20169173</link>
      <description><![CDATA[<img src="https://www.prosport.ro/wp-content/uploads/2025/05/Italienii-au-reactionat-imediat-cum-au-aflat-ca-Istvan-Kovacs-ca-arbitra-finala-Ligii-Campionilor-1400x934.jpg"/><br/><p>Istvan Kovacs a primit astăzi cea mai bună veste în cariera sa, arbitrul din Carei fiind delegat de UEFA la finala Champions League, programată pe 31 mai între PSG și Inter Milano.</p>
<p>Jurnaliștii italieni au reacționat și ei după ce arbitrul român a primit să conducă la centru ultimul act al celei mai importante competiții intercluburi a Europei.</p>
<h2><span>Jurnaliștii din Peninsulă au reacționat după ce Istvan Kovacs a primit finala Ligii Campionilor</span></h2>
<p>Istvan Kovacs a primit astăzi cea mai bună veste în cariera sa, arbitrul din Carei fiind <span>delegat de UEFA la finala Champions League</span>, programată pe 31 mai între PSG și Inter Milano.</p>
<p>Jurnaliștii italieni au reacționat și ei după ce arbitrul român a primit să conducă la centru ultimul act al celei mai importante competiții intercluburi a Europei.</p>
<p>Gianluca Di Marzio, unul dintre cei mai cunoscuți ziariști din Peninsulă, a dedicat pe site-ul său un articol legat de delegarea lui Istvan Kovacs la finala UCL.</p>
<p>„2023, Milan – Napoli, sferturi Champions League. Arbitrul meciului, Istvan Kovacs, le spune căpitanilor încă de pe tunel că protestele nu sunt acceptate și că doar ei doi pot vorbi cu el. Oricine nu respectă asta, ia galben. Rezultatul? Zece cartonașe galbene și un roșu. Șase din ele au venit pentru proteste. Anecdota asta spune totul despre un arbitru cu personalitate puternică, cu un caracter dur și ascuțit. Un om al deciziilor, un autoritar.</p>
<p>Kovacs decide de multe ori pe baza instinctului și are un fizic care impune respect în fața jucătorilor. Ce a contribuit mult la ascensiunea sa a fost arbitrajul din meciul Manchester City – Real Madrid, din 2022. O prestație excelentă, mai ales la faza golului de 4-2, când a lăsat perfect avantaj și i-a permis lui Bernardo Silva să înscrie. Pentru el, PSG – Inter va fi vârful carierei sale, cel puțin până în acest punct”, a scris <span>reputatul jurnalist italian</span>.</p>
<p><img alt="" class="size-large wp-image-20087497" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/02/Adrian-Porumboiu-01-1400x933.jpg" srcset="https://www.prosport.ro/wp-content/uploads/2025/02/Adrian-Porumboiu-01-1400x933.jpg 1400w, https://www.prosport.ro/wp-content/uploads/2025/02/Adrian-Porumboiu-01-768x512.jpg 768w, https://www.prosport.ro/wp-content/uploads/2025/02/Adrian-Porumboiu-01-1536x1024.jpg 1536w, https://www.prosport.ro/wp-content/uploads/2025/02/Adrian-Porumboiu-01-2048x1365.jpg 2048w" width="1400"/></p>
<h2><span>Adrian Porumboiu felicită CCA și FRF</span></h2>
<p>Adrian Porumboiu, <span>fost arbitru FIFA</span>, s-a declarat entuziasmat la auzul veștii că Istvan Kovacs va conduce finala Champions League din acest an. Felicitări a primit și Kyros Vassaras, șeful CCA, dar și Federația Română de Fotbal.</p>
<p>„La o asemenea delegare nu poți decât să ai o părere foarte bună. Îl felicit atât pe el, cât și pe Vassaras, cât și Federația. Nominalizarea este mai mult decât onorantă pentru fotbalul românesc. Ei sunt foarte bine poziționați, arbitrii români. Și Feșnic, și Barbu, chiar și Petrescu. Delegări destul de bune, importante. E important că este pe un culoar excepțional, prin faptul că este delegat atât la această finală, cât și la Cupa Mondială.</p>
<p>Nu mă îndoiesc că, cu o prestație bună la această finală, îi va consolida poziția la nivel de FIFA, gândindu-ne că este deja selecționat la Cupa Mondială, face parte din lotul lărgit și va avea un meci de primă mână la Cupa Mondială. La nivel de cupe europene a arbitrat foarte bine”, a spus Adrian Porumboiu, potrivit <span>iamsport.ro</span>.</p>

]]></description>
    </item>
    <item>
      <title>Cele 11 cuvinte pe care le-a scris iubita lui Istvan Kovacs, după ce arbitrul a fost delegat la finala Ligii Campionilor. Cum l-a numit</title>
      <link>https://www.prosport.ro/fotbal-extern/liga-campionilor/cele-11-cuvinte-pe-care-le-a-scris-iubita-lui-istvan-kovacs-dupa-ce-arbitrul-a-fost-delegat-la-finala-ligii-campionilor-cum-l-a-numit-20169750</link>
      <description><![CDATA[<img src="https://www.prosport.ro/wp-content/uploads/2025/05/Cele-11-cuvinte-pe-care-le-a-scris-iubita-lui-Istvan-Kovacs-dupa-ce-arbitrul-a-fost-delegat-la-finala-Ligii-Campionilor.-Cum-l-a-numit-1400x1050.jpg"/><br/><p>Istvan Kovacs va arbitra finala UEFA Champions League de pe data de 31 mai 2025, care se va disputa între PSG și Inter Milano, iar iubita arbitrului a reacționat după ce a aflat această veste.</p>
<p>Denisa Fazakas a scris doar 11 cuvinte pe rețelele de socializare, prin care a arătat cât de mândră este de soțul ei, care se va afla la centrul celui mai important meci de anul acesta.</p>
<h2><span>Denis Fazakas, mândră de Istvan Kovacs</span></h2>
<p><span>Istvan Kovacs va arbitra cel mai important meci al acestui sezon competițional</span>: finala UEFA Champions League, care se va disputa la Munchen, pe data de 31 mai 2025, între PSG și Inter Milano. Vestea, una foarte bună pentru imaginea fotbalului românesc, a ajuns și la urechile Denisei Fazakas, soția centralului român, care a reacționat prin intermediul rețelelor de socializare. Aceasta s-a arătat extrem de mândră de<span> reușita lui Istvan Kovacs </span>și nu s-a ferit să spună acest lucru.</p>
<p>„Felicitări, iubirea mea! O meriți din plin! Suntem mândri de tine!”, a scris Denisa Fazakas, pe rețelele de socializare.</p>
<p>Denisa Fazakas i-a dăruit recent un băiețel lui Istvan Kovacs. Cei doi sunt căsătoriți de mai mulți ani de zile și formează un cuplu discret, dar extrem de solid.</p>
<h2><span>Românii care au mai arbitrat finale de UEFA Champions League</span></h2>
<p>După o așteptare de 30 de ani, România are din nou un arbitru la o finală de UEFA Champions League. Ultimul care a reușit acest lucru a fost Ion Crăciunescu. Legendarul arbitrul român a condus meciul dintre Ajax Amsterdam și AC Milan, scor 1-0, în anul 1995.</p>
<p>Primul român care a reușit să arbitreze o finală de UEFA Champions League a fost Nicolae Rainea, care s-a aflat la centrul meciului dintre Hamburg și Juventus Torino, din 1983.</p>
<p>Conform presei din Spania, se pare că Szymon Marciniak, arbitru polonez care a condus finala Cupei Mondiale din 2022, era favorit cert pentru finala UEFA Champions League din acest sezon. Cu toate acestea, se pare că totul s-a schimbat după returul dintre Inter Milano și FC Barcelona, din semifinalele UEFA Champions League, încheiat cu scorul de 4-3.</p>
<p>În partida respectivă, deciziile luate de centralul polonez au fost intens contestate de catalani. Astfel, se pare că UEFA a revenit asupra deciziei și a hotărât ca meciul dintre PSG și Inter Milano să fie arbitrat de Istvan Kovacs.</p>

]]></description>
    </item>
  </channel>
</rss>
