<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA şi-a dat din nou arama pe față în mega-războiul FCSB – Steaua Bucureşti. Pe cine a trecut la anul 1986 în lista câştigătoarelor Champions League</title>
      <link>https://www.prosport.ro/fotbal-extern/liga-campionilor/uefa-si-a-dat-din-nou-arama-pe-fata-in-mega-razboiul-fcsb-steaua-bucuresti-pe-cine-a-trecut-la-anul-1986-in-lista-castigatoarelor-champions-league-20186967</link>
      <description><![CDATA[<img src="https://www.prosport.ro/wp-content/uploads/2025/06/UEFA-si-a-dat-din-nou-arama-pe-fata-in-mega-razboiul-FCSB-Steaua-Bucuresti.-Pe-cine-a-trecut-la-anul-1986-in-lista-castigatoarelor-Champions-League-1400x778.jpg"/><br/><p>Forul european a dinamitat din nou conflictul dintre FCSB și Steaua București, la scurt timp după ce PSG s-a încununat cu primul trofeul Champions League din istoria sa.</p>
<p>UEFA a prezentat toate echipele care au triumfat în cea mai importantă competiție intercluburi a Europei, iar la anul 1986 a pus sigla echipei din Superligă, ca fiind continuatoarea Stelei.</p>
<h2><span>Cum a reușit UEFA să aprindă din nou scandalul FCSB – Steaua Bucureşti</span></h2>
<p>La scurt timp după ce PSG a învins de o manieră incredibilă în finală pe Inter Milano, scor 5-0, și a pus mâna pe primul Champions League din istoria clubului, UEFA a pus din nou „paie pe foc” în războiul dintre FCSB și Steaua București.</p>
<p>Oficialii forului european au prezentat toate echipele care au câștigat cea mai importantă competiție intercluburi a Bătrânului Continent, iar la anul 1986 au pus sigla echipei din Superligă, patronată de Gigi Becali, aceasta fiind considerată continuatoarea clubului roș-albastru.</p>
<p>FCSB și CSA Steaua se războiesc de ani de zile în instanță pentru <span>marcă și palmares</span> și, în ciuda unor sentințe judecătorești în acest sens, care dau dreptate grupării din liga secundă, UEFA merge pe mâna echipei din Liga 1.</p>
<p>În 1986, Steaua a câștigat Cupa Campionilor Europeni, la Sevilla, după o finală tranșată la loviturile de departajare în fața Barcelonei. După 0-0 la finalul celor 120 de minute, steliștii s-au impus grație inspirației divine a regretatului Helmuth Duckadam.</p>
<blockquote><p>Clubul Dinamo are o mulțime de campioni mondiali. Sportul trebuie să rămână pentru sportivi. Așa este cel mai bine. E un club care mai trăiește încă. Noi suntem un singur nume – Ionuț Lupescu</p></blockquote>
<p><img alt="" class="size-full wp-image-20129615" decoding="async" fetchpriority="high" height="768" sizes="(max-width: 1366px) 100vw, 1366px" src="https://www.prosport.ro/wp-content/uploads/2025/03/STEAUA-BUCURESTI-CSM-RESITA-LIGA-2-CASA-PARIURILOR-20.08.202443.jpg" srcset="https://www.prosport.ro/wp-content/uploads/2025/03/STEAUA-BUCURESTI-CSM-RESITA-LIGA-2-CASA-PARIURILOR-20.08.202443.jpg 1366w, https://www.prosport.ro/wp-content/uploads/2025/03/STEAUA-BUCURESTI-CSM-RESITA-LIGA-2-CASA-PARIURILOR-20.08.202443-768x432.jpg 768w" width="1366"/></p>
<h2><span>Ironii la adresa titlului câștigat de Gigi Becali. „Noi cu trofeele, alții cu meme-urile! 20&gt;2!”</span></h2>
<p>CSA Steaua a „înțepat-o” pe <span>rivală de la FCSB</span> după ce echipa lui Gigi Becali a câștigat recent al doilea titlu consecutiv în Superligă. Chiar înaintea meciului cu „U” Cluj, scor 2-0, jucătorii lui Elias Charalambous au pășit pe teren în tricourile speciale de campioni și cu eșarfe personalizate la gât, în care apare numărul 28, adică numărul de titluri pe care echipa îl are echipa în opinia lor, însă replica lui CSA Steaua nu a întârziat să apară.</p>
<p>Comandantul CSA Steaua, Petruț-Dănuț Sârghe-Ciobanu, a cerut atunci să se ia măsuri împotriva echipei din prima ligă, iar a doua zi, clubul militar a postat un mesaj ironic la adresa rivalilor.</p>
<p>„Noi cu trofeele, alții cu meme-urile! 20&gt;2! Steaua București rămâne cea mai titrată formație din fotbalul românesc!”, au scris cei de la Steaua București pe pagina de Facebook a clubului.</p>
<p> </p>
<p> </p>

]]></description>
    </item>
    <item>
      <title>Visul nebunesc al lui Gigi Becali: „O să vedeți voi”</title>
      <link>https://www.prosport.ro/fotbal-intern/superliga/visul-nebunesc-al-lui-gigi-becali-o-sa-vedeti-voi-20187151</link>
      <description><![CDATA[<img src="https://www.prosport.ro/wp-content/uploads/2025/06/Visul-nebunesc-al-lui-Gigi-Becali-1400x772.jpg"/><br/><p>Gigi Becali, patronul campioanei României, a spus care este visul nebunesc pe care îl are vizavi de formația pregătită de Elias Charalambous.</p>
<p>Pe 17 iunie, FCSB își va afla adversara din primul tur preliminar al Ligii Campionilor, fază a competiției care se va juca în zilele de 8 și 9 iulie, respectiv, pe 15 și 16 iulie.</p>
<h2><span>Gigi Becali este ferm convins că visul nebunesc pe care îl are se va realiza</span></h2>
<p>Campioana României va avea statut de cap de serie în primele două tururi preliminare, după care ar putea da peste Feyenoord sau Benfica, iar în play-off-ul pentru grupa principală de Celtic sau Bodo/Glimt.</p>
<p>Pe termen lung, Gigi Becali se gândește la finala Ligii Campionilor și este ferm convins că FCSB va ajunge în ultimul act al competiției.</p>
<p>„Nu zic că-i simplu. N-are cum să fie simplu. Dar faptul că unii spun așa e important. Până acum 2-3 ani era imposibil, acum unii spun că e simplu.</p>
<p>Zic că am făcut ceva. Eu vă spun ce vreau eu. Eu vă spun un lucru, dumneavoastră sunteți tânăr. O să vezi, o să vorbim, o să ne batem cu ăia.</p>
<p>O să jucăm și finala. Bine, o să vedeți voi. Eu așa visez și așa o să fac. La ce mi-am propus eu în viața mea…”, a declarat Gigi Becali, la <span>DigiSport</span>.</p>
<p>FCSB este văzută de către statisticienii de la Football Meets Data cu <span>23% șanse de calificare în faza principală din Liga Campionilor</span>, cel mai mare procentaj al unei echipe care pleacă din turul 1.</p>
<p>De asemenea, statisticienii consideră că echipa lui Gigi Becali are 52% șanse să ajungă, din nou, în grupa din Europa League 13 să evolueze în Conference League. Practic, șansele ca echipa bucureșteană să rateze grupa principală a vreunei cupe europene sunt de doar 2%.</p>
<h2><span>Ce șanse are FCSB dacă ar da în turul 2 preliminar peste Steaua Roșie Belgrad</span></h2>
<p>În turul 2 preliminar din Liga Campionilor, FCSB ar putea da peste puternica echipă sârbă Steaua Roșie Belgrad, care în ultimele două stagiuni a jucat în grupele acestei competiții.</p>
<p>Impresarul Florin Iacob, un apropiat al conducătorilor de la Steaua Roșie, cunoaște bine ceea ce se întâmplă la gruparea din Belgrad, inclusiv faptul că sârbii își permit să achite salarii mult peste ceea ce oferă Gigi Becali la FCSB, <span>după cum a spus în exclusivitate pentru ProSport</span>.</p>
<p>„Problema este că Steaua Roșie nu se poate verifica în meciurile din campionat, nu poate să vadă la ce nivel este. Acestea nu sunt foarte concludente din punctul meu de vedere. Dacă ne gândim la asta, FCSB ar avea un avantaj.</p>
<p>Dar Steaua Roșie se bazează pe jucători mult mai bine cotați decât FCSB și care pot să facă diferența. Își permit achiziții importante. Acum, ei dau și salarii de 700.000 de euro, chiar 800.000 de euro pe an, care nu se plătesc la FCSB, dar au avut jucători plătiți și mai bine de atât în ultimii ani.</p>
<p>Cred că Steaua Roșie este ușor favorită fără discuție într-o eventuală dublă cu FCSB. Dar se pot lupta cu ei. Nu uitați că sârbii joacă și ei cu 50.000 de spectatori meciurile mari, la fel ca FCSB. Au bătut Stuttgart în acest sezon european, a fost 5-1. Apoi, să nu uităm de marea victorie cu Liverpool, de egalul cu Napoli și ce au mai făcut în Europa în ultimii ani”, a subliniat cunoscutul impresar.</p>

]]></description>
    </item>
    <item>
      <title>Talpan a cerut oficial excluderea FCSB din Liga Campionilor. Decizia ÎCCJ poate duce la interzicerea în cupele europene</title>
      <link>https://www.prosport.ro/fotbal-intern/superliga/talpan-a-cerut-oficial-excluderea-fcsb-din-liga-campionilor-decizia-iccj-poate-duce-la-interzicerea-in-cupele-europene-20189578</link>
      <description><![CDATA[<img src="https://www.prosport.ro/wp-content/uploads/2025/06/Talpan-a-cerut-oficial-excluderea-FCSB-din-Liga-Campionilor.-Decizia-ICCJ-poate-duce-la-interzicerea-in-cupele-europene.webp"/><br/><p>Florin Talpan continuă războiul de la distanță cu Gigi Becali și, mai nou, a cerut oficial excluderea FCSB din Liga Campionilor.</p>
<p>Roș-albaștrii urmează să ia startul în preliminariile celei mai tari competiții intercluburi de pe continent, însă juristul CSA Steaua a vorbit deja cu Răzvan Burleanu, președintele FRF, pentru a le pune piedici.</p>
<h2><span>„I-am sugerat acest lucru domnului Burleanu”. Florin Talpan nu o vrea pe FCSB în preliminariile din Liga Campionilor</span></h2>
<p>Joi, la data de 5 iunie 2025, prin intermediul unei postări pe care a realizat-o pe rețelele de socializare, <span>Florin Talpan a anunțat că a câștigat palmaresul Stelei din 1947 și până în 1998 în detrimentul FCSB</span>. Totul a fost posibil după o decizie luată de Înalta Curte de Casație și Justiție (ÎCCJ), iar imediat după răspândirea verdictului judecătoresc în spațiul public, au început o serie de contre pe axa Talpan – Becali.</p>
<p>Printre altele, <span>juristul CSA Steaua a transmis că o vrea pe FCSB în Liga 4</span>, deoarece în opinia lui, formația lui Gigi Becali nu are dreptul legal de a performa pe prima scenă a fotbalului românesc.</p>
<p>Având în vedere acuzația menționată anterior, FCSB nu ar avea dreptul de a juca nici în preliminariile UEFA Champions League, în opinia lui Florin Talpan. Roș-albaștrii și-au asigurat prezența în cea mai tare competiție intercluburi de pe continent după ce au câștigat titlul în Superliga, însă juristul CSA Steaua a spus că a luat deja legătura cu președintele FRF pentru a le bloca accesul în preliminarii:</p>
<blockquote><p>Cred că ar trebui să fie excluși din cupele europene. Eu i-am sugerat acest lucru domnului Burleanu, imediat după ce le-am luat numele de Steaua București. FCSB evoluează în mod ilegal în Liga 1 și din competițiile europene ar trebui să fie exclusă. Ar trebui să joace echipa de pe locul 2 în cupele europene”, a declarat Florin Talpan, la <span>Digi Sport</span>.</p></blockquote>
<h2><span>Programul preliminariilor din Liga Campionilor</span></h2>
<p>FCSB își va afla adversara din primul tur preliminar al Ligii Campionilor la data de 17 iunie 2025. Ulterior, prima manșă a dublei e programată pentru intervalul 8-9 iulie, în timp ce returul va avea loc o săptămână mai târziu, pe 15 sau 16 iulie.</p>
<p>Mai jos programul complet al preliminariilor:</p>
<ul>
<li>Turul 1 preliminar: 8-9 iulie / 15-16 iulie</li>
<li>Turul 2 preliminar: 22-23 iulie / 29-30 iulie</li>
<li>Turul 3 preliminar: 5-6 august / 12-13 august</li>
<li>Play-off: 19-20 august / 26-27 august</li>
</ul>
<p>Ulterior, prima etapă din faza principală a UEFA Champions League va debuta la data de 16 septembrie. În schimb, ultima rundă e programată pe 28 iaunuarie 2026, iar fazele eliminatorii vor începe la mijlocul lui februarie, în intervalul 17-8.</p>

]]></description>
    </item>
    <item>
      <title>Reacția renumitului Salt Bae despre faptul că ar fi fost dat afară de la petrecerea vedetelor lui PSG, după finala Ligii Campionilor</title>
      <link>https://www.prosport.ro/sport-life/reactia-renumitului-salt-bae-despre-faptul-ca-ar-fi-fost-dat-afara-de-la-petrecerea-vedetelor-lui-psg-dupa-finala-ligii-campionilor-20186497</link>
      <description><![CDATA[<img src="https://www.prosport.ro/wp-content/uploads/2025/06/Reactia-renumitului-Salt-Bae-despre-faptul-ca-ar-fi-fost-dat-afara-de-la-petrecerea-vedetelor-lui-PSG-dupa-finala-Ligii-Campionilor.jpg"/><br/><p>Au apărut imagini cu renumitul bucătar Salt Bae dat afară de la petrecerea starurilor de la PSG după finala Ligii Campionilor, câștigată de o manieră entuziasmantă în fața lui Inter Milano, scor 5-0.</p>
<p>Acum, cel al cărui nume real este Nusret Gokce, a venit cu o reacție în care neagă tot și dezvăluie, în ciuda imaginilor făcute publice, ce s-a întâmplat după ultimul act al UCL de pe „Allianz Arena” din Munchen.</p>
<h2><span>Salt Bae n-a mai rezistat și a răbufnit după ce s-a spus că a fost dat afară de la petrecerea lui PSG</span></h2>
<p>Au apărut imagini cu <span>renumitul bucătar </span>Salt Bae scos cu forța din locația unde vedetele de la PSG se distrau de foc după succesul din Ligii Campionilor. Acum, Nusret Gokce pe numele său real, neagă incidentul într-o reacție pe rețele sociale și dezvăluie ce s-a întâmplat după ultimul act al UCL din Germania, potrivit <span>thesun.co.uk</span>.</p>
<p>Celebrul turc în vârstă de 41 de ani pare să fi fost escortat cu forța departe de clădirea din München unde ar fi avut loc petrecerea. Martorii l-au filmat cum era împins de agent de pază în afara locației. Persoana cu care se afla a încercat să discute cu oamenii de la securitate, dar fără succes. Salt Bae și-a făcut totuși timp să dea autografe fanilor care așteptau afară. În ciuda speculațiilor că ar fi fost evacuat de la eveniment, bucătarul a susținut că acesta era acolo doar ca să-i vadă pe fani.</p>
<p>„Zvonurile care se răspândesc pe rețelele de socializare conform cărora «Nusret a fost dat afară» nu sunt adevărate. De fapt, nu a existat nicio petrecere de după eveniment. Nici măcar nu am fost invitat la un astfel de eveniment. Doar treceam pe acolo, iar cineva care s-a comportat necorespunzător și a făcut să pară că s-a întâmplat ceva. Dar afirmația că am fost dat afară este pur și simplu falsă. Acesta este un atac la adresa reputației mele.</p>
<p>După finala Ligii Campionilor, am ajuns la hotel cu autobuzul UEFA, motivul pentru care eram acolo în acel moment a fost din cauza miilor de fani care voiau să ne vadă acolo. Ca întotdeauna, am fost în zona aceea pentru a le împărtăși dragostea și pentru a face fotografii. Nu a existat nicio petrecere cu invitație, de unde și vestea că nu am fost inclus în petrecere. Totul este pur și simplu nefondat”, a spus celebrul bucătar.</p>
<p><img alt="" class="size-full wp-image-20186501" decoding="async" height="1070" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta.jpg" srcset="https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta.jpg 1080w, https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta-150x150.jpg 150w, https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta-768x761.jpg 768w" width="1080"/></p>
<h2><span>Pus la zid și după finala Cupei Mondiale din 2022</span></h2>
<p>Salt Bae a fost criticat și pentru <span>gesturile sale de pe teren după finala Cupei Mondiale din 2022</span> dintre Argentina și Franța. El a capturat trofeul de la fundașul central Cristian Romero , încălcând astfel o regulă clară a FIFA.</p>
<p>Doar persoanele desemnate, și anume jucătorii și managerii care l-au câștigat, precum și șefii de stat și oficialii FIFA, au voie să atingă trofeul suprem.</p>
<p>De asemenea, el a insistat să facă fotografii cu mai mulți jucători în timpul festivităților. Comportamentul controversat al bucătarului a determinat o anchetă internă la FIFA cu privire la modul în care i s-a permis să intre pe teren.</p>
<p> </p>

]]></description>
    </item>
    <item>
      <title>Supercomputerul i-a dat vestea verii lui Gigi Becali. La cât au ajuns acum șansele FCSB să intre în grupa principală a Ligii Campionilor, de unde ar veni și 50.000.000 de euro</title>
      <link>https://www.prosport.ro/fotbal-intern/superliga/supercomputerul-i-a-dat-vestea-verii-lui-gigi-becali-la-cat-au-ajuns-acum-sansele-fcsb-sa-intre-in-grupa-principala-a-ligii-campionilor-de-unde-ar-veni-si-50-000-000-de-euro-20186376</link>
      <description><![CDATA[<img src="https://www.prosport.ro/wp-content/uploads/2025/06/Supercomputerul-i-a-dat-vestea-verii-lui-Gigi-Becali.-La-cat-au-ajuns-acum-sansele-FCSB-sa-intre-in-grupa-principala-a-Ligii-Campionilor-de-unde-ar-veni-si-50.000.000-de-euro-1400x933.jpg"/><br/><p>Un supercomputer a analizat șansele pe care FCSB le are să intre în grupa principală din UEFA Champions League și i-a dat o veste extrem de importantă lui Gigi Becali.</p>
<p>Latifundiarul din Pipera vrea ca echipa lui să ajungă din nou la „masa bogaților”, performanță pentru care crede că poate obține nu mai puțin de 50 de milioane de euro.</p>
<h2><span>Ce șanse are FCSB să ajungă în UEFA Champions League</span></h2>
<p>FCSB a avut parte de un sezon foarte bun. Echipa pregătită de Elias Charalambous și Mihai Pintilii a ajuns până în optimile de finală din UEFA Europa League și<span> a reușit să cucerească un nou titlu de campioană a României</span>. Astfel, Gigi Becali are planuri mari pentru „roș-albaștri”. Omul de afaceri vrea ca echipa lui să ajungă în grupa principală din UEFA Champions League și să pună mâna pe milioanele de euro din cea mai importantă competiție intercluburi din lume.</p>
<p>Statisticienii de la Football Meets Data au calculat șansele pe care campioana României le are la calificarea în UEFA Champions League, ținând cont de mai mulți factori importanți precum forma recentă, valoarea loturilor, coeficientul și posibilii adversari. Astfel, FCSB este văzută cu 23% șanse de calificare în faza principală din Champions League. Este cel mai mare procentaj al unei echipe care pleacă din turul 1, peste Malmo, care are 17% șanse, sau Ludogorets, care are șanse de 13%. Statisticienii consideră că trupa patronată de Gigi Becali are șanse foarte mari, de 52%, să ajungă din nou în grupa din UEFA Europa League, și de 23% să ajungă în grupa de UEFA Champions League. Astfel, campioana României are, în total, 98% șanse să joace într-o competiție europeană în următorul sezon.</p>
<p>Înainte de startul sezonului trecut, statisticienii de la Football Meets Data considerau că FCSB avea doar 3% șanse să ajungă în UEFA Champions League. Astfel, campioana României a înregistrat o creștere de 20%, ceea ce reprezintă <span>un real motiv de bucurie pentru Gigi Becali</span>, care visează să obțină nu mai puțin de 50 de milioane de euro de la „masa bogaților”.</p>
<h2><span>FCSB, cap de serie în primele două tururi preliminarii</span></h2>
<p>FCSB nu are prea mult timp de odihnă la dispoziție. Campioana României va începe o nouă aventură europeană, de data aceasta la mijlocul lunii iulie.</p>
<p>Trupa pregătită de Elias Charalambous și Mihai Pintilii va fi cap de serie în primele două tururi preliminare din UEFA Champions League și, în mod normal, nu ar trebui să aibă mari emoții pentru accederea în turul al treilea. Acest lucru ar asigura calificarea cel puțin în faza principală a UEFA Conference League.</p>

]]></description>
    </item>
  </channel>
</rss>
