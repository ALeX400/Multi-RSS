<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mihai Stoica a anunțat ce adversari vrea să evite FCSB în primul tur preliminar al Ligii Campionilor. „Îți dai seama că nu aș vrea asta”</title>
      <link>https://www.prosport.ro/fotbal-extern/liga-campionilor/mihai-stoica-a-anuntat-ce-adversari-vrea-sa-evite-fcsb-in-primul-tur-preliminar-al-ligii-campionilor-iti-dai-seama-ca-nu-as-vrea-asta-20197217</link>
      <description><![CDATA[<img src="https://www.prosport.ro/wp-content/uploads/2025/06/Mihai-Stoica-a-anuntat-ce-adversari-vrea-sa-evite-FCSB-in-primul-tur-preliminar-al-Ligii-Campionilor.-„Iti-dai-seama-ca-nu-as-vrea-asta.webp"/><br/><p>Meme Stoica (60 de ani) așteaptă cu nerăbdare tragerea la sorți pentru primul tur preliminar al Ligii Campionilor, care e programată marți, 17 iunie 2025, de la ora 15:00.</p>
<p>În ciuda faptului că FCSB va fi cap de serie, managerul general al campioanei României spune că are ceva emoții, deoarece nu și-ar dori să întâlnească anumiți adversari.</p>
<h2><span>Meme Stoica abia așteaptă tragerea la sorți pentru primul tur din preliminariile Ligii Campionilor. Ce dorință are</span></h2>
<p>Marți, de la ora 15:00, <span>FCSB află prima adversară din preliminariile Ligii Campionilor</span>, cu ocazia unei trageri la sorți care e organizată la Nyon, în Elveția.</p>
<p>Însă, înainte de de ora menționată mai sus, între 09:30 și 10:00 mai precis, UEFA va prezenta pe site-ul oficial o serie de grupe cu capi de serie și formații care nu sunt capi de serie. Astfel, lista de posibili adversari pentru FCSB se va reduce semnificativ și campioana României își va putea face o idee mai amplă cu privire la ce o așteaptă.</p>
<blockquote><p>La ora 10:00 sunt călare pe grupele alea. Știi că ne fac grupe de 4, de 5”, a punctat Mihai Stoica, la <span>Prima Sport</span>.</p></blockquote>
<p>Chiar dacă nu ar trebui să aibă nicio emoție în primul tur preliminar, având în vedere că FCSB e cap de serie și va întâlni adversare net inferioare, Mihai Stoica spune că e măcinat de un detaliu. Sorții ar putea alege-o pe Kairat Almaty, ocupanta locului 2 din Kazahstan, ca <span>adversară pentru FCSB în primul tur preliminar din Liga Campionilor</span>. Și deși lotul lui Kairat nu este unul de speriat, fiind evaluat la 10.300.000 de euro de Transfermarkt, distanța în ceea ce privește deplasarea îl supără pe Meme Stoica.</p>
<blockquote><p>Sunt deplasări lungi pe care nu mi le-aș dori, bineînțeles că e început de sezon și îți dorești… Îți dai seama că nu aș vrea Kazahstan”, a completat managerul general al roș-albaștrilor.</p></blockquote>
<h2><span>Supercupa României încurcă și ea</span></h2>
<p>Meciurile din primul tur preliminar al Ligii Campionilor sunt programate pe 8/9 iulie, prima manșă, și pe 15/16 iulie, manșa secundă.</p>
<p>Și important de precizat este faptul că Supercupa României, FCSB – CFR Cluj, va avea loc pe 5 iulie 2025.</p>
<blockquote><p>Nu e data bună (n.r. – Supercupa României). Acum, într-adevăr, nu e ok”, a încheiat Mihai Stoica, la Prima Sport.</p></blockquote>
<p>Lista de potențiale adversare pentru FCSB în primul tur preliminar al Ligii Campionilor:</p>
<ul>
<li>Shkendija (Macedonia de Nord)</li>
<li>Inter Club D`Escaldes (Andorra)</li>
<li>Levadia Tallinn (Estonia)</li>
<li>Dinamo Minsk (Belarus)</li>
<li>Milsami (Moldova)</li>
<li>Kairat (Kazahstan)</li>
<li>Noah (Armenia)</li>
<li>Differdange (Luxemburg)</li>
<li>Iberia 1999 (Georgia)</li>
<li>Hamrun (Malta)</li>
<li>Vikingur (Insulele Feroe)</li>
<li>Shelbourne (Irlanda)</li>
<li>Egnatia (Albania)</li>
<li>Virtus (San Marino)</li>
</ul>

]]></description>
    </item>
    <item>
      <title>Gigi Becali știe toți adversarii pe care FCSB îi va avea în preliminariile spre Champions League, chiar înainte de tragerea la sorți: „Vrem cu vecinii noștri”</title>
      <link>https://www.prosport.ro/fotbal-intern/superliga/gigi-becali-stie-toti-adversarii-pe-care-fcsb-ii-va-avea-in-preliminariile-spre-champions-league-chiar-inainte-de-tragerea-la-sorti-vrem-cu-vecinii-nostri-20197275</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-stie-toti-adversarii-pe-care-FCSB-ii-va-avea-in-preliminariile-spre-Champions-League-chiar-inainte-de-tragerea-la-sorti.webp"/><br/><p>Gigi Becali (66 de ani) a transmis că va urmări fără niciun fel de emoție tragerea la sorți pentru primul tur din preliminariile Champions League.</p>
<p>Evenimentul este programat marți, 17 iunie 2025, de la ora 15:00, la Casa Fotbalului European de la Nyon, în Elveția. Doar o zi mai târziu, miercuri, 18 iunie, în același loc va fi efectuată și tragerea la sorți pentru turul 2 preliminar.</p>
<h2><span>Gigi Becali privește cu optimism către preliminariile Champions League. Ce a declarat înainte de tragerea la sorți</span></h2>
<p>Marți, 17 iunie, <span>FCSB află prima adversară din preliminariile Ligii Campionilor</span>, care va una dintre următoarele echipe: Inter Club d’Escaldes (Andorra), FC Differdange 03 (Luxemburg), Vikingur (Insulele Feroe), Shelbourne FC (Irlanda), KF Egnatia (Albania).</p>
<p><span>Dorința lui Mihai Stoica s-a îndeplinit, deoarece FCSB a evitat-o deja pe Kairat Almaty</span>, ocupanta locului 2 din Kazahstan, care ar fi venit la pachet cu o deplasare lungă.</p>
<p>În ceea ce îl privește pe Gigi Becali, patronul campioanei României spune că nu pune preț pe tragerea la sorți pentru primele două tururi preliminare, deoarece e convins că echipa sa va triumfa indiferent de adversar. Abia începând cu turul 3 preliminar, Gigi Becali se va implica emoțional în evenimentele de la Casa Fotbalului European.</p>
<blockquote><p>Dacă ai emoții pentru tragerile de mâine (n.r. – marți, 17 iunie), ce să cauți în Champions League? Nu cunosc posibilii adversari. Nu există adversar greu pentru noi în primul tur. Nici în turul al doilea nu există adversar greu. Noi suntem FCSB, suntem atât de puternici încât nu am emoții în turul al doilea”, a declarat Gigi Becali, la <span>Digi Sport</span>.</p></blockquote>
<p>Pentru turul 3 preliminar, Gigi Becali are și o echipă pe care o vrea drept adversară. Este vorba despre Ferencvaros, campioana Ungariei:</p>
<blockquote><p>În turul trei poate cădem cu prietenii noștri. Cu vecinii noști, cu Ferencvaros. E bine și cu Maccabi, dar e mai bine cu prietenii noștri. Eu prefer să evit Steaua Roșie Belgrad. În rest, să-l întrebați pe Meme, el știe mai bine. Îi spulberăm pe toți, doar în play-off e emoție”, a completat Gigi Becali.</p></blockquote>
<h2><span>Calcule pentru play-off</span></h2>
<p>Și în play-off, care reprezintă ultimul hop înainte de faza principală din UEFA Champions League, Gigi Becali visează tot la o dublă împotriva vecinilor. În schimb, vrea să o evite pe Celtic, campioana din Scoția:</p>
<blockquote><p>În play-off, ar fi bine tot Ferencvaros, Ludogorets, că nu mai sunt atât de puternici. Cu Celtic nu vreau să cădem. Atât. În rest, ce o fi, o fi. Vrei în Liga Campionilor? Joci, îi bați și gata! Suntem prea puternici ca să ne temem de ceva!”, a încheiat Gigi Becali.</p></blockquote>

]]></description>
    </item>
    <item>
      <title>FCSB află ACUM prima adversară din preliminariile Ligii Campionilor. Tragerea la sorți Live Video Online</title>
      <link>https://www.prosport.ro/fotbal-intern/superliga/fcsb-afla-prima-adversara-din-preliminariile-ligii-campionilor-tragerea-la-sorti-de-la-ora-1500-20197199</link>
      <description><![CDATA[<img src="https://www.prosport.ro/wp-content/uploads/2025/06/FCSB-afla-prima-adversara-din-preliminariile-Ligii-Campionilor.-Tragerea-la-sorti.webp"/><br/><p><span>UPDATE 15:00. </span>A început tragerea la sorți de la Nyon. FCSB își află adversara!</p>
<p>Evenimentul poate fi urmărit în format video <span>aici</span>.</p>
<hr/>
<p>Marți, 17 iunie, de la ora 15:00, FCSB își află prima adversară din preliminariile Ligii Campionilor, sezonul 2025-2026.</p>
<p>Campioana României ia startul în cea mai importantă competiție intercluburi de pe continent încă din primul tur preliminar.</p>
<h2><span>Încep emoțiile pentru Gigi Becali și FCSB! Campioana României află cu cine se va duela în primul tur preliminar din Liga Campionilor</span></h2>
<p><span>UPDATE 10:00. </span>FCSB și-a aflat lista scurtă de posibili adversari.</p>
<ul>
<li>Inter Club d’Escaldes (Andorra)</li>
<li>FC Differdange 03 (Luxemburg)</li>
<li>Vikingur (Insulele Feroe)</li>
<li>Shelbourne FC (Irlanda)</li>
<li>KF Egnatia (Albania)</li>
</ul>
<hr/>
<p><span>FCSB, campioana ultimelor două sezoane din Superliga, va lupta din nou să ajungă în faza principală din Liga Campionilor</span>, iar în această vară ar putea avea o șansă în plus. Și asta pentru că beneficiază de un coeficient net superior celui de anul trecut, detaliu ce ar putea să o ajute să întâlnească adversari mai facili în primele tururi preliminare.</p>
<p>Pe de altă parte, FCSB nu s-a despărțit de niciun jucător important în ultima perioadă. Dacă în vara trecută Gigi Becali l-a vândut pe Florinel Coman pentru 5.250.000 de euro, în actuala fereastră de mercato, fotbaliști precum Ștefan Târnovanu, Darius Olaru sau Adrian Șut au fost păstrați. În plus, lotul lui Elias Charalambous s-a întârit și cu doi atacanți de calibru, anume Daniel Bîrligea (adus în toamna lui 2024) și Denis Alibec (transferat în iunie 2025). La FCSB a sosit și Juri Cisotti, în ianuarie, care s-a integrat excelent și a devenit rapid unul dintre cei mai apreciați jucători. Și, nu în ultimul rând, Dennis Politic, transferat de la Dinamo recent, pentru 1.000.000 de euro, este așteptat și el să facă impresie.</p>
<p>Așadar, <span>FCSB are toate ingredientele</span> necesare pentru a reuși o campanie de preliminarii superioară celei din sezonul 2024-2025, când a fost eliminată cu greu de Sparta Praga în turul 3 din Champions League.</p>
<p>Revenind la tragerea la sorți de la Nyon, Elveția, programată marți, 17 iunie, aceasta va începe la ora 15:00. Totuși, FCSB va afla o listă scurtă de potențiali adversari încă de la ora 09:30.</p>
<p>Campioana României va beneficia de statutul de cap de serie, astfel că va întâlni, cel mai probabil, un adversar foarte accesibil în primul tur preliminar.</p>
<blockquote><p>Pe mine mă interesează Liga Campionilor. Abia aștept să înceapă preliminariile, pe cuvânt! Dar parcă a trecut repede, știi? Chiar ziceam: „Uite, bă, ce repede a trecut”. Abia aștept să vedem tragerile, că parcă ieri trăgeam aici, PAOK, alea-alea. Și acum abia aștept să văd tragerile. Bine, noi fiind capi de serie, în play-off ne așteptăm la un adversar mai puternic. Că până acolo nu avem nicio treabă. Bine, ce o vrea Dumnezeu. Dar de 9.000.000 de euro suntem asigurați, că play-off-ul o să îl jucăm. Ca atare… Dar nu ai, mă, cum… Că întăresc echipa și…”, a declarat Gigi Becali, marți, 6 mai, la palat.</p></blockquote>
<h2><span>Când sunt programate meciurile din primul tur preliminar</span></h2>
<p>Meciurile din primul tur preliminar al Ligii Campionilor sunt programate pe 8/9 iulie, prima manșă, și pe 15/16 iulie, manșa secundă.</p>
<p>Tragerea la sorți pentru turul 2 preliminar din Liga Campionilor, Europa League și Conference League are loc miercuri, 18 iunie 2025.</p>
<p>Iar partidele din turul 2 al Ligii Campionilor se vor juca pe 22/23 iulie, respectiv 29/30 iulie.</p>
<p>Mai jos lista posibililor adversari pentru FCSB din primul tur preliminar:</p>
<ul>
<li>Shkendija (Macedonia de Nord)</li>
<li>Inter Club D`Escaldes (Andorra)</li>
<li>Levadia Tallinn (Estonia)</li>
<li>Dinamo Minsk (Belarus)</li>
<li>Milsami (Moldova)</li>
<li>Kairat (Kazahstan)</li>
<li>Noah (Armenia)</li>
<li>Differdange (Luxemburg)</li>
<li>Iberia 1999 (Georgia)</li>
<li>Hamrun (Malta)</li>
<li>Vikingur (Insulele Feroe)</li>
<li>Shelbourne (Irlanda)</li>
<li>Egnatia (Albania)</li>
<li>Virtus (San Marino)</li>
</ul>

]]></description>
    </item>
    <item>
      <title>Visul nebunesc al lui Gigi Becali: „O să vedeți voi”</title>
      <link>https://www.prosport.ro/fotbal-intern/superliga/visul-nebunesc-al-lui-gigi-becali-o-sa-vedeti-voi-20187151</link>
      <description><![CDATA[<img src="https://www.prosport.ro/wp-content/uploads/2025/06/Visul-nebunesc-al-lui-Gigi-Becali-1400x772.jpg"/><br/><p>Gigi Becali, patronul campioanei României, a spus care este visul nebunesc pe care îl are vizavi de formația pregătită de Elias Charalambous.</p>
<p>Pe 17 iunie, FCSB își va afla adversara din primul tur preliminar al Ligii Campionilor, fază a competiției care se va juca în zilele de 8 și 9 iulie, respectiv, pe 15 și 16 iulie.</p>
<h2><span>Gigi Becali este ferm convins că visul nebunesc pe care îl are se va realiza</span></h2>
<p>Campioana României va avea statut de cap de serie în primele două tururi preliminare, după care ar putea da peste Feyenoord sau Benfica, iar în play-off-ul pentru grupa principală de Celtic sau Bodo/Glimt.</p>
<p>Pe termen lung, Gigi Becali se gândește la finala Ligii Campionilor și este ferm convins că FCSB va ajunge în ultimul act al competiției.</p>
<p>„Nu zic că-i simplu. N-are cum să fie simplu. Dar faptul că unii spun așa e important. Până acum 2-3 ani era imposibil, acum unii spun că e simplu.</p>
<p>Zic că am făcut ceva. Eu vă spun ce vreau eu. Eu vă spun un lucru, dumneavoastră sunteți tânăr. O să vezi, o să vorbim, o să ne batem cu ăia.</p>
<p>O să jucăm și finala. Bine, o să vedeți voi. Eu așa visez și așa o să fac. La ce mi-am propus eu în viața mea…”, a declarat Gigi Becali, la <span>DigiSport</span>.</p>
<p>FCSB este văzută de către statisticienii de la Football Meets Data cu <span>23% șanse de calificare în faza principală din Liga Campionilor</span>, cel mai mare procentaj al unei echipe care pleacă din turul 1.</p>
<p>De asemenea, statisticienii consideră că echipa lui Gigi Becali are 52% șanse să ajungă, din nou, în grupa din Europa League 13 să evolueze în Conference League. Practic, șansele ca echipa bucureșteană să rateze grupa principală a vreunei cupe europene sunt de doar 2%.</p>
<h2><span>Ce șanse are FCSB dacă ar da în turul 2 preliminar peste Steaua Roșie Belgrad</span></h2>
<p>În turul 2 preliminar din Liga Campionilor, FCSB ar putea da peste puternica echipă sârbă Steaua Roșie Belgrad, care în ultimele două stagiuni a jucat în grupele acestei competiții.</p>
<p>Impresarul Florin Iacob, un apropiat al conducătorilor de la Steaua Roșie, cunoaște bine ceea ce se întâmplă la gruparea din Belgrad, inclusiv faptul că sârbii își permit să achite salarii mult peste ceea ce oferă Gigi Becali la FCSB, <span>după cum a spus în exclusivitate pentru ProSport</span>.</p>
<p>„Problema este că Steaua Roșie nu se poate verifica în meciurile din campionat, nu poate să vadă la ce nivel este. Acestea nu sunt foarte concludente din punctul meu de vedere. Dacă ne gândim la asta, FCSB ar avea un avantaj.</p>
<p>Dar Steaua Roșie se bazează pe jucători mult mai bine cotați decât FCSB și care pot să facă diferența. Își permit achiziții importante. Acum, ei dau și salarii de 700.000 de euro, chiar 800.000 de euro pe an, care nu se plătesc la FCSB, dar au avut jucători plătiți și mai bine de atât în ultimii ani.</p>
<p>Cred că Steaua Roșie este ușor favorită fără discuție într-o eventuală dublă cu FCSB. Dar se pot lupta cu ei. Nu uitați că sârbii joacă și ei cu 50.000 de spectatori meciurile mari, la fel ca FCSB. Au bătut Stuttgart în acest sezon european, a fost 5-1. Apoi, să nu uităm de marea victorie cu Liverpool, de egalul cu Napoli și ce au mai făcut în Europa în ultimii ani”, a subliniat cunoscutul impresar.</p>

]]></description>
    </item>
    <item>
      <title>Talpan a cerut oficial excluderea FCSB din Liga Campionilor. Decizia ÎCCJ poate duce la interzicerea în cupele europene</title>
      <link>https://www.prosport.ro/fotbal-intern/superliga/talpan-a-cerut-oficial-excluderea-fcsb-din-liga-campionilor-decizia-iccj-poate-duce-la-interzicerea-in-cupele-europene-20189578</link>
      <description><![CDATA[<img src="https://www.prosport.ro/wp-content/uploads/2025/06/Talpan-a-cerut-oficial-excluderea-FCSB-din-Liga-Campionilor.-Decizia-ICCJ-poate-duce-la-interzicerea-in-cupele-europene.webp"/><br/><p>Florin Talpan continuă războiul de la distanță cu Gigi Becali și, mai nou, a cerut oficial excluderea FCSB din Liga Campionilor.</p>
<p>Roș-albaștrii urmează să ia startul în preliminariile celei mai tari competiții intercluburi de pe continent, însă juristul CSA Steaua a vorbit deja cu Răzvan Burleanu, președintele FRF, pentru a le pune piedici.</p>
<h2><span>„I-am sugerat acest lucru domnului Burleanu”. Florin Talpan nu o vrea pe FCSB în preliminariile din Liga Campionilor</span></h2>
<p>Joi, la data de 5 iunie 2025, prin intermediul unei postări pe care a realizat-o pe rețelele de socializare, <span>Florin Talpan a anunțat că a câștigat palmaresul Stelei din 1947 și până în 1998 în detrimentul FCSB</span>. Totul a fost posibil după o decizie luată de Înalta Curte de Casație și Justiție (ÎCCJ), iar imediat după răspândirea verdictului judecătoresc în spațiul public, au început o serie de contre pe axa Talpan – Becali.</p>
<p>Printre altele, <span>juristul CSA Steaua a transmis că o vrea pe FCSB în Liga 4</span>, deoarece în opinia lui, formația lui Gigi Becali nu are dreptul legal de a performa pe prima scenă a fotbalului românesc.</p>
<p>Având în vedere acuzația menționată anterior, FCSB nu ar avea dreptul de a juca nici în preliminariile UEFA Champions League, în opinia lui Florin Talpan. Roș-albaștrii și-au asigurat prezența în cea mai tare competiție intercluburi de pe continent după ce au câștigat titlul în Superliga, însă juristul CSA Steaua a spus că a luat deja legătura cu președintele FRF pentru a le bloca accesul în preliminarii:</p>
<blockquote><p>Cred că ar trebui să fie excluși din cupele europene. Eu i-am sugerat acest lucru domnului Burleanu, imediat după ce le-am luat numele de Steaua București. FCSB evoluează în mod ilegal în Liga 1 și din competițiile europene ar trebui să fie exclusă. Ar trebui să joace echipa de pe locul 2 în cupele europene”, a declarat Florin Talpan, la <span>Digi Sport</span>.</p></blockquote>
<h2><span>Programul preliminariilor din Liga Campionilor</span></h2>
<p>FCSB își va afla adversara din primul tur preliminar al Ligii Campionilor la data de 17 iunie 2025. Ulterior, prima manșă a dublei e programată pentru intervalul 8-9 iulie, în timp ce returul va avea loc o săptămână mai târziu, pe 15 sau 16 iulie.</p>
<p>Mai jos programul complet al preliminariilor:</p>
<ul>
<li>Turul 1 preliminar: 8-9 iulie / 15-16 iulie</li>
<li>Turul 2 preliminar: 22-23 iulie / 29-30 iulie</li>
<li>Turul 3 preliminar: 5-6 august / 12-13 august</li>
<li>Play-off: 19-20 august / 26-27 august</li>
</ul>
<p>Ulterior, prima etapă din faza principală a UEFA Champions League va debuta la data de 16 septembrie. În schimb, ultima rundă e programată pe 28 iaunuarie 2026, iar fazele eliminatorii vor începe la mijlocul lui februarie, în intervalul 17-8.</p>

]]></description>
    </item>
  </channel>
</rss>
