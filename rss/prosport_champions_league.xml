<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Moment emoționant! Un star din Premier League a fost intervievat de propria soră, după meci</title>
      <link>https://www.prosport.ro/fotbal-extern/campionate-externe/anglia/moment-emotionant-un-star-din-premier-league-a-fost-intervievat-de-propria-sora-dupa-meci-20142551</link>
      <description><![CDATA[<img src="https://www.prosport.ro/wp-content/uploads/2025/04/Moment-emotionant-Un-star-din-Premier-League-a-fost-intervievat-de-propria-sora-dupa-meci-e1744288146623-1400x786.jpg"/><br/><p>Un star din Premier League a avut parte de un moment emoționant la ultimul meci, atunci când a fost intervievat de propria soră. Matty Cash s-a aflat pe teren pentru Aston Villa la duelul din Liga Campionilor cu Paris Saint-Germain, pierdut de englezi cu scorul de 3-1.</p>
<p>Sferturile de finală ale Ligii Campionilor au adus dueluri interesante, <span>unul dintre ele între Aston Villa și PSG</span>. Matty Cash a avut ocazia de a discuta după meci cu un reporter special, chiar sora acestuia, Hannah Cash, care i-a transmis un mesaj emoționant.</p>
<h2><span>Starul din Premier League a fost intervievat de propria soră, după meciul din Liga Campionilor</span></h2>
<p>Matty Cash, fotbalist de origine engleză, dar care a ales să reprezinte echipa națională a Poloniei, a avut parte de un moment de neuitat după meciul din Liga Campionilor. Fundașul a fost intervievat de propria soră, care i-a transmis că-l iubește și că este mândră de el.</p>
<p>„Dă-mi o îmbrățișare, Matthew. Sunt foarte mândră de tine. Te iubesc”, a fost mesajul surorii sale, Hannah, după finalul interviului. Matty Cash a rezistat pe teren doar o repriză, fiind titular pe Parc des Princes, deoarece a încasat un cartonaș galben din cauza unui fault asupra lui Kvaratskhelia.</p>
<p>Momentul emoționant a fost apreciat și în studioul televiziunii CBS, acolo unde moderatorii Kate Abdo, Micah Richards, Thierry Henry și Jamie Carragher au lăudat-o pe Hannah Cash pentru interviul realizat.</p>
<p>„Întotdeauna uită să își înregistreze meciurile de la TV. Îmi dă mesaj cu două ore înainte de meci, în care mă roagă să înregistrez meciul. Ăsta este unul dintre cele mai importante meciuri ale vieții sale. Bineînțeles, m-am asigurat că voi face asta pentru el. Trebuie să fie în format HD. Dacă nu e în format HD, se supără pe mine”, a mai spus Hannah Cash, conform <span>The Sun</span>.</p>
<h2><span>Cum au reacționat fanii la momentul emoționant dintre starul de Premier League și sora reporter</span></h2>
<p>Fanii lui Aston Villa nu au putut ignora momentul emoționant dintre Matty Cash și Hannah, sora lui, și au reacționat pe rețelele de socializare. Majoritatea lăudau capacitatea celor doi de a își menține profesionalismul în timpul interviului.</p>
<p>„Ăsta e unul dintre lucrurile pe care iubesc să le văd”, „Emoționant”, „Ce frumos”, „Iubesc asta”, au fost câteva dintre comentariile lăsate de fani pe social media.</p>
<p><span>Aston Villa are șansa de a întoarce rezultatul pe Villa Park</span>, întrucât returul se va disputa pe data de 15 aprilie, în Birmingham. Englezii pleacă cu un handicap de două goluri în fața galonatei formații franceze, ceea ce face misiunea mai dificilă, dar nu imposibilă.</p>

]]></description>
    </item>
    <item>
      <title>Prinți şi pierzători. PSG a pus-o la respect pe Aston Villa sub ochii familiei regale britanice: „Doue şi Kvaratskhelia au perforat zidul lui Emery”</title>
      <link>https://www.prosport.ro/fotbal-extern/liga-campionilor/printi-si-pierzatori-psg-a-pus-o-la-respect-pe-aston-villa-sub-ochii-familiei-regale-britanice-doue-si-kvaratskhelia-au-perforat-zidul-lui-emery-20142170</link>
      <description><![CDATA[<img src="https://www.prosport.ro/wp-content/uploads/2025/04/Printi-si-pierzatori-1400x805.jpg"/><br/><p>Echipa franceză PSG a pus-o la respect pe Aston Villa sub ochii familiei regale britanice, la Paris, după ce Doue şi Kvaratskhelia au perforat zidul lui Emery.</p>
<p>Prestigioasa publicație franceză L’Equipe a reacționat imediat după victoria lui PSG în fața lui Aston Villa, 3-1 pe teren propriu, după ce oaspeții deschiseseră scorul.</p>
<h2><span>Doue şi Kvaratskhelia au perforat zidul lui Aston Villa, punând-o la respect ochii familiei regale britanice</span></h2>
<p><span>PSG s-a impus cu 3-1 în fața lui Aston Villa</span>, în prima manșă a sferturilor de finală din Liga Campionilor. Echipa antrenată de Luis Enrique a tremurat doar câteva zeci de secunde, după ce oaspeţii au deschis scorul prin Rogers (35). Ulterior, însă, campioana Franței a punctat prin Doue (39), Kvaratskhelia (49) şi Nuno Mendes (90+2). <span>L’Equipe</span> a reacționat imediat.</p>
<p>„PSG a răsturnat Aston Villa cu autoritate și are șanse mari să se califice în semifinale. Condusă de Désiré Doué și Kvitcha Kvaratskhelia, echipa capitalei se află într-o poziție favorabilă pentru calificarea în penultimul act al Ligii Campionilor.</p>
<p>La o lună după noaptea sălbatică de pe Anfield, unde a învins Liverpool în optimile de finală cu un caracter pe care nu îl mai arătase aproape niciodată în ultima vreme (4-1 la loviturile de departajare), PSG a revenit la forma europeană împotriva lui Aston Villa (3-1).</p>
<p>Parizienii au dominat complet prima manșă din sferturile de finală și, deși au primit golul într-unul dintre singurele momente de confuzie, diferența lor a fost mult prea mare pentru a fi zdruncinată.</p>
<p>Désiré Doué și Kvitcha Kvaratskhelia au luat lucrurile în propriile mâini pentru a sparge zidul lui Unai Emery și a oferi Parisului șansa de a se califica în semifinale, înaintea returului din sferturile de finală de la Birmingham, marțea viitoare. Mai ales că Nuno Mendes a marcat al treilea gol în prelungiri, ceea ce va ușura presiunea dinaintea călătoriei în Anglia”, a notat prestigioasa publicație franceză.</p>
<p><span>La meci a asistat prințul William</span>, fiul Regelui Charles, mare fan al lui Aston Villa, însoțit de băiatul lui, prințul George.</p>
<p>„Bijuterii ale lui Doué și Kvaratskhelia, gol pe final al lui Nuno Mendes, contraatac devastator al englezilor”, a titrat <span>RMC Sport</span>, care a continuat: „PSG și-a făcut treaba miercuri seară învingând Aston Villa în prima manșă din sferturile de finală a Ligii Campionilor (3-1).</p>
<p>Mulțimea de pe Parc des Princes nu a regretat banii dați. Înfruntând Aston Villa în prima manșă a sfertului de finală a Ligii Campionilor, PSG le-a oferit suporterilor săi două adevărate bijuterii datorită lui Désiré Doué și Khvicha Kvaratskhelia, urmate de un gol final al lui Nuno Mendes (3-1). Oamenii lui Luis Enrique au tras, totuși, o sperietură, când au primit gol în minutul 35”.</p>

]]></description>
    </item>
    <item>
      <title>Specialistul în arbitraj al celor de la Marca l-a desființat pe Raphinha: „Nesimțit!”</title>
      <link>https://www.prosport.ro/fotbal-extern/liga-campionilor/specialistul-in-arbitraj-al-celor-de-la-marca-l-a-desfiintat-pe-raphinha-nesimtit-20142197</link>
      <description><![CDATA[<img src="https://www.prosport.ro/wp-content/uploads/2025/04/Specialistul-in-arbitraj-al-celor-de-la-Marca-l-a-desfiintat-pe-Raphinha-„Nesimtit.jpg"/><br/><p>Specialistul în arbitraj al celor de la Marca a dat de pământ cu Raphinha după golul cu Borussia Dortmund din „sferturile” Champions League.</p>
<p>Fotbalistul Barcelonei a fost taxat după ce a marcat în poarta lui Gregor Kobel.</p>
<h2><span>Specialistul în arbitraj al celor de la Marca l-a desființat pe Raphinha: „Nesimțit!”</span></h2>
<p><span>FC Barcelona a zdrobit-o pe Borussia Dortmund</span>, scor 4-0, în „sferturile” UEFA Champions League. Golurile partidei au fost marcate de Raphinha, Robert Lewandowski (x2) și Lamine Yamal.</p>
<p>Brazilianul a fost aspru criticat după ce a împins o minge care oricum intra în poartă. Fotbalistul Barcelonei a fost la limita ofsaid-ului, iar golul putea fi anulat. Pavel Fernandez, specialistul Marca pe probleme de arbitraj, l-a jignit pe Raphinha.</p>
<p>„Golul este regulamentar, însă este o eroare de nesimțit ce a făcut Raphinha”, a spus Pavel Fernandez, la Radio Marca.</p>
<blockquote><p>FC Barcelona e aproape calificată în semifinalele Ligii Campionilor. După un avantaj meritat de 1-0 la pauză, dar care s-a clătinat din ce în ce mai mult în ultimele zece minute, BVB a ieșit inițial din vestiar în controlul partidei, dar apoi a primit și golul de 2-0 într-un moment rău psihologic, la primul șut al Barcei după pauză, după care galben-negrii nu și-au mai revenit”, au notat nemții de la <span>sportbild.de</span>.</p></blockquote>
<h2><span>Reacția lui Hansi Flick după victoria cu Borussia Dortmund </span></h2>
<p><span>Hansi Flick, antrenorul Barcelonei, rămâne vigilent</span> după victoria cu Borussia Dortmund și consideră că nu este nimic jucat.</p>
<p>„Am jucat bine și când joci așa, dai goluri. (n.r. dacă Barcelona e deja calificată) Nu încă. Nu știi niciodată ce se va întâmpla.</p>
<p>Fotbalul este un sport nebun. Trebuie să jucăm așa cum am făcut-o astăzi (n.r. miercuri). Să facem ceea ce știm să facem.</p>
<p>(n.r. despre Yamal, Raphinha și Lewandowski) Sunt foarte importanți și, de asemenea, când te uiți la apărare, cât de mult influențează. Acest lucru este important în atâtea jocuri.</p>
<p>(despre schimbarea lui Yamal cu Fati) Am văzut că a jucat prea multe minute, iar pentru Ansu e important să aibă minute”, a spus Hansi Flick, potrivit <span>AS</span>.</p>

]]></description>
    </item>
    <item>
      <title>Nemții au dat verdictul crunt: „Barcelona a spulberat-o pe Dortmund şi e nevoie de un miracol la retur”</title>
      <link>https://www.prosport.ro/fotbal-extern/liga-campionilor/nemtii-au-dat-verdictul-crunt-barcelona-a-spulberat-o-pe-dortmund-si-e-nevoie-de-un-miracol-la-retur-20142165</link>
      <description><![CDATA[<img src="https://www.prosport.ro/wp-content/uploads/2025/04/Nemtii-au-dat-verdictul-crunt-„Barcelona-a-spulberat-o-pe-Dortmund-si-e-nevoie-de-un-miracol-la-retur.jpg"/><br/><p>Nemții au dat verdictul crunt pentru Borussia Dortmund, imediat după ce formația pregătită de Niko Kovac a fost spulberată de FC Barcelona în prima manșă a sferturilor Ligii Campionilor, scor 4-0.</p>
<p>Finalista sezonului precedent de UCL traversează un sezon extrem de slab în campionat, unde se află pe locul 8, și spera să salveze campania cu o nouă reprezentație impresionantă în cea mai tare competiție europeană, însă visurile celor de la Dortmund au fost distruse de catalani.</p>
<h2><span>Nemții au dat verdictul crunt după Barcelona – Dortmund 4-0</span></h2>
<p>După ce <span>Barcelona a zdrobit-o pe Dortmund, scor 4-0</span>, presa din Germania a analizat „la cald” șansele echipei lui Niko Kovac să se califice mai departe și a ajuns la o concluzie dură pentru finalista ediției precedente de Champions League.</p>
<p>Potrivit jurnaliștilor de la Sport Bild, Borussia Dortmund ar avea nevoie de „un miracol fotbalistic” la retur pentru a mai putea spera să obțină ceva în fața <span>trupei conduse de Hansi Flick</span>.</p>
<p>„FC Barcelona a spulberat-o pe Borussia Dortmund, scor 4-0, și e aproape calificată în semifinalele Ligii Campionilor. După un avantaj meritat de 1-0 la pauză, dar care s-a clătinat din ce în ce mai mult în ultimele zece minute, BVB a ieșit inițial din vestiar în controlul partidei, dar apoi a primit și golul de 2-0 într-un moment rău psihologic, la primul șut al Barcei după pauză, după care galben-negrii nu și-au mai revenit.</p>
<p>Gruparea „blaugrana” a încercat o vreme un joc precaut, dar și-a reluat brusc ritmul și a marcat aproape intenționat al treilea gol, înainte ca Westfalianii să fie în cele din urmă victimele unui contraatac clasic. Lewandowski a marcat de două ori împotriva fostului său club, care se confruntă cu Bayern Munchen în meciul clasic de sâmbătă seara înainte de a avea nevoie de un miracol fotbalistic pentru returul de marțea viitoare”, au notat nemții de la <span>sportbild.de</span>.</p>
<h3><span>Echipele de la Barcelona – Borussia Dortmund 4-0</span></h3>
<p>Barcelona (1 – 4 – 2 – 1 – 3): 25. Szczęsny – 23. Koundé, 2. Cubarsí, 5. Iñigo Martínez, 3. Balde – 21. F. de Jong, 8. Pedri – 16. Fermín López – 19. Yamal, 9. Lewandowski, 11. Raphinha.<br/>
Rezerve: 13. Iñaki Peña, 31. Kochen – 4. Ronald Araújo, 6. Gavi, 7. Ferran Torres, 10. Fati, 14. Torre, 15. Christensen, 18. Pau Victor, 24. Eric García, 32. Fort, 35. Gerard Martín<br/>
Antrenor: Hansi Flick</p>
<p>Borussia Dortmund (1 – 4 – 2 – 1 – 3): 1. Kobel – 5. Bensebaini, 3. Anton, 23. Can, 26. Ryerson – 8. F. Nmecha, 17. Chukwuemeka – 10. Brandt – 27. Adeyemi, 9. Guirassy, 43. Gittens.<br/>
Rezerve: 33. Meyer, 35. Lotka – 2. Yan Couto, 6. Salih Özcan, 7. Reyna, 14. Beier, 16. Duranville, 24. Svensson, 25. Süle, 38. Wätjen, 42. Kabar<br/>
Antrenor: Niko Kovac</p>

]]></description>
    </item>
    <item>
      <title>Britanicii au capitulat, după PSG – Aston Villa 3-1: „Oamenii lui Emery au nevoie de o răsturnare uriașă”</title>
      <link>https://www.prosport.ro/fotbal-extern/liga-campionilor/britanicii-au-capitulat-dupa-psg-aston-villa-3-1-oamenii-lui-emery-au-nevoie-de-o-rasturnare-uriasa-20142142</link>
      <description><![CDATA[<img src="https://www.prosport.ro/wp-content/uploads/2025/04/Presa-britanica-a-reactionat-dupa-ce-Aston-Villa-a-fost-spulberata-de-PSG.jpg"/><br/><p>Britanicii au capitulat după ce Aston Villa a fost spulberată de Paris Saint-Germain, scor 1-3, în „sferturile” Champions League.</p>
<p>Jurnaliștii englezi au dezvăluit ce trebuie să facă echipa lui Unai Emery pentru a răsturna soarta calificării.</p>
<h2><span>Reacția presei din Marea Britanie după ce Aston Villa a fost spulberată de Paris Saint-Germain</span></h2>
<p><span>Aston Villa a pierdut meciul tur cu PSG</span>, scor 1-3, din „sferturile” UEFA Champions League. Desire Doue, Khvicha Kvaratskhelia și Nuno Mendes au punctat pentru campioana Franței. Unicul gol al oaspeților a fost marcat de Morgan Rogers.</p>
<p>Presa britanică a dat verdictul după eșecul suferit de Aston Villa. Englezii au spus că echipa lui Unai Emery are nevoie de un miracol la meciul retur.</p>
<p>„PSG a învins-o pe Aston Villa cu 3-1 în prima manșă a sferturilor de finală ale Ligii Campionilor. Morgan Rogers a finalizat un contraatac uimitor al lui Villa pentru a deschide scorul în minutul 35.</p>
<p>Dar oamenii lui Unai Emery nu au avut conducerea mult timp după ce tânărul de 19 ani, Desire Doue, a egalat cu un șut minunat câteva momente mai târziu.</p>
<p>La câteva minute de la începutul reprizei secunde, Khvicha Kvaratskhelia a înscris și a adus-o pe PSG în avantaj.</p>
<p>Golul solo uimitor al lui Nuno Mendes a zdrobit inimile fanilor Aston Villa spre final, fundașul stânga portughez ducând scorul final la 3-1.</p>
<p>Cele două echipe se întâlnesc pe Villa Park marțea viitoare, echipa lui Emery având nevoie de o schimbare majoră de situație pentru a rămâne în Liga Campionilor”, a notat publicația <span>The Sun</span>.</p>
<blockquote><p>Când am venit la Aston Villa, a fost o provocare. Mi-am dorit să câștig trofee, să fim în Europa. Să ajungem în Liga Campionilor este incredibil, dar să o facem constant este următoarea mea provocare. Să jucăm la Paris, un sfert de finală, este ceva special și spectaculos pentru toți cei implicați în acest club”, <span>a declarat Unai Emery.</span></p></blockquote>

]]></description>
    </item>
  </channel>
</rss>
