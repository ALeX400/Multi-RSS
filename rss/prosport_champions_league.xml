<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jandarmeria București, anunț important pentru suporteri înainte de FCSB – Shkendija</title>
      <link>https://www.prosport.ro/fotbal-extern/liga-campionilor/jandarmeria-bucuresti-anunt-important-pentru-suporteri-inainte-de-fcsb-shkendija-20232962</link>
      <description><![CDATA[<img src="https://www.prosport.ro/wp-content/uploads/2025/07/Jandarmeria-Bucuresti-anunt-important-pentru-suporteri-inainte-de-FCSB-Shkendija-1400x1050.jpg"/><br/><p>Jandarmeria București a făcut un anunț important pentru suporteri înainte de meciul FCSB – Shkendija, care se dispută miercuri, 30 iulie, ora 20:30, pe Arena Națională, și contează pentru a doua manșă a turului 2 din preliminariile Ligii Campionilor.</p>
<p>Printre avertizările celor de la Jandarmerie se află și cele privind promovarea, în public, a cultului persoanelor vinovate de săvârșirea unor infracțiuni de genocid contra umanității, dar și cea privind promovarea doctrinelor fasciste, legionare, rasiste sau xenofobe, fapte care sunt aspru pedepsite, potrivit <span>Mediafax</span>.</p>
<p>Accesul spectatorilor, suporteri FCSB, pe Arena Națională se va face începând cu ora 18:30, doar în baza biletelor sau invitațiilor din partea organizatorilor, în timp ce fanii echipei Shkendija vor putea intra pe stadion începând cu ora 19:00.</p>
<h2><span>Anunțul important făcut de Jandarmeria București înainte de FCSB – Shkendija</span></h2>
<p><span>Meciul dintre FCSB și Shkendija, de pe Arena Națională, este unul de foc</span> pentru campioana României. Jandarmeria București a făcut un anunț important pentru suporterii care vor merge miercuri seară la partida de al cărui rezultat depinde calificarea în turul 3 al preliminariilor Ligii Campionilor, după 1-0 de la Skopje, reușit de macedoneni.</p>
<p>Jandarmeria București va lua măsuri pentru deplasarea în condiții de siguranță a suporterilor la și de la stadion, precum și pentru asigurarea unui climat de siguranță la nivelul Bucureștiului.</p>
<p>Astfel, în cadrul dispozitivului de ordine publică, se vor afla jandarmi din cadrul echipelor de dialog, vorbitori de limbă engleză, care vor sigura o bună comunicare cu suporterii echipei Shkendija.</p>
<p>Suporterii campioanei României vor avea acces în Arena Națională prin Bulevardul Basarabia și Str. Maior Ion Coravu, pentru tribunele I, II și Peluza II Sud, în timp ce suporterii echipei Shkendija vor putea intra în complexul sportiv prin Bd. Pierre de Coubertin, pentru Peluza I Nord.</p>
<p>Accesul spectatorilor se va face doar sub îndrumarea forțelor de ordine, după efectuarea unui control riguros de către jandarmerie și firma de protecție și pază.</p>
<p>Suporterii formației Shkendjia vor putea intra în complex începând cu ora 19:00, iar potrivit Jandarmeriei București, acestora li se recomandă să evite deplasarea pe traseele utilizate de suporterii FCSB. Astfel, rutele de evitat sunt: Piața Unirii, bd. Unirii, Piața Alba Iulia, bd. Decebal, Piața Hurmuzachi și bd. Basarabia.</p>
<h2><span>Recomandările Jandameriei București pentru meciul FCSB – Shkendija</span></h2>
<p>Jandarmeria București are o serie de recomandări pentru suporteri, menite pentru desfășurarea în condiții de siguranță a evenimentului de pe Arena Națională, unde <span>FCSB vrea să obțină calificarea în turul 3 al preliminariilor Ligii Campionilor</span>.</p>
<p>Recomandările Jandarmeriei pentru spectatori sunt:</p>
<ul>
<li>să manifeste răbdare, să respecte indicațiile jandarmilor și să evite implicarea în conflicte de orice natură;</li>
<li>în cazul în care sunt martorii săvârșirii unor fapte de natură antisocială, să solicite sprijinul forțelor de ordine din zonă;</li>
<li>părinții să supravegheze cu atenție sporită copiii.</li>
</ul>
<p>„În conformitate cu prevederile Legii nr. 4 din 2008 privind prevenirea și combaterea violenței cu ocazia competițiilor și a jocurilor sportive, cu modificările și completările ulterioare, spectatorii sunt obligați să respecte cu strictețe măsurile stabilite de organizator și forţele de ordine, pe traseele de deplasare către/de la locurile de desfășurare a competițiilor și jocurilor sportive, în apropierea și în interiorul bazelor sportive.</p>
<p>De asemenea, în conformitate cu prevederile aceluiași act normativ, intrarea în stadion, accesul publicului prin turnichete, paza vestiarelor și protecția arbitrilor, îndrumarea și supravegherea publicului în stadion se realizează de către agenți ai societății de pază și protecție, contractată de organizator”, precizează Jandarmeria.</p>
<p>Totodată, spectatorii nu au voie să introducă în stadion băuturi alcoolice, materiale pirotehnice interzise de lege ori alte obiecte care pot pune în pericol securitatea participanților la meci.</p>
<p>Jandarmeria avertizează suporterii că fapta persoanei de a promova, în public, cultul persoanelor vinovate de săvârșirea unor infracțiuni de genocid contra umanității și de crime de război, precum și fapta de a promova, în public, idei, concepții sau doctrine fasciste, legionare, rasiste sau xenofobe se pedepsește cu închisoare de la 3 luni la 3 ani și interzicerea unor drepturi.</p>
<p>În plus, jandarmii vor supraveghea comportamentul spectatorilor, atât pe traseele de afluire/defluire spre/de la baza sportivă, cât și în interiorul acesteia, inclusiv prin efectuarea de înregistrări video și fotografii operative în scopul identificării persoanelor care săvârșesc fapte antisociale.</p>

]]></description>
    </item>
    <item>
      <title>Vestea momentului pentru FCSB! Daniel Bîrligea a anunțat când revine pe gazon</title>
      <link>https://www.prosport.ro/fotbal-extern/liga-campionilor/vestea-momentului-pentru-fcsb-daniel-birligea-a-anuntat-cand-revine-pe-gazon-20232998</link>
      <description><![CDATA[<img src="https://www.prosport.ro/wp-content/uploads/2025/07/Vestea-momentului-pentru-FCSB-Daniel-Birligea-a-anuntat-cand-revine-pe-gazon-1400x1050.jpg"/><br/><p>Daniel Bîrligea, fotbalistul transferat de la CFR Cluj pentru 2 milioane de euro, a anunțat când revine pe gazon.</p>
<p>Atacantul FCSB va fi în lot pentru meciul retur cu Shkendija și are șanse mari să fie titularizat în fața lui Denis Alibec.</p>
<h2><span>Daniel Bîrligea va fi în lot pentru FCSB – Shkendija</span></h2>
<p><span>FCSB va juca manșa secundă cu Shkendija</span> din turul 2 preliminar UEFA Champions League. Meciul se va disputa pe Arena Națională din București. Echipa patronată de Gigi Becali a pierdut partida de la Skopje, scor 0-1.</p>
<p>Daniel Bîrligea nu a jucat deloc în acest start de sezon. Atacantul FCSB s-a confruntat cu o fractură de stres la metatarsian. Fotbalistul lui Gigi Becali va fi, însă, în lot pentru returul cu Shkendija și ar putea fi titularizat în fața lui Denis Alibec. Jucătorul transferat de la CFR Cluj speră să fie decisiv și să o califice pe FCSB în turul 3 preliminar.</p>
<p>„Vă transmit că o să luptăm și vrem să vă facem fericiți. Ați fost mereu aproape de noi și sper să veniți într-un număr cât mai mare miercuri seara să ne susțineți. Vrem să fie o seară mare pentru toți”, a transmis Daniel Bîrligea, într-un clip pe TikTok.</p>
<h2><span>Anunțul lui Meme Stoica despre Daniel Bîrligea</span></h2>
<p>Președintele Consiliului de Administrație de la FCSB a confirmat că <span>Daniel Bîrligea va fi apt de joc</span> pentru returul cu Shkendija de pe Arena Națională.</p>
<p>„Bîrligea și Alibec sunt 100%, iar unul dintre ei va fi titular. Altă veste bună e că în meciul ăsta vom putea observa revenirea cu adevărat a lui Octavian Popescu. Jucătorii tehnici sunt cei mai respectați în vestiar, unul care face alunecări nu va fi respectat.</p>
<p>Cei tehnici sunt șefii vestiarului. Dacă s-ar da un formular la toți jucătorii, Octavian Popescu ar avea unanimitate. Nu e altul mai tehnic. El, săracul, 8 luni de zile a suferit. A jucat prea devreme, forțat de noi, n-a fost bine.</p>
<p>A intrat bine cu Dinamo, s-a accidentat din nou. Acum e prima dată când e cel pe care-l știam dinainte și poate fi mai chiar bun, au trecut niște ani peste el. E extrem de important, mai ales la meciul ăsta. Poate juca 90 de minute”, a declarat Meme Stoica, la <span>PrimaSport</span>.</p>

]]></description>
    </item>
    <item>
      <title>Mihai Stoica pariază pe un jucător surpriză la returul FCSB – Shkendija: „În meciul acesta vom observa adevărata sa revenire”</title>
      <link>https://www.prosport.ro/fotbal-intern/mihai-stoica-pariaza-pe-un-jucator-surpriza-la-returul-fcsb-shkendija-in-meciul-acesta-vom-observa-adevarata-sa-revenire-20232935</link>
      <description><![CDATA[<img src="https://www.prosport.ro/wp-content/uploads/2025/07/Mihai-Stoica-pariaza-pe-un-jucator-surpriza-la-returul-FCSB-Shkendija-„In-meciul-acesta-vom-observa-adevarata-sa-revenire-scaled-e1753855424998-1400x906.jpg"/><br/><p>FCSB aleargă după calificarea în turul 3 al preliminariilor de Liga Campionilor, pornind cu handicap de un gol în fața celor de la Shkendija. Mihai Stoica pariază pe Octavian Popescu în duelul care poate decide soarta campioanei în cupele europene.</p>
<p>Octavian Popescu, unul dintre talentele lui Gigi Becali, a sosit la FCSB în urmă cu cinci ani. De atunci, fotbalistul născut la Târgoviște a avut un parcurs foarte sinuos la FCSB, cu prestații inconstante <span>și accidentări frecvente</span>. Totuși, fotbalistul a arătat calități extraordinare în momentele în care era apt și în formă.</p>
<h2><span>Mihai Stoica pariază pe Octavian Popescu în FCSB – Shkendija</span></h2>
<p>Meciul retur al dublei manșe cu Shkendija va avea loc astăzi, de la ora 20:30, pe Arena Națională. Mihai Stoica anunță „iadul” pe Arena Națională, acolo unde Octavian Popescu se va dezlănțui pentru a o califica mai departe pe campioana Superligii. În cazul în care vor trece în turul următor, bucureștenii vor juca cu Qarabag sau Shelbourne.</p>
<p>„Vestea bună este că Bîrligea și Alibec sunt la 100%. Unul dintre ei va începe. O altă veste bună este că, în meciul acesta, vom putea observa adevărata revenire a lui Tavi Popescu, George Popescu, cum îi spune Gigi.</p>
<p>Jucătorii tehnici sunt cei mai respectați în vestiar, nu e genul care să facă alunecări. La emisiune Lixandru și Olaru au spus în cor că Tavi e cel mai talentat. Fac pariu că nu poate spune cineva că e mai tehnic decât el. El, săracul, a suferit opt luni, l-am mai forțat și noi.</p>
<p>A intrat bine atunci cu Dinamo (n.r. – pe 5 mai), apoi s-a accidentat din nou. Acum este cel pe care îl știam înainte. Este extrem de important, mai ales la meciul acesta. Poate juca 90 de minute fără probleme”, a declarat Stoica, conform <span>Prima Sport.</span></p>
<h2><span>FCSB pornește cu un handicap de un gol pe Arena Națională</span></h2>
<p>FCSB pornește cu un <span>handicap de un gol pe Arena Națională</span>, astfel că are nevoie de o victorie la cel puțin două lungimi pentru a obține calificarea directă. Bucureștenii au mai trăit acum 2 ani această situație, contra celor de la Saburtalo, în turul 2 al preliminariilor de UEFA Conference League. Campioana era antrenată atunci de Nicolae Dică.</p>
<p>În meciul tur, bucureștenii s-au pierdut cu firea și au fost răpuși, scor 1-0. La retur, FCSB trebuia să obțină o victorie la două goluri distanță. Cu un stadion arhiplin, trupa „roș-albastră” a obținut victoria, scor 4-2. Eroul echipei a fost Risto Radunovic, care a punctat în minutul 87 al partidei.</p>

]]></description>
    </item>
    <item>
      <title>Cine transmite la TV FCSB – Shkendija</title>
      <link>https://www.prosport.ro/fotbal-extern/liga-campionilor/cine-transmite-la-tv-fcsb-shkendija-20232866</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-FCSB-Shkendija-1400x792.jpg"/><br/><p>Meciul decisiv din „dubla” dintre FCSB și Shkendija este programat miercuri, 30 iulie, de la ora 20:30, pe Arena Națională, în cadrul turului doi preliminar al Ligii Campionilor.</p>
<p>Spre deosebire de partida tur, transmisă exclusiv pe platforma Voyo, returul va putea fi urmărit la TV în România.</p>
<h2><span>Cine transmite la TV FCSB – Shkendija</span></h2>
<p>FCSB revine pe Arena Națională pentru meciul cu Shkendija, duel care a căpătat o importanță majoră după pasul greșit neașteptat făcut în manșa tur, de la Skopje, pierdută cu 0-1, în ciuda unei dominări clare a „roș-”albaștrilor în primele 70 de minute.</p>
<p>Spre deosebire de <span>meciul tur, care nu a putut fi urmărit în România decât online</span>, pe platforma Voyo, duelul decisiv din turul doi preliminar al Ligii Campionilor va fi transmis în direct la TV pe Antena 1, începând cu ora 20:30.</p>
<p>În cazul în care campioana României va reuși să întoarcă rezultatul din meciul tur, ar urma să întâlnească în turul trei preliminar învingătoarea dintre Qarabag (Azerbaidjan) și Shelbourne (Irlanda). În mod aproape cert azerii vor trece mai departe, având în vedere că au obținut o victorie cu 3-0 în tur, pe teren străin.</p>
<p>FCSB a mai întâlnit-o pe Qarabag și în sezonul trecut al UEFA Europa League, într-o partidă disputată în deplasare, pe 23 ianuarie. Campioana României pleca acasă cu toate cele trei puncte, reușind să învingă cu 3-2, grație golurilor marcate de Adrian Șut (x2) și David Miculescu.</p>
<h2><span>FCSB așteaptă cea mai mare asistență a sezonului la meciul cu Shkendija</span></h2>
<p><span>Meciul cu Shkendija va fi primul disputat de FCSB pe Arena Națională în acest sezon</span>, după ce a fost nevoită să joace în Ghencea în debutul campaniei, din cauza numeroaselor evenimente care au avut loc în „casa” obișnuită a roș-albaștrilor din ultimii ani.</p>
<p>În mod aproape cert, revenirea pe cel mai mare stadion al țării va aduce și cea mai mare asistență din acest sezon de până acum. Liderul Peluzei Nord FCSB, Gheorghe Mustață, a anunțat că se preconizează că, la ora jocului, se vor afla în tribune peste 30.000 de spectatori. În dimineața zilei de marți, roș-albaștrii vânduseră peste 22.000 de tichete.</p>
<p>„Să dea Dumnezeu să facem un meci mare și să ne calificăm, să mergem mai departe. La momentul ăsta stăm foarte bine: 22.000 de bilete vândute.</p>
<p>Sperăm ca până mâine să se mai vândă cel puțin 10.000, pentru că de obicei cu o zi înainte de meci suporterii se duc la casele de bilete să își cumpere. Nu toată lumea poate să își ia online și vor veni acolo. Cu siguranță vom fi peste 30.000”, a spus Gheorghe Mustață, liderul Peluzei Nord, pentru fanatik.</p>
<h2><span>Ce urmează pentru FCSB, dacă va fi eliminată de Shkendija</span></h2>
<p>În cazul în care dezastrul se va produce și FCSB va fi eliminată de modesta Shkendija, campioana României va continua parcursul european în turul trei preliminar din Europa League.</p>
<p>În eventualitatea în care vor „retrograda” în cea de-a doua competiție europeană, roș-albaștrii ar urma să se dueleze cu Drita, campioana din Kosovo, care a fost eliminată din Liga Campionilor de FC Copenhaga, scor 0-3 la general.</p>

]]></description>
    </item>
    <item>
      <title>UEFA a făcut anunțul: ce dezastru pentru FCSB! Forul european n-a avut milă de Florin Tănase</title>
      <link>https://www.prosport.ro/fotbal-extern/liga-campionilor/uefa-a-facut-anuntul-ce-dezastru-pentru-fcsb-forul-european-n-a-avut-mila-de-florin-tanase-20231891</link>
      <description><![CDATA[<img src="https://www.prosport.ro/wp-content/uploads/2025/07/UEFA-a-facut-anuntul-ce-dezastru-pentru-FCSB-Forul-european-n-a-avut-mila-de-Florin-Tanase-1400x1050.jpg"/><br/><p>UEFA n-a avut milă de Florin Tănase după ce fotbalistul FCSB a luat roșu în meciul cu Shkendija din turul 2 preliminar al Ligii Campionilor.</p>
<p>Forul european a analizat situația și a decis să-l suspende pentru 3 meciuri pe jucătorul antrenat de Elias Charalambous.</p>
<h2><span>Florin Tănase, suspendat trei meciuri</span></h2>
<p>Florin Tănase <span>a fost eliminat în meciul tur</span> cu Shkendija, scor 0-1, de la Skopje. Fotbalistul FCSB a primit roșu după o intrare dură, cu picioarele direct înainte, pe tibia adversarului. Comisia de Disciplină a UEFA a decis să-l suspende pentru 3 meciuri pe decarul campioanei României.</p>
<blockquote><p>Momentul care ne lasă un gust amar e această eliminare, pare-se dorită de Florin Tănase. Să te duci atât de sus. Tu ești căpitanul echipei, e inadmisibil să faci un astfel de atac”, a spus Ciprian Marica la Voyo.</p></blockquote>
<h2><span>De ce i-a fost frică nu a scăpat</span></h2>
<p>Președintele Consiliului de Administrație de la FCSB se temea că Florin Tănase <span>ar putea primi trei etape de suspendare</span>, lucru care s-a și întâmplat: „Există amenzi pentru atitudine nesportivă, el a făcut un fault. Poate chiar trei (n.r. etape de suspendare), în raportul meciului apare ceva…</p>
<p>Dacă se ducea cu piciorul mai jos, era un fault de galben. Cum a putut să ridice piciorul așa sus? Nu înțeleg. Nu cred că noi am fost lipsiți de ceva ce meritam. (n.r. Dacă e obosit Tănase) Mental, da. Ca să fii obosit și să pui piedică pe jos…</p>
<p>Nu ești obosit. În momentul în care îți pierzi luciditatea, atunci da. A fost o greșeală a lui Cisotti, nu știu ce a vrut să facă, să dribleze, să paseze? Din lipsă de inspirație faci și un fault de genul acela”, a declarat Meme Stoica, citat de <span>PrimaSport</span>.</p>
<blockquote><p>Din păcate, am făcut și eu acea prostie, la acel fault. Poate reușeam să revenim. Îmi pare rău. Mai e meciul retur și trebuie să marcăm multe goluri și să întoarcem rezultatul. L-am lovit cam sus. Am vrut să opresc jocul, nu a fost cu talpa. Îmi pare rău că nu voi juca meciurile următoare”, a spus Florin Tănase după ce a luat roșu în Shkendija – FCSB 1-0.</p></blockquote>

]]></description>
    </item>
  </channel>
</rss>
