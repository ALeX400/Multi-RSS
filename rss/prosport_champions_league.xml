<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Controversatul milionar De Laurentiis, reacția momentului despre prietenul lui Giovanni Becali: „Din invidie! Nu e terminat”</title>
      <link>https://www.prosport.ro/fotbal-extern/liga-campionilor/controversatul-milionar-de-laurentiis-reactia-momentului-despre-prietenul-lui-giovanni-becali-din-invidie-nu-e-terminat-20342106</link>
      <description><![CDATA[<img src="https://www.prosport.ro//wp-content/uploads/2025/12/Controversatul-milionar-De-Laurentiis-reactia-momentului-despre-prietenul-lui-Giovanni-Becali-„Din-invidie-Nu-e-terminat.jpg"/><br/><p>Controversatul milionar Aurelio De Laurentiis a oferit reacția momentului despre prietenul lui Giovanni Becali, celebrul Jose Mourinho, antrenorul celor de la Benfica. Președintele lui Napoli, campioana en-titre din Serie A, i-a luat apărarea lui Mourinho după înfrângerea lui Napoli în fața Liga Campionilor chiar în fața celor de la Benfica.</p>
<p>De asemenea, De Laurentiis i-a criticat pe cei care îl consideră „terminat” pe tehnicianul în vârstă de 62 de ani, subliniind că în fotbalul european, din păcate, câștigătorii sunt „îngropați” din invidie, asta în timp ce<span> în SUA sunt priviți ca figuri emblematice</span>.</p>
<h2><span>Controversatul milionar De Laurentiis, reacția momentului despre Jose Mourinho, prietenul lui Giovanni Becali</span></h2>
<p>Președintele lui Napoli, <span>controversatul milionar Aurelio De Laurentiis,</span> a oferit reacția momentului, când a ales să îl apere pe tehnicianul Jose Mourinho, prietenul impresarului român Giovanni Becali.</p>
<p>Deși Napoli a pierdut în fața celor de la Benfica, De Laurentiis , care este un admirator al lui Mourinho, a avut cuvinte de laudă la adresa acestuia. Mai mult, a ripostat la criticile pe care tehnicianul le-a primit în ultima vreme, iar mulți l-au dat ca „terminat” pe  legendarul antrenor ajuns la 62 de ani.</p>
<p>„Nu putem să ne aștepătăm să câștigăm fiecae meci, mai ales că Mourinho nu este ușor de învins. Cei care cred că este terminat spun aceleași lucruri urâte care se spun de obicei împotriva învingătorilor”, a declarat De Laurentiis pentru <span>Gazzetta dello Sport</span>.</p>
<p>De Laurentiis (76 de ani), un cunoscător al societății americane, ca urmare a timpului îndelungat trăit în SUA, a făcut o comparație extrem de dureroasă între cultura americană și cea europeană, subliniind că în Europa există o cultură toxică a „invidiei”, vizibilă și în fotbal, și cu care se confruntă inclusiv Jose Mourinho. Ba mai mult, aceasta poate avea impact pe termen lung și cu alți sportivi de succes. „În America, marii sportivi sunt ținuți în palme. În Europa, sunt îngropați din invidie. Mourinho nu e terminat”, a afirmat De Laurentiis.</p>
<h2><span>Palmaresul lui Jose Mourinho</span></h2>
<p>Portughezul are un palmares de invidiat, fiind considerat unul dintre cei mai titrați antrenori din lume, cu trofee obținute în mai multe țări și în competiții diferite.</p>
<p>Astfel, Mourinho a fost desemnat „antrenorul anului” de patru ori, cu patru echipe diferite: FC Porto (2003), Chelsea (2004), Inter Milan (2009) și Real Madrid (2011). A câștigat titluri în Portugalia (FC Porto, 2003 și 2004), în Marea Britanie (Chelsea, 2005, 2007 și 2015, și Manchester United, 2017), în Italia (Inter, 2010) și în  Spania (Real Madrid, 2011).</p>
<p>Mourinho a câștigat Liga Campionilor (FC Porto 2004 și Inter 2010), Cupa EUFA (Porto 2003), Europa League (Manchester United 2017) și Conference League (AS Roma 2022).</p>
<p>Alte echipe importante pe care le-a antrenat în cariera sa sunt: FC Barcelona, Tottenham și Fenerbahce.</p>

]]></description>
    </item>
    <item>
      <title>John Terry a vrut să se sinucidă. Fostul coleg al lui Adrian Mutu era la etajul 25 al unui hotel</title>
      <link>https://www.prosport.ro/fotbal-extern/liga-campionilor/john-terry-a-vrut-sa-se-sinucida-fostul-coleg-al-lui-adrian-mutu-era-la-etajul-25-al-unui-hotel-20344567</link>
      <description><![CDATA[<img src="https://www.prosport.ro//wp-content/uploads/2025/12/John-Terry-a-vrut-sa-se-sinucida.-Fostul-coleg-al-lui-Adrian-Mutu-era-la-etajul-25-al-unui-hotel-e1765892540918.jpg"/><br/><p>John Terry, unul dintre cei mai controversați foști fotbaliști din Premier League, a povestit cum a vrut să se sinucidă. Fostul coleg al lui Adrian Mutu era pregătit să se arunce de la etajul 25 al unui hotel, după ce a ratat o lovitură de departajare în finala Ligii Campionilor din 2008.</p>
<p>Momentul a rămas legendar în amintirea fanilor fotbalului. <span>John Terry, jucător al lui Chelsea Londra la vremea respectivă</span>, a alunecat în timpul loviturilor de departajare, iar mingea s-a dus departe de poartă. Din cauza acestui episod, Manchester United a pus mâna pe marele trofeu.</p>
<h2><span>John Terry a vrut să se sinucidă după finala Ligii Campionilor din 2008</span></h2>
<p>Englezul a fost de neconsolat după momentul tragic pentru el din finala Ligii Campionilor din 2008. La Moscova, londonezii au pierdut trofeul în fața rivalei Manchester United. <span>Cristiano Ronaldo a pus mâna pe marele trofeu pentru prima oară </span>în cariera lui, grație momentului nefericit al lui John Terry.</p>
<p>„Dupa meci, imi aduc aminte ca ne-am intors la hotel, iar eu eram cazat la etajul 25. Mă uitam pe fereastră și mă întrebam: «De ce? Pur și simplu de ce?». Nu spun că dacă ai avea această oportunitate ai sări neaparat, dar în acel moment îți trec prin cap lucruri.</p>
<p>Apoi băieții au urcat și m-au dus jos. Sunt acele momente de «Ce-ar fi dacă?» în care pur și simplu nu știi nimic. Și astăzi îmi trece prin minte. S-a mai estompat de-a lungul anilor, cu siguranță, dar când joci, îl compartimentezi puțin și îl pui în spatele capului.</p>
<p>Acum că sunt retras și nu mai am acea concentrare de a juca în fiecare săptămână și de a avea acea emoție, dar încă mă impresionează. Încă mă trezesc în miez de noapte și spun: «A, s-a întâmplat asta, da». Nu cred că va dispărea vreodată”, a spus John Terry, conform <span>The Sun</span>.</p>
<h2><span>Cine l-a sunat primul pe John Terry după evenimentul nefericit</span></h2>
<p>John Terry admite că i-a fost foarte greu după sesiunea de penalty-uri de la Moscova, deoarece atunci și-a dat seama cine îi este cu adevărat prieten. Fostul fundaș central spune că prima persoană care l-a sunat a fost Ray Wilkins, un antrenor englez.</p>
<p>„Când am ratat lovitura de pedeapsă la Moscova, am aflat foarte repede cine sunt prietenii mei și cine sunt oamenii cărora le pasă cu adevărat și au grijă de mine. Ray Wilkins a fost primul care a sunat după acel meci, asigurându-se că sunt bine, și alți câțiva oameni.</p>
<p>Acelea sunt momentele care te fac să realizezi cu adevărat că prietenii în fotbal sunt puțini și rari. Dar cei adevărați, în momentele dificile, ies cumva în evidență. Ray a fost genial și nu a fost doar acea verificare singulară”, a mai spus Terry, conform sursei de mai sus.</p>

]]></description>
    </item>
    <item>
      <title>Preşedintele Interului s-a lămurit de Chivu după înfrângerile din Champions. A făcut anunțul: „Naivitate şi erori”</title>
      <link>https://www.prosport.ro/fotbal-extern/liga-campionilor/presedintele-interului-s-a-lamurit-de-chivu-dupa-infrangerile-din-champions-a-facut-anuntul-naivitate-si-erori-20341477</link>
      <description><![CDATA[<img src="https://www.prosport.ro//wp-content/uploads/2025/11/Max-Allegri-impresionat-de-Interul-lui-Cristi-Chivu-„E-favorita-la-titlu.jpg"/><br/><p>Președintele celor de la Inter Milano a tras câteva concluzii importante după înfrângerile pe care echipa pregătită de Cristi Chivu le-a suferit în faza principală din UEFA Champions League.</p>
<p>Reamintim că gigantul din Serie A a cedat în ultimele două meciuri disputate, în fața celor de la Atletico Madrid, scor 2-1, și în fața celor de la FC Liverpool, scor 1-0.</p>
<h2><span>Președintele Interului, verdict despre Cristi Chivu</span></h2>
<p>Giuseppe Moratta, președintele celor de la Inter Milano, nu îl consideră vinovat pe Cristi Chivu pentru cele două înfrângeri pe care echipa lui le-a înregistrat în ultimele două etape de UEFA Champions League. Acesta este de părere că greșelile de arbitraj, naivitatea și erorile individuale au făcut ca Inter Milano să nu obțină nici măcar un punct din meciurile cu Atletico Madrid și FC Liverpool. Totodată, Giuseppe Moratta <span>a dat de înțeles că are în continuare încredere în Cristi Chivu</span> dar și în echipa pe care acesta o pregătește.</p>
<p>„Nu am pierdut din greșeala noastră, ci cel puțin dintr-o decizie pripită de arbitraj. Naivitatea, erorile sau circumstanțele favorabile adversarilor noștri au dus la înfrângerile noastre. Poate vom fi mai deștepți sau mai norocoși. Ceea ce contează este ceea ce a demonstrat echipa și acest antrenor. Echipa are o mare experiență, este de mare calibru, este formată din mari campioni, are un antrenor fantastic și, cu suporteri extraordinari precum cei de aseară, sunt foarte optimist”, a declarat Giuseppe Moratta, conform <span>msn.com</span>.</p>
<h2><span>Cum se descurcă Interul în UEFA Champions League</span></h2>
<p>Inter Milano a început foarte bine actualul sezon de UEFA Champions League și a înregistrat patru victorii în primele patru etape disputate, în fața unor formații precum Ajax Amsterdam, Slavia Praga, Royale Union SG și Kairat Almaty. Trupa pregătită de Cristi Chivu a început să se clatine serios în etapa a cincea, când a dat piept cu Atletico Madrid, într-o partidă pe care spaniolii au câștigat-o cu scorul de 2-1. În runda a șasea, <span>italienii au întâlnit-o pe FC Liverpool, dar nu au reușit să profite de forma slabă a formației din Premier League </span>și au cedat cu scorul de 1-0.</p>
<p>Astfel, după șase runde disputate, Inter Milano ocupă poziția a șasea a clasamentului din faza principală, cu 12 puncte acumulate. În următoarea etapă, Cristi Chivu are parte de o nouă misiune dificilă. Echipa lui va da piept cu Arsenal Londra, într-o partidă programată pe data de 20 ianuarie 2026. „Tunarii” sunt singurii care au reușit să câștige toate cele șase partide pe care le-au disputat până în prezent și ocupă prima poziție a clasamentului, cu 18 puncte acumulate.</p>

]]></description>
    </item>
    <item>
      <title>Vestea pe care Chivu nu voia să o primească. Inter l-a pierdut pentru o lună</title>
      <link>https://www.prosport.ro/fotbal-extern/liga-campionilor/vestea-pe-care-chivu-nu-voia-sa-o-primeasca-inter-l-a-pierdut-pentru-o-luna-20340966</link>
      <description><![CDATA[<img src="https://www.prosport.ro//wp-content/uploads/2025/12/vestea-pe-care-chivu-nu-voia-sa-o-primeasca-inter-l-a-pierdut-pentru-o-luna.jpg"/><br/><p data-end="498" data-start="92">Inter Milano a intrat într-o perioadă complicată, iar ultimele zile au adus vești deloc încurajatoare pentru antrenorul Cristi Chivu.</p>
<p data-end="498" data-start="92">Înfrângerea cu Liverpool, 0-1 pe „San Siro”, a lăsat urme adânci <span>nu doar asupra moralului celor de la Inter, </span>ci și în lotul milanezilor. Iar diagnosticul primit de Francesco Acerbi reprezintă cea mai dură lovitură.</p>
<h2 data-end="498" data-start="92"><span>O lună fără Acerbi pe teren</span></h2>
<p data-end="983" data-start="500">Fundașul central s-a accidentat în prima repriză a duelului cu englezii, într-o seară în care Inter l-a pierdut și pe Hakan Calhanoglu. Dacă la mijlocașul turc încă se fac evaluări suplimentare, în cazul lui Acerbi verdictul medicilor a venit rapid și nu le oferă italienilor prea multe motive de optimism. Testele efectuate au confirmat o întindere la coapsa dreaptă, leziune care îl va ține departe de gazon cel puțin o lună.</p>
<p data-end="1328" data-start="985">Acerbi, în vârstă de 37 de ani, este unul dintre jucătorii cu „greutate” în vestiarul lui Inter, un veteran pe care Chivu s-a bazat constant. Absența sa va fi resimțită încă din weekend, când Inter întâlnește Genoa în campionat, iar apoi intră într-o serie de confruntări cu Atalanta, Bologna și Parma. În plus, Acerbi va rata semifinala Supercupei Italiei, tot împotriva Bolognei.</p>
<p data-end="1328" data-start="985">Deși stafful tehnic speră într-o recuperare accelerată care să-l readucă în lot pentru confruntarea cu Napoli, programată pe 11 ianuarie, medicii sunt rezervați. Vârsta jucătorului și tipul leziunii fac improbabilă o revenire înainte de termen, iar riscurile unei recidive sunt prea mari pentru a fi ignorate.</p>
<div class="single__title">
<h2 class="xs:font-23 sm:font-30 md:font-40"><span>Chivu, după penalty-ul din Inter – Liverpool: „Vorbesc despre educație”</span></h2>
</div>
<div class="flex items-center border-top-1 border-solid border-grey-500 justify-between opacity-80 gap-10 p-y-15">
<div class="single__meta font-14 line-height-130 flex-col justify-center">
<div class="display-flex gap-10">
<div class="display-flex gap-10">După partida cu Liverpool din UCL, <span>Chivu nu s-a ferit de cuvinte.</span> Liverpool a înscris în minutul 88, dintr-un penalty ușor acordat de arbitrul de centru german Felix Zwayer.</div>
<div>
<p id="p-4">„Nu comentez foarte mult deciziile arbitrului, vorbesc despre educație și despre ce trebuie să învățăm în aceste meciuri. În opinia mea, arbitrul a interpretat bine dinamica de pe teren când nu a fluierat penalty-ul. Atunci când intervine VAR-ul trebuie să înțelegem dinamica. Trebuie să acceptăm decizia, trebuie să învățăm să luptăm împotriva nedreptății și să ne gândim bine la ceea ce vrem să facem”, a transmis tehnicianul român.</p>
</div>
</div>
</div>
</div>

]]></description>
    </item>
    <item>
      <title>Real Madrid – Manchester City 1-2, în etapa 6 de Liga Campionilor. Arsenal este singura cu maximum de puncte</title>
      <link>https://www.prosport.ro/fotbal-extern/liga-campionilor/real-madrid-manchester-city-este-meciul-serii-in-etapa-6-de-liga-campionilor-de-la-2200-live-text-online-de-la-ora-1945-cand-se-joaca-doua-partide-20340273</link>
      <description><![CDATA[<img src="https://www.prosport.ro//wp-content/uploads/2025/12/Real-Madrid-Manchester-City-este-meciul-serii-in-etapa-6-de-Liga-Campionilor-1400x785.jpg"/><br/><p>Etapa 6 din grupa de Liga Campionilor este ultima care va avea loc în acest an, iar cel mai interesant meci este cel dintre Real Madrid și Manchester City, care începe la ora 22:00.</p>
<p>Presa spaniolă scrie nu doar că Xabi Alonso va fi demis de la Real dacă pierde, dar deja analizează șansele lui Zinedine Zidane, Jurgen Klopp și Jose Mourinho de a-l înlocui.</p>
<h2><span>Real Madrid – Manchester City este meciul serii în etapa 6 de Liga Campionilor</span></h2>
<p>Marea enigmă a partidei de pe Bernabeu este dacă <span>atacantul francez al lui Real, Kylian Mbappe</span>, va fi prezent pe teren. El continuă să aibă probleme medicale la genunchi și tocmai și-a fracturat un deget de la mână, dar vrea să fie prezent pe gazon.</p>
<p>Jucătorul și staff-ul medical al grupării din Madrid au muncit mult în ultimele 48 de ore pentru a-l face apt pe atacant. S-a apelat la ședințe lungi de fizioterapie, dar și la terapie prin compresie. Și, deși încordarea persistă, Mbappe este în lot.</p>
<p>Dar aici, apare o nouă dilemă: să fie titular sau „asul din mânecă”? Totul depinde de proigresele pe care le face staff-ul medical până la ora meciului.</p>
<h2><span>Mbappe a marcat 57% din golurile lui Real în actuala stagiune competițională</span></h2>
<p>Prezența jucătoului în lot oferă gazdelor un impuls înainte de meci. Este jucătorul care a evoluat cele mai multe minute din întreaga echipă, 1.838, depășindu-i pe Courtois (1.800), Carreras (1.701) și Valverde (1.654), potrivit <span>AS</span>.</p>
<p>A lipsit doar 52 de minute în acest sezon, ceea se înseamnă că a fost pe teren în 97% din timpul „alocat” meciurilor de Real. A fost titular în toate cele 21 de partide, la care se adaugă alte 5 pentru naționala Franței, începând cu meciul împotriva Borussiei Dortmund, de la Campionatul Mondial al cluburilor.</p>
<p>A marcat 25 de goluri, adică 57% din reușitele lui Real în actuala stagiune competițională. Înscrie la fiecare 73 de minute, cu o medie de 1,19 goluri pe meci. <span>În Liga Campionilor stă și mai bine</span>: are un gol la fiecare 49 de minute, în contextul în care una din două mingi care pleacă din piciorul lui ajunge în poarta adversă.</p>
<p>Problemele la genunchi le-a simțit la meciul cu Celta, după o mișcare bruscă. A continuat partida, dar pe măsură ce zona s-a răcit lucrurile au început să se complice. Marți s-au declanșat sirenele de alarmă, deoarece nu a intrat pe teren, rămânând sub observație.</p>
<p>În acest moment, lista accidentărilor de la Real Madrid are 7 nume. Este vorba despre Dani Carvajal, Trent Alexander-Arnold, David Alaba, Eder Militao, Dean Huijsen, Ferland Mendy și Eduardo Camavinga.</p>
<p>Pe cale de consecință, antrenorul Xabi Alonso a apelat la jucători din La Fábrica, academia de tineret a lui Real. I-a adus pe fundașul central Joan Martínez, cel stânga Valdepeñas și mijlocașul ofensiv Cestero. Fără ei, tehnicianul ar avea doar 5 jucători de câmp din prima echipă pe bancă.</p>
<p>Programul meciurilor de miercuri din Liga Campionilor: Qarabag – Ajax, Villarreal – Copenhaga (ambele de la 19:45), Real Madrid – Manchester City, Bilbao – PSG, Benfica – Napoli, Club Brugge – Arsenal, Dortmund – Bodo/Glimt, Juventus – Pafos și Leverkusen – Newcastle (toate de la 22:00).</p>
<p>Marți s-au jucat partidele: Kairat Almaty – Olympiacos 0-1, Bayern – Sporting 3-1, Inter – Liverpool 0-1, Atalanta – Chelsea 2-1, Barcelona – Frankfurt 2-1, Monaco – Galatasaray 1-0, PSV – Atletico Madrid 2-3, Tottenham – Slavia Praga 3-0 și Royale Union SG – Marseille 2-3.</p>

]]></description>
    </item>
  </channel>
</rss>
