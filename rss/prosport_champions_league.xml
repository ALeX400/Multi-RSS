<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce scrie UEFA despre Istvan Kovacs înaintea finalei Champions League. „Va deveni primul om care face asta”</title>
      <link>https://www.prosport.ro/fotbal-extern/liga-campionilor/ce-scrie-uefa-despre-istvan-kovacs-inaintea-finalei-champions-league-va-deveni-primul-om-care-face-asta-20184169</link>
      <description><![CDATA[<img src="https://www.prosport.ro/wp-content/uploads/2025/05/Ce-scrie-UEFA-despre-Istvan-Kovacs-inaintea-finalei-Champions-League.-„Va-deveni-primul-om-care-face-asta-1400x785.jpg"/><br/><p>Istvan Kovacs va arbitra finala Ligii Campionilor, fiind al treilea român care oficiază ultimul act al celei mai importante competiții europene intercluburi.</p>
<p>UEFA a scris câteva cuvinte despre centralul din Carei înaintea meciului de sâmbătă seara, de pe Allianz Arena, de la ora 22:00, în care se vor confrunta pentru râvnitul trofeu Paris Saint-Germain și Inter Milano.</p>
<h2><span>Ce a scris UEFA despre Istvan Kovacs înaintea finalei Champions League</span></h2>
<p>Istvan Kovacs va fi la centru în finala Champions League din 2025. Kovacs este al treilea arbitru român care oficiază ultimul act al Ligii Campionilor.</p>
<p>Cei care au reușit această performanță au fost Nicolae Rainea, în 1983 (dintre Hamburg și Juventus, finală terminată cu victoria nemților) și Ion Crăciunescu, în 1995, când Ajax s-a impus în fața celor de la  AC Milan, la Viena.</p>
<p>UEFA a notat faptul că Istvan Kovacs va fi primul arbitru român care oficiază finale în toate competițiile europene, după ce a condus ultimul act din Europa League și din Conference League.</p>
<p>„Sâmbătă, arbitrul Istvan Kovacs va completa setul de finale ale competițiilor europene de cluburi, când va supraveghea acțiunea de la Munchen. Pentru Istvan Kovacs a fost un an de savurat. În urmă cu 12 luni, românul încheia un sezon impresionant la nivel de cluburi, fluierând pentru Atalanta triumful din UEFA Europa League la Dublin, înainte de a oficia două meciuri la EURO 2024.</p>
<p>În același timp, a devenit și tată pentru prima dată și, în ciuda impactului unei vieți de familie încărcate, s-a bucurat de o altă campanie excelentă în perioada 2024/25, ceea ce a dus la numirea sa pentru finala Ligii Campionilor de sâmbătă, de la München.</p>
<p>Kovacs va deveni astfel primul om care a arbitrat finala fiecăreia dintre competițiile majore de club ale UEFA, după ce a condus finala inaugurală a Ligii Conferințelor în 2022.</p>
<p>Va fi un moment de mândrie pentru arbitrul în vârstă de 40 de ani, el însuși fost jucător în al treilea eșalon al României”, au scris cei de la UEFA pe <span>site-ul dedicat Champions League</span>.</p>
<h2><span>Brigada de arbitri în finala Ligii Campionilor</span></h2>
<p>Istvan Kovacs a mai arbitrat șapte meciuri din Liga Campionilor în acest sezon: Real Madrid – Dortmund 5-2, Inter – Arsenal 1-0, Bayern – PSG 1-0, Steaua Roşie – PSG 2-3, Juventus – Benfica 0-2 (faza grupelor), Real Madrid – Manchester City 3-1 (play-off), Liverpool – PSG 0-1, 1-4 la penalty-uri (retur optimi de finală).</p>
<p>Istvan Kovacs conduce finala UCL la centru, asistenţi sunt Mihai Marica şi Ferencz Tunyogi, iar al patrulea oficial e Bruno Alves Jesus (Portugalia). În camera VAR sunt Dennis Higler (Ţările de Jos), Cătălin Popa și Paulus von Boekel (Ţările de Jos)</p>
<ul>
<li>Finala Ligii Campionilor din acest an le va pune față în față pe Paris Saint-Germain și Inter Milano</li>
<li>Parizienii au mai jucat finala în 2020, la Lisabona, dar au pierdut-o împotriva lui Bayern Munchen</li>
<li>Inter a jucat în urmă cu doi ani în finală, dar Manchester City s-a impus</li>
<li>Inter a câştigat UCL de trei ori</li>
</ul>

]]></description>
    </item>
    <item>
      <title>Cine transmite la TV PSG – Inter</title>
      <link>https://www.prosport.ro/fotbal-extern/liga-campionilor/cine-transmite-la-tv-psg-inter-20184743</link>
      <description><![CDATA[<img src="https://www.prosport.ro/wp-content/uploads/2025/05/Cine-transmite-la-TV-PSG-Inter.jpg"/><br/><p>Finala UEFA Champions League se va disputa astăzi, 31 mai 2025, între PSG și Inter Milano. Marele meci, așteptat de toți iubitorii fotbalului, va fi găzduit de stadionul celor de la Bayern Munchen, Allianz Arena.</p>
<p>Meciul poate fi urmărit la TV, fiind transmis de posturile DigiSport 1 și PrimaSport 1. Totodată, partida poate fi urmărită în format Live Video Online pe <span>www.prosport.ro</span>.</p>
<h2><span>Cine transmite finala dintre PSG și Inter Milano</span></h2>
<p>Astăzi, 31 mai 2025, este o zi extrem de importantă pentru toți iubitorii fotbalului. <span>PSG și Inter Milano se întâlnesc în finala UEFA Champions League</span>. Partida, care se va disputa în Germania, pe Allianz Arena, stadionul celor de la Bayern Munchen, va începe la ora 22:00 și promite spectacol total.</p>
<p>Meciul poate fi urmărit în direct la TV, întrucât va fi transmis de posturile de televiziune DigiSport 1 și PrimaSport 1. Totodată, partida în urma căreia se va decide câștigătoarea UEFA Champions League poate fi urmărită și în format Live Video Oline, pe <span>www.prosport.ro</span>.</p>
<p>De menționat este că partida de pe Allianz Arena<span> va fi arbitrată de românul Istvan Kovacs</span>. Astfel, Istvan Kovacs devine primul om din istorie care fluieră toate cele trei finale continentale, după ce a oficiat prima ediție din Conference League, în 2022, la Tirana (AS Roma – Feyenoord 1-0) și Europa League în stagiunea precedentă (Atalanta – Bayer Leverkusen 3-0).</p>
<p>El va fi ajutat la linii de Mihai Marica și Ferencz Tunyogi, în timp ce rezervă este portughezul Joao Pedro Silva Pinheiro. În camera VAR au fost delegați olandezul Dennis Johan Higler și alt român, Cătălin Popa.</p>
<h2><span>Cum va aborda PSG marea finală</span></h2>
<p>Luis Enrique, antrenorul francezilor, susține că echipa lui este pregătită pentru finala cu Inter Milano și că nu are de gând să schimbe stilul de joc al parizienilor pentru acest meci.</p>
<p>„Cred că suntem o echipă relativ obișnuită să joace finale. Acestea sunt situații pe care le-am experimentat deja. Aspectul mental este foarte important, dar suntem obișnuiți cu el.</p>
<p>Ideea este să ne pregătim pentru orice scenariu. Știm cum să gestionăm situațiile. Suntem pregătiți pentru asta. Ne vom concentra pe aspectele cu care ne simțim cel mai confortabil. Echipa are tipare de joc foarte clare. Nu vom schimba nimic în stilul nostru de atac și apărare, dar există nuanțe, desigur”, a spus Luis Enrique, antrenorul lui PSG</p>
<h2><span>Simone Inzaghi, încrezător înainte de meciul de pe Allianz Arena</span></h2>
<p>Simone Inzaghi, antrenorul celor de la Inter Milano, s-a arătat extrem de încrezător înainte de marele meci. Totodată, tehnicianul este fericit pentru că are la dispoziție întreg lotul de jucători, pentru că nu se confruntă cu accidentări sau suspendări.</p>
<p>„Evident, este diferit față de acum doi ani, în comparație cu experiența de la Istanbul. Mă gândesc la pregătire, la cum ajungem în finală, la zilele premergătoare, la sesiunile de antrenament.</p>
<p>Fiecare meci are propria poveste și am încercat să fim atenți la fiecare detaliu cu multă grijă și muncă asiduă. Toți jucătorii mei sunt valizi. În 59 de meciuri din acest sezon, i-am avut pe cei 23 la dispoziție doar de trei ori. Așa că sunt încrezător.</p>
<p>Pentru un antrenor, a avea întregul lot este cea mai bună modalitate de a-și face treaba. Toți jucătorii vor să-și apere acest tricou cât de bine pot. Sunt mândru să fiu antrenorul lor”, a precizat Simone Inzaghi, tehnicianul lui Inter Milano.</p>
<h2><span>Echipele probabile</span></h2>
<p>Cel mai probabil, la ora de start a meciului, cei doi antrenori vor alinia următoarele formule de start, în încercarea de a obține cel mai râvnit trofeu pentru echipele de club.</p>
<p>PSG: Donnarumma – Hakimi, Marquinhos, Pacho, Nuno Mendes – Joao Neves, Vitinha, Fabian Ruiz – Kvaratskhelia, Dembele, Barcola. Antrenor: Luis Enrique</p>
<p>Inter Milano: Sommer – Pavard, Acerbi, Bastoni – Dumfries, Barella, Çalhanoglu, Mkhitaryan, Dimarco – Lautaro, Thuram. Antrenor: Simone Inzaghi</p>

]]></description>
    </item>
    <item>
      <title>🚨 PSG – Inter Milano Live Video Online, de la ora 22:00, în finala Ligii Campionilor. Echipele de start. Meciul este arbitrat la centru de Istvan Kovacs</title>
      <link>https://www.prosport.ro/fotbal-extern/liga-campionilor/psg-inter-milano-live-video-online-de-la-ora-2200-in-finala-ligii-campionilor-meciul-este-arbitrat-la-centru-de-istvan-kovacs-echipele-probabile-20184550</link>
      <description><![CDATA[<img src="https://www.prosport.ro/wp-content/uploads/2025/05/PSG-Inter-Milano-Live-Video-Online-de-la-ora.jpg"/><br/><p>Meciul dintre PSG și Inter Milano are loc în finala Ligii Campionilor, sezonul 2024/2025, iar partida este Live Video Online pe www.prosport.ro.</p>
<p>De asemenea, duelul programat la Munchen, pe Allianz Arena, poate fi urmărit și în direct la televizor pe posturile Digi Sport 1 și <span>Prima Sport 1</span>, începând cu ora 22:00.</p>
<h2><span>PSG – Inter Milano Live Video Online, de la ora 22:00, în finala Ligii Campionilor</span></h2>
<p>Diseară se trage linia peste încă un sezon competițional continental. Finala Ligii Campionilor este ultimul meci european al stagiunii, iar partida de pe Allianz Arena din Munchen, <span>dintre echipa franceză PSG și cea italiană Inter Milano</span>, va fi arbitrată de un român.</p>
<p><span>Istvan Kovacs devine primul om din istorie</span> care fluieră toate cele trei finale continentale, după ce a oficiat prima ediție din Conference League, în 2022, la Tirana (AS Roma – Feneoord 1-0) și Europa League în stagiunea precedentă (Atalanta – Bayer Leverkusen 3-0).</p>
<p>El va fi ajutat la linii de Mihai Marica și Ferencz Tunyogi, în timp ce rezervă este portughezul Joao Pedro Silva Pinheiro. În camera VAR au fost delegați olandezul Dennis Johan Higler și alt român, Cătălin Popa.</p>
<p>Va fi un meci special pentru mijlocașul armean Henrikh Mkhitaryan, de la Inter. El a câștigat Conference League în 2022, la 5 ani după ce își adjudecase Europa League cu Manchester United. De fiecare dată antrenor i-a fost portughezul Jose Mourinho. Ar putea deveni primul jucător din istorie cu toate trofeele în palmares.</p>
<p>La un pas de o performanță rară este și Lautaro Martínez, dacă înscrie. Lista cu jucătorii care au marcat în toate fazele eliminatorii ale unei ediții a Ligii Campionilor îi cuprinde pe Frank Lampard (2007/2008), Diego Milito (2009/2010), Lionel Messi (2010/2011), Cristiano Ronaldo (2013/2014) și Sadio Mané (2017/2018).</p>
<h2><span>Declarațiile celor doi antrenori</span></h2>
<blockquote><p>„Cred că suntem o echipă relativ obișnuită să joace finale. Acestea sunt situații pe care le-am experimentat deja. Aspectul mental este foarte important, dar suntem obișnuiți cu el.</p>
<p>Ideea este să ne pregătim pentru orice scenariu. Știm cum să gestionăm situațiile. Suntem pregătiți pentru asta. Ne vom concentra pe aspectele cu care ne simțim cel mai confortabil.</p>
<p>Echipa are tipare de joc foarte clare. Nu vom schimba nimic în stilul nostru de atac și apărare, dar există nuanțe, desigur.</p>
<p>Simbioza este aceeași încă din prima zi. Am propriul meu fel de a fi, mă mulțumește mai mult sau mai puțin, dar nu îl schimb. Sunt la fel. Am un lot excepțional. Am încercat să-i ajut să se îmbunătățească individual și colectiv, dar nu am schimbat nimic.</p>
<p>Sunt cu 10 ani mai în vârstă decât la precedenta finală (m.r. – când Barcelona a învins Juventus cu 3-1). Încerc să transmit echipei ce oportunitate minunată este să joci în această finală a Ligii Campionilor, să faci istorie”, a spus Luis Enrique, antrenorul lui PSG</p></blockquote>
<p>„Evident, este diferit față de acum doi ani, în comparație cu experiența de la Istanbul. Mă gândesc la pregătire, la cum ajungem în finală, la zilele premergătoare, la sesiunile de antrenament.</p>
<p>Fiecare meci are propria poveste și am încercat să fim atenți la fiecare detaliu cu multă grijă și muncă asiduă. Toți jucătorii mei sunt valizi. În 59 de meciuri din acest sezon, i-am avut pe cei 23 la dispoziție doar de trei ori. Așa că sunt încrezător.</p>
<p>Pentru un antrenor, a avea întregul lot este cea mai bună modalitate de a-și face treaba. Toți jucătorii vor să-și apere acest tricou cât de bine pot. Sunt mândru să fiu antrenorul lor”, a precizat Simone Inzaghi, tehnicianul lui Inter Milano.</p>
<h2><span>Echipele probabile:</span></h2>
<p>PSG: Donnarumma – Hakimi, Marquinhos, Pacho, Nuno Mendes – Joao Neves, Vitinha, Fabian Ruiz – Kvaratskhelia, Dembele, Barcola. Antrenor: Luis Enrique</p>
<p>Inter Milano: Sommer – Pavard, Acerbi, Bastoni – Dumfries, Barella, Çalhanoglu, Mkhitaryan, Dimarco – Lautaro, Thuram. Antrenor: Simone Inzaghi</p>

]]></description>
    </item>
    <item>
      <title>Cum l-a numit L’Equipe pe Istvan Kovacs. Francezii au tras concluzia despre român înaintea finalei PSG – Inter</title>
      <link>https://www.prosport.ro/fotbal-extern/liga-campionilor/cum-l-a-numit-lequipe-pe-istvan-kovacs-francezii-au-tras-concluzia-despre-roman-inaintea-finalei-psg-inter-20184116</link>
      <description><![CDATA[<img src="https://www.prosport.ro/wp-content/uploads/2025/05/Cum-l-a-numit-LEquipe-pe-Istvan-Kovacs-1400x767.jpg"/><br/><p>Sâmbătă, 31 mai, va avea loc finala Ligii Campionilor, între PSG și Inter Milano, iar L’Equipe i-a făcut o caracterizare arbitrului de centru, românul Istvan Kovacs.</p>
<p>Partida va avea loc Munchen, iar Kovacs va fi ajutat la linii de compatioții lui Mihai Marica și Ferencz Tunyogi. Rezervă este portughezul João Pinheiro.</p>
<h2><span>Concluzia celor de la L’Equipe despre Istvan Kovacs, înainte de PSG – Inter, finala Ligii Campionilor</span></h2>
<p><span>Istvan Kovacs va deveni sâmbătă</span> primul arbitru din istorie delegat de UEFA la finalele tuturor celor trei competiții continentale, după ce a oficiat la centru Conference League, la chiar prima ediție, în 2022, la Tirana (AS Roma – Feneoord 1-0) și Europa League în stagiunea precedentă (Atalanta – Bayer Leverkusen 3-0).</p>
<p>Va fi al 74-lea meci la nivel continental pentru Istvan Kovacs, dintre care 29 în Liga Campionilor, 22 în Europa League, 6 în Liga Națiunilor, 4 în preliminariile europene pentru CM, câte 3 în preliminariile CE și turneele finale de CE, câte două în Grupa B a Ligii Națiunilor și EURO U21, unul în Grupa C a Ligii Națiunilor plus un baraj de calificare în Grupa B a Ligii Națiunilor.</p>
<p>„Este o numire logică. I-a venit momentul. Nu este un nou-venit, este obișnuit cu evenimentele mari. Ca moștenitor al școlii de arbitraj românești din anii 1970 și 1980, cu Nicolae Rainea (n.r. – finala Euro 1980) și Ioan Igna (n.r. – Franța-Brazilia la CM 1986), este în ascensiune. Tot ce-i mai trebuie este o finală a Campionatului European și o finală a Cupei Mondiale!”, spune fostul arbitru internațional Bruno Derrien, potrivit <span>L’Equipe</span>.</p>
<h2><span>Ce amintiri are PSG cu Istvan Kovacs la centru</span></h2>
<p>Prestigioasa publicație franceză amintește că numele lui Istvan Kovacs nu vine cu amintiri plăcute pentru suporterii din Marseille. El a fost la centru la <span>manșa tur dintre Panathinaikos și Olympique</span>, la Atena, care a contat pentru turul 3 preliminar al Ligii Campionilor, ediția precedentă.</p>
<p>Grecii s-au impus cu 1-0, dar echipa franceză a jucat din minutul 65 în inferioritate, după eliminarea lui Kondogbia. Golul a fost marcat de Bernard, în minutul 87.</p>
<p>În retur. OM avea 2-0 la pauză, după dubla lui Aubameyang (2, 45+1), dar oaspeții au beneficiat de o lovitură de la 11 metri, transformată de Ioannidis în minutul 90+9, egalând scorul la general. În prelungiri nu s-a marcat, iar Panathinaikos s-a impus cu 5-4 la loviturile de departajare. Singurul care a ratat a fost Guendouzi.</p>
<p>„De la debutul său național în 2007 și de la debutul internațional în 2010, arbitrul de origine maghiară a fost caracterizat de rigoarea sa și de o anumită severitate. Cel mai recent meci amintește de noaptea de beție de pe Anfield a lui PSG (n.r. – 1-0, 4-1 la loviturile de departajare), pe 11 martie, în manșa secundă a optimilor de finală.</p>
<p>De asemenea, el l-a eliminat pe Ousmane Dembélé în urma a două cartonașe galbene, pentru proteste, respectiv, o intrare târzie, în Bayern Munchen – PSG 1-0 (n.r. – pe 26 noiembrie, în etapa 5).</p>
<p>O decizie care a stârnit multe discuții. «Nu ne place să vorbim despre arbitraj, dar nu ne-a ușurat lucrurile», a comentat Marquinhos după deplasarea în Bavaria”, a mai notat L’Equipe.</p>

]]></description>
    </item>
    <item>
      <title>Spaniolii s-au lămurit cu Istvan Kovacs. Ce au scris despre arbitrul finalei Champions League</title>
      <link>https://www.prosport.ro/fotbal-extern/liga-campionilor/spaniolii-s-au-lamurit-cu-istvan-kovacs-ce-au-scris-despre-arbitrul-finalei-champions-league-20184034</link>
      <description><![CDATA[<img src="https://www.prosport.ro/wp-content/uploads/2025/05/Spaniolii-s-au-lamurit-cu-Istvan-Kovacs.-Ce-au-scris-despre-arbitrul-finalei-Champions-League.jpg"/><br/><p>Presa din Spania a dat verdictul despre Istvan Kovacs înainte de finala Champions League dintre PSG și Inter Milano.</p>
<p>Jurnaliștii de la AS.com au remarcat un detaliu interesant la centralul din Carei și au dezvăluit care e marea lui calitate.</p>
<h2><span>Presa din Spania a dat verdictul despre Istvan Kovacs</span></h2>
<p><span>Istvan Kovacs va arbitra finala</span> UEFA Champions League. Meciul PSG – Inter va avea loc pe 31 mai și se va disputa pe Allianz Arena. Jurnaliștii de la <span>AS.com</span> au vorbit despre marea calitate a centralului și au spus că îl ajută foarte mult fizicul.</p>
<p>„Profesor de educație fizică în România, una dintre cele mai mari calități ale sale este tocmai aceasta: are un fizic privilegiat care îl face să fie foarte bine plasat în timpul fazelor și să fie foarte respectat de jucători”.</p>
<blockquote><p>Deși românul a arbitrat deja finala Conference League din 2022 (AS Roma – Feyenoord Rotterdam, 1-0) și finala Europa League din 2024 (Atalanta – Bayer Leverkusen, 3-0), este pe cale să facă un nou pas înainte”, a scris publicația <span>lequipe.fr</span>.</p></blockquote>
<h2><span>Reacția lui Istvan Kovacs</span></h2>
<p>Istvan Kovacs a fost delegat să arbitreze finala Champions League de la Munchen. <span>Centralul din Carei a povestit</span> cum a primit vestea cea mare.</p>
<p>„A fost uimitor să primesc apelul de la Roberto Rosetti (n.r. șeful comisiei de arbitri UEFA). A fost un moment foarte fericit și o senzație copleșitoare după atâția ani de muncă să fiu desemnat pentru cel mai important meci intercluburi din lume.</p>
<p>La începutul fiecărui sezon, visezi să arbitrezi o finală, iar Champions League este cea mai mare realizare posibilă. Sunt foarte mulțumit, nu doar pentru mine, ci și pentru colegii mei.</p>
<p>Aș dori să mulțumesc UEFA, Comisiei de Arbitri, Federației Române de Fotbal și tuturor celor care ne-au sprijinit de-a lungul timpului, în special mentorului meu, Istvan Szilagyi, și președintelui CCA, Kyros Vassaras, care a făcut o treabă fantastică în ultimii unsprezece ani”, a spus Kovacs, într-un interviu acordat celor de la UEFA.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 202px; left: 540px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
  </channel>
</rss>
