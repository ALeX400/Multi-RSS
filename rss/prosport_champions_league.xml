<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gheorghe Mustață intervine în forță între Denis Alibec și fanul care l-a înjurat: „S-a supărat pentru că era bunica lui acolo”</title>
      <link>https://www.prosport.ro/fotbal-extern/liga-campionilor/gheorghe-mustata-intervine-in-forta-intre-denis-alibec-si-fanul-care-l-a-injurat-s-a-suparat-pentru-ca-era-bunica-lui-acolo-20235291</link>
      <description><![CDATA[<img src="https://www.prosport.ro/wp-content/uploads/2025/08/Gheorghe-Mustata-intervine-in-forta-intre-Denis-Alibec-si-fanul-care-l-a-injurat-„S-a-suparat-pentru-ca-era-bunica-lui-acolo-1400x1050.jpg"/><br/><p>La finalul partidei retur cu Shkendija, Denis Alibec a fost victima unui derapaj grosolan al unui fan aflat în tribune: respectivul l-a înjurat și scuipat pe atacantul de la FCSB.</p>
<p>Gheorghe Mustață, liderul Peluzei Nord, a oferit mai multe detalii despre incidentul petrecut în apropierea tunelului care duce spre vestiare.</p>
<h2><span>Denis Alibec, scuipat și înjurat de un fan FCSB. Gheorghe Mustață a intervenit în forță în conflictul dintre cei doi</span></h2>
<p>Gheorghe Mustață a identificat <span>persoana care l-a agresat verbal pe Denis Alibec</span> și a dezvăluit că îl cunoaște pe suporterul respectiv dar și că a mai discutat cu el în trecut, comportamentul său nefiind un caz izolat. Mai mult, Mustață a vorbit și cu atacantul campioanei după meci, explicând că <span>reacția vehementă a lui Denis Alibec</span> a fost determinată de faptul că incidentul s-a petrecut chiar lângă bunica sa, aflată în tribune.</p>
<p>„Știu despre ce e vorba. Am aflat. Am vorbit și cu Denis. Am aflat cine e persoana respectivă. E vorba despre cineva care vine tot timpul la meciuri. Lui Denis nu i-a părut rău că a fost înjurat, ci mai tare l-a deranjat faptul că bunica lui era lângă personajul respectiv.</p>
<p>De-aia a reacționat așa. Bunica sa era lângă. A avut reacția asta. Faptul că persoana respectivă înjură mereu… Eu am avut o discuție cu el. O să mai vorbesc. O să îi explic că, în momentul în care înjuri jucătorii, iar acum două luni sărbătoreai titlul… Eu sunt de acord că trebuie să avem pretenții, dar dacă te bucuri doar la bine înseamnă că vii la meci doar pentru rezultat și pentru șicanare.</p>
<p>Noi nu dăm ultimatumuri. Nu poți să înjuri jucătorul pentru că a avut o zi mai proastă. Dacă acum Alibec dă două goluri cu Dinamo, ce faci? El a fost crescut de bunica sa. Asta l-a deranjat. Că a fost înjurat și bunica lui era acolo. Nu vreau să regrete Denis”, a spus Gheorghe Mustață, la <span>Fanatik</span>.</p>
<figure aria-labelledby="figcaption_attachment_20235322" class="wp-caption aligncenter" id="attachment_20235322"><img alt="" class="wp-image-20235322 size-full" decoding="async" fetchpriority="high" height="512" src="https://www.prosport.ro/wp-content/uploads/2025/08/WhatsApp-Image-2025-07-30-at-19.52.30-768x512-1.jpeg" width="768"/><figcaption class="wp-caption-text" id="figcaption_attachment_20235322">Sursa foto: Mihai Pop / <span>Prosport</span></figcaption></figure>
<h2><span>Denis Alibec a revenit la FCSB după 7 ani de la primul său mandat la echipă</span></h2>
<p>Deși a plecat în urmă cu șapte ani de la FCSB într-un context tensionat, Denis Alibec s-a întors la campioana României cu un vis măreț: să joace în Liga Campionilor împotriva echipei sale de suflet, FC Barcelona.</p>
<p>Însă, din păcate pentru fotbalistul în vârstă de 34 de ani, acest vis a fost amânat cel puțin până în sezonul următor.</p>
<p>Atacantul a moștenit pasiunea pentru culorile „roș-albastre” de la unchiul său și povestea cum, în copilărie, urmărea cu sufletul la gură meciurile europene ale formației bucureștene.</p>

]]></description>
    </item>
    <item>
      <title>Marius Şumudică i-a distrus pe Mihai Popescu şi pe Adrian Şut! „Nu l-am văzut niciodată în halul ăsta”</title>
      <link>https://www.prosport.ro/fotbal-extern/liga-campionilor/marius-sumudica-i-a-distrus-pe-mihai-popescu-si-pe-adrian-sut-nu-l-am-vazut-niciodata-in-halul-asta-20234921</link>
      <description><![CDATA[<img src="https://www.prosport.ro/wp-content/uploads/2025/08/Marius-Sumudica-i-a-distrus-pe-Mihai-Popescu-si-pe-Adrian-Sut-Nu-l-am-vazut-niciodata-in-halul-asta-scaled-e1754033989643-1400x803.jpg"/><br/><p>Marius Șumudică, antrenor liber de contract după despărțirea de Rapid București, a comentat eliminarea celor de la FCSB din preliminariile Ligii Campionilor. Tehnicianul a pus tunurile pe doi fotbaliști ai campioanei, Mihai Popescu și Adrian Șut, despre care spune că sunt de nerecunoscut.</p>
<p>Criza debutului de sezon continuă la FCSB, după prestații foarte slabe încă din primul tur al preliminariilor de Liga Campionilor. Bucureștenii au trecut cu mari emoții de andorranii de la Inter Club d’Escaldes, dar <span>au clacat în fața campioanei Macedoniei de Nord</span>, Shkendija. Marius Șumudică a comentat în termeni duri prestațiile unor vedete ale „roș-albaștrilor”.</p>
<h2><span>Marius Șumudică pune tunurile pe Mihai Popescu și Adrian Șut</span></h2>
<p>După rezultatul rușinos din returul dublei manșe cu Shkendija, Marius Șumudică a discutat amplu despre prestația campioanei Superligii. Printre altele, tehnicianul a criticat doi fotbaliști ai campioanei, Adrian Șut și Mihai Popescu. „Șumi-gol” este de părere că marea vină este a antrenorilor Elias Charalambous și Mihai Pintilii, nu a patronului Gigi Becali.</p>
<p>„Mijlocașii noștri centrali sunt de o lentoare ieșită din comun. Eu nu l-am văzut niciodată pe Adrian Șut sleit de puteri în halul ăsta. Nu l-am văzut pe Șut să nu accelereze cu mingea în momentul în care nimeni nu îl ataca. El trebuia să urce și să creeze superioritate.</p>
<p>Urcă mai mult fundașii centrali. Sunt momente când Ngezana sau Popescu urcă cu mingea și trec peste nivelul mijlocașilor. Sunt lucruri vizibile. Trebuie corectate. Eu văd jocul la televizor. Trebuie corectate aceste lucruri.</p>
<p>Până acum s-au plâns că nu au avut atacant. FCSB-ul nu creează nicio superioritate când urcă Mihai Popescu sus. Lasă libere zonele din spate. Nimeni nu vine să îl acopere. El și faultează aiurea. Nu se fac astfel de lucruri la 32 de ani, fotbalist de echipă națională. Ieri au suferit foarte mult în flancuri”, a declarat Marius Șumudică, potrivit <span>Fanatik</span>.</p>
<h2><span>FCSB luptă pentru calificarea în grupa Europa League</span></h2>
<p>Odată eliminați de Shkendija, bucureștenii și-au luat la revedere de la marele vis Liga Campionilor. Totuși, FCSB are o plasă de salvare importantă, calificarea în grupa Europa League. Formația „roș-albastră” a fost „retrogradată” în turul 3 al acestei competiții, unde <span>va juca cu Drita, echipă din Kosovo</span>.</p>
<p>Judecând după cotele de piață, dubla manșă cu Drita ar urma să fie mai grea decât cea cu Shkendija. În cazul în care vor trece de kosovari, jucătorii FCSB pot avea o misiune dificilă în play-off-ul de UEFA Europa League, deși echipa este cap de serie la tragerea la sorți.</p>
<p>Printre adversarele formației lui Gigi Becali sunt Rijeka/Shelbourne, Genk, Pafos/Dinamo Kiev, RFS/KuPS, Zrinjski/Breidablik, Lincoln Red Imps/Noah, Aberdeen, Sigma Olomouc, Samsunspor, Brann/Hacken, Shkendija/Qarabag sau Kairat Almaty/Slovan Bratislava.</p>
<p>În cazul în care vor fi eliminați de kosovari în turul 3 al UEFA Europa League, cei de la FCSB vor merge în play-off-ul de Conference League, unde adversarii sunt mult mai slabi cotați. Printre adversare ar putea fi Levadia/Differdange, Hamrun/Maccabi Tel Aviv, Milsami/Virtus, Noah/Lincoln Red Imps sau Shelbourne/Rijeka.</p>

]]></description>
    </item>
    <item>
      <title>„Sunt o epavă”. Milionarul a investit în afacerea unei neurochirurg care l-a ajutat să scape de dureri</title>
      <link>https://www.prosport.ro/fotbal-extern/sunt-o-epava-milionarul-a-investit-in-afacerea-unei-neurochirurg-care-l-a-ajutat-sa-scape-de-dureri-20235560</link>
      <description><![CDATA[<img src="https://www.prosport.ro/wp-content/uploads/2025/08/„Sunt-o-epava22.-Milionarul-a-investit-in-afacerea-unei-neurochirurg-care-l-a-ajutat-sa-scape-de-dureri-1400x916.png"/><br/><p>Pep Guardiola (54 de ani) milionarul care se află pe banca lui Manchester City din iulie 2016, tocmai a investit în afacerea unei doctorițe neurochirurg care l-a ajutat să scape de dureri.</p>
<p>Este vorba despre Mireia Illueca, una dintre fondatoarele clinicii Monarka, deschisă în Barcelona în urmă cu aproximativ o lună.</p>
<h2><span>Milionarul Pep Guardiola și-a deschis clinică în Barcelona. Cum a ajuns să facă această investiție</span></h2>
<p><span>Pep Guardiola este unul dintre cei mai bogați antrenori</span> din fotbalul mondial, atât din punct de vedere al palmaresului, cât și financiar, având în vedere că a stat sub aripa șeicilor de la Manchester City timp de aproape un deceniu.</p>
<p>Iar dacă trofeele i-au umplut sufletul și au venit ca o confirmare a muncii pe care a depus-o la marginea gazonului, banii au rolul de a-l ajuta să își întrețină familia acum și până la bătrânețe. Astfel, pentru a fi sigur că își ține banii la loc sigur, Pep Guardiola a ales să investească în mai multe afaceri, iar ultimul business în care s-a băgat este din sectorul medical.</p>
<p>Concret, antrenorul lui Manchester City a finanțat deschiderea unei clinici din Barcelona, care poartă numele Monarka și este situată într-o zonă foarte bună a orașului, după cum informează jurnaliștii de la <span>The Sun</span>.</p>
<p>Guardiola nu a investit de capul lui în deschiderea unității medicale, ci îndemnat de doctorița neurochirurg Mireia Illueca, a cărei pacient a fost până nu demult. De altfel, aceasta a fost și cea care l-a ajutat să scape de durerile la spate care nu îi mai dădeau liniște:</p>
<blockquote><p>Am avut o problemă cu spatele și ea mi-a rezolvat-o, iar de atunci ne-am împrietenit și am devenit foarte apropiați. Mi-a povestit despre clinică și despre proiectul pe care l-a pus la cale, despre lucrurile pe care intenționează să le facă. Întrucât am crezut întotdeauna că sportul, sănătatea și starea de bine sunt fundamentale, ea a decis să mă întrebe: «De ce nu lucrăm împreună?». Și am răspuns: «De ce nu?». Și iată-ne aici. Nu voi vindeca pe nimeni, dar îi voi ține companie cât timp o face. Fac deja asta de ceva vreme”, a declarat Pep Guardiola, care a mărturisit că îi place să investească doar în proiecte mărețe.</p></blockquote>
<h2><span>Guardiola spune că se simte ca la 75 de ani</span></h2>
<p>Mireia Illueca este doctor neurochirurg și expert în medicină regenerativă și gestionarea durerii. Din cadrul clinicii Monarka, tot din postura de coproprietară, mai face parte și Montse Escobar, care este psiholog specializat în indentificarea cauzelor emoționale profunde ale afecțiunilor fizice.</p>
<p>În momentul în care a fost întrebat dacă <span>cei 9 ani petrecuți pe banca lui Manchester City s-au simțit</span> ca fiind mai mulți, Guardiola a răspuns:</p>
<blockquote><p>Experiența de la Manchester City mi-a luat destul de mulți ani, mai ales când lucrurile au mers prost. Mă simt ca la 75 de ani. Sunt o epavă, mă doare totul. Deci, dacă e să vorbim despre vârsta mea biologică… Dar poate dacă dau un test voi ieși mai tânăr. Sper să continui să mă îmbunătățesc din acest punct de vedere”, a mai declarat Guardiola.</p></blockquote>

]]></description>
    </item>
    <item>
      <title>Primiți ca nişte eroi! Sărbătoare fără precedent în Tetovo, după ce Shkendija a eliminat-o pe FCSB: oamenii au ieşit pe străzi</title>
      <link>https://www.prosport.ro/fotbal-extern/liga-campionilor/primiti-ca-niste-eroi-sarbatoare-fara-precedent-in-tetovo-dupa-ce-shkendija-a-eliminat-o-pe-fcsb-oamenii-au-iesit-pe-strazi-20234941</link>
      <description><![CDATA[<img src="https://www.prosport.ro/wp-content/uploads/2025/08/Primiti-ca-niste-eroi-Sarbatoare-fara-precedent-in-Tetovo-dupa-ce-Shkendija-a-eliminat-o-pe-FCSB-oamenii-au-iesit-pe-strazi-1400x1044.png"/><br/><p>După ce au produs surpriza la București și au învins-o pe FCSB cu 2-1, jucătorii lui Shkendija s-au întors la Tetovo, în Macedonia de Nord, și au fost primiți ca niște eroi.</p>
<p>Autoritățile locale au pregătit o sărbătoare fără precedent pentru a-i întâmpina pe fotbaliști și zeci de mii de persoane și-au făcut apariția la eveniment.</p>
<h2><span>Sărbătoare ca de anul nou la Tetovo, după ce Shekndija a eliminat-o pe FCSB din Liga Campionilor. Imagini impresionante</span></h2>
<p>Shkendija Tetovo, micuța grupare din Macedonia de Nord care se bazează pe un lot evaluat la 5.500.000 de euro de site-ul de specialitate Transfermarkt, a produs marea surpriză în turul doi preliminar din Liga Campionilor și a eliminat-o pe mult mai bine cotata campioană a României, FCSB, scor 3-1 la general.</p>
<p>După rezultatul de 1-0 înregistrat la Skopje, considerat întâmplător de mulți, Shkendija a venit la București și a bifat o nouă victorie, 2-1 pe Arena Națională, astfel că nu a mai lăsat semne de întrebare cu privire la echipa care a fost mai valoroasă în dubla din turul doi preliminar.</p>
<p><span>Pentru că au eliminat-o pe FCSB, fotbaliștii lui Shkendija s-au ales cu o primă fabuloasă</span> din partea conducerii: fiecare a primit salariul minim al unui nord-macedonean pe 9 ani, după cum au aflat sursele <span>ProSport</span>.</p>
<p>Astfel, <span>fotbaliștii lui Shkendija s-au distrat copios încă de la București și au organizat o petrecere la hotelul</span> în care au fost cazați. Și a fost doar începutul! Odată întorși la Tetovo, locul unde clubul își are sediul, jucătorii au fost primiți ca niște adevărați eroi.</p>
<p>Autoritățile locale au organizat o sărbătoare fără precedent pentru un astfel de episod și zeci de mii de persoane s-au prezentat în piața locală pentru a petrece alături de fotbaliști. Așa cum se poate vedea în imaginile video de mai jos, în centrul lui Tetovo a fost montată o scenă de dimensiuni impresionante, pe care mai mulți artiști și-au făcut apariția pentru a concerta. Iar în spatele lor, întreg efectivul lui Shkendija a dansat în uralele fanilor.</p>
<blockquote><p>Mare sărbătoare la Tetovo pentru succesul european al lui Shkendija”, au titrat jurnaliștii de la <span>Gazeta Express</span>.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DMyX8AIsqoN/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Shkëndija Football Club (@fcshkendija)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>„Atmosfera a fost electrizantă”</span></h2>
<p>În continuare, aceeași sursă a oferit și câteva detalii de la fața locului.</p>
<blockquote><p>Echipa Shkendija Tetovo a scris o nouă pagină de istorie în istoria clubului, după ce a eliminat-o pe campioana României, FCSB, în turul doi al Ligii Campionilor. Mii de fani au sărbătorit revenirea echipei în țară. În urma acestui succes istoric, la Tetovo a fost organizată o mare petrecere cu muzică live, unde fanii și mai ales localnicii au sărbătorit cu entuziasm. Atmosfera a fost electrizantă, marcând un moment de mândrie pentru oraș și club”, informează sursa citată.</p></blockquote>
<p>Shkendija o va întâlni pe Qarabag în turul trei preliminar din Liga Campionilor și, mulțumită curajului pe care l-a căpătat din dubla cu FCSB, va încerca să producă o nouă surpriză.</p>

]]></description>
    </item>
    <item>
      <title>Meme Stoica a sărit în apărarea lui Denis Alibec în scandalul cu fanii FCSB: „Nu e normal să-l înjure în asemenea hal”</title>
      <link>https://www.prosport.ro/fotbal-extern/liga-campionilor/meme-stoica-a-sarit-in-apararea-lui-denis-alibec-in-scandalul-cu-fanii-fcsb-nu-e-normal-sa-l-injure-in-asemenea-hal-20234759</link>
      <description><![CDATA[<img src="https://www.prosport.ro/wp-content/uploads/2025/07/Meme-Stoica-a-sarit-in-apararea-lui-Denis-Alibec-in-scandalul-cu-fanii-FCSB-1400x1050.jpg"/><br/><p>Meme Stoica i-a luat apărarea lui Denis Alibec în scandalul pe care fotbalistul l-a avut cu fanii celor de la FCSB, la finalul meciului cu Shkendija, de pe Arena Națională din București.</p>
<p>Reamintim că FCSB a fost eliminată încă din al doilea tur preliminar al UEFA Champions League, după ce Shkendija s-a impus cu scorul general de 3-1 (1-0 în manșa tur și 2-1 în manșa retur).</p>
<h2><span>Meme Stoica îl apără pe Denis Alibec</span></h2>
<p>Mai mulți fani ai celor de la FCSB au fost extrem de supărați după ce echipa lor a fost eliminată încă din al doilea tur preliminar al UEFA Champions League, de către Shkendija. Astfel, după finalul meciului de pe Arena Națională, pe care campioana României l-a pierdut cu scorul de 2-1, suporterii<span> și-au vărsat nervii pe Denis Alibec</span>, fotbalist pe care l-au scuipat și l-au înjurat, fiind nemulțumiți de prestația pe care acesta a avut-o.</p>
<p>Denis Alibec nu a putut suporta acest tip de tratament și a vrut să se ia la bătaie cu unul dintre suporteri. Atacantul a început să fie huiduit puternic și a fost luat de acolo cu greu de către anumiți oameni din staff-ul tehnic al campioanei României.</p>
<p>Meme Stoica a vorbit recent despre acest subiect și i-a luat apărarea fostului atacant de la Farul Constanța, criticând atitudinea suporterilor care <span>l-au înjurat și scuipat pe fotbalist</span>.</p>
<p>„Nu găsesc circumstanțe suporterilor. Știu că sunt suporteri înfocați, știu că plătesc mai mult decât ar trebui la VIP, dar nu poți totuși să-i înjuri în halul ăsta, nu e normal. Pe stradă nu poți face asta, dar aici, pe stadion, îți permiți să faci orice? Nu e în regulă. Suporterii trebuie să înțeleagă că Alibec, în mod normal, nu trebuia să joace 45 de minute, și cu toate astea a încercat să ajute echipa. Bîrligea poate că trebuia să joace 30 de minute și a jucat 90 de minute. Oamenii n-au de unde să știe”, a declarat Meme Stoica, la <span>PrimaSport</span>.</p>
<h2><span>Gigi Becali l-a criticat pe Alibec</span></h2>
<p>Gigi Becali a reacționat după returul cu Shkendija și l-a făcut praf pe Denis Alibec. Patronul FCSB regretă că l-a băgat în teren: „L-am băgat pe Alibec care nu are ritm. Lent, până să pună piciorul pe minge îi furau «varza». Dacă ar fi să am un reproș, ăsta este”, a afirmat Gigi Becali la <span>PrimaSport</span>.</p>
<p>Revenit din accidentare, Denis Alibec a jucat în meciul retur cu Shkendija. Atacantul FCSB a intrat la pauză în locul lui Tavi Popescu.</p>

]]></description>
    </item>
  </channel>
</rss>
