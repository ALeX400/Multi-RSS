<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Chivu a luat decizia care a lăsat mută de uimire toată Italia şi a anunțat-o înainte de Inter – AC Milan</title>
      <link>https://www.prosport.ro/fotbal-extern/chivu-a-luat-decizia-care-a-lasat-muta-de-uimire-toata-italia-si-a-anuntat-o-inainte-de-inter-ac-milan-20327653</link>
      <description><![CDATA[<img src="https://www.prosport.ro//wp-content/uploads/2025/11/Chivu-a-luat-decizia-care-a-lasat-muta-de-uimire-toata-Italia-si-a-anuntat-o-inainte-de-Inter-AC-Milan.webp"/><br/><p>Cristi Chivu (45 de ani) a reușit să îi surprindă din nou pe jurnaliștii din Italia, cu doar câteva ore înainte de mult așteptatul „Derby della Madonnina”, Inter – AC Milan.</p>
<p>Partida este programată duminică seară, de la ora 21:45, și va conta pentru etapa cu numărul 12 din sezonul 2025-2026 al Serie A.</p>
<h2><span>Lautaro Martinez și compania au primit liber de la Chivu înaintea derby-ului Inter – AC Milan. Cum a explicat românul decizia</span></h2>
<p>Pentru fanii lui Inter urmează poate cel mai așteptat meci al sezonului, „Derby della Madonnina”, care se va juca în etapa 12 din Serie A, pe „Giuseppe Meazza”.</p>
<p>Partida este foarte importantă, deoarece rivalele sunt despărțite de doar două puncte în clasament. În plus, dacă va câștiga, Inter va reveni pe scaunul de lider, peste Napoli, cu 27 de puncte. De partea cealaltă, un succes ar ajuta-o pe AC Milan să adune 25 de puncte, tot atâtea câte are și liderul actual.</p>
<p>În ciuda celor menționate, Cristi Chivu a luat câteva decizii neașteptate în această săptămână și i-a surprins pe jurnaliștii italieni. Mai întâi <span>a ales să plece într-o scurtă vacanță la Madrid, pentru a urmări un duel din NFL, disputat pe stadionul Santiago Bernabeu</span>.</p>
<p>Și mai recent, cu doar 24 de ore înaintea fluierului de start din derby, Cristi Chivu le-a dat liber jucătorilor săi. Aceștia au primit acceptul de a părăsi cantonamentul și de a sta cu familiile în seara de dinaintea duelului Inter – AC Milan.</p>
<p>La conferința de presă premergătoare jocului, Cristi Chivu le-a dezvăluit italienilor de ce a recurs la acest gest:</p>
<p>„Jucăm la fiecare trei zile, avem un program încărcat. Vreau să le dau timp să stea alături de familiile lor. Așa că se duc acasă, se odihnesc bine, sunt profesioniști. Ziua pe care deja am petrecut-o împreună a fost suficientă pentru mine, mai ales că jucăm seara. Care este rostul să prelungesc așteptarea? Nu înseamnă că am dreptate, dar conștiința mea este curată așa cum este, știu că am făcut totul pentru a încerca să câștigăm acest meci”, a declarat Cristi Chivu, citat de <span>FcInter1908.it</span>.</p>
<h2><span>Cantonamentul nu garantează victoria</span></h2>
<p>Cristi Chivu a continuat să își argumenteze decizia și a spus că la niciun meci din acest sezon nu i-a ținut pe jucătorii săi în cantonament cu o zi înainte de fluierul de start:</p>
<p>„În primul rând, ținerea lor în cantonament nu garantează victoria. Am trecut prin asta de atât de multe ori, inclusiv în ani în care nu am câștigat nimic. Din punct de vedere emoțional, nu oferă liniște sufletească. De asta nu i-am băgat niciodată în cantonament în seara de dinaintea meciului”, a completat Chivu.</p>
<p><span>Inter nu a mai învins-o pe rivala AC Milan</span> din aprilie 2024, atunci când s-a impus la limită pe San Siro, scor 2-1 în Serie A. De la acel joc, cele două mari rivale s-au mai luptat de cinci ori. Trei partide au fost câștigate de „rossoneri”, iar două s-au încheiat cu rezultate de egalitate.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/DmU1syJyz2M?si=JNXYQJcyyYl5_wih" title="YouTube video player" width="560"></iframe></p>

]]></description>
    </item>
    <item>
      <title>Ce lovitură! Televiziunea a pierdut drepturile TV pentru Champions League, care au fost cumpărate de marea rivală</title>
      <link>https://www.prosport.ro/fotbal-extern/liga-campionilor/ce-lovitura-televiziunea-a-pierdut-drepturile-tv-pentru-champions-league-care-au-fost-cumparate-de-marea-rivala-20326241</link>
      <description><![CDATA[<img src="https://www.prosport.ro//wp-content/uploads/2025/11/Ce-lovitura-Televiziunea-a-pierdut-drepturile-TV-pentru-Champions-League-care-au-fost-cumparate-de-marea-rivala.png"/><br/><p>Televiziunea TNT Sports, fostă BT Sport, cu sediul în Marea Britanie, a primit o lovitură pe care nu o anticipa, după ce a pierdut drepturile TV pentru UEFA Champions League, poate cea mai urmărită competiție sportivă din întreaga Europă.</p>
<p>TNT Sports nu va mai putea transmite meciurile din Liga Campionilor începând cu anul 2027, deoarece drepturile au fost cumpărate de marea ei rivală, anume Paramount+.</p>
<h2><span>Champions League se va vedea, în Marea Britanie, pe Paramount+. TNT Sports nu va mai deține drepturile TV din 2027</span></h2>
<p>Jurnaliștii britanici au venit, joi, 20 noiembrie 2025, cu câteva actualizări importante pentru iubitorii fotbalului din Marea Britanie.</p>
<p>Potrivit <span>The Sun</span>, <span>UEFA a vândut un nou pachet pentru drepturile TV ale Ligii Campionilor</span>, începând cu anul 2027, iar televiziunea care transmite în prezent confruntările, TNT Sports, parte a gigantului grup Warner Bros, a primit o lovitură de proporții.</p>
<p>Deși deținea drepturile TV pentru Champions League din 2013, adică de mai bine de un deceniu, TNT Sports nu a mai putut veni cu o ofertă atractivă și a pierdut licitația. Conform sursei citate mai sus, drepturile TV pentru difuzarea Ligii Campionilor în Marea Britanie, începând cu anul 2027, au fost achiziționate de Paramount+.</p>
<p>Din dorința de a-i îndulci pe susținătorii trustului, reprezentanții postului de televiziune TNT Sports au ieșit cu o declarație de presă pe parcursul zilei de joi. Aceștia au amintit de faptul că Liga Campionilor se va vedea pe TNT în sezonul aflat în curs și în următorul. În plus, au prezentat celelalte competiții importante pe care le au în portofoliu:</p>
<p>„TNT Sports își păstrează un portofoliu solid în materie de fotbal, care acoperă Premier League, dar și Emirates FA Cup și Adobe Women’s FA Cup, ale căror drepturi au fost achiziționate de curând. De asemenea, din același portofoliu fac parte și drepturile TV pentru competițiile UEFA în ceea ce privește următorul sezon și jumătate”, a informat TNT Sports, conform The Sun.</p>
<h2><span>Cine va transmite Europa League și Conference League, în Marea Britanie,</span><span> din 2027</span></h2>
<p>Tot din anul 2027, Sky Sports a anunțat că <span>a achiziționat drepturile TV</span> pentru transmiterea exclusivă pe teritoriul Marii Britanii a fiecărui meci din Europa League și Conference League.</p>
<p>„Începând cu sezonul 2027-2028, fiecare (n.r. – scris cu majuscule) meci din UEFA Europa League și UEFA Conference League va fi transmis în direct, doar pe Sky Sports! Mai mult fotbal. Mai multă dramă. În fiecare zi a săptămânii”, au informat și cei de la Sky Sports, citați de aceeași sursă.</p>

]]></description>
    </item>
    <item>
      <title>Marele regret al vieții lui Denis Alibec. Când a văzut poza n-a stat pe gânduri, dar s-a înșelat amarnic!</title>
      <link>https://www.prosport.ro/fotbal-extern/liga-campionilor/marele-regret-al-vietii-lui-denis-alibec-cand-a-vazut-poza-n-a-stat-pe-ganduri-dar-s-a-inselat-amarnic-20323917</link>
      <description><![CDATA[<img src="https://www.prosport.ro//wp-content/uploads/2025/11/Marele-regret-al-vietii-lui-Denis-Alibec.-Cand-a-vazut-poza-n-a-stat-pe-ganduri-dar-s-a-inselat-amarnic-1400x785.jpg"/><br/><p>Atacantul Denis Alibec, în prezent la FCSB, a spus care este marele regret al carierei și nu a stat deloc pe gânduri când a văzut poza.</p>
<p>Românul dădea lovitura în 2009, când ajungea la tineretul lui Inter Milano. A jucat doar două meciuri și spune că cauza lui Ivan Cordoba a ratat debutul în Liga Campionilor.</p>
<h2><span>Denis Alibec a dezvăluit marele regret al vieții</span></h2>
<p>În vara lui 2009, Inter Milano dădea 500.000 de euro lui Farul pentru transferul lui Denis Alibec, atunci în vârstă de 18 ani și jumătate. <span>Nu a jucat decât două meciuri la echipa de seniori</span>, ambele în sezonul 2010/2011 din Serie A.</p>
<p>În aceeași stagiune competițională, Inter a jucat în Liga Campionilor. În faza sferturilor de finală a dat peste gruparea germană Schlake 04. Deși pleca favorită, gruparea italiană a fost eliminată după ce a pierdut ambele meciuri, cu 2-5 acasă și 1-2 în deplasare.</p>
<p>Meciul tur s-a jucat la Milano și putea reprezenta debutul lui Alibec în Liga Campionilor, dar totul s-a năruit în minutul 62. A povestit chiar atacantul român, căruia cei de la Superliga i-au arătat o fotografie cu Ivan Cordoba, în cadrul podcastului „<span>Lanțul Amintirilor</span>”.</p>
<p>„Din cauza lui nu am debutat eu în Champions League. La ultimul meci din grupă, cu Schalke, trebuia să intru, eram la margine și a luat roșu. Era minutul 60 și Mourinho a băgat un fundaș”, a povestit actualul jucător de la FCSB.</p>
<h2><span>Denis Alibec nici măcar nu a făcut parte din lot la meciul la care face referire</span></h2>
<p>Numai că lucrurile au stat, în realitate, altfel decât și le amintește fotbalistul român. De-a lungul timpului, Inter și Schalke au fost adversare doar de două ori în Liga Campionilor. Partidele au avut loc, într-adevăr, în sezonul 2010/2011 al respectivei competiții, dar în sferturile de finală, nu în faza grupelor.</p>
<p>În plus, Denis Alibec <span>nici măcar nu a fost inclus în lotul</span> pentru meciul tur, de la Milano, singurul dintre cele două în care s-a produs o eliminare. De asemenea, nu Cordoba a fost cel care a primit cartonaș roșu în minutul 60, ci internaționalul român Cristi Chivu. Acesta a primit două avertismente, în minutele 52 și 62, fiind trimis la cabine.</p>
<p>Ca urmare, antrenorul Jose Mourinho a decis să întărească apărarea, deși la momentul respectiv scorul era 4-2 pentru oaspeți. Pe cale de consecință, l-a scos pe Karja, trimis în teren în minutul 24 în locul lui Dejan Stankovic, și l-a aruncat în luptă pe Ivan Cordoba.</p>
<p>Inter a deschis rapid scorul, chiar în minutul 1, prin Stanjkovic, dar Matip a egalat după un sfert de oră. Milito a readus gazdele în avantaj (minutul 34), Edu a punctat pentru Schalke (40), iar în repriza a doua s-a dezlănțuit taifunul german.</p>
<p>Raul a înscris în minutul 53, Ranocchia și-a trimis mingea în propria poartă câteva zeci de secunde mai târziu, iar același Edu a stabilit scorul final cu un sfert de oră înainte de final. În retur, Schlake s-a impus cu 2-1, golurile fiind marcate de Raul (45) și Höwedes (81), respectiv, Thiago Motta (49).</p>
<p>În semifinale, formația germană a fost pulverizată de Manchester United, 1-6 la general, dar în ultimul act gruparea engleză avea să fie învinsă de Barcelona, cu 1-3, în finala care s-a jucat pe miticul stadion Wembledy, din Londra.</p>

]]></description>
    </item>
    <item>
      <title>Dennis Man a făcut ravagii în Olanda. L-a dat pe spate pe fostul internațional batav care a jucat la Chelsea</title>
      <link>https://www.prosport.ro/fotbal-extern/dennis-man-a-facut-ravagii-in-olanda-l-a-dat-pe-spate-pe-fostul-international-batav-care-a-jucat-la-chelsea-20323654</link>
      <description><![CDATA[<img src="https://www.prosport.ro//wp-content/uploads/2025/11/Dennis-Man-a-facut-ravagii-in-Olanda.-L-a-dat-pe-spate-pe-fostul-international-batav-care-a-jucat-la-Chelsea.webp"/><br/><p>Dennis Man (27 de ani) s-a adaptat de minune în Olanda și în prima jumătate a sezonului din Eredivisie a făcut ravagii, izbutind să o ajute pe PSV Eindhoven cu două goluri și patru pase decisive în 8 partide.</p>
<p>Evoluțiile internaționalului român l-au dat pe spate pe Khalid Boulahrouz (43), internaționalul batav care a jucat la Chelsea și a câștigat două trofee în Anglia.</p>
<h2><span>Khalid Boulahrouz e convins că Dennis Man poate fi noul star de la PSV Eindhoven: „Va deveni din ce în ce mai bun!”</span></h2>
<p>Dennis Man a jucat 93 de minute în disputa Bosnia Herțegovina – România 3-1 și nu a avut cea mai bună prestație, motiv pentru care <span>s-a ales și cu mai multe critici în spațiul public</span>.</p>
<p>Însă, anterior convocării la echipa națională, fotbalistul în vârstă de 27 de ani a arătat ce poate la nivel de club. <span>Man a fost transferat de PSV Eindhoven în vară, iar după un început ezitant, fostul jucător de la Parma a început să livreze</span> constant și a ajuns la 4 goluri și 4 pase decisive reușite în 12 partide din Eredivisie și UEFA Champions League.</p>
<p>Evoluțiile internaționalului român au fost urmărite cu mare atenție de Khalid Boulahrouz, care le-a mărturisit jurnaliștilor olandezi că este șocat de rapiditatea cu care Man s-a adaptat fotbalului din Eredivisie. Internațional olandez cu 35 de apariții în tricoul primei reprezentative și ex-fundaș central la Chelsea, alături de care a cucerit Cupa Angliei și Cupa Ligii Angliei, Boulahrouz a sugerat că Man va fi noul star de la PSV Eindhoven dacă o va ține pe aceeași traiectorie:</p>
<p>„Joacă bine, este într-o formă bună. Marchează multe goluri și, de asemenea, oferă multe pase decisive. Am sentimentul că va deveni din ce în ce mai bun! Acum face parte dintr-o echipă foarte dornică să joace fotbal. La PSV ai atât de multe oportunități. Și cred că abordarea lui Bosz îl va ajuta enorm în a se adapta la Eredivisie”, a declarat fostul fundaș central din naționala Olandei, citat de <span>Voetbal Primeur</span>.</p>
<h2><span>Ce urmează pentru Man la PSV: duel cu Breda în campionat și deplasare pe Anfield în Liga Campionilor</span></h2>
<p>Dennis Man, care a marcat 10 goluri în 42 de apariții pentru naționala mare a României, își poate lua revanșa în fața fanilor „tricolori” cu ocazia meciului programat marți, 18 noiembrie, în compania reprezentativei din San Marino. Cele două selecționate se întâlnesc în ultima rundă a preliminariilor pentru Campionatul Mondial, însă din nefericire, o victorie nu mai schimbă nimic pentru România. Fotbaliștii lui Mircea Lucescu încă mai pot ajunge la turneul final, însă doar pe traseul barajului din Liga Națiunilor.</p>
<p>Revenind la Dennis Man, după meciul cu San Marino, fotbalistul va reveni la PSV Eindhoven, alături de care se află pe primul loc în Olanda. În etapa 13, pe 22 noiembrie, PSV va evolua în deplasare cu Breda. Mai apoi, doar 4 zile mai târziu, pe 26 noiembrie, Man și compania se vor deplasa pe Anfield, pentru un duel cu Liverpool din runda 5 a fazei principale UEFA Champions League. În Liga Campionilor, PSV este pe locul 18, cu 5 puncte, și încă speră la calificare.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/LI1S7MCvzno?si=eRNExei1TaAoXBem" title="YouTube video player" width="560"></iframe></p>

]]></description>
    </item>
    <item>
      <title>Chivu i-a băgat în ședință. Ce s-a întâmplat în vestiarul Interului</title>
      <link>https://www.prosport.ro/fotbal-extern/liga-campionilor/chivu-i-a-bagat-in-sedinta-ce-s-a-intamplat-in-vestiarul-interului-20316334</link>
      <description><![CDATA[<img src="https://www.prosport.ro//wp-content/uploads/2025/11/Chivu-i-a-bagat-in-sedinta-1400x767.jpg"/><br/><p>Antrenorul român Cristian Chivu a demonstrat încă o dată că nu se teme să-și asume responsabilitățile, ținându-și jucătorii în vestiar mai multe minute.</p>
<p>Chivu nu vrea jucători care să stea deoparte, ci mai degrabă să lupte și să fie foarte conștienți de diversele situații din meciuri, motiv pentru care i-a certat în vestiar.</p>
<h2><span>Italienii au aflat ce s-a vorbit la ședința lui Chivu cu jucătorii, din vestiarul Interului</span></h2>
<p>Inter Milano a ajuns la a patra victorie din tot atâtea meciuri în grupa de Liga Campionilor, după 2-1 pe teren propriu cu debutanta Kairat Alamty. Spre finalul primei reprize, antrenorul român Cristi Chivu a fost văzut foarte nervos la marginea careului, iar presa italiană a aflat ce s-a întâmplat în vestiar.</p>
<p>„Cristian Chivu a demonstrat încă o dată că nu se teme să-și asume responsabilitățile, fie că învinge, fie că pierde. După victoria cu 2-1 în Liga Campionilor împotriva lui Kairat, a închis echipa în vestiar timp de câteva minute și și-a certat jucătorii, care erau departe de a fi fericiți pentru cele 3 puncte. Fotbaliștii au văzut un antrenor dur și dezamăgit.</p>
<p>Chivu nu vrea jucători care să stea deoparte, ci mai degrabă să lupte și să fie foarte conștienți de diversele situații din meciuri. Nimeni nu ar trebui să subestimeze pe nimeni, pentru că asta fac cluburile mari atunci când, în cele din urmă, câștigă Scudetto sau Liga Campionilor”, scriu cei de la <span>Tutto Mercato Web</span>.</p>
<h2><span>Următoarele adversare ale lui Inter Milano sunt Atletico Madrid, Liverpool, Arsenal și Borussia Dortmund</span></h2>
<p>Publicația mai scrie că, pentru a fi un club mare, nu este suficient să ai un nume, ci trebuie să demonstrezi asta pe teren prin atitudinea ta. Este exact <span>ce a spus, la finalul confruntării, Maicon</span>.</p>
<p>„S-a enervat Chivu pe finalul primei reprize? E normal, probabil că nu a văzut ce voia în acel moment. Meciul a devenit dificil, chiar dacă noi credeam că va fi ușor.</p>
<p>Atitudinea nu a fost cea a unei echipe care a ajuns în două finale de Ligă a Campionilor în 3 ani. Trebuie să demonstrezi asta în fiecare meci”, a precizat, el.</p>
<p>Pentru Inter au marcat Lautaro Martinez și Carlos Augusto. Reușita lui Arad a făcut ca tehnicianul român să rateze șansa de a deveni primul din istoria cumpetiției cu 4 victorii fără gol primit la debutul în faza grupelor.</p>
<p>Ca urmare, Inter Milano a ajuns la 12 puncte și, conform calculelor făcute de ziariștii italieni, mai are nevoie de încă 6 sau 7 pentru a se califica în optimile de finală.</p>
<p>La prima vedere nu este greu de atins această cifră, dar în ultimele 4 partide Inter va juca în deplasare cu Atletico Madrid, acasă cu Liverpool și Arsenal și în deplasare cu Borussia Dortmund.</p>

]]></description>
    </item>
  </channel>
</rss>
