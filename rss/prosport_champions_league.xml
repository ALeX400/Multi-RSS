<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce a scris presa din Macedonia despre înfrângerea FCSB cu Farul</title>
      <link>https://www.prosport.ro/diverse/ce-a-scris-presa-din-macedonia-despre-infrangerea-fcsb-cu-farul-20230666</link>
      <description><![CDATA[<img src="https://www.prosport.ro/wp-content/uploads/2025/07/Ce-a-scris-presa-din-Macedonia-despre-infrangerea-FCSB-cu-Farul-1400x933.jpg"/><br/><p>FCSB a suferit o primă înfrângere în noua ediție a Superligii, chiar înaintea returului preliminar din Liga Campionilor, iar presa din Macedonia a reacționat.</p>
<p>Campioana româniei se va duela cu Shkendjia pe Arena Națională, miercuri, de la ora 20:30. Partida tur a fost câștigată de nord-macedoneni cu scorul de 1-0.</p>
<h2><span>Ce au scris jurnaliștii din Macedonia despre înfrângerea celor de la FCSB cu Farul</span></h2>
<p>Formația patronată de Gigi Becali a ajuns la două înfrângeri consecutive, în primă instanță <span>a pierdut manșa tur cu campioana Macedoniei de Nord, scor 1-0</span>, din turul 2 preliminar al UEFA Champions League, într-o partidă în care s-au arătat două cartonașe roșii de ambele părți.</p>
<p>Între dubla europeană, campioana României a avut meci de campionat, împotriva constănțenilor de la Farul, din etapa cu numărul 3 a Superligii. Partidă în urma căreia <span>FCSB a cedat cu scorul de 1-2 în fața grupării pregătite de Ianis Zicu</span>.</p>
<p>La finalul partidei de pe stadionul Steaua, presa din Macedonia de Nord nu a rămas indiferentă și a descris eșecul bucureștenilor drept „șocant”.</p>
<blockquote>
<p style="text-align: left;">”FCSB a fost pălmuită înaintea returului cu Shkendija în Liga Campionilor.</p>
<p> </p>
<p style="text-align: left;">FCSB a suferit un șoc înaintea returului cu Shkendija. Favorită în campionatul intern, FCSB a pierdut cu 1-2 pe teren propriu în fața celor de la Farul, după ce a condus.</p>
<p> </p>
<p style="text-align: left;">Gazdele se așteptau la o victorie datorită atmosferei pozitive din jurul echipei, însă acest lucru nu s-a întâmplat. În minutul 2, FCSB a deschis scorul prin Miculescu, dar în repriza a doua s-a prăbușit.</p>
<p> </p>
<p style="text-align: left;">În minutul 59, Farul a egalat din penalty prin Larie. Apoi, FCSB a rămas în inferioritate numerică după eliminarea lui Târnovanu. În minutul 80, oaspeții au marcat pentru 1-2, dar golul a fost anulat de VAR, stricând bucuria momentului.</p>
<p> </p>
<p style="text-align: left;">Totuși în minutul 100, Isfan a înscris un gol valabil de această dată”, au scris jurnaliștii nord-macedoneni de la <span>gol.mk</span>.</p>
</blockquote>
<h2><span>FCSB – Shkendija va avea loc miercuri pe cel mai mare stadion al țării</span></h2>
<p>În căutarea formei din sezonul trecut, campioana României are oportunitatea de a îndrepta startul de sezon ezitant, miercuri, când se va reîntoarce pe Arena Națională în premieră în acest sezon. Returul cu Shkendija se anunță intens, unde „roș-albaștrii” vor încerca să întoarcă <span>deficitul de un gol.</span></p>
<p>La manșa secundă cu nord-macedonenii, FCSB se va putea baza pe serviciile lui Denis Alibec și Daniel Bîrligea, recuperați după accidentările suferite. Cei doi atacanți își vor împărți minutele, urmând să joace câte o repriză fiecare.</p>
<p>Duelul de pe Arena Națională va fi condus de o brigadă de arbitri din Ucraina, în frunte cu Oleksii Derevinski, centralul partidei.</p>

]]></description>
    </item>
    <item>
      <title>„Este cel mai bun din Anglia, din Europa și din lume”. Un copil de 15 ani de la Arsenal Londra e văzut drept noul fenomen al planetei</title>
      <link>https://www.prosport.ro/fotbal-extern/este-cel-mai-bun-din-anglia-din-europa-si-din-lume-un-copil-de-15-ani-de-la-arsenal-londra-e-vazut-drept-noul-fenomen-al-planetei-20231569</link>
      <description><![CDATA[<img src="https://www.prosport.ro/wp-content/uploads/2025/07/„Este-cel-mai-bun-din-Anglia-din-Europa-si-din-lume.-Un-copil-de-15-ani-de-la-Arsenal-Londra-e-vazut-drept-noul-fenomen-al-planetei-1400x952.jpg"/><br/><p>Rio Ferdinand (46 de ani), legendă a clubului Manchester United, a spus despre Max Dowman, un copil de 15 ani de la Arsenal Londra care a debutat recent la prima echipă, că este „cel mai bun din Anglia, din Europa și din lume”.</p>
<p>Dowman are o înălțime de 1.83 metri și evoluează pe postul de mijlocaș ofensiv. Iar cu prestațiile din această vară l-a uimit inclusiv pe antrenorul său, Mikel Arteta (43).</p>
<h2><span>Numele lui Max Dowman, puști de 15 ani de la Arsenal, trebuie ținut minte, spune Rio Ferdinand! E incredibil ce a putut să declare rivalul de la Manchester United</span></h2>
<p>Arsenal Londra, vicecampioana din ultimele trei sezoane de Premier League, a realizat o fereastră de transferuri fără precedent în istoria recentă și a spart banca pentru a aduce câțiva jucători de top.</p>
<p><span>Martin Zubimendi a semnat cu Arsenal Londra în urma unui transfer de peste 70.000.000 de euro</span>, însă acesta a fost doar începutul.</p>
<p>Cel mai recent, <span>Arsenal a bătut palma cu Viktor Gyokeres, atacantul care a rupt plasele în Portugalia și cu care avea un acord</span> încă din iunie. Și vârful suedez i-a scuturat pe „tunari” de alte aproape 70.000.000 de euro. Și tot în această vară au mai fost aduși Noni Madueke, pentru 56.000.000 de euro, Christian Mosquera, pentru 15.000.000 de euro, Christian Norgaard, pentru 11.600.000 de euro și Kepa Arrizabalaga, pentru 5.800.000 de euro.</p>
<p>În ciuda numelor menționate mai sus, în cantonamentul de vară al lui Arsenal cel mai rostit nume a fost Max Dowman, un puști de 15 ani care a primit din partea lui Mikel Arteta șansa de a debuta la echipa mare. Dowman a jucat 25 de minute în finalul amicalului Arsenal – AC Milan 1-0, reușind să atragă atenția, după care a avut o prestație de senzație în partida de pregătire cu Newcastle, pe care „tunarii” au câștigat-o cu 3-2. Dowman a evoluat în ultimele 31 de minute, iar golul decisiv a fost marcat în primul rând datorită lui. El a reușit o incursiune splendidă din flancul drept al terenului, a pătruns în careu, iar Joelington, care a văzut că nu îl poate opri regulamentar, a ales să îl împingă din spate. Finalul? Arbitrul a dictat penalty, iar Odegaard a înscris de la punctul cu var și le-a adus victoria „tunarilor”.</p>
<blockquote><p>Pentru ce ne uităm la fotbal? Să simțim emoție și să ne distrăm. Toată lumea știe că am un alt entuziasm atunci când vorbesc despre tinerele talente. Mi s-a întâmplat cu Mainoo, cu Foden, cu Palmer, cu Doue și cu Lamine Yamal… Sunt jucători care te fac să te ridici de pe scaun și să spui: «Oh, mai vreau!». Jucătorul despre care voi vorbi acum a jucat în presezon. Am mai vorbit despre el și în noiembrie. E Max Dowman, nu-i uitați numele. Arsenal a produs o altă bijuterie la Hale End (n.r. – academia care i-a dat recent pe Saka, Lewis-Skelly sau Nwaneri). A devenit unul dintre cei mai tineri debutanți împotriva lui Milan. E la început, dar se pare că Declan Rice l-a luat deja sub aripa sa protectoare. Este cel mai bun jucător de 15 ani din Anglia, probabil din Europa și chiar din lume”, a spus Rio Ferdinand, care a cucerit 6 titluri în Premier League și o Ligă a Campionilor cu Manchester United, printre altele, potrivit <span>Marca</span>.</p></blockquote>
<figure aria-labelledby="figcaption_attachment_20231572" class="wp-caption aligncenter" id="attachment_20231572"><img alt="" class="size-full wp-image-20231572" decoding="async" fetchpriority="high" height="1000" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/max-dowman.jpg" srcset="https://www.prosport.ro/wp-content/uploads/2025/07/max-dowman.jpg 1400w, https://www.prosport.ro/wp-content/uploads/2025/07/max-dowman-768x549.jpg 768w" width="1400"/><figcaption class="wp-caption-text" id="figcaption_attachment_20231572">SURSA FOTO: PROFIMEDIA. Mijlocașul ofensiv Max Dowman în tricoul lui Arsenal U18</figcaption></figure>
<h2><span>Ce a spus Arteta despre noul său „diamant”</span></h2>
<p>Chiar și Mikel Arteta, care îl cunoaște foarte bine pe Max Dowman, deoarece i-a mai dat șanse de a se antrena cu prima echipă, s-a declarat impresionat de progresul pe care l-a făcut puștiul în ultimele luni.</p>
<blockquote><p>Da, este special. Ceea ce a făcut împotriva lui Newcastle în minutele pe care le-a petrecut pe teren este cu siguranță ceva neobișnuit pentru un tânăr de 15 ani. Suntem foarte fericiți să-l avem alături de noi”, a punctat antrenorul lui Arsenal.</p></blockquote>

]]></description>
    </item>
    <item>
      <title>Experții în date au decis: FCSB nu intră în grupa Ligii Campionilor! Ce se va întâmpla cu echipele din România în Europa</title>
      <link>https://www.prosport.ro/fotbal-extern/liga-campionilor/expertii-in-date-au-decis-fcsb-nu-intra-in-grupa-ligii-campionilor-ce-se-va-intampla-cu-echipele-din-romania-in-europa-20231537</link>
      <description><![CDATA[<img src="https://www.prosport.ro/wp-content/uploads/2025/07/Expertii-in-date-au-decis-FCSB-nu-intra-in-grupa-Ligii-Campionilor-Ce-se-va-intampla-cu-echipele-din-Romania-in-Europa-1400x933.jpg"/><br/><p>Experții în date au reanalizat șansele echipelor de pe continent de a ajunge în grupa principală a Ligii Campionilor, iar FCSB și-a pierdut locul printre favorite.</p>
<p>Cei de la Football Meets Data nu o mai văd pe campioana României la masa bogaților, ci în a doua competiție intercluburi la nivel de continent, anume UEFA Europa League.</p>
<h2><span>Jocul FCSB i-a dezamăgit până și pe experții de la Football Meets Data: campioana României nu intră în faza principală din Liga Campionilor</span></h2>
<p>În debutul lunii iunie, <span>supercomputerul celor de la Football Meets Data o vedea pe FCSB cu șanse importante de a intra în grupa principală a Ligii Campionilor</span>, însă odată cu trecerea lunilor și cu începerea sezonului 2025-2026, lucrurile s-au mai schimbat.</p>
<p>Chiar dacă s-a calificat din turul 1 preliminar, FCSB a încasat o înfrângere supărătoare cu Inter Escaldes, 1-2 în manșa secundă. A urmat apoi un nou eșec neașteptat, în manșa întâi a turului doi preliminar, 0-1 în deplasare cu Shkendija, pentru ca în etapa 3 din Superliga, FCSB să fie învinsă și de Farul Constanța pe teren propriu, scor 1-2.</p>
<p>Urmează acum <span>returul FCSB – Shkendja, la care Alibec și Bîrligea revin amândoi</span> și pe care Gigi Becali speră să îl câștige la cel puțin două goluri diferență, astfel încât să obțină calificarea în turul trei preliminar.</p>
<p>Dacă va ajunge acolo, <span>FCSB știe deja adversara din turul trei preliminar</span>, deoarece Qarabag nu a avut emoții în prima manșă a dublei cu irlandezii de la Shelbourne și s-a impus cu 3-0.</p>
<p>Însă, revenind la experții de la <span>Football Meets Data</span>, aceștia nu o mai văd pe FCSB la fel de capabilă să ajungă în faza principală din Liga Campionilor. Concret, au scos-o din lista primelor 10 favorite, unde au ajuns echipe ca Ferencvaros sau Steaua Roșie Belgrad.</p>
<blockquote class="twitter-tweet">
<p dir="ltr" lang="en">📊 10 teams with highest probability to end up in the league stage of 🔵 UEFA Champions League (as of 27 July):</p>
<p>71% 🏴󠁧󠁢󠁳󠁣󠁴󠁿 Celtic<br/>
65% 🇳🇴 Bodø/Glimt<br/>
47% 🇦🇹 Sturm<br/>
47% 🇧🇪 Club Brugge<br/>
44% 🇨🇭 Basel<br/>
41% 🇵🇹 Benfica<br/>
41% 🇩🇰 FCK<br/>
36% 🇷🇸 Crvena zvezda<br/>
30% 🇳🇱 Feyenoord<br/>
24% 🇭🇺 Ferencvaros</p>
<p>*not… pic.twitter.com/gYWcohHESv</p>
<p>— Football Meets Data (@fmeetsdata) July 27, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Doar Europa League pentru Gigi Becali</span></h2>
<p>În continuare, aceeași sursă a estimat și numărul de echipe pe care fiecare țară de pe continent îl va da în sezonul 2025-2026 din cupele europene. Iar din analiză a reieșit ipoteza că România va trimite o formație în grupa principală de Europa League, cel mai probabil FCSB având în vedere traseul pe care îl va avea, și una în grupa principală de Conference League. În competiția din urmă menționată, CFR Cluj are cele mai mari șanse să ajungă, pe traseul Europa League. În schimb, U Cluj și Universitatea Craiova vor continua să întâlnească adversari tari și foarte tari în preliminariile Conference League, iar oltenii sunt deja cu un pas eliminați din competiție, după 1-2 înregistrat în manșa întâi din turul doi preliminar cu Sarajevo.</p>
<blockquote class="twitter-tweet">
<p dir="ltr" lang="en">📊 Projected number of teams in league stages of UEFA competitions 🔵🟠🟢 (sims as of 27 July):</p>
<p>9⃣ 🏴󠁧󠁢󠁥󠁮󠁧󠁿<br/>
8⃣ 🇪🇸<br/>
7⃣ 🇮🇹🇩🇪🇫🇷<br/>
6⃣ 🇳🇱<br/>
5⃣ 🇧🇪<br/>
4⃣ 🇵🇹🇨🇿🇹🇷🇬🇷🇵🇱<br/>
3⃣ 🇦🇹🏴󠁧󠁢󠁳󠁣󠁴󠁿🇨🇭🇩🇰<br/>
2⃣ 🇳🇴🇨🇾🇭🇷🇺🇦🇷🇴<br/>
1⃣ 🇮🇱🇸🇪🇷🇸🇧🇬🇭🇺🇦🇿🇸🇰🇸🇮🇰🇿🇫🇮🇮🇪🇱🇻🇧🇦🇮🇸🇦🇲🇽🇰🇱🇹</p>
<p>0⃣ 🇧🇾🇲🇩🇫🇴🇱🇮☘️🇱🇺🇲🇹🇬🇪🇦🇱🇪🇪🇲🇰🏴󠁧󠁢󠁷󠁬󠁳󠁿🇲🇪🇦🇩🇬🇮🇸🇲</p>
<p>🚨 Full projections available for…</p>
<p>— Football Meets Data (@fmeetsdata) July 27, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>

]]></description>
    </item>
    <item>
      <title>Juri Cisotti, luat la ochi în vestiarul FCSB, din cauza lui Gigi Becali: „L-ar mânca”</title>
      <link>https://www.prosport.ro/fotbal-intern/superliga/juri-cisotti-luat-la-ochi-in-vestiarul-fcsb-din-cauza-lui-gigi-becali-l-ar-manca-20230698</link>
      <description><![CDATA[<img src="https://www.prosport.ro/wp-content/uploads/2025/07/Juri-Cisotti-luat-la-ochi-in-vestiarul-FCSB-din-cauza-lui-Gigi-Becali-„L-ar-manca-1400x933.jpg"/><br/><p>Prin multiplele laude pe care i le-a adus în spațiul public în ultimele 6 luni, Gigi Becali (67 de ani) ar fi pus o țintă pe spatele lui Juri Cisotti (32).</p>
<p>Cel puțin asta sugerează impresarul Giovanni Becali (73), care din propria experiență explică de ce italianul ar putea ajunge să fie hulit în vestiarul FCSB.</p>
<h2><span>Giovanni Becali crede că vărul său, Gigi, a greșit cu Juri Cisotti la FCSB. L-ar fi pus într-o lumină nefavorabilă la nivelul vestiarului</span></h2>
<p><span>Gigi Becali l-a lăudat mult și foarte mult pe Juri Cisotti</span> pe parcursul ultimelor 6 luni, adică de la transferul mijlocașului de la Oțelul, din ianuarie, și până în prezent.</p>
<p>Deși a semnat cu roș-albaștrii la mijlocul sezonului competițional, italianul s-a impus instant și a izbutit să fie decisiv, într-o oarecare măsură, în lupta la titlu.</p>
<p>Așadar, prin multiplele intervenții pe care le-a avut în spațiul public, Gigi Becali a spus că Juri Cisotti e cel mai bun de la FCSB sau că de fiecare dată când va alcătui echipa de start, italianul va fi prima selecție.</p>
<p>Însă, pus în postura de a comenta aceste detalii, Giovanni Becali crede că <span>perioada de miere a lui Juri Cisotti de la FCSB</span> ar fi pus și o țintă pe spatele fotbalistului</p>
<p>Concret, impresarul este de părere că italianul a ajuns să fie hulit de fotbaliștii cu experiență de la FCSB și explică:</p>
<blockquote><p>Gigi are niște jucători care când joacă, îi răsfață, iar când nu joacă, îi doboară. Dacă ar căuta un echilibru, la modul civilizat…. Dar nu poți să-l faci pe Cisotti Pele, iar pe ceilalți nimic. Ceilalți care ți-au câștigat până acum titluri, ți-au adus bani până acum. Nu poți… Mulți știi cum se simt acolo față de Cisotti? L-ar mânca, îți dai seama… Ai jucători de cinci-șase-șapte ani acolo, jucători care ți-au adus 20 și ceva de milioane în doi ani”, a declarat Ioan Becali la <span>Fanatik</span>.</p></blockquote>
<h2><span>Statisticile lui Juri Cisotti de la FCSB</span></h2>
<p>Juri Cisotti traversează o ușoară scădere de formă în debutul sezonului 2025-2026, însă mai toată echipa roș-albastră nu se află în largul ei în acest moment, drept dovadă și rezultatele înregistrate în Superliga și cupele europene.</p>
<p>Însă, chiar și așa, italianul a oferit trei pase decisive în dubla cu Inter Escaldes din primul tur preliminar al Ligii Campionilor.</p>
<p>Per total, Juri Cisotti a contribuit cu 5 goluri și 8 assist-uri în cele 27 de partide pe care le-a jucat pentru FCSB.</p>
<p>Conform site-ului de specialitate Transfermarkt, cota de piață a mijlocașului italian este de 800.000 de euro.</p>

]]></description>
    </item>
    <item>
      <title>Milionarul român a decis să parieze 10.000 de euro pe calificarea FCSB în grupele Ligii Campionilor: „Bag banii de pensie”</title>
      <link>https://www.prosport.ro/fotbal-extern/liga-campionilor/milionarul-roman-a-decis-sa-parieze-10-000-de-euro-pe-calificarea-fcsb-in-grupele-ligii-campionilor-bag-banii-de-pensie-20230749</link>
      <description><![CDATA[<img src="https://www.prosport.ro/wp-content/uploads/2025/07/Milionarul-roman-a-decis-sa-parieze-10.000-de-euro-pe-calificarea-FCSB-in-grupele-Ligii-Campionilor-„Bag-banii-de-pensie-1400x933.jpg"/><br/><p>Dumitru Dragomir (79 de ani), milionarul român care a condus Liga Profesionistă de Fotbal în intervalul 1996-2013, a anunțat public că va paria suma de 10.000 de euro pe calificarea FCSB în grupele Ligii Campionilor.</p>
<p>Până să viseze la atingerea unui astfel de obiectiv, campioana României va trebui să o învingă pe Shkendija în manșa secundă a turului doi preliminar, după rezultatul de 0-1 înregistrat în Macedonia de Nord.</p>
<h2><span>Milionarul Dumitru Dragomir nici nu o ia în calcul pe Shkendija! Pariază 10.000 de euro pe prezența FCSB în faza principală din Liga Campionilor</span></h2>
<p><span>Daniel Bîrligea și Denis Alibec revin amândoi pentru returul FCSB – Shkendija</span>, care a programat miercuri, 30 iulie 2025, de la ora 20:30, pe Arena Națională, astfel că formația roș-albastră are speranțe mai mari să întoarcă rezultatul de 0-1 înregistrat în Macedonia de Nord.</p>
<p>Pentru a evita prelungirile și a obține calificarea direct în turul trei preliminar din Liga Campionilor, FCSB trebuie să se impună la o diferență de două goluri. Însă, un alt avantaj de care vor beneficia jucătorii lui Elias Charalambous este reprezentat de <span>audiența care se anunță în tribunele Arenei Naționale la meciul FCSB – Shkendija</span>. Până sâmbătă, 26 iulie 2025, pentru confruntarea de miercuri se vânduseră deja aproximativ 20.000 de bilete.</p>
<p>Dumitru Dragomir este și el încrezător că FCSB va trece de Shkendija și, mai mult, o vede pe campioana României direct în faza principală din Champions League:</p>
<blockquote><p>Nu va fi mai ușor (n.r. – cu Shkendija decât cu Inter d’Escaldes). Eu am fost în Macedonia cu echipa de tineret, U18 mi se pare, unde juca fiul meu, la o echipă națională. Au un fotbal bun macedonenii. Și condiții bune. (n.r. – În turul 3 cu învingătoarea dintre Shelbourne și Qarabag) Qarabag e echipă bună. La norocul lui Becali, se mai accidentează și vreo 2-3 de la ăia și îi bate în joc de glezne p-ăia. E mai greu cu Macedonia de Nord decât cu Qarabag. (n.r. – O lovește Gigi anul ăsta?) Nu știu dacă ajunge în grupă, dar ajunge până acolo (n.r. – play-off UCL). Îi bate pe toți. Îi bate pe macedoneni, îi bate și pe Qarabag. Eu spun că se duce în play-off-ul Champions League. Asta e predicția mea. La norocul ăstuia, e ca și cum ar fi câștigat (n.r. – premiul de 35 de milioane de euro din calificarea în Champions League). Fac pariu pe câte vrei. O să bag 10.000 de euro (n.r. – la pariuri) că intră Gigi în Champions League. Îmi dau banii de la pensie!”, a declarat Dumitru Dragomir pentru <span>Fanatik</span>.</p></blockquote>
<h2><span>Ce pensie are Mitică Dragomir</span></h2>
<p><span>Dumitru Dragomir ia lunar 5.000 de euro pensie de la statul român</span>, astfel că va putea paria liniștit 10.000 de euro pe calificarea roș-albaștrilor la masa bogaților.</p>
<p>Fostul șef al Ligii Profesioniste nu are o singură pensie, ci trei: una pentru că a fost deputat, una de vârstă și o rentă viageră pentru sport.</p>
<blockquote><p>Iau trei pensii, legale toate. Am de la sport renta viageră, puțin, câteva sute de euro. Am de la Parlament și deja mi-a venit prima pensie. Am în jur de 7.000 de lei. Am două legislaturi pline, 8 ani. Și am pensia pe care am plătit și pentru care am cotizat: 4.000 de euro. Cu toate trei mă duc spre 5.000 de euro pe lună”, Mitică Dragomir, conform aceleiași surse, într-un interviu acordat în 2024.</p></blockquote>

]]></description>
    </item>
  </channel>
</rss>
