<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Doctorul Cristian şi Mister Chivu”. Românul a ajuns din nou pe prima pagină din Gazzetta dello Sport</title>
      <link>https://www.prosport.ro/fotbal-extern/doctorul-cristian-si-mister-chivu-romanul-a-ajuns-din-nou-pe-prima-pagina-din-gazzetta-dello-sport-20352527</link>
      <description><![CDATA[<img src="https://www.prosport.ro//wp-content/uploads/2025/12/22Doctorul-Cristian-si-Mister-Chivu22.-Romanul-a-ajuns-din-nou-pe-prima-pagina-din-Gazzetta-dello-Sport.webp"/><br/><p>Marți, 30 decembrie 2025, în penultima zi a anului, românul Cristi Chivu (45 de ani) a ajuns din nou pe prima pagină din prestigiosul ziar italian Gazzetta dello Sport.</p>
<p>Jurnaliștii din Peninsulă au ținut să facă o analiză proaspătă asupra amprentei pe care antrenorul și-a pus-o la nivelul grupării de pe „Giuseppe Meazza”. Trebuie punctat faptul că Inter Milano termină anul 2025 din postura de lider al Serie A.</p>
<h2><span>Românul Cristi Chivu, în fruntea primei pagini din Gazzetta dello Sport. Ce au vrut să evidențieze jurnaliștii italieni</span></h2>
<p>Anul 2025 se termină într-o notă pozitivă pentru antrenorul român Cristi Chivu, care se apropie de împlinirea a 7 luni de la momentul instalării sale pe banca tehnică a lui Inter Milano.</p>
<p>Chivu a fost oficializat în funcție pe 9 iunie, iar imediat a trebuit să coboare în iarbă pentru câteva partide oficiale, programate la Campionatul Mondial al Cluburilor.</p>
<p>Tranziția de la Inzaghi la Chivu nu a fost una ușoară, așa cum era de anticipat, mai ales că tehnicianul român a primit pe mână și o echipă destul de îmbătrânită, care de asemenea era și extenuată fizic după ce a luptat pentru titlu până în ultimele etape și a jucat finala UEFA Champions League. Cu toate acestea, Inter a ajuns până în optimi la Mondialul Cluburilor, de unde a fost eliminată de Fluminense, 0-2.</p>
<p>Însă, odată cu trecerea săptămânilor, echipa de pe „Giuseppe Meazza” a căpătat tot mai multă consistență, iar la final de 2025, când poate spune că a tras o primă linie, Chivu are tot dreptul să se declare optimist. Inter este lider în Serie A, cu 36 de puncte adunate după 16 meciuri jucate, iar în Champions League, „nerazzurrii” au înregistrat patru victorii și două înfrângeri în primele șase etape. Aceste rezultate le-au permis să adune 12 puncte, care îi plasează pe locul 6 în clasament și cu șanse mari de a avansa direct în optimile de finală.</p>
<p>De-a lungul sezonului, <span>Cristi Chivu a apărut de mai multe ori pe prima pagină în Gazzetta dello Sport</span>, jurnaliștii italieni fiind extrem de atenți la evoluția lui. Și asta pentru că românul se află la doar a doua experiență de antrenor principal, după ce în a doua jumătate a sezonului trecut a antrenat-o pe Parma și a izbutit să o salveze inextremis de la retrogradare.</p>
<p>Ziariștii de la prestigiosul ziar Gazzetta dello Sport sunt convinși că românul și-a pus amprenta puternic asupra echipei și au evidențiat acest detaliu chiar în fruntea primei pagini a ediției de marți, 30 decembrie 2025:</p>
<p>„Transformarea tactică a Interului, între Gaspe și Mou (n.r. – trimitere la diferențele tactice dintre stilurile abordate de Gian Piero Gasperini, ex-antrenor la Atalanta, și Jose Mourinho, ex-AS Roma). Doctorul Cristian și Mister Chivu”, titrează <span>Gazzetta dello Sport, pe prima pagină</span> a ziarului de marți, 30 decembrie.</p>
<div class="wp-caption aligncenter" id="attachment_20352533" style="width: 978px"><img alt="" aria-describedby="caption-attachment-20352533" class="size-large wp-image-20352533" decoding="async" fetchpriority="high" height="1400" sizes="(max-width: 968px) 100vw, 968px" src="https://www.prosport.ro//wp-content/uploads/2025/12/chivu-gazzetta-dello-sport-968x1400.png" srcset="https://www.prosport.ro/wp-content/uploads/2025/12/chivu-gazzetta-dello-sport-968x1400.png 968w, https://www.prosport.ro/wp-content/uploads/2025/12/chivu-gazzetta-dello-sport-768x1110.png 768w, https://www.prosport.ro/wp-content/uploads/2025/12/chivu-gazzetta-dello-sport-1062x1536.png 1062w, https://www.prosport.ro/wp-content/uploads/2025/12/chivu-gazzetta-dello-sport.png 1200w" width="968"/><p class="wp-caption-text" id="caption-attachment-20352533">SURSA FOTO: www.gazzetta.it/primapagina</p></div>
<h2><span>Cristi Chivu, lăudat de unul dintre actualii săi elevi</span></h2>
<p>Nu doar jurnaliștii italieni au remarcat schimbarea produsă la Inter Milano pe parcursul ultimelor luni, ci și jucătorii „nerazzurrilor”. <span>Piotr Zielinski l-a aplaudat public pe Cristi Chivu</span> pentru faptul că îi tratează pe toți fotbaliștii din vestiar cu aceeași unitate de măsură și nu are favoriți, așa cum se întâmpla, susține Zielinski, în mandatul lui Inzaghi:</p>
<p>„Înainte de acest sezon făceam parte din linia a treia. Nici măcar în linia a doua nu am ajuns să fiu. A fost un an greu, nu doar din cauza accidentărilor, ci și din cauza lipsei de consecvență. Inzaghi avea favoriții lui, Chivu face altfel, implică mai mulți jucători și îi determină pe toți să creadă că pot fi titulari. Și ăsta este un lucru minunat”, a declarat Piotr Zielinski, după victoria cu Atalanta din ultima etapă a anului.</p>
<p>Cristi Chivu termină 2025 cu 27 de meciuri bifate în calitate de antrenor principal la Inter Milano, în care a înregistrat 18 victorii, un egal și 8 înfrângeri. Golaverajul este și el încurajator: 59 de goluri marcate și doar 27 primite.</p>

]]></description>
    </item>
    <item>
      <title>Radu Drăgușin, ca și vândut de Tottenham! De ce vrea Thomas Frank să scape urgent de român și de alți doi colegi de-ai săi</title>
      <link>https://www.prosport.ro/fotbal-extern/radu-dragusin-ca-si-vandut-de-tottenham-de-ce-vrea-thomas-frank-sa-scape-urgent-de-roman-si-de-alti-doi-colegi-de-ai-sai-20352065</link>
      <description><![CDATA[<img src="https://www.prosport.ro//wp-content/uploads/2025/12/Radu-Dragusin-ca-si-vandut-de-Tottenham-De-ce-vrea-Thomas-Frank-sa-scape-urgent-de-roman-si-de-alti-doi-colegi-de-ai-sai-e1767001949760-1400x842.jpg"/><br/><p>Radu Drăgușin (23 de ani) a revenit în tricoul lui Tottenham Hotspur după nu mai puțin de 11 luni de absență, însă potrivit informațiilor din Anglia, fundașul român e ca și vândut de clubul londonez.</p>
<p>Motivul? Managerul Thomas Frank (52 de ani) nu l-ar include în planurile sale de viitor pe Drăgușin, astfel că Tottenham va încerca să recupereze o parte din investiția de 25 de milioane de euro pe care a făcut-o în ianuarie 2024.</p>
<h2><span>În birourile lui Tottenham se așteaptă ofertele pentru Radu Drăgușin. Englezii dezvăluie motivul pentru care va fi vândut</span></h2>
<p>Duminică seară, 28 decembrie 2025, <span>Radu Drăgușin a jucat câteva minute</span> în primul meci oficial de după accidentarea gravă pe care a suferit-o la genunchi în urmă cu 11 luni.</p>
<p>Fundașul naționalei României a trecut printr-o intervenție chirurgicală, printr-o perioadă crâncenă de recuperare, iar acum a revenit în tricoul echipei alături de care a cucerit Europa League.</p>
<p>Concret, Drăgușin a jucat 6 minute în partida Crystal Palace – Tottenham 0-1, din etapa 18 a Premier League, și a contribuit la apărarea avantajului fragil de pe tabelă.</p>
<p>Însă, nu doar revenirea pe gazon îl pune pe <span>Radu Drăgușin în prim-planul presei internaționale, ci și un potențial transfer, despre care a scris inclusiv celebrul italian Fabrizio Romano</span>.</p>
<p>Afirmațiile acestuia din urmă au ajuns și Anglia, de unde practic se confirmă că internaționalul român are șanse mari să schimbe echipa în ianuarie. Conform <span>Team Talk</span>, managerul Thomas Frank ar fi dat deja undă verde conducerii pentru o vânzare a lui Drăgușin:</p>
<p>„Se crede că nu se află în planurile lui Thomas Frank, iar clubul este acum deschis vânzării dacă va apărea o ofertă tentată”, scriu englezii, care sugerează că cea mai posibilă destinație în cazul românului este Italia, de unde a fost și cumpărat. În ianuarie 2024, Genoa a încasat 25 de milioane de euro de la Tottenham.</p>
<h2><span>Ce jucători a mai pus Thomas Frank pe lista neagră</span></h2>
<p>Nu doar Drăgușin are șanse mari să plece de la Tottenham în debutul lui 2026, ci și Yves Bissouma cu Brennan Johnson. În cazul primului menționat, indisciplina a reprezentat un factor important în decizia lui Thomas Frank:</p>
<p>„Bissouma riscă să plece de la Tottenham, după ce a fost filmat inhalând gaz ilariant, la doar un an după ce a fost suspendat pentru același lucru. Își face deja bagajele, în timp ce Spurs insistă pentru achiziția lui Savinho (n.r. – de la Manchester City)”, completează sursa citată mai sus.</p>
<p>Și, în cele din urmă, Brennan Johnson, care a avut parte de un start de sezon bun, dar a scăzut ulterior, ar putea fi cedat în Premier League:</p>
<p>„Este o țintă importantă pentru Aston Villa și pentru Crystal Palace. Și această plecare ar putea să finanțeze prioritatea pentru următoarea fereastră de mercato – aducerea unui atacant de bandă stânga”, mai scriu englezii.</p>
<p>Revenind la Radu Drăgușin, fundașul român a bifat, duminică seară, doar al 37-lea său meci în tricoul lui Tottenham. Conform Transfermarkt, el este în continuare cel mai bine evaluat fotbalist din naționala României, dar cota i-a scăzut de la 25 de milioane de euro la 22 de milioane de euro.</p>

]]></description>
    </item>
    <item>
      <title>Înjurătura care a rupt relația Chivu – Conte. Italienii au aflat de unde a pornit, de fapt, conflictul celor doi</title>
      <link>https://www.prosport.ro/fotbal-extern/injuratura-care-a-rupt-relatia-chivu-conte-italienii-au-aflat-de-unde-a-pornit-de-fapt-conflictul-celor-doi-20352779</link>
      <description><![CDATA[<img src="https://www.prosport.ro//wp-content/uploads/2025/12/Injuratura-care-a-rupt-relatia-Chivu-–-Conte.-Italienii-au-aflat-de-unde-a-pornit-de-fapt-conflictul-celor-doi-1400x933.jpg"/><br/><p>Jurnaliștii italieni au dezvăluit înjurătura care a declanșat cu adevărat conflictul dintre antrenorii Cristi Chivu (45 de ani) și Antonio Conte (56).</p>
<p>Presa din Peninsulă anticipează o întâlnire incendiară între cei doi, care se vor lupta pe 11 ianuarie 2026, în etapa cu numărul 20 din Serie A.</p>
<h2><span>„Iată adevăratul măr al discordiei: Conte i-a strigat asta…”. Presa din Italia, despre conflictul dintre Chivu și antrenorul lui Napoli</span></h2>
<p>Inter a învins-o pe Atalanta cu 1-0 în ultima etapă din 2025 și mulțumită acestei victorii termină anul pe primul loc în Serie A.</p>
<p>Însă, imediat după fluierul final al disputei de la Bergamo, Cristi Chivu nu a avut parte de o întâlnire comodă cu reporterii și s-a văzut nevoit să abordeze un subiect care l-a deranjat vizibil. Concret, românul a fost „înțepat” de rivalul de la Napoli, Antonio Conte, pe parcursul ultimelor săptămâni și i s-a solicitat o reacție. La flash-interviu, <span>Cristi Chivu a răbufnit și s-a rezumat la a declara doar: „Nu mă interesează ce spune Conte”</span>.</p>
<p>Ulterior, la conferința de presă, italienii au continuat cu subiectul și de data aceasta <span>Cristi Chivu a avut o reacție mai amplă</span>:</p>
<p>„Continuă Conte să mă tachineze? Am spus deja că nu mă interesează ce spune Conte. Rămân consecvent. Dacă suntem obișnuiți să facem mizerie, vom face mizerie, dar eu nu voi face asta. Trebuie să transmitem valori, poți juca fotbal fără să-l amesteci cu alte lucruri care miros urât. Oamenii trebuie să se bucure de acest spectacol, ei sunt cei care duc totul. Oricine face mizerie o poate face fără nicio grijă, noi trebuie doar să muncim din greu și să fim la înălțimea sarcinii”, a declarat antrenorul lui Inter Milano.</p>
<h2><span>De la ce a pornit totul</span></h2>
<p>Printre altele, Antonio Conte a sugerat recent că Inter a avut parte de anumite beneficii în acest sezon, astfel încât să aibă un traseu mai lejer către primul loc.</p>
<p>Însă, nu aceste declarații au declanșat conflictul dintre tehnicianul lui Napoli și Chivu. Jurnaliștii italieni de la <span>FCInter1908.it</span>, care citează Gazzetta dello Sport, titrează:</p>
<p>„Culisele conflictului dintre Chivu și Conte. Iată adevăratul măr al discordiei: „Antonio i-a strigat «rahatule»…”, titrează italienii.</p>
<p>În continuare sunt prezentate detalii despre episodul respectiv. <span>Cristi Chivu și Antonio Conte au avut prima dispută pe 18 mai 2025</span>, pe vremea când românul se afla la Parma. Atunci, cei doi au fost aproape de un conflict fizic și în cele din urmă au sfârșit ambii cu câte un cartonaș roșu.</p>
<p>„Aici a început totul. Mărul discordiei din această dispută sportivă are o dată și un loc: 18 mai 2025, Parma – Napoli, stadionul Tardini, penultima etapă a sezonului trecut. Parma juca pentru supraviețuire, Napoli pentru titlu. În același timp, Inter juca la Milano împotriva lui Lazio. La un moment dat, Conte a sărbătorit un gol egalizator al lui Lazio și a vizat pe cineva de pe banca adversă. E posibil să fi fost Antonio Gagliardini, fost secund al actualului antrenor de la Inter și analist de meciuri pentru naționala Italiei timp de zece ani, inclusiv sub conducerea lui Conte. Dar nu este clar. Cert e că a strigat (n.r. – înspre banca lui Parma, unde se afla și Chivu): «Abia aștept să vin după tine, rahatule»”, mai scriu italienii.</p>
<p>După meciul cu Napoli din finalul sezonului trecut, Cristi Chivu a negat că ar fi avut un conflict cu Antonio Conte și a spus că a intervenit în îmbrânceala creată doar pentru a-și potoli jucătorii din propria tabără.</p>

]]></description>
    </item>
    <item>
      <title>Fotbalistul lui Inter l-a distrus pe Inzaghi în comparație cu Chivu: „Avea favoriții lui. El face altfel!”</title>
      <link>https://www.prosport.ro/fotbal-extern/fotbalistul-lui-inter-l-a-distrus-pe-inzaghi-in-comparatie-cu-chivu-avea-favoritii-lui-el-face-altfel-20352169</link>
      <description><![CDATA[<img src="https://www.prosport.ro//wp-content/uploads/2025/12/Fotbalistul-lui-Inter-l-a-distrus-pe-Inzaghi-in-comparatie-cu-Chivu-„Avea-favoritii-lui.-El-face-altfel.webp"/><br/><p>După ce a primit mai multe „înțepături”, Cristi Chivu (45 de ani) s-a ales și cu câteva cuvinte frumoase, care au venit chiar din partea unui fotbalist de la Inter Milano.</p>
<p>Internaționalul polonez Piotr Zielinski (31) a aplaudat public maniera cu care românul gestionează vestiarul de pe „Giuseppe Meazza” și în același timp l-a distrus pe fostul antrenor, Simone Inzaghi (49).</p>
<h2><span>Piotr Zielinski l-a atacat pe Simone Inzaghi și îi este recunoscător lui Cristi Chivu pentru că îi dă șanse la Inter</span></h2>
<p>De curând, <span>Cristi Chivu a fost „înțepat” ușor de Adrian Mutu</span>, fostul său coechipier de la echipa națională, care a sugerat că „nu a realizat nimic” din postura de antrenor și doar are șansa de a pregăti o formație de calibru precum Inter Milano.</p>
<p>Pe de altă parte, <span>Paolo Condo, scriitor și jurnalist italian, l-a atacat dur pe Cristi Chivu, în direct, la TV</span>, lăsând de înțeles că românul a ajuns să se victimizeze în cadrul conferințelor de presă.</p>
<p>Însă, în mijlocul declarațiilor menționate mai sus, mai puțin plăcute, Cristi Chivu s-a ales și cu câteva cuvinte foarte frumoase care au venit chiar de la unul dintre elevii săi.</p>
<p>La scurt timp după fluierul final din partida Atalanta – Inter Milano 0-1, care le-a permis „nerazzurrilor” să termine anul pe primul loc în Serie A, internaționalul polonez Piotr Zielinski și-a scos pălăria în fața lui Chivu pentru că în acest sezon i-a oferit șansa să arate ce poate. Și nu doar lui, deoarece Zielinski sugerează că antrenorul român îi tratează pe toți fotbaliștii din vestiarul lui Inter cu aceeași măsură.</p>
<p>Totodată, mijlocașul în vârstă de 31 de ani a făcut o paralelă cu perioada în care echipa era antrenată de Simone Inzaghi și a spus că atunci lucrurile stăteau cu totul altfel:</p>
<p>„Înainte de acest sezon făceam parte din linia a treia. Nici măcar în linia a doua nu am ajuns să fiu. A fost un an greu, nu doar din cauza accidentărilor, ci și din cauza lipsei de consecvență. Inzaghi avea favoriții lui, Chivu face altfel, implică mai mulți jucători și îi determină pe toți să creadă că pot fi titulari. Și ăsta este un lucru minunat”, a declarat Piotr Zielinski, citat de <span>FCInter1908.it</span>.</p>
<h2><span>Ce a spus despre lupta la titlu</span></h2>
<p>În actuala stagiune, Piotr Zielinski a jucat 21 de meciuri pentru Inter Milano în toate competițiile, izbutind să contribuie, printre altele, cu două goluri și cu două pase decisive.</p>
<p>„Scudetto (n.r. – campionatul)? Dacă vom câștiga poate voi fi dispus să îmi vopsesc din nou părul, așa cum am făcut la Napoli”, a mai declarat Zielinski.</p>
<p>Internaționalul polonez, cu 16 goluri și 105 meciuri bifate în tricoul primei reprezentative, Zielinski a cucerit un titlu în Serie A și o Cupă a Italiei, ambele cu Napoli, pentru care a evoluat din 2016 și până în 2024. Anterior, tot din Italia le-a mai reprezentat pe Udinese și Empoli.</p>

]]></description>
    </item>
    <item>
      <title>Chivu: „Nu pot să vă spun mai multe”. Totuşi, 40.000.000 de euro pot rezolva problema</title>
      <link>https://www.prosport.ro/fotbal-extern/chivu-nu-pot-sa-va-spun-mai-multe-totusi-40-000-000-de-euro-pot-rezolva-problema-20352547</link>
      <description><![CDATA[<img src="https://www.prosport.ro//wp-content/uploads/2025/12/Chivu-„Nu-pot-sa-va-spun-mai-multe22.-Totusi-40.000.000-de-euro-pot-rezolva-problema.webp"/><br/><p>Jurnaliștii italieni au prezentat ultimele detalii despre situația lui Davide Frattesi (26 de ani), fotbalist din lotul lui Cristi Chivu (45) care o poate părăsi pe Inter în această iarnă pentru 40 de milioane de euro.</p>
<p>Conform presei din Peninsulă, mijlocașul central din naționala Italiei a ajuns pe radarul turcilor de la Fenerbahce Istanbul.</p>
<h2><span>Pleacă sau nu Davide Frattesi de sub comanda lui Cristi Chivu? Fenerbahce și Inter ar fi bătut palma pentru 40 de milioane de euro</span></h2>
<p>După ce în vară a trebuit să rezolve de unul singur <span>conflictul Lautaro Martinez vs. Hakan Calhanoglu, Cristi Chivu</span> are o nouă problemă de pus la punct în vestiarul lui Inter Milano.</p>
<p>Însă, de data aceasta în prim-plan este un singur jucător, aparent foarte nemulțumit de faptul că nu primește îndeajuns de multe minute.</p>
<p>Este vorba despre mijlocașul central Davide Frattesi, internațional cu 33 de apariții și 8 goluri în naționala mare a Italiei, care și-a pierdut postul de titular în mandatul românului.</p>
<p>Frattesi a fost rezervă neutilizată la trei dueluri consecutive în prima jumătate a lunii decembrie, după care a bifat, tot de pe bancă, 20 de minute cu Bologna, în semifinala pierdută din Supercupa Italiei, și aproximativ 10 minute cu Atalanta, în ultima dispută a anului din Serie A.</p>
<p>După partida cu Atalanta, Cristi Chivu a fost întrebat de reporteri despre situația lui Frattesi, iar răspunsul său a lăsat loc de interpretări. Mai precis, a sugerat posibila existență a unei rupturi între antrenor și jucător.</p>
<p>„Din anumite motive, Davide a jucat mai puțin decât se aștepta. Nu pot să vă spun mai multe despre motivele pentru care a jucat mai puțin. Astea sunt lucruri care rămân în vestiar”, a punctat Chivu, printre altele.</p>
<p>Italienii de la <span>Ze Mania</span> lasă de înțeles că nu mai este loc de împăcare între Chivu și Frattesi, iar Inter chiar ar fi acceptat deja o ofertă de 40 de milioane de euro pentru mijlocaș, trimisă de la Istanbul, de Fenerbahce mai precis.</p>
<p>Însă, problema este jucătorul. Frattesi nu pare tentat de ideea de a merge în Turcia și ar dori să mai aștepte și alte propuneri, în ideea în care ar putea ajunge tot într-un campionat puternic care să îl mențină în planurile selecționerului Italiei pentru Campionatul Mondial din 2026.</p>
<h2><span>Ce a mai spus Cristi Chivu despre situația lui Davide Frattesi</span></h2>
<p>Revenind la declarațiile lui <span>Cristi Chivu, antrenorul lui Inter</span> a mai sugerat că a avut deja o discuție față în față cu Davide Frattesi.</p>
<p>„Îmi asum responsabilitatea pentru orice lucru negativ care se întâmplă la echipă. Lucrurile care se vorbesc în vestiar se spun față în față, iar eu nu pot să reproduc aceste cuvinte în afara lui. Jucătorii sunt protagoniști pe teren, dar asta nu înseamnă că nu ne putem spune anumite lucruri față în față. Sau că ei nu trebuie să își asume și ei responsabilitatea”, a completat Chivu.</p>
<p>Conform site-ului de specialitate Transfermarkt, Davide Frattesi este evaluat la 28 de milioane de euro. El a jucat 14 meciuri în sezonul 2025-2026, în care a contribuit doar cu două pase decisive.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/-jloDEfudTg?si=R1dFPTANEzv4FJM0" title="YouTube video player" width="560"></iframe></p>

]]></description>
    </item>
  </channel>
</rss>
