<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Pierdere imensă pentru naționala României! Raul Florucz este golgheter în Belgia și va evolua în Champions League</title>
      <link>https://www.prosport.ro/fotbal-extern/pierdere-imensa-pentru-nationala-romaniei-raul-florucz-este-golgheter-in-belgia-si-va-evolua-in-champions-league-20262345</link>
      <description><![CDATA[<img src="https://www.prosport.ro//wp-content/uploads/2025/09/Pierdere-imensa-pentru-nationala-Romaniei-Raul-Florucz-este-golgheter-in-Belgia-si-va-evolua-in-Champions-League-1400x934.jpg"/><br/><p>Naționala de fotbal a României a suferit o pierdere imensă prin ratarea naturalizării lui Raul Florucz (24 de ani), atacant care este golgheter în Belgia.</p>
<p>După șase etape disputate în campionat, Florucz are patru goluri marcate, la fel ca alți doi fotbaliști din fruntea clasamentului. De asemenea, el are trecută în cont și o pasă decisivă.</p>
<h2><span>Raul Florucz a început ca din tun sezonul 2025-2026. A refuzat naționala României și își continuă ascensiunea în Belgia</span></h2>
<p>În luna octombrie a anului 2024, părea clar că <span>Raul Florucz va reprezenta naționala României în fotbalul internațional și că va refuza Austria</span>, țară în care s-a născut, la Voclkabruck mai precis.</p>
<p>Însă, în martie 2025, doar câteva luni mai târziu, lucrurile s-au sucit la 180 de grade. <span>Austria i-a oferit lui Raul Florucz oportunitatea concretă de a juca un meci pentru prima reprezentativă</span>, iar fotbalistul cu părinți români nu a spus „Nu”. Astfel și-a făcut debutul la selecționata austriacă și România a pierdut un atacant aflat în plină ascensiune.</p>
<p>Semnat de belgienii de la Royale Union SG în această vară, pentru 5 milioane de euro, de la NK Olimpija, Raul Florucz a început sezonul ca din tun și după primele șase etape se poate mândri deja cu patru goluri și cu o pasă decisivă.</p>
<p>Ultima reușită a bifat-o pe 31 august, în derby-ul cu Anderlecht 2-0, care i-a permis echipei sale să urce pe scaunul de lider în Belgia.</p>
<p>Lider este și Florucz în clasamentul golgheterilor. Doar doi jucători din campionatul Belgiei mai au trecute câte patru goluri în dreptul lor, anume Zakaria El Ouahdi, de la Genk, și Thorgan Hazard, fratele lui Eden Hazard, de la Anderlecht.</p>
<h2><span>Va juca în faza principală din Liga Campionilor</span></h2>
<p>Momentan, Raul Florucz a rămas cu o singură apariție bifată în naționala mare a Austriei, cea de la debut, din data de 20 martie 2025.</p>
<p>Însă, dacă va continua în aceeași notă pozitivă, cu siguranță va fi chemat din nou la lot. Pe lângă faptul că e lider în Belgia cu Royale Union SG, Raul Florucz urmează să ia parte și în faza principală a UEFA Champions League, cea mai importantă competiție intercluburi de pe continent.</p>
<p>Belgienii vor debuta în deplasare cu PSV Eindhoven, echipa lui Dennis Man, pe 16 septembrie. Ulterior vor avea parte de următorul program în Liga Campionilor:</p>
<ul>
<li>Royale Union SG – Newcastle, 1 octombrie</li>
<li>Royale Union SG – Inter Milano, 21 octombrie</li>
<li>Atletico Madrid – Royale Union SG, 4 noiembrie</li>
<li>Galatasaray – Royale Union SG, 25 noiembrie</li>
<li>Royale Union SG – Olympique de Marseille, 9 decembrie</li>
<li>Bayern Munchen – Royale Union SG, 21 ianuarie</li>
<li>Royale Union SG – Atalanta, 28 ianuarie</li>
</ul>

]]></description>
    </item>
    <item>
      <title>Milionarul a luat-o direct de la Insula Iubirii. Au fost prinși de paparazzi pe iaht, iar el a rupt tăcerea</title>
      <link>https://www.prosport.ro/diverse/milionarul-a-luat-o-direct-de-la-insula-iubirii-au-fost-prinsi-de-paparazzi-pe-iaht-iar-el-a-rupt-tacerea-20262523</link>
      <description><![CDATA[<img src="https://www.prosport.ro//wp-content/uploads/2025/09/Milionarul-a-luat-o-direct-de-la-Insula-Iubirii.-Au-fost-prinsi-de-paparazzi-pe-iaht-iar-el-a-rupt-tacerea-1400x842.png"/><br/><p>Ruben Dias (28 de ani), milionarul care mai are contract cu clubul de fotbal Manchester City până la data de 30 iunie 2029, s-a cuplat de curând cu o concurentă de la Insula Iubirii.</p>
<p>Cei doi au fost prinși de paparazzi pe iaht, după care tânăra a recunoscut public relația. Iar acum, după episoadele menționate, a venit și momentul ca Dias să rupă tăcerea.</p>
<h2><span>Milionarul Ruben Dias a dat o nouă lovitură pe plan amoros. Relația cu Maya Jama, concurentă la Insula Iubirii, confirmată</span></h2>
<p>Transferat de la Benfica Lisabona în august 2020, pentru colosala sumă de 71.5 milioane de euro, <span>Ruben Dias și-a prelungit pentru prima oară contractul cu Manchester City la doar un sezon distanță, până în 2027</span>.</p>
<p>Iar după încă patru ani în care a confirmat prin prestațiile sale, în această vară, Ruben Dias a primit o altă înțelegere din partea „cetățenilor”, care îl va ține aproape de club cel puțin până în 2029.</p>
<p>La fel de bine îi merge internaționalului portughez și pe plan sentimental. Dacă <span>în momentul transferului la Manchester City, Ruben Dias se iubea cu April Ivy, o tânără cântăreață care a cucerit mai multe topuri cu muzica sa</span>, acum fundașul central s-a reorientat către un alt tip de vedetă. Concret, Dias a cucerit o concurentă de la celebrul show televizat Insula Iubirii, pe nume Maya Jama.</p>
<p>Conform presei internaționale, Ruben Dias și tânăra urmărită de peste trei milioane de persoane pe rețelele de socializare ar forma un cuplu de câteva luni, iar prima confirmare a venit după ce îndrăgostiții au fost surprinși de paparazzi în timpul unei escapade pe iaht. Ulterior, conform portalului <span>Sportal.blic.rs</span>, Maya Jama nu a mai ascuns relația și chiar a încărcat câteva fotografii cu Ruben Dias pe rețelele de socializare. Un astfel de exemplu este reprezentat de o postare realizată în urmă cu aproximativ 6 săptămâni, când cei doi au petrecut în Ibiza.</p>
<p>Odată ce totul a devenit limpede cu privire la rețalia cu Maya Jama, Ruben Dias a fost întrebat și el despre presiunea mediatică la care sunt supuși și a transmis că nu e deranjat.</p>
<p>Conștient de celebritatea de care beneficiază atât el, cât și actuala parteneră de viață, Ruben Dias spune că e împăcat cu gândul că nu poate avea parte de prea multă viață privată:</p>
<p>„Nu mă privez de a merge la restaurante sau de a face cumpărături obișnuite. Merg la supermarket, la mall, oriunde am nevoie. Oamenii mă opresc uneori pentru o poză și accept cu plăcere. Cred că în Anglia oamenii sunt, în general, foarte politicoși. Există întotdeauna excepții, dar în majoritatea cazurilor totul este în regulă. Mi s-a întâmplat să fiu fotografiat în timp ce mâncam un burger, dar reușesc să găsesc un echilibru și pot trăi cu asta”, a declarat Ruben Dias, citat de <span>The Telegraph</span>.</p>
<p>După ce au fost surprinși de paparazzi pe iaht și ulterior au petrecut în Ibiza, Ruben Dias și Maya Jama au continuat cu vacanțele, iar conform presei internaționale, tot în această vară au vizitat și Capri, una dintre cele mai vizitate insule italiene.</p>
<p>Așadar, relația dintre cei doi avansează în direcția favorabilă, motiv pentru care concurenta de la Insula Iubirii ia tot mai serios în calcul posibilitatea de a-și abandona reședința din Londra pentru a se muta la Manchester, împreună cu Ruben Dias.</p>
<h2><span>Statisticile lui Dias de la Manchester City</span></h2>
<p>Din 2020 și până în prezent, Ruben Dias a îmbrăcat tricoul „cetățenilor” în 225 de partide oficiale, izbutind să contribuie, printre altele, cu patru goluri și cu cinci pase decisive.</p>
<p>Un trofeu UEFA Champions League, patru titluri în Premier League, o Supercupă a Europei, o Cupă a Ligii Angliei, o Cupă și o Supercupă ale Angliei, plus un Mondial al Cluburilor sunt trofeele pe care Ruben Dias le-a câștigat alături de Manchester City.</p>
<p>În 2021, el a fost declarat fotbalistul anului la Manchester City și, de asemenea, fotbalistul anului în Premier League.</p>
<p>Potrivit site-ului de specialitate Transfermarkt, cota sa de piață este de 65 de milioane de euro.</p>

]]></description>
    </item>
    <item>
      <title>UEFA a făcut anunțul! Cu cine va juca FCSB în Youth League</title>
      <link>https://www.prosport.ro/fotbal-extern/uefa-a-facut-anuntul-cu-cine-va-juca-fcsb-in-youth-league-20262291</link>
      <description><![CDATA[<img src="https://www.prosport.ro//wp-content/uploads/2025/09/UEFA-a-facut-anuntul-Cu-cine-va-juca-FCSB-in-Youth-League-1400x1050.jpg"/><br/><p>FCSB și-a aflat adversara din turul secund al UEFA Youth League (Liga Campionilor U19), în urma tragerii la sorți care a avut loc la Nyon. Campioana României s-a aflat în grupa a treia și a intrat direct în turul al doilea, unde va juca împotriva echipei Lokomotiva Zagreb.</p>
<p>Potrivit <span>UEFA</span>, meciurile din dubla manșă sunt planificate pentru 22 octombrie și 5 noiembrie, iar ora începerii partidelor va fi anunțată pe 3 octombrie.</p>
<p>Echipa de seniori a FCSB s-a calificat în Europa League, după ce a trecut în „finala” preliminariilor de scoțienii de la Aberdeen (5-2 la general). Campioana României și-a aflat deja și adversarele, printre care se numără și<span> nume importante din fotbalul european</span>.</p>
<h2><span>Cu cine va juca FCSB în Youth League</span></h2>
<p>În urma tragerii la sorți, FCSB a aflat cu cine va juca, direct în turul 2, în Youth League, competiția similară Ligii Campionilor, dar pentru jucătorii U19. Astfel, prima adversară a FCSB este formația croată Lokomotiva Zagreb. Meciurile urmează să aibă loc pe 22 octombrie și 5 noiembrie.</p>
<p>Dacă va trece de Lokomotiva, FCSB se va confrunta în turul 3 cu învingătoarea dintre Brann (Norvegia) și Akademia Puskas (Ungaria). Meciurile din acest tur vor avea loc pe 26 noiembtie și 10 decembrie.</p>
<p>Iar dacă va trece și de turul 3, FCSB se va califica în „primăvara europeană” Youth League, fază a competiției unde vor fi 32 de echipe și se va juca în sistem eliminatoriu.</p>
<h2><span>Care este sistemul de joc din Youth League</span></h2>
<p>Youth League se joacă în același format ca și Liga Campionilor pentru seniori, cu o ligă de 36 de echipe, adică exact juniorii celor 36 de formațoi care evoluează în faza principală la nivel de seniori. De acolo, 22 vor merge mai departe, alături de cele zece câștigătoare ale turului 3. Astfel, 32 de de echipe se vor califica în „primăvara europeană”.</p>
<h2><span>FCSB, trei jucători cu experiență europeană</span></h2>
<p>În acest sezon al Youthe League, FCSB se poate baza pe trei jucători care au experiență și la nivelul echipei de seniori, care au acumulat meciuri în Superliga, dar și în cupele europene, preliminarii Ligii Campionilor, respectiv preliminariile Europa League.</p>
<p>Este vorba de Mihai Toma (18 ani), Alexandru Stoian (17 ani) și Ionuț Cercel (19 ani), cae pot juca pentru FCSB la nivel de U19 în Youth League. Cei trei sunt componenți ai echipei naționale U19, iar Cercel a fost în lotul cu care selecționerul Ion Marin a evoluat la EURO 2025 U19, unde „tricolorii” au ajuns până în semifinale.</p>
<p>Echipa secundă a FCSB a fost reînființată în acest an, după doi ani de pauză, iar Mihai Stoica a afirmat că <span>această decizie nu este deloc un întâmplătoare</span>, căci din acest lot urmau să facă parte jucătorii eligibili pentru Youth League, dar și că are nevoie de sponsori pentru a o putea susține.</p>
<p>„Suntem forțați să ne facem echipa a doua. Bine măcar că Federația ne permite să înscriem echipa a doua în Liga 3. Ei joacă tururile premilinare la Youth League. Dar dacă ajungem în Liga Campionilor, vor ajunge și ei în faza ligii, vor juca șase meciuri. Nu poți să te duci cu jucători născuți în 2008 și 2009. Trebuie să facem echipă a doua și este o cheltuială în plus. Acum o să caut un sponsor pentru echipa a doua”, declara Mihai Stoica, la <span>Prima Sport</span>, în luna iunie.</p>

]]></description>
    </item>
    <item>
      <title>„Chivu e un om extraordinar și o persoană inteligentă”. Legendarul Javier Zanetti îl ridică în slăvi pe român și i-a fixat obiectiv finala Champions League</title>
      <link>https://www.prosport.ro/fotbal-extern/liga-campionilor/chivu-e-un-om-extraordinar-si-o-persoana-inteligenta-legendarul-javier-zanetti-il-ridica-in-slavi-pe-roman-si-i-a-fixat-obiectiv-finala-champions-league-20259382</link>
      <description><![CDATA[<img src="https://www.prosport.ro//wp-content/uploads/2025/08/„Chivu-e-un-om-extraordinar-si-o-persoana-inteligenta.-Legendarul-Javier-Zanetti-il-ridica-in-slavi-pe-roman-si-i-a-fixat-obiectiv-finala-Champions-League-1400x785.jpg"/><br/><p>Fostul mare jucător al lui Inter Javier Zanetti îl ridică în slăvi pe antrenorul Cristi Chivu, dar nu uită să spună că obiectivul este finala Champions League.</p>
<p>Vicecampioana Italiei și finalista Ligii Campionilor își doresște să facă un pas în plus față de sezonul precedent, iar Javier Zanetti are încredere în Cristi Chivu.</p>
<h2><span>Inter Milano și-a aflat adversarele din Liga Campionilor, iar Javier Zanetti i-a spus lui Cristi Chivu că ratarea finalei este un eșec</span></h2>
<p>Argentinianul Javier Zanetti a jucat la Inter Milano din 1995 până în 2014, fiind coleg în ultimii 7 ani cu fostul mare internațional român Cristi Chivu. Cei doi sunt și acum colegi, dar din alte posturi: primul este vicepreședinte, iar celălalt este antrenor.</p>
<p>În actuala ediție a Ligii Campionilor, <span>Inter Milano va da piept cu Liverpool</span> pe teren propriu, cu Borussia Dortmund în deplasare, cu Arsenal pe teren propriu, cu Atletico Madrid în deplasare, cu Slavia Praga pe teren propriu, cu Ajax Amsterdam în deplasare, cu Kairat Alamty în pe teren propriu și cu Union SG în deplasare.</p>
<p>„De unde începem din nou pentru Inter? Pornim de la acest mare entuziasm pe care îl avem acum, cu un nou antrenor și un nou drum. Trebuie să ne amintim că ajungerea în finală este întotdeauna o realizare importantă, chiar dacă rezultatul a fost dezamăgitor.</p>
<p>Acesta este un nou sezon, competiția, și ne bucurăm de el și vrem să-l onorăm așa cum am făcut-o întotdeauna. Permanent, obietivul este să mergem până la capăt!</p>
<p>Mă așteptam să fie Chivu antrenor? Da, sunt mulți care mi-au fost coechipieri și pot face asta. Mă aștept ca și Cambiasso să devină unul, sunt sigur că ar putea-o face!</p>
<p>Chivu? Un coechipier extraordinar pe teren și în afara lui, e inteligent și are o oportunitate grozavă. Va trebui să-l susținem întotdeauna cât de bine putem”, a spus Zanetti, potrivit <span>Tribuna</span>.</p>
<h2><span>Grupa Ligii Campionilor începe pe 16 septembrie</span></h2>
<p>După ce a ajuns în două finale în tot atâtea sezoane sub conducerea lui Inzaghi, Inter visează să ajungă din nou în Liga Campionilor cu Chivu. În sezonul 2022 și 2023, gruparea italiană a fost învinsă de Manchester City cu 0-1. În stagiune precedentă, însă, PSG s-a impus cu un categoric 5-0.</p>
<p>„Este Inter pregătită pentru Liga Campionilor din nou anul acesta? Este o competiție importantă, de mare prestigiu, în care Inter vrea să fie din nou protagonistă. Vom înfrunta echipe de top, dar sunt sigur că vom fi pregătiți să onorăm tricoul și această competiție la maximum.</p>
<p>Concentrează-te doar pe prezent, cu ochii în viitor. Dezamăgirile trecute nu contează astăzi și, de fapt, trebuie să învățăm din ele, folosind ceea ce am învățat pentru a evita repetarea acelorași greșeli”, a spus, la rândul lui, tehnicianul român.</p>
<p><span>Cele 8 etape din grupa Ligii Campionilor</span> vor avea loc între 16 și 18 septembrie, pe 30 septembrie și 1 octombrie, pe 21 și 22 octombrie, pe 4 și 5 noiembrie, pe 25 și 26 noiembrie, pe 9 și 10 decembrie, pe 20 și 21 ianuarie, clasamentul final urmând să fie stabilit după partidele din 28 ianuarie.</p>

]]></description>
    </item>
    <item>
      <title>„Chivu tremură!”. Napoli vrea să-l transfere pe fotbalistul lui Inter</title>
      <link>https://www.prosport.ro/fotbal-extern/chivu-tremura-napoli-vrea-sa-l-transfere-pe-fotbalistul-lui-inter-20259965</link>
      <description><![CDATA[<img src="https://www.prosport.ro//wp-content/uploads/2025/08/„Chivu-tremura.-Napoli-vrea-sa-l-transfere-pe-fotbalistul-lui-Inter.webp"/><br/><p>„Chivu tremură!”, titrează jurnaliștii italieni, care în continuare dezvăluie că Napoli vrea să transfere un fotbalist important de la Inter Milano.</p>
<p>Este vorba despre internaționalul Davide Frattesi (25 de ani), mijlocaș central de meserie și protagonist în nu mai puțin de 47 de partide, în toate competițiile, pe parcursul sezonului 2024-2025.</p>
<h2><span>Rămâne Inter fără Davide Frattesi? Napoli a făcut oferta, iar „Chivu tremură”, după cum informează presa din Italia</span></h2>
<p><span>Cristi Chivu a primit nota 7.5 la debutul pentru Inter Milano în Serie A</span>, după ce în runda inaugurală a sezonului 2025-2026 a spulberat-o pe Torino pe teren propriu, scor 5-0.</p>
<p><span>Davide Frattesi, mijlocaș proaspăt revenit după o accidentare la coapsă, s-a aflat doar pe banca de rezerve</span> la partida de la începutul săptămânii, iar acum, presa din Italia susține că ar putea fi implicat într-un transfer la rivala Napoli.</p>
<p>Conform italienilor de la <span>MediaNews24.it</span>, gruparea de lângă Vezuviu ar fi înaintat deja o propunere concretă către birourile „nerazzurrilor”, care constă într-un împrumut cu obligație de cumpărare în cazul lui Frattesi.</p>
<p>Frattesi a jucat 47 de meciuri pentru Inter în sezonul 2024-2025, în toate competițiile, iar italienii estimează că pierderea lui nu ar fi pe placul antrenorului român. În acest context, jurnaliștii titrează:</p>
<p>„Napoli încearcă să fure de la rivală: acum, Chivu tremură”, este titlul ales de Mn24.it.</p>
<p>În continuare, jurnaliștii susțin că informațiile lor au fost comunicate deja și de Gianluca Di Marzio, specialist în materie de transferuri pentru fotbalul din Peninsulă și nu numai:</p>
<p>„Prin intermediul paginii sale de X, Gianluca Di Marzio susține că Napoli i-ar fi oferit lui Inter posibilitatea unui împrumut cu obligație de cumpărare pentru Davide Frattesi. Același cunoscut expert în materie de transferuri mai spune, însă, că oferta nu este pe deplin convingătoare pentru nerazzurri. Aceștia sunt îngrijorați de termenii dificili ai obligației de cumpărare și, prin urmare, tergiversează. Vom vedea cum evoluează situația în următoarele ore”, se mai arată pe publicația menționată.</p>
<h2><span>Inter a plătit aproape 32 de milioane de euro pentru Frattesi</span></h2>
<p>Internațional italian cu 29 de apariții bifate în tricoul primei reprezentative, pentru care a marcat și 8 goluri, Davide Frattesi a fost transferat de Inter Milano în iulie 2024, pentru suma de 31.400.000 de euro. Anterior, el a evoluat un sezon la „nerazzurri” din postura de fotbalist împrumutat de la Sassuolo.</p>
<p>Conform site-ului de specialitate Transfermarkt, Davide Frattesi este evaluat în prezent la 35.000.000 de euro. AS Roma, Sassuolo, Ascoli, Empoli și Monza sunt formațiile din Italia pe la care a mai trecut de-a lungul carierei.</p>

]]></description>
    </item>
  </channel>
</rss>
