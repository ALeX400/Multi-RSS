<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a făcut lista FCSB pentru Liga Campionilor. Ce nume a scos pentru a lăsa 25 de fotbaliști în documentul trimis la UEFA</title>
      <link>https://www.prosport.ro/fotbal-extern/liga-campionilor/gigi-becali-a-facut-lista-fcsb-pentru-liga-campionilor-ce-nume-a-scos-pentru-a-lasa-25-de-fotbalisti-in-documentul-trimis-la-uefa-20212358</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-facut-lista-FCSB-pentru-Liga-Campionilor.-Ce-nume-a-scos-pentru-a-lasa-25-de-fotbalisti-in-documentul-trimis-la-UEFA-scaled-e1751880437607-1400x819.jpg"/><br/><p>Gigi Becali a făcut lista FCSB pentru UEFA Champions League. Latifundiarul din Pipera a fost nevoit să renunțe la mai mulți fotbaliști, pentru a lăsat doar 25 de nume în documentul trimis către forul european.</p>
<p>Campioana României își va începe parcursul în preliminariile celei mai puternice competiții intercluburi miercuri, 9 iulie 2025, când va da piept cu Inter Escaldes, din Andorra.</p>
<h2><span>Cum arată lista FCSB pentru UEFA Champions League</span></h2>
<p>FCSB se pregătește pentru duelul cu Inter Escaldes, din primul tur preliminar al UEFA Champions League, iar în lot nu apar următorii fotbaliști: Joyskim Dawa, care este accidentat, în locul lui fiind trecut Daniel Graovac, Alexandru Băluţă, Malcom Edjouma sau Jordan Gele. Nici Ionuț Cercel, fundaș dreapta, nu se regăsește în lotul pentru Europa, fiind preferat pe acest post Valentin Crețu.</p>
<p>Portari:</p>
<p>Ştefan Târnovanu<br/>
Mihai Udrea<br/>
Lukáš Zima</p>
<p>Fundași:</p>
<p>Valentin Creţu<br/>
Danijel Graovac<br/>
David Kiki<br/>
Mihai Popescu<br/>
Vlad Chiricheş<br/>
Alexandru Pantea<br/>
Siyabonga Ngezana<br/>
Risto Radunović</p>
<p>Mijlocași:</p>
<p>Adrian Șut<br/>
Mihai Lixandru<br/>
Dennis Politic<br/>
Ovidiu Perianu<br/>
Darius Olaru<br/>
Juri Cisotti<br/>
Octavian Popescu<br/>
Baba Alhassan</p>
<p>Atacanți:</p>
<p>Denis Alibec<br/>
Daniel Bîrligea<br/>
Florin Tănase<br/>
David Miculescu<br/>
Marius Ștefănescu<br/>
Andrei Gheorghiță</p>
<p>Reamintim că FCSB și Inter Escaldes se vor întâlni la București, miercuri, 9 iulie 2025, de la ora 20:30. Returul din Andorra e programat o săptămână mai târziu, pe 15 iulie, de la 21:30.</p>
<h2><span>FCSB, net superioară formației din Andorra</span></h2>
<p>FCSB pornește ca favorită în<span> dubla manșă pe care o va disputa în primul tur preliminar din UEFA Champions League, în fața celor de la Inter Escaldes</span>, iar acest lucru este dovedit și de valoarea celor două loturi.</p>
<p>Conform platformei de specialitate Transfermarkt, lotul pregătit de Elias Charalambous și Mihai Pintilii este cotat la suma de 51.380.000 de euro. De partea cealaltă, lotul formației din Andorra este cotat la doar 3.910.000 de euro.</p>
<p>Faptul că FCSB este favorită în dubla manșă din primul tur preliminar al UEFA Champions League a fost confirmat și de către antrenorul celor de la Inter Escaldes, care <span>a spus că echipa patronată de Gigi Becali este „cel mai dificil adversar posibil”</span>.</p>

]]></description>
    </item>
    <item>
      <title>„Cu el începe echipa”. Omul de încredere al lui Gigi Becali a comis-o la Neversea, chiar înainte de Champions League</title>
      <link>https://www.prosport.ro/fotbal-intern/superliga/cu-el-incepe-echipa-omul-de-incredere-al-lui-gigi-becali-a-comis-o-la-neversea-chiar-inainte-de-champions-league-20212399</link>
      <description><![CDATA[<img src="https://www.prosport.ro/wp-content/uploads/2025/07/„Cu-el-incepe-echipa.-Omul-de-incredere-al-lui-Gigi-Becali-a-comis-o-la-Neversea-chiar-inainte-de-Champions-League-scaled-e1751887546744-1400x908.jpg"/><br/><p>Omul de încredere din echipa lui Gigi Becali a comis-o la Neversea, chiar înainte de primul meci pe care FCSB îl va disputa în preliminariile UEFA Champions League.</p>
<p>Siyabonga Ngezana a petrecut până dimineață la festivalul de muzică organizat pe Arena Națională din București, stadion care le este „casă” celor de la FCSB.</p>
<h2><span>Siyabonga Ngezana a petrecut la Neversea</span></h2>
<p>FCSB a început noul sezon competițional cu un trofeu. „Roș-albaștrii” au cucerit Supercupa României, după ce <span>s-au impus în fața celor de la CFR Cluj, scor 2-1, într-o partidă disputată pe stadionul Steaua din București</span>.</p>
<p>Integralist în meciul cu trupa pregătită de Dan Petrescu, Siyabonga Ngezana a luat decizia de a petrece până dimineața la Neversea, festival de muzică organizat pe Arena Națională din București, stadion care este „casă” pentru cei de la FCSB, notează jurnaliștii de la <span>iAMsport.ro</span>.</p>
<p>De menționat este faptul că nu e pentru prima dată când fotbalistul sud-african se află în prim-plan din cauza unor astfel de ieșiri. În trecut, Gigi Becali l-a mai criticat pentru viața pe care o are în afara terenului de fotbal.</p>
<p>Acum, rămâne de văzut cum va reacționa latifundiarul din Pipera, având în vedere că miercuri, 9 iulie 2025, FCSB își începe parcursul în preliminariile UEFA Champions League.</p>
<h2><span>FCSB își începe drumul spre grupele UEFA Champions League</span></h2>
<p>După ce a ajuns până în optimile UEFA Europa League și a cucerit un nou titlu de campioană a României, FCSB are aspirații mari pentru noul sezon competițional. Trupa pregătită de Elias Charalambous și Mihai Pintilii va încerca să ajungă în grupele UEFA Champions League, performanță pentru care Gigi Becali speră că va câștiga nu mai puțin de 50 de milioane de euro.</p>
<p>Pentru ca acest lucru să fie posibil, „roș-albaștrii” trebuie să treacă, în primul rând, de Inter Escaldes, formație din Andorra, pe care o întâlnește în primul tur preliminar al UEFA Champions League.</p>
<p>Manșa tur este programată miercuri, 9 iulie 2025, începând cu ora 20:30, la București, în timp ce manșa retur se va disputa o săptămână mai târziu, în Andorra, începând cu ora 21:30.</p>
<p>Partida dintre FCSB și Inter Escaldes poate fi urmărită pe www.prosport.ro, în format Live Text Online.</p>
<p>FCSB este mare favorită înainte de această dublă manșă. Lotul pregătit de Elias Charalambous este cotat, conform platformei de specialitate Transfermarkt, la suma de 50 de milioane de euro. De partea cealaltă, lotul formației din Andorra este cotat de aceeași platformă la aproape patru milioane de euro. Chiar și <span>antrenorul celor de la Inter Escaldes a recunoscut că FCSB este superioară</span> și a spus că echipa patronată de Gigi Becali este „cel mai dificil adversar”.</p>

]]></description>
    </item>
    <item>
      <title>Adversarii din Liga Campionilor se tem de FCSB</title>
      <link>https://www.prosport.ro/fotbal-extern/liga-campionilor/adversarii-din-liga-campionilor-se-tem-de-fcsb-20212188</link>
      <description><![CDATA[<img src="https://www.prosport.ro/wp-content/uploads/2025/07/Adversarii-din-Liga-Campionilor-se-tem-de-FCSB-1400x786.jpg"/><br/><p>Felip Ortiz, antrenorul spaniol al lui Inter D’Escaldes, adversara FCSB din primul tur preliminar al Ligii Campionilor, a analizat șansele de calificare ale formației din Andorra.</p>
<p>Fostul portar Felip Ortiz, în prezent antrenor al adversarei celor de la FCSB în Liga Campionilor, a recunoscut că Inter D’Escaldes a dat peste cea mai puternică ecbipă.</p>
<h2><span>Ce a spus antrenorul lui Inter D’Escaldes despre FCSB, înaintea duelului direct din preliminariile Ligii Campionilor</span></h2>
<p>Pe 9 iulie, FCSB debutează în sezonul 2025/2026 al Ligii Campionilor. <span>Adversară îi este Inter D’Escaldes</span>, reprezentanta micuțului stat Andorra. Meciul de pe Stadionul Steaua începe la ora 20:00.</p>
<p>Tehnicianul a recunoscut că nu a fost o tragere la sorți prea plăcută pentru echipa pe care o pregătește, dar echipa din Andorra vine la București cu entuziasm și ambiție.</p>
<p>„Privind cotele, probabil avem parte de cel mai dificil adversar dintre toți. Dar acesta este fotbalul și orice se poate întâmpla.</p>
<p>O înfrângere în această fază din Liga Campionilor îți permite să mergi în Conference League, iar pentru cluburi ca al nostru premiile de la UEFA ne permit să susținem întregul sezon.</p>
<p>Santa Coloma aproape a ajuns în grupe sezonul trecut, iar noi am trecut de un tur. Nivelul campionatului nostru s-a îmbunătățit mult. Există investiții mai multe, o infrastructură mai bună și competitivitate”, a spus Felip Ortiz, potrivit <span>Marca</span>.</p>
<h2><span>Felip Ortiz a stat pe banca Barcelonei, ca principal, la 3 meciuri, după plecarea lui Ronald Koeman</span></h2>
<p>Publicația spaniolă a făcut un soi de reportaj la baza de pregătire a lui Inter D’Escaldes, situată în Pirinei. Ortiz, care a trecut prin academia de tineret a Barcelonei, începe al doilea sezon la Inter d’Escaldes, în precedentul câștigând titlul.</p>
<p>„Am ajuns anul trecut pentru a participa în preliminariile Conference League, iar acum este un privilegiu să fiu în Liga Campionilor după ce am câștigat campionatul”, a mai transmis el.</p>
<p>Tehnicianul a amintit inclusiv faptul că naționala statului Andorra a fost învinsă de Anglia, pe teren propriu, doar cu 1-0, lucru care era de neconceput acum câțiva ani. Meciul a avut loc pe 7 iunie și a contat pentru etapa 3 din Grupa K a preliminariilor pentru Camionatul Mondial din 2026.</p>
<p>După ce a agățat mănușile în cui, Ortiz și-a început cariera ca antrenor de portari în sistemul la Academia Barcelonei, devenind în cele din urmă antrenor al echipei de rezervă.</p>
<p>A urmată o experiență în China și Arabia Saudită alături de Vicente Moreno și o scurtă, dar intensă perioadă pe banca primei echipe „Blaugrana” ca interimar, <span>după plecarea lui Ronald Koeman</span>. Între 28 octombrie și 7 noiembrie 2021 a avut ocazia să fie principal la 3 meciuri și recunoaște că a fost o experiență de neuitat.</p>
<p>„Viața aici este foarte liniștită, deși munca de antrenor este întotdeauna grea. Nu sunt mulți fani, dar este normal cu o populație atât de mică. Chiar și așa, fotbalul este în creștere”, conchide el.</p>

]]></description>
    </item>
    <item>
      <title>Gigi Becali și-a adus aminte de Florin Talpan, după ce FCSB a câștigat Supercupa: „El cât a plătit? Eu am dat 300 de milioane de euro”</title>
      <link>https://www.prosport.ro/fotbal-intern/superliga/gigi-becali-si-a-adus-aminte-de-florin-talpan-dupa-ce-fcsb-a-castigat-supercupa-el-cat-a-platit-eu-am-dat-300-de-milioane-de-euro-20211635</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-si-a-adus-aminte-de-Florin-Talpan-dupa-ce-FCSB-a-castigat-Supercupa-„El-cat-a-platit-Eu-am-dat-300-de-milioane-de-euro.jpg"/><br/><p>Sâmbătă seară, 5 iulie 2025, imediat după ce FCSB a învins-o pe CFR Cluj cu 2-1 și a câștigat Supercupa României, Gigi Becali și-a adus aminte de Florin Talpan.</p>
<p>În direct, la TV, patronul campioanei a ținut să precizeze că se află în posesia palmaresului pe care echipa finanțată de el l-a înregistrat în intervalul 2003-2025.</p>
<h2><span>Ce a spus Gigi Becali despre Florin Talpan, după FCSB – CFR Cluj 2-1</span></h2>
<p><span>FCSB a câștigat Supercupa României</span> pentru al doilea an la rând, după ce sâmbătă seară a învins-o pe rivala CFR Cluj, scor 2-1 pe Stadionul Steaua din Ghencea.</p>
<p>Pentru campioana Superligii au marcat Dennis Politic și Risto Radunovic, în minutele 49 și 90+1, în timp ce golul câștigătoarei Cupei României, ediția 2024-2025, a fost înscris de Alin Fică, în minutul 65.</p>
<p>După fluierul final din Ghencea, <span>Gigi Becali a intrat în direct, la TV</span>, unde a abordat mai multe subiecte. Miliardarul și-a spus opinia despre jucătorii care au evoluat în Supercupă, a oferit informații despre accidentări și, la un moment dat, și-a adus aminte și de Florin Talpan.</p>
<p>Patronul FCSB a ținut să îi precizeze juristului CSA Steaua că deține palmaresul din 2003 și până în prezent:</p>
<blockquote><p>Din 2003 până acum zice că ne aparține nouă palmaresul. Instanța spune că aparține FCSB”, a explicat Gigi Becali, la <span>Prima Sport</span>.</p></blockquote>
<p>Ulterior, din platoul emisiunii i-a fost ridicată mingea la fileu afaceristului:</p>
<blockquote><p>Florin Talpan a spus că vă milogiți ca să jucați în Ghencea”, i s-a precizat lui Gigi Becali.</p></blockquote>
<p>În replică, finanțatorul FCSB a transmis:</p>
<blockquote><p>El, săracul… Numai faptul că spune el că ne milogim. Noi ne milogim la el? E stadion făcut din bani publici. Eu am plătit 300 de milioane taxe de impozite, el cât a plătit? Am adus 200 de milioane de euro în România din fotbal”, a mai declarat Gigi Becali, la Prima Sport.</p></blockquote>
<h2><span>FCSB va juca în Ghencea și în primul tur preliminar din UEFA Champions League</span></h2>
<p>FCSB va continua să joace pe Stadionul Steaua și în perioada următoare, din simplul motiv că Arena Națională este indisponibilă. Cel mai mare stadion al țării a fost închiriat de primărie pentru mai multe evenimente extrasportive, astfel că FCSB s-a văzut obligată să se mute pe o altă arenă.</p>
<p>Roș-albaștrii vor evolua în Ghencea și miercuri, pe 9 iulie 2025, când vor da piept cu Inter Escaldes, din Andorra, în manșa întâi a primului tur preliminar din UEFA Champions League.</p>
<p>Ulterior, pe 12 iulie, FCSB va juca din nou pe Stadionul Steaua în runda inaugurală din Superliga, contra lui FC Hermannstadt.</p>
<p>Și, cel mai probabil, FCSB va mai juca alte două partide, cel puțin, pe arena „militarilor”. Este vorba despre disputa cu Farul de pe 26 iulie, din etapa 3, și de duelul de pe teren propriu din turul 2 preliminar al Ligii Campionilor. În confruntarea din urmă menționată, care va avea loc pe 29 sau 30 iulie, elevii lui Elias Charalambous vor da peste The New Saints sau Shkendija.</p>

]]></description>
    </item>
    <item>
      <title>Cum a ajuns FCSB pe locul 8 în UEFA Champions League. Topul din preliminarii e publicat</title>
      <link>https://www.prosport.ro/fotbal-extern/liga-campionilor/cum-a-ajuns-fcsb-pe-locul-8-in-uefa-champions-league-topul-din-preliminarii-e-publicat-20211683</link>
      <description><![CDATA[<img src="https://www.prosport.ro/wp-content/uploads/2025/07/Cum-a-ajuns-FCSB-pe-locul-8-in-UEFA-Champions-League.-Topul-din-preliminarii-e-publicat-1400x778.jpg"/><br/><p>FCSB are cu ce se mândri înaintea startului noii ediții UEFA Champions League. Ocupă poziția a opta într-un top al echipelor care au obținut cele mai bune rezultate în preliminarii.</p>
<p>Acest aspect, dublat, evident, de cucerirea Supercupei României, le asigură roș-albaștrilor un moral foarte bun. Pe 9 iulie, la ora 20:30, este programată manșa tur a duelului cu <span>campioana Andorrei, Inter Club d’Escaldes</span>.</p>
<h2><span>FCSB, pe locul 8 în topul echipelor cu cele mai bune rezultate din UEFA Champions League</span></h2>
<p>Topul este întocmit de statisticienii de la Football Meets Data și are în vedere cele peste trei decenii de când principala competiție europeană intercluburi poartă această denumire. Mai exact, începând cu ediția 1992-1993.</p>
<p>Până atunci, ea se numea Cupa Campionilor Europeni și avea un format diferit. Steaua s-a numărat printre câștigătoare, după finala istorică de pe 7 mai 1986.</p>
<p>FCSB se poate lăuda cu locul opt în clasamentul mai sus amintit, datorită faptului că <span>a disputat 64 de meciuri în preliminarii</span>, înregistrând următorul bilanț: 30 de victorii, 21 de remize, 13 înfrângeri, 111 puncte obținute și golaveraj 117-84.</p>
<p>Prima poziție le aparține croaților de la Dinamo Zagreb, care au bifat în total 108 partide (207 puncte), iar Dinamo Kiev (75 de meciuri, 145 de puncte) și Celtic (72 de meciuri, 135 de puncte) completează podiumul. Urmează Bate Borisov (74 de meciuri, 123 de puncte), Rosenborg (62 de meciuri, 121 de puncte), Sheriff Tiraspol (88 de meciuri, 117 puncte) și FC Kobenhavn (64 de meciuri, 112 puncte).</p>
<h2><span>Antrenorul lui Inter d’Escaldes se teme de FCSB: „Cel mai dificil adversar posibil” </span></h2>
<p>Înaintea duelului cu FCSB din primul tur preliminar, cei de la Inter d’Escaldes au recunoscut că tragerea la sorți nu a fost cu noroc pentru ei. Antrenorul Felip Ortiz a catalogat formația roș-albastră drept cel mai dificil adversar pe care elevii săi l-ar fi putut întâlni în această fază a competiției.</p>
<blockquote><p>„Nu am avut parte de o tragere la sorți plăcută, dar vom merge cu entuziasm și ambiție. Probabil am picat cu cel mai dificil adversar posibil, dar este vorba de fotbal și orice se poate întâmpla.</p>
<p> </p>
<p>Un eșec în această fază din Liga Campionilor le permite cluburilor să meargă în Conference League, iar pentru cluburi ca al nostru premiile de la UEFA ne permit să susținem întregul sezon”, a spus spaniolul de 48 de ani, care a activat în prestigioasa academie a Barcelonei până să ajungă în Andorra.</p></blockquote>
<p>Dacă va avansa în următorul tur preliminar, campioana României va da piept cu învingătoarea dintre The New Saints FC (Țara Galilor) și  KF Shkëndija (Macedonia de Nord). Prima manșă va avea loc pe 22 sau 23 iulie, iar cea de-a doua o săptămână mai târziu.</p>

]]></description>
    </item>
  </channel>
</rss>
