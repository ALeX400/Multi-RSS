<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali s-a îmbogățit cu 12.500.000 de euro, dar giganții pe care vrea să-i aducă la București au făcut 116.600.000 de euro și 137.900.000 de euro</title>
      <link>https://www.prosport.ro/fotbal-intern/superliga/gigi-becali-s-a-imbogatit-cu-12-500-000-de-euro-dar-gigantii-pe-care-vrea-sa-i-aduca-la-bucuresti-au-facut-116-600-000-de-euro-si-137-900-000-de-euro-20182931</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-s-a-imbogatit-cu-12.500.000-de-euro-dar-gigantii-pe-care-vrea-sa-i-aduca-la-Bucuresti-au-facut-116.600.000-de-euro-si-137.900.000-de-euro-1400x933.jpg"/><br/><p>Gigi Becali s-a îmbogățit cu 12.5 milioane de euro datorită parcursului pe care FCSB l-a avut în UEFA Europa League, dar giganții pe care-i vrea la București au făcut sume mult mai mari.</p>
<p>Reamintim că gruparea „roș-albastră” a avut parte de un parcurs foarte bun, reușind să ajungă în optimile de finală din UEFA Europa League. Astfel, în conturile clubului au intrat 12.5 milioane de euro doar din premiile oferite de forul continental.</p>
<h2><span>Cât au încasat FC Barcelona și PSG</span></h2>
<p><span>După ce a ajuns în optimile de finală din UEFA Europa League </span>și a cucerit un nou titlu de campioană a României, FCSB visează departe. Astfel, Gigi Becali își dorește ca echipa lui să ajungă în UEFA Champions League și să dispute meciuri cu cele mai puternice echipe din Europa, precum FC Barcelona și PSG.</p>
<p>Pentru parcursul pe care l-a avut în UEFA Europa League, gruparea „roș-albastră” a încasat, doar de la UEFA, nu mai puțin de 12.5 milioane de euro. Giganții pe care latifundiarul din Pipera îi vrea la București, FC Barcelona și PSG, au încasat sume mult mai mari.</p>
<p>Francezii, care vor disputa finala UEFA Champions League în fața celor de la Inter Milano, sâmbătă, pe data de 31 mai 2025, încasează, doar din premiile de la UEFA, nu mai puțin de 137.9 milioane de euro. FC Barcelona, echipă care s-a oprit în semifinalele competiției, după ce a fost eliminată de Inter Milano, încasează de la forul continental suma de 116.6. milioane de euro.</p>
<p>Astfel, gruparea din capitala Franței conduce clasamentul când vine vorba despre câștigurile venite de la UEFA, fiind urmată de cealaltă finalistă, Inter Milano, cu 136.6 milioane de euro. Podiumul este completat de Arsenal Londra, care va încasa 117 milioane de euro.</p>
<p>FCSB, cu suma de 12.5 milioane de euro, este pe locul 64 din 108 în clasamentul banilor de la UEFA. În acest clasament au fost incluse echipele care au participa în faza principala din UEFA Champions League, UEFA Europa League și UEFA Conference League. Conform ierarhiei, codașele sunt Lame FC, cu 4.6 milioane de euro, și Petrocub Hîncești, cu 4.6 milioane de euro.</p>
<h2><span>Gigi Becali vrea în UEFA Champions League</span></h2>
<p>Gigi Becali nu se mai mulțumește cu puțin și vrea să pună mâna pe banii din UEFA Champions League. Latifundiarul din Pipera visează la zecile de milioane de euro care pot veni din cea mai importantă competiție intercluburi. Totodată, omul de afaceri își dorește să aducă pe Arena Națională din București cele mai importante echipe din Europa, <span>pentru a încasa sume uriașe de bani din vânzarea biletelor</span>.</p>
<p>„O să fim în grupe cu Barcelona. Atât zic: Barcelona. Pot să fie și Parisul, și Barcelona în aceeași grupă. Eu vreau Barcelona acasă, la noi, și să jucăm cu PSG în deplasare. Să mergem la Paris. Să ne distrăm și noi. Îți dai seama… 5 milioane iau doar din încasări dacă vine Barcelona”, declarat Gigi Becali, în urmă cu doar câteva zile, pentru <span>fanatik.ro</span>.</p>

]]></description>
    </item>
    <item>
      <title>Echipa care poate fi marele coșmar pentru Gigi Becali în drumul celor de la FCSB spre zecile de milioane de euro din Liga Campionilor: „Dau și salarii de 800.000 de euro!”. EXCLUSIV</title>
      <link>https://www.prosport.ro/fotbal-intern/superliga/echipa-care-poate-fi-marele-cosmar-pentru-gigi-becali-in-drumul-celor-de-la-fcsb-spre-zecile-de-milioane-de-euro-din-liga-campionilor-dau-si-salarii-de-800-000-de-euro-exclusiv-20178187</link>
      <description><![CDATA[<img src="https://www.prosport.ro/wp-content/uploads/2025/05/Echipa-care-poate-fi-marele-cosmar-pentru-Gigi-Becali-in-drumul-celor-de-la-FCSB-spre-zecile-de-milioane-de-euro-din-Liga-Campionilor.jpg"/><br/><p>Gigi Becali visează deja la o prezență a celor de la FCSB în noul format din Liga Campionilor, doar că misiunea roș-albaștrilor nu se anunță deloc ușoară. Pe traseu, campioana României ar putea da și peste Steaua Roșie Belgrad, care a obținut rezultate importante în Europa în ultimii ani.</p>
<p>Timișoreanul Florin Iacob, un apropiat al conducătorilor de la Steaua Roșie, susține că sârbii ar putea să fie un adversar extrem de dificil pentru Florin Tănase și colegii lui de la FCSB.</p>
<h2><span>Steaua Roșie Belgrad, marele pericol pentru FCSB în drumul spre Liga Campionilor: „Dau și salarii de 800.000 de euro pe an!”</span></h2>
<p>Dacă în primele două tururi preliminare n-ar trebui să aibă o misiune atât de grea, misiunea echipei lui Gigi Becali se complică pe parcurs, în condițiile în care în competiție intră și cluburi cu pretenții mari, așa cum este și Steaua Roșie Belgrad. Nici Ludogorets n-ar fi o adversară pe care FCSB să o prefere, având în vedere că bulgarii sunt o prezență constantă în Europa la un nivel bun.</p>
<p>Florin Iacob cunoaște bine ceea ce se întâmplă la Steaua Roșie și în „spatele ușilor închise”, dezvăluind că sârbii își permit să achite salarii mult peste ceea ce oferă Gigi Becali la FCSB.</p>
<blockquote><p>Problema este că Steaua Roșie nu se poate verifica în meciurile din campionat, nu poate să vadă la ce nivel este. Acestea nu sunt foarte concludente din punctul meu de vedere. Dacă ne gândim la asta, FCSB ar avea un avantaj. Dar Steaua Roșie se bazează pe jucători mult mai bine cotați decât FCSB și care pot să facă diferența. Își permit achiziții importante. Acum, ei dau și salarii de 700.000 de euro, chiar 800.000 de euro pe an, care nu se plătesc la FCSB, dar au avut jucători plătiți și mai bine de atât în ultimii ani”, a mărturisit Florin Iacob, pentru <span>ProSport.</span></p></blockquote>
<h2><span>„Steaua Roșie ar fi ușor favorită într-o dublă, dar FCSB se poate lupta cu ei!”</span></h2>
<p>Cunoscutul impresar trage în final concluzia și crede că formația din Belgrad ar fi ușor favorită într-o eventuală dublă cu FCSB. În acest sezon european, Steaua Roșie a reușit să ajungă între cele mai bune echipe ale Europei. Zvezda n-a reușit să treacă mai departe, dar a obținut o victorie de senzație în fața celor de la Stuttgart. La Belgrad,<span> echipa care a cucerit recent Cupa Germaniei</span> a fost spulberată cu scorul de 5-1.</p>
<p>Pe vremea când era antrenată de Marius Șumudică, <span>CFR Cluj a dat peste Steaua Roșie în play-off-ul pentru grupele Europa League</span>, iar sârbii au trecut mai departe fără probleme.</p>
<p>Pe plan intern, Steaua Roșie a reușit un nou event, după ce recent a câștigat și Cupa Serbiei.</p>
<blockquote><p>Cred că Steaua Roșie este ușor favorită fără discuție într-o eventuală dublă cu FCSB. Dar se pot lupta cu ei. Nu uitați că sârbii joacă și ei cu 50.000 de spectatori meciurile mari, la fel ca FCSB. Au bătut Stuttgart în acest sezon european, a fost 5-1. Apoi, să nu uităm de marea victorie cu Liverpool, de egalul cu Napoli și ce au mai făcut în Europa în ultimii ani”, a subliniat cunoscutul impresar.</p></blockquote>
<h2><span>Mihai Pintilii, cu gândul la Liga Campionilor: „E un vis, dar să faci ceva!”</span></h2>
<p>Staff-ul tehnic al celor de la FCSB este deja cu gândul la parcursul european, provocarea fiind acum una mare după ce FCSB a reușit să ajungă până în optimile Europa League, acolo unde a cedat în dubla cu cei de la Lyon.</p>
<p>Totuși, Mihai Pintilii se gândește și la faptul că FCSB ar avea practic o misiune imposibilă, în cazul în care s-ar duela cu super puteri din Europa precum Real Madrid, Barcelona sau Liverpool.</p>
<blockquote><p>E un vis (n.r. Liga Campionilor). Dar, dacă mă întrebi personal, pentru mine, ce am făcut anul ăsta și în Europa League e perfect pentru noi. Clar, în Champions League sunt alți bani, altă distracție. Dar decât să te duci să te faci de râs, prefer în Europa cu niște echipe bune, cum a fost anul acesta, și atunci performanța e mult mai mare și satisfacția ta e mult mai mare. Ok, într-adevăr, oricine își dorește, și eu îmi doresc să ajungem, dar să faci ceva. Dar dacă te duci și nu faci, atunci parcă te înmoi. Te bagă sub pământ 5 metri și parcă greu mai ieși de acolo”, a subliniat recent Mihai Pintilii, după ce FCSB a obținut al doilea titlu la rând în Superliga.</p></blockquote>

]]></description>
    </item>
    <item>
      <title>Istvan Kovacs și-a spus secretele pentru UEFA. Ce program spartan va avea în ziua finalei Ligii Campionilor</title>
      <link>https://www.prosport.ro/fotbal-extern/liga-campionilor/istvan-kovacs-si-a-spus-secretele-pentru-uefa-ce-program-spartan-va-avea-in-ziua-finalei-ligii-campionilor-20183075</link>
      <description><![CDATA[<img src="https://www.prosport.ro/wp-content/uploads/2025/05/Istvan-Kovacs-si-a-spus-secretele-pentru-UEFA.-Ce-program-spartan-va-avea-in-ziua-finalei-Ligii-Campionilor.jpg"/><br/><p>Istvan Kovacs a acordat un interviu pentru UEFA în care a dezvăluit programul spartan pe care îl va avea în ziua finalei Ligii Campionilor.</p>
<p>Sportul românesc este în fața unui moment istoric. <span>Istvan Kovacs a fost desemnat să arbitreze finala Ligii Campionilor</span> dintre PSG și Inter Milano. Este primul central român care primește această onoare în ultimii 30 de ani. Cu câteva zile înaintea celui mai important meci din carieră, Kovacs a vorbit despre ce înseamnă pentru el această finală și cum se va pregăti în ziua meciului.</p>
<h2><span>Istvan Kovacs, primul arbitru aflat la centru în finalele celor trei competiții europene intercluburi </span></h2>
<p>După ce a arbitrat finala Conference League (2022) și Europa League (2024), Istvan Kovacs a fost desemnat să conducă și <span>finala Champions League</span> din 2025. Este o performanță unică realizată de centralul român, care a primit cu bucurie această veste.</p>
<p>„A fost uimitor să primesc apelul de la Roberto Rosetti [șeful comisiei de arbitri UEFA]. A fost un moment foarte fericit și o senzație copleșitoare după atâția ani de muncă să fiu desemnat pentru cel mai important meci intercluburi din lume.</p>
<p>La începutul fiecărui sezon, visezi să arbitrezi o finală, iar Champions League este cea mai mare realizare posibilă. Sunt foarte mulțumit, nu doar pentru mine, ci și pentru colegii mei.</p>
<p>Aș dori să mulțumesc UEFA, Comisiei de Arbitri, Federației Române de Fotbal și tuturor celor care ne-au sprijinit de-a lungul timpului, în special mentorului meu, Istvan Szilagyi, și președintelui CCA, Kyros Vassaras, care a făcut o treabă fantastică în ultimii unsprezece ani.”, a spus Kovacs, pentru <span>UEFA.</span></p>
<h2><span>Ce rutină va avea Kovacs în ziua meciului: „Complet concentrat și pregătit”</span></h2>
<p>Istvan Kovacs a dezvăluit programul spartan pe care îl va avea în ziua meciului. Își dorește să fie în formă maximă la cel mai important meci din cariera sa, astfel că se va pregăti intens și nu se va abate de la rutina pe care o are și înaintea altor partide.</p>
<p>„De obicei, nu iau micul dejun. Merg cu echipa mea la o plimbare scurtă de aproximativ o oră și beau un ceai cu câteva biscuiți. În jurul orei 13:00, iau prânzul, de obicei pui cu paste și salată, iar apoi dorm una sau două ore.</p>
<p>Cu trei ore înainte de meci, mă trezesc, ascult puțină muzică, fac un duș, mă bărbieresc și apoi sunt gata să merg la stadion, complet concentrat și pregătit”, a adăugat experimentatul arbitru român.</p>
<p>Istvan Kovacs a devenit arbitru FIFA în 2018, la 11 ani distanță de la debutul în primul eșalon românesc, iar un an mai târziu a ajuns în categoria UEFA Elite.</p>
<p>Doar alți doi români au mai arbitrat în această competiție. Nicolae Rainea a arbitrat Hamburg – Juventus 1-0, în 1983, iar Ion Crăciunescu a oficiat finala din 1995, Ajax – AC Milan 1-0.</p>

]]></description>
    </item>
    <item>
      <title>Inzaghi i-a închis brutal ușa de la Inter în față lui Chivu: „Ar fi o nebunie să mă gândesc la asta”</title>
      <link>https://www.prosport.ro/fotbal-extern/campionate-externe/italia/inzaghi-i-a-inchis-brutal-usa-de-la-inter-in-fata-lui-chivu-ar-fi-o-nebunie-sa-ma-gandesc-la-asta-20181072</link>
      <description><![CDATA[<img src="https://www.prosport.ro/wp-content/uploads/2025/05/Inzaghi-i-a-inchis-brutal-usa-de-la-Inter-in-fata-lui-Chivu-„Ar-fi-o-nebunie-sa-ma-gandesc-la-asta.webp"/><br/><p>Simone Inzaghi, antrenorul lui Inter Milano, a vorbit despre o posibilă plecare și i-a închis brutal ușa în față lui Cristi Chivu.</p>
<p>Tehnicianul italian va discuta cu conducerea după finala Champions League cu PSG și va lua o decizie cu privire la viitorul său.</p>
<h2><span>Inzaghi i-a închis brutal ușa de la Inter în față lui Chivu: „Ar fi o nebunie să mă gândesc la asta”</span></h2>
<p>Presa din Italia scria că Al-Hilal i-ar fi oferit lui Simone Inzaghi un contract de doi ani în valoare de 50 de milioane de euro.</p>
<p>Jurnaliștii din Peninsulă au anunțat că antrenorul Parmei, Cristi Chivu, ar putea prelua banca lui Inter Milano. Inzaghi a respins zvonurile despre o posibilă plecare și a spus că <span>se simte foarte bine pe Giuseppe Meazza</span>.</p>
<p>„Ar fi o nebunie să vorbim despre ceva care nu există, având în vedere ce ne așteaptă sâmbătă. Poate că mă cunoașteți mai puțin bine, dar clubul meu, din fericire, mă cunoaște bine. În fiecare an e același lucru, sunt solicitări de la cluburi italiene, străine, saudite.</p>
<p>La o zi sau două după finală (a Ligii Campionilor – n. r), ne vom așeza cu conducerea, vom discuta așa cum facem în fiecare an cu singurul obiectiv de a ne gândi la ce este mai bine pentru Inter.</p>
<p>Dacă există toate elementele și condițiile prealabile, vom merge mai departe așa cum am făcut-o întotdeauna în armonie în ultimii ani. Sunt sub contract cu Inter, sunt foarte bine aici”, a transmis Inzaghi.</p>
<blockquote><p>(n.r. l-ai vedea, pe Chivu, antrenorul lui Inter, în viitor?) Pe viitor, de ce nu? A dovedit că este un antrenor eclectic, propunând, de-a lungul anilor, diferite module de joc. A învățat de la antrenori mari. Cu mai multă experiență, poate deveni un antrenor de top. Unii suporteri, frustrați de rezultatele din sezonul 2022-23, au cerut demisia lui Inzaghi, iar ideea înlocuirii lui cu Chivu s-a numărat printre variante, având în vedere că această schimbare s-ar fi produs în plin sezon”, <span>a declarat jurnalistul Mattia Zangari,</span> în exclusivitate, pentru <span>ProSport</span>.</p></blockquote>

]]></description>
    </item>
    <item>
      <title>Adversarii FCSB din turul 1 preliminar al Ligii Campionilor. Lista completă de la UEFA</title>
      <link>https://www.prosport.ro/fotbal-extern/liga-campionilor/adversarii-fcsb-din-turul-1-preliminar-al-ligii-campionilor-lista-completa-de-la-uefa-20179838</link>
      <description><![CDATA[<img src="https://www.prosport.ro/wp-content/uploads/2025/05/Adversarii-FCSB-din-turul-1-preliminar-al-Ligii-Campionilor.-Lista-completa-de-la-UEFA-1400x848.jpg"/><br/><p>Campioana României își cunoaște acum toți adversarii pe care i-ar putea întâlni în turul 1 preliminar al Ligii Campionilor, ultima necunoscută fiind Zrinski Mostar, din Bosnia Herțegovina.</p>
<p>FCSB a primit de la UEFA lista completă cu posibilii oponenți din Champions League, acolo unde trupa antrenată de Elias Charalambous este cap de serie în această fază a competiției.</p>
<h2><span>Lista completă cu adversarii campioanei FCSB în turul 1 preliminar al UCL</span></h2>
<p>Campioana din Superligă știe toți <span>adversarii pe care i-ar putea întâlni în turul 1 preliminar al Ligii Campionilor</span>. Ultima necunoscută era Zrinski Mostar, câștigătoarea matematică a titlului în Bosnia Herțegovina.</p>
<p>FCSB poate să-și facă acum calcule după ce UEFA a anunțat lista completă a celor urne din turul 1 al Champions League. Trupa „roș-albastră” este cap de serie în această fază a competiției, așa cum va fi și în turul 2.</p>
<p>Meciurile din turul 1 preliminar UCL se vor disputa pe 8 și 9 iulie (turul) / 15 și 16 iulie (returul). Câștigătoarele avansează în turul 2 preliminar UCL, iar învinsele vor intra în turul 2 preliminar din Conference League.</p>
<blockquote><p>E un vis (n.r. Liga Campionilor). Dar, dacă mă întrebi personal, pentru mine, ce am făcut anul ăsta și în Europa League e perfect pentru noi. Clar, în Champions League sunt alți bani, altă distracție. Dar decât să te duci să te faci de râs, prefer în Europa cu niște echipe bune, cum a fost anul acesta, și atunci performanța e mult mai mare și satisfacția ta e mult mai mare. Ok, într-adevăr, oricine își dorește, și eu îmi doresc să ajungem, dar să faci ceva. Dar dacă te duci și nu faci, atunci parcă te înmoi. Te bagă sub pământ 5 metri și parcă greu mai ieși de acolo. Așa, când ai rezultate cu echipe bune, te ridică și pe tine, plus că jucătorii și-au luat experiența cel mai mult din meciurile din Europa. Calitate și, în plus, au văzut și ei că pot să se bată cu oricine – Mihai Pintilii (<span>superliga.ro</span>)</p></blockquote>
<p><img alt="" class="size-large wp-image-20142311" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Rege-de-play-off-la-35-de-ani-Vlad-Chiriches-a-fost-ales-jucatorul-etapei-in-Superliga-pe-ce-loc-se-afla-acum-in-ierarhia-la-zi-Stelele-Superligii-dedicata-celor-mai-buni-fotbalisti-din-campionat-1400x933.jpg" srcset="https://www.prosport.ro/wp-content/uploads/2025/04/Rege-de-play-off-la-35-de-ani-Vlad-Chiriches-a-fost-ales-jucatorul-etapei-in-Superliga-pe-ce-loc-se-afla-acum-in-ierarhia-la-zi-Stelele-Superligii-dedicata-celor-mai-buni-fotbalisti-din-campionat-1400x933.jpg 1400w, https://www.prosport.ro/wp-content/uploads/2025/04/Rege-de-play-off-la-35-de-ani-Vlad-Chiriches-a-fost-ales-jucatorul-etapei-in-Superliga-pe-ce-loc-se-afla-acum-in-ierarhia-la-zi-Stelele-Superligii-dedicata-celor-mai-buni-fotbalisti-din-campionat-768x512.jpg 768w, https://www.prosport.ro/wp-content/uploads/2025/04/Rege-de-play-off-la-35-de-ani-Vlad-Chiriches-a-fost-ales-jucatorul-etapei-in-Superliga-pe-ce-loc-se-afla-acum-in-ierarhia-la-zi-Stelele-Superligii-dedicata-celor-mai-buni-fotbalisti-din-campionat-1536x1024.jpg 1536w, https://www.prosport.ro/wp-content/uploads/2025/04/Rege-de-play-off-la-35-de-ani-Vlad-Chiriches-a-fost-ales-jucatorul-etapei-in-Superliga-pe-ce-loc-se-afla-acum-in-ierarhia-la-zi-Stelele-Superligii-dedicata-celor-mai-buni-fotbalisti-din-campionat-2048x1365.jpg 2048w" width="1400"/></p>
<h2><span>Când are loc tragerea la sorți</span></h2>
<p>UEFA a stabilit programul din preliminariile Champions League, inclusiv datele în care se vor avea loc tragerile la sorți. Campioana FCSB își va afla primul adversar pe data de 17 iunie.</p>
<p>În cazul normal în care FCSB se va califica mai departe, turul 2 se va disputa în 22/23 iulie și 29/30 iulie. apoi, <span>turul 3 preliminar este programat </span>în 5/6 și 12 august 2025, iar play-off-ul pentru calificarea în faza ligii Champions League în 19/20 și 26/27 august.</p>
<p>Tragerile la sorți pentru preliminariile UEFA Champions League au loc după următorul orar: primul tur preliminar pe 17 iunie, al doilea tur preliminar pe 18 iunie, al treilea tur preliminar pe 21 iulie și pentru play-off-ul în faza ligii pe 4 august.</p>
<p><span>Urna capilor de serie</span></p>
<ul>
<li>Ludogorets (Bulgaria)</li>
<li>FCSB (România)</li>
<li>Olimpija Ljubljana (Slovenia)</li>
<li>Malmo FF (Suedia)</li>
<li>RFS (Letonia)</li>
<li>HŠK Zrinjski Mostar (Bosnia și Herțegovina)</li>
<li>Lincoln Red Imps (Gibraltar)</li>
<li>KuPS (Finlanda)</li>
<li>The New Saints (Țara Galilor)</li>
<li>Drita (Kosovo)</li>
<li>Breiðablik (Islanda)</li>
<li>Linfield (Irlanda de Nord)</li>
<li>Buducnost Podgorica (Muntenegru)</li>
</ul>
<p>Urna outsiderilor</p>
<ul>
<li>Inter Club d’Escaldes (Andorra)</li>
<li>Shkendija (Macedonia de Nord)</li>
<li>Levadia Tallinn (Estonia)</li>
<li>Dinamo Minsk (Belarus)</li>
<li>Kairat Almaty (Kazahstan)</li>
<li>Milsami Orhei (Republica Moldova)</li>
<li>FC Noah (Armenia)</li>
<li>Differdange 03 (Luxemburg)</li>
<li>Iberia 1999 (Georgia)</li>
<li>Vikingur (Insulele Feroe)</li>
<li>Shelbourne (Irlanda)</li>
<li>Egnatia (Albania)</li>
<li>Virtus (San Marino)<br/>
 
<p> </p></li>
</ul>

]]></description>
    </item>
  </channel>
</rss>
