<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Spaniolii, elogii pentru Lamine Yamal, după Barcelona – Inter 3-3: „Şi-a luat doctoratul”</title>
      <link>https://www.prosport.ro/fotbal-extern/liga-campionilor/spaniolii-elogii-pentru-lamine-yamal-dupa-barcelona-inter-3-3-si-a-luat-doctoratul-20159494</link>
      <description><![CDATA[<img src="https://www.prosport.ro/wp-content/uploads/2025/05/Spaniolii-elogii-pentru-Lamine-Yamal-dupa-Barcelona-Inter-3-3-1400x767.jpg"/><br/><p>Lamine Yamal a marcat primul gol al gazdelor în Barcelona – Inter 3-3, iar spaniolii au ajuns la concluzia că tânărul atacant și-a luat doctoratul.</p>
<p>Barcelona a remizat cu Inter Milano, pe teren propriu, 3-3, în prima manşă a semifinalelor Ligii Campionilor, returul fiind programat pe 6 mai.</p>
<h2><span>Două recorduri a stabilit Lamine Yamal în Barcelona – Inter 3-3, motiv pentru spanioli să anunțe că atacantul și-a luat doctoratul</span></h2>
<p><span>Pentru gruparea catalană au marcat</span> Yamal (24) și Ferran Torres (38), iar în minutul 65 mingea șutată de la aproximativ 18 metri de Raphinha a lovit transversala, spatele lui Sommer, după care a intrat în poartă. Golurtile oaspeților au fost semnate de Thuram (secunda 30) şi Dumfries (21, 64).</p>
<p>„Lamine Yamal și-a obținut doctoratul în al nu știu câtelea act de rezistență blaugrana”, a notat publicația spaniolă Sport, care i-a adus elogii atacantului.</p>
<p>„Această echipă a Barcelonei este indestructibilă, cu o putere de reacție lăudabilă. Nu se ferește de evenimentele mari, iar Montjuïc a trăit încă o noapte grozavă. O remiză cu un gust mai degrabă dulce decât amar, după ce a fost condusă cu 0-2.</p>
<p>Lamine și Ferran au egalat înainte de pauză, Inter i-a redus din nou la tăcere pe blaugranas, dar un șut al lui Raphinha, finalizat cu un autogol al lui Sommer, a lăsat biletul pentru finala Ligii Campionilor mai viu ca niciodată.</p>
<p>În aer plutea atmosfera unui meci cu totul special. Cel mai important al sezonului de până acum, până săptămâna viitoare. De la încălzirea dinaintea meciului, cu o primire călduroasă din partea suporterilor la hotelul echipei, până la sosirea jucătorilor pe stadion. Nu era de mirare: fanii blaugrana nu mai avuseseră parte de o semifinală a Ligii Campionilor de șase ani”, au mai scris jurnaliștii.</p>
<h2><span>Performanțele impresionante ale lui Yamal în meciul Barcelona – Inter 3-3</span></h2>
<p>Lamine Yamal a stabilit, <span>cu ocazia acestui meci</span>, două noi recorduri. Pe de o parte, a devenit cel mai tânăr fotbalist din istoria Barcelonei care joacă 100 de meciuri oficiale pentru echipa catalană. Yamal are 17 ani şi 291 de zile, depășind cu mult performanța lui Gavi, de 19 ani şi 29 de zile.</p>
<p>De asemenea, Yamal a devenit cel mai tânăr marcator din istoria semifinalelor Ligii Campionilor. Precedenta performanță aparținea din 2017 lui Kylian Mbappe, care pe 9 mai, când a înscris pentru Monaco în meciul cu Juventus de la Torino (scor final, 2-1 pentru gazde) avea 18 ani şi 140 de zile.</p>
<p>„Barça și Inter aduc un omagiu fotbalului”, consideră publicația <span>Marca</span>. „Scorul final lasă totul deschis pentru manșa retur de la Milano. Un meci excelent din partea ambelor echipe, Lamine și Dumfries fiind jucători excelenți. Finala de la München este foarte scumpă.</p>
<p>Barcelona și Inter au transformat prima manșă a semifinalei într-o adevărată finală a Ligii Campionilor, ambele echipe dând totul, iar scorul lasă totul deschis pentru confruntarea de la Milano.</p>
<p>Oamenii lui Flick și-au revenit după un deficit de două goluri, grație unei prime reprize senzaționale a lui Lamine. Italienii s-au bazat pe prestația impresionantă a lui Dumfries pentru a pleca plini de încredere de pe Montjuïc și speră să ajungă la München pe 31 mai”, au scris ziariștii.</p>

]]></description>
    </item>
    <item>
      <title>Erling Haaland, zăpăcit de ce a făcut Lamine Yamal. Postarea din 4 cuvinte, după ce l-a văzut în Barcelona – Inter 3-3</title>
      <link>https://www.prosport.ro/fotbal-extern/liga-campionilor/erling-haaland-zapacit-de-ce-a-facut-lamine-yamal-postarea-din-4-cuvinte-dupa-ce-l-a-vazut-in-barcelona-inter-3-3-20159541</link>
      <description><![CDATA[<img src="https://www.prosport.ro/wp-content/uploads/2025/05/Erling-Haaland-zapacit-de-ce-a-facut-Lamine-Yamal-1400x777.jpg"/><br/><p>Lamine Yamal a făcut spectacol în Barcelona – Inter 3-3, zăpăcindu-l până și pe atacantul norvegian al lui Manchester City, Erling Haaland.</p>
<p>FC Barcelona și Inter Milano au terminat la egalitate, 3-3 (2-2), miercuri seara, pe Estadi Olimpic Lluis Companys, într-un meci din prima manșă a semifinalelor Ligii Campionilor.</p>
<h2><span>Mesajul din 4 cuvinte Erling Haaland despre Lamine Yamal, după Barcelona – Inter 3-3</span></h2>
<p><span>Catalanii au fost conduși cu 2-0 și 3-2</span>, dar au obținut un egal muncit, după golurile marcate de Lamine Yamal (24), Ferran Torres (38), Yann Sommer (65, autogol), respectiv Marcus Thuram (secunda 30), Denzel Dumfries (21, 64).</p>
<p>În afara golului, Yamal a creat de multe ori panică în apărarea adversă. Mai mult, chiar, cu două minute înainte de final, a încercat un șut-centrare de pe dreapta, dar mingea a căzut pe bara transversală. Prestația lui l-a impresionat până și pe Erling Haaland, atacantul norvegian al lui Manchester City.</p>
<p>Cunoscut pentru faptul că nu prea are activitate pe rețelele de socializare, el i-a surprins pe fani distribuind un story pe Snapchat cu o fotografie cu Lamine și descrierea: „Acest tip este incredibil”.</p>
<p>Postarea a devenit virală instantaneu, stârnind un val de reacții atât din partea fanilor, cât și a presei, pentru că foarte rar se întâmplă ca norvegianul să laude public alți jucători.</p>
<h2><span>Ascensiunea fulminantă a lui Lamine Yamal</span></h2>
<p>În <span>meciul Barcelona – Inter 3-3</span>, Lamine Yamal a stabilit două noi recorduri. În primul rând, a devenit cel mai tânăr fotbalist din istoria echipei catalane care joacă 100 de meciuri oficiale. Are 17 ani şi 291 de zile și a depășit cu mult performanța lui Gavi, de 19 ani şi 29 de zile.</p>
<p>În plus, Yamal a devenit cel mai tânăr marcator din istoria semifinalelor Ligii Campionilor. Pe 9 mai 2017, când a înscris pentru Monaco în meciul cu Juventus de la Torino (scor final, 2-1 pentru gazde), Kylian Mbappe avea 18 ani şi 140 de zile.</p>
<p>„Cu astfel de performanțe, Lamine Yamal continuă să demonstreze că ascensiunea sa în elită nu este o coincidență. La doar 17 ani, el conduce deja atacul Barcelonei și este lăudat de mari jucători de fotbal precum Haaland. Pentru oricine se îndoia de importanța sa pentru echipă, acest meci confirmă că viitorul (dar și prezentul) clubului sunt în mâinile sale”, scriu cei de la <span>beinsports.com</span>.</p>
<p>În meciul de pe Estadi Olimpic Lluis Companys au evoluat echipele:</p>
<p>Barcelona: Szczesny – Kounde (42 – Garcia), Cubarsi (83 – Christensen), Martinez, Martin (46 – Araujo) – De Jong, Pedri (83 – Gav) – Yamal, Olmo (67 – Lopez), Raphinha – Torres.</p>
<p>Inter: Sommer – Bisseck, Acerbi, Bastoni – Dumfries (81 – Darmian), Barella, Calhanoglu (71 – Frattes), Mhitarian, Dimarco (55 – Augusto) – Martinez (46 – Taremi), Thuram (81 – Zielinski).</p>
<p>Arbitrul francez de centru Clement Turpin a acordat doar două cartonașe galbene, lui Calhanoglu în minutul 59 și lui Cubarsi în minutul 70.</p>

]]></description>
    </item>
    <item>
      <title>Italienii au dat verdictul, după Barcelona – Inter 3-3</title>
      <link>https://www.prosport.ro/fotbal-extern/liga-campionilor/italienii-au-dat-verdictul-dupa-barcelona-inter-3-3-20159489</link>
      <description><![CDATA[<img src="https://www.prosport.ro/wp-content/uploads/2025/05/Italienii-au-dat-verdictul-dupa-Barcelona-Inter-3-3.png"/><br/><p>Presa din Italia a dat verdictul după ce Inter Milano a remizat cu FC Barcelona, scor 3-3, în semifinalele Champions League.</p>
<p>Jurnaliștii de la Tuttomercatoweb au analizat prestația echipei lui Simone Inzaghi și au tras concluzia la finalul partidei de pe Montjuic.</p>
<h2><span>Reacția presei din Italia după Barcelona – Inter 3-3</span></h2>
<p><span>FC Barcelona și Inter Milano au remizat</span> în meciul tur, scor 3-3, din semifinalele UEFA Champions League.</p>
<p>Formația din Serie A a început meciul cum nu se putea mai bine. Marcus Thuram și Denzel Dumfries au marcat repede pentru echipa lui Simone Inzaghi.</p>
<p>Lamine Yamal a redus din diferență, iar Ferran Torres a restabilit egalitatea chiar înainte de pauză. În minutul 64, Dumfries a făcut dubla și a dus-o pe Inter din nou în avantaj.</p>
<p>Echipa antrenată de Hansi Flick a reușit să egaleze repede. Șutul violent al lui Raphinha l-a lovit în spate pe Sommer și a intrat în plasă.</p>
<p>Presa din Italia a reacționat la finalul partidei și a spus că a fost <span>cel mai spectaculos meci din Liga Campionilor.</span></p>
<p>„Cel mai spectaculos meci din Liga Campionilor se termină 3-3. Finalista se decide pe San Siro. Pe stadionul Montjuic, în fața a 50 de mii de spectatori, unul dintre cele mai spectaculoase meciuri din Liga Campionilor se încheie cu rezultatul de 3-3 – ca ultima dată – așa cum se cuvine unei prime manșe a semifinalei.</p>
<p>O primă repriză nebună: de la 0-2 la 2-2. Înainte ca cineva să se poată instala confortabil în tribunele stadionului Montjuic, Thuram a deschis scorul.</p>
<p>Reacția catalanilor a dus la câteva incidente dubioase și la o concluzie imprecisă a lui Ferran Torres, dar Inter a fost cea care a înscris din nou. 2-0 după douăzeci de minute, prea frumos ca să fie adevărat pentru Simone Inzaghi.</p>
<p>Și astfel a intrat în scenă Lamine Yamal: jucătorul născut în 2007 s-a încins și a sprintat, nimeni nu l-a prins, a plimbat jumătate din echipa lui Inter și a marcat pentru 2-1.</p>
<p>De la Pedri la Raphinha, o pasă către Ferran Torres și se face 2-2. Finalul reprizei este și mai amar pentru Inter, care îl pierde pe Lautaro.</p>
<p>A doua repriză începe cu intrarea pe teren a lui Taremi și o ocazie irosită de Dimarco într-una dintre ultimele sale ocazii înainte de a părăsi terenul în favoarea lui Carlos Augusto.</p>
<p>Scenariul este același ca în prima repriză: Barca construiește, iar Inter reia jocul. După un protest inexplicabil al lui Barella pentru un henț care nu a fost acolo, nerazzurri preiau din nou conducerea la un corner.</p>
<p>Din nou Dumfries, într-un mod mai dramatic decât la primul gol, face scorul 3-2 și readuce echipa lui Inzaghi în avantaj.</p>
<p>La un corner ulterior, Barca lovește mingea: o fază a lui Raphinha, mingea trece pe lângă Sommer, se duce în bara transversală și apoi intră în poartă”, a scris <span>tuttomercatoweb</span>.</p>

]]></description>
    </item>
    <item>
      <title>🚨 FC Barcelona – Inter Milano 3-3, în semifinalele Ligii Campionilor. Returul are loc pe 6 mai, pe San Siro</title>
      <link>https://www.prosport.ro/fotbal-extern/liga-campionilor/fc-barcelona-inter-milano-live-video-online-de-la-ora-2200-in-semifinalele-ligii-campionilor-catalanii-vor-revansa-dupa-dubla-de-cosmar-din-2010-echipele-probabile-20159067</link>
      <description><![CDATA[<img src="https://www.prosport.ro/wp-content/uploads/2025/04/FC-Barcelona-Inter-Milano-0-2-Live-Video-Online.jpg"/><br/><p>Meciul dintre FC Barcelona și FCSB are loc în semifinalele Ligii Campionilor, sezonul 2024/2025, iar partida este Live Video Online pe www.prosport.ro.</p>
<p>De asemenea, duelul programat pe Estadi Olímpic Lluís Companys poate fi urmărit și în direct la televizor pe posturile Digi Sport 1 și <span>Prima Sport 1</span>, începând cu ora 22:00.</p>
<h2><span>FC Barcelona – Inter Milano Live Video Online, de la ora 22:00, în semifinalele Ligii Campionilor</span></h2>
<p>Cele două forțe ale fotbalului mondial <span>se întâlnesc pentru a 13-a oară în Liga Campionilor</span>. Barcelona are palmares pozitiv, cu 6 victorii și 4 rezultate de egalitate, golaverajul fiind 17-10.</p>
<p>Cea mai dureroasă amintire pentru gazdele de azi datează din sezonul 2009/2010, când dubla manșă a contat tot pentru semifinale. În turul din Italia, Inter s-a impus cu 3-1 pe un teren care arăta ca o orezărie, udat din belșug înaintea partidei la „indicațiile prețioase” ale antrenorului portughez Jose Mourinho.</p>
<p>În manșa a doua, Barcelona a câștigat cu 1-0, chiar dacă Inter a jucat în inferioritate o oră, după eliminarea lui Thiago Motta. Singurul gol a fost marcat de Pique, în minutul 84.</p>
<p>Inter avea să câștige finala cu Bayern Muinchen jucată pe Santiago Bernabeu, cu 2-0, meci în care Cristi Chivu a fost titular, dar în minutul 68 i-a lăsat locul lui Dejan Stankjovic.</p>
<p>La momentul actual, Barcelona are un moral excelent, după ce a câștigat Cupei Spaniei, <span>învingând eterna rivală Real Madrid cu 3-2</span>, după prelungiri. În schimb, Inter a pierdut ultimele 3 meciuri fără marcheze: 0-1 cu Bologna, 0-3 cu AC Milan și 0-1 cu AS Roma.</p>
<p>Sunt absențe în ambele formații. Hansi Flick nu îi poate folosi pe Alejandro Balde, Marc Bernal, Marc Casado și Robert Lewandowski, iar Simone Inzaghi pe Benjamin Pavard, Joaquin Correa și Valentin Carboni.</p>
<h2><span>Declarațiile celor doi antrenori</span></h2>
<blockquote><p>„Ceea ce văd este că toată lumea este concentrată pe acest meci ce va urma, toată lumea știe cât de important este să ajungem în finala Ligii Campionilor.</p>
<p>De asemenea, această victorie împotriva lui Real Madrid este foarte importantă pentru moralul nostru, ne impulsionează. Știm că trebuie să muncim din greu pentru a ajunge în finală. Este un vis pentru toată lumea să fim aici, trebuie să rămânem concentrați.</p>
<p>Inter are o echipă în care unii jucători sunt la o vârstă la care poate este ultima ocazie pentru ei de a ajunge într-o finală și vor da 100%”, a declarat Hansi Flick.</p></blockquote>
<p>„Timp de 4 ani, acești jucători au făcut și continuă să facă lucruri extraordinare. Ceea ce s-a întâmplat săptămâna trecută nu șterge toată munca pe care am depus-o: am ajuns până aici, a fost un sezon palpitant și, deși am fi putut face mai bine în ultimele meciuri, suntem aici, concurând pentru aceste obiective după patru ani.</p>
<p>Așa că nu mă veți auzi niciodată vorbind de rău despre acești jucători sau despre club. Cu ei și cu fanii, am reușit să depășim chiar și cele mai optimiste așteptări în ultimii ani.</p>
<p>Când ești pe cale să joci o semifinală de Liga Campionilor, nu poți spune că este cel mai greu moment. Există mult entuziasm. Am avut o săptămână grea și trebuie să facem mai mult și mai bine, dar suntem încântați să jucăm meciul de mâine împotriva uneia dintre cele mai puternice și mai ofensive echipe.</p>
<p>Va trebui să facem sacrificii și să fim impecabili din punct de vedere tehnic. Va trebui să luăm în considerare multe lucruri împotriva unei echipe atât de puternice”, a spus Simone Inzaghi.</p>
<h2><span>Echipele probabile:</span></h2>
<p>Barcelona: Szczęsny – Koundé, Cubarsí, Iñigo Martínez, Gerard Martín – De Jong, Pedri – Yamal, Olmo, Raphinha – Ferran Torres.</p>
<p>Inter: Sommer – Augusto, Acerbi, Bastoni – Dumfries, Çalhanoğlu, Mkhitaryan, Barella, Dimarco – Lautaro Martínez, Thuram.</p>

]]></description>
    </item>
    <item>
      <title>Notele din Barcelona – Inter 3-3, o partidă fabuloasă. Cine a fost omul meciului</title>
      <link>https://www.prosport.ro/fotbal-extern/liga-campionilor/notele-din-barcelona-inter-3-3-o-partida-fabuloasa-cine-a-fost-omul-meciului-20159471</link>
      <description><![CDATA[<img src="https://www.prosport.ro/wp-content/uploads/2025/04/Notele-din-Barcelona-Inter-3-3.-Cine-a-fost-omul-meciului-si-cine-a-fost-marea-dezamagire-a-serii.jpg"/><br/><p>Barcelona și Inter s-au întâlnit miercuri, 30 aprilie 2025, în manșa tur a semifinalelor UEFA Champions League. A fost un meci extrem de încins în care catalanii au avut o revenire spectaculoasă de la 0-2. Oaspeții au fost la un pas să dea lovitura pe final, dar meciul s-a încheiat la egalitate, 3-3.</p>
<p>Calificarea se va decide în returul de pe San Siro, Milano peste o săptămână. Câștigătoarea se va duela cu <span>Arsenal sau PSG.</span> Parizienii pornesc cu prima șansă după victoria de pe Emirates Stadium, 1-0.</p>
<h2><span>Notele obținute de fotbaliști după Barcelona – Inter 3-3</span></h2>
<p>A fost o seară în care spectacolul a fost la el acasă în Liga Campionilor. <span>O seară cu șase goluri </span>în care fanii celor două echipe au trăit la cote maxime duelul extrem de încins între Barcelona și Inter.</p>
<p>Thuram a lovit primul pentru oaspeți cu o execuție fabuloasă din fața careului cu călcâiul, în secunda 30. 20 de minute mai târziu, Dumfries a dublat avantajul oaspeților și părea că se anunță dezastrul pentru elevii lui Hansi Flick. La doar 3 minute de la reușita lui Dumfries, Yamal a redus din diferență. Torres a restabilit egalitatea înainte de pauză.</p>
<p>Inter a revenit mai bine montată după pauză și Dumfries și-a trecut „dubla” în cont, în minutul 64. La următoarea fază, Raphinha a trimis un șut în forță deviat de Sommer în propria poartă.</p>
<p>Potrivit SofaScore, cel mai bun jucător de pe teren a fost Denzel Dumfries, fotbalist care și-a trecut de două ori numele pe tabelă în dreptul oaspeților, notat cu 9.0. La polul opus s-a aflat excentricul portar al catalanilor, Szczesny, notat cu 6.0, după ce a încasat trei goluri. Și Sommer a greșit la golul 3, dar a avut câteva intervenții fabuloase pe final de meci și a primit una din cele mai mari note de pe teren, 7.7.</p>
<p><span>Note jucători:</span></p>
<ul>
<li>Barcelona: Szczesny 6.0, Kounde 6.6, Cubarsi 6.3, Martinez 6.9, Martin 6.3, De Jong 7.5, Pedri 8.1, Yamal 8.4, Olmo 6.8, Raphinha 7.9, Torres 7.5, Garcia 6.8, Araujo 6.4, Lopez 6.9, Christensen 6.7, Gavi 6.8</li>
<li>Inter: Sommer 7.7, Bisseck 6.8, Acerbi 7.0, Bastoni 6.2, Dumfries 9.0, Barella 6.5, Calhanoglu 6.7, Mkhitaryan 6.7, Dimarco 6.7, Thuram 7.0, Martinez 6.4, Taremi 6.7, Augusto 6.7, Frattesi 6.6, Zielinski 6.7, Darmian 6.5</li>
</ul>

]]></description>
    </item>
  </channel>
</rss>
