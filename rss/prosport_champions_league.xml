<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Real Madrid, gata s-o transfere pe „vedeta” lui Arsenal! Suma colosală pe care o cer „tunarii”</title>
      <link>https://www.prosport.ro/fotbal-extern/real-madrid-gata-s-o-transfere-pe-vedeta-lui-arsenal-suma-colosala-pe-care-o-cer-tunarii-20162557</link>
      <description><![CDATA[<img src="https://www.prosport.ro/wp-content/uploads/2025/05/Real-Madrid-gata-s-o-transfere-pe-„vedeta-lui-Arsenal-Suma-colosala-pe-care-o-cer-„tunarii-1400x933.jpg"/><br/><p>Jurnaliștii francezi de la prestigioasa publicație L’Equipe au aflat că Real Madrid a demarat toate demersurile necesare pentru a o transfera pe „vedeta” lui Arsenal.</p>
<p>Fotbalistul mai are contract până la data de 30 iunie 2027, iar „tunarii cer o sumă colosală în schimbul lui: 100.000.000 de euro!</p>
<h2><span>Real Madrid, all-in pentru transferul lui William Saliba de la Arsenal! Clubul din Londra, dar și jucătorul, contactați de Florentino Perez</span></h2>
<p>Vestea că <span>Real Madrid va face tot posibilul în vara lui 2025 pentru a-l transfera pe William Saliba de la Arsenal</span> Londra circulă în presa internațională deja de câteva luni bune și inclusiv celebrul jurnalist Fabrizio Romano a confirmat faptul că interesul lui Florentino Perez pentru fundașul central francez este cât se poate de real.</p>
<p>Pe Santiago Bernabeu, <span>Saliba ar urma să găsească o comunitate importantă de internaționali francezi, iar Kylian Mbappe l-ar fi recomandat</span> deja personal conducerii. Însă, nu doar cu Mbappe se va întâlni Saliba în capitala Madridului, ci și cu Tchouameni, Camavinga sau Ferland Mendy, toți cu meciuri jucate în naționala Franței.</p>
<p>Iar după câteva luni de zvonuri continue, jurnaliștii de la prestigioasa publicație <span>L’Equipe</span> au făcut anunțul cel mare. Florentino Perez ar fi demarat toate demersurile necesare pentru a realiza transferul lui William Saliba în vara anului 2025 și atât reprezentanți ai clubului Arsenal, cât și ai fotbalistului au fost contactați pentru începerea negocierilor.</p>
<p>Conform sursei citate, William Saliba și-ar fi arătat deschiderea pentru un transfer la Real Madrid, însă în același timp nu este disperat să plece de la Arsenal, deoarece e încântat de proiect și are o relație foarte bună cu managerul Mikel Arteta. Așadar, în proporții foarte mari, negocierile vor depinde de cele două cluburi, iar L’Equipe susține că Arsenal nu ia în calcul posibilitatea de a-l vinde pe William Saliba pentru o sumă inferioară celei de 100.000.000 de euro.</p>
<p>Contractul stoperului francez cu „tunarii” mai este valabil până la data de 30 iunie 2027, însă Arsenal are și opțiunea de a-i prelungi înțelegerea pe încă un sezon. Și conform mai multor surse din presa internațională, această opțiune ar fi fost deja activată.</p>
<p>Așadar, este greu de crezut că Real Madrid îl va putea transfera pe Saliba fără le răsplătească pretențiile financiare londonezilor.</p>
<h2><span>William Saliba, aproape de borna celor 50 de meciuri jucate pentru Arsenal în 2024 – 2025</span></h2>
<p>William Saliba este unul dintre cei doi stâlpi ai defensivei de la Arsenal, alături de partenerul Gabriel Magalhaes, care s-a accidentat și nu va mai juca în acest sezon.</p>
<p>Saliba a bifat deja 48 de partide în stagiunea 2024 – 2025, în care a contribuit și cu două goluri, și cel mai probabil va depăși borna celor 50 de meciuri.</p>
<p>Arsenal mai are cel puțin un joc de disputat în UEFA Champions League, returul cu PSG din faza semifinalelor, plus alte trei partide importante în Premier League, care vor decide pe ce loc din clasament termină echipa.</p>
<p>Potrivit site-ului de specialitate Transfermarkt, cota de piață a lui William Saliba este de 80.000.000 de euro.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2ETjTJShwPA?si=qyjy6Rby6Zo3r0RA" title="YouTube video player" width="560"></iframe></p>

]]></description>
    </item>
    <item>
      <title>Adversarii FCSB din preliminariile Ligii Campionilor! E aproape completă lista</title>
      <link>https://www.prosport.ro/fotbal-extern/adversarii-fcsb-din-preliminariile-ligii-campionilor-e-aproape-completa-lista-20163100</link>
      <description><![CDATA[<img src="https://www.prosport.ro/wp-content/uploads/2025/05/Adversarii-FCSB-din-preliminariile-Ligii-Campionilor-E-aproape-completa-lista.jpg"/><br/><p>FCSB este la un pas de a-și apăra titlul cucerit sezonul trecut în Superliga și a aflat o mare parte din posibilii adversari pe care i-ar putea întâlni în drumul spre Liga Campionilor.</p>
<p>Au mai rămas trei meciuri de disputat în play-off, iar FCSB are un avans de patru puncte față de CFR. Cu o victorie în fața rivalei istorice, Dinamo, roș-albaștrii ar fi în proporție de 90% campioni în Superliga. Astfel, și-ar asigura din nou prezența în <span>preliminariile Ligii Campionilor</span> unde s-ar putea reîntâlni cu amatorii de la Virtus.</p>
<h2><span>Se cunosc 20 din cele 28 de echipe care vor lua startul în preliminariile Ligii Campionilor</span></h2>
<p>În cazul în care<span> FCSB va câștiga campionatul</span> în România pentru al doilea sezon la rând, va fi cap de serie în primele două tururi preliminare. Se cunosc deja 20 din cele 28 de echipe care se vor lupta pentru un loc în faza principală a celei mai râvnite competiții europene la nivel de club.</p>
<p>Primul tur va fi cel mai ușor de depășit de roș-albaștrii, acolo unde se pot duela din nou cu amatorii de la Virtus de care au trecut anul trecut cu 11-1, la general. Pe lângă campioana din San Marino, FCSB s-ar putea duela cu Floriana (Malta) sau Shelbourne (Irlanda), Inter Club D`Escaldes (Andorra) sau Differdange (Luxemburg) încă din primul tur.</p>
<p>Capii de serie din primul tur din Liga Campionilor sunt Ludogorets, Malmo, Zalgiris, RFS, Lincoln, KuPS, TNS, Drita, Breidablik, Linfield și Buducnost.</p>
<p>Posibilele adversare ale roș-albaștrilor se vor alege dintre, Inter Club D`Escaldes, Levadia Tallinn, Dinamo Minsk, Differdange, Iberia 1999, Vikingur, Shelbourne și Virtus.</p>
<p>FCSB, Shrendija, Milsami, Noah, Zrinjki și Olimpija Ljubljana sunt echipele aproape calificate în preliminarii, cu doar câteva etape rămase de jucat. Acestora li se pot alătura KuPS și New Saints în funcție de coeficientul celorlalte echipe.</p>
<p>Abia din turul trei pot începe problemele pentru roș-albaștri deoarece nu vor mai fi cap de serie. Sezonul trecut, Sparta Praga a eliminat echipa antrenată de Elias Charalambous în al treilea tur preliminar.</p>
<h2><span>Când încep meciurile din preliminariile sezonului 2025-2026</span></h2>
<p>Roș-albaștrii nu vor avea prea mult timp pentru relaxare. Sezonul acesta vor bifa 64 de meciuri oficiale, așa că și sezonul viitor se pot aștepta doar la meciuri din 3 în 3 zile. Pe 17 și 18 iunie are loc tragerea la sorți pentru primele două tururi preliminarii din cupele europene.</p>
<p>Pe 8 sau 9 iulie începe primul tur preliminar, manșa retur având loc pe 15, respectiv 16 iulie. Al doilea tur se va disputa pe 22 și 23 iulie, urmat de retur o săptămână mai târziu.</p>

]]></description>
    </item>
    <item>
      <title>Curaj nebun al lui Hansi Flick. Cine e puştiul de 17 ani pe care l-a convocat pentru meciul teribil de la Inter Milano</title>
      <link>https://www.prosport.ro/fotbal-extern/curaj-nebun-al-lui-hansi-flick-cine-e-pustiul-de-17-ani-pe-care-l-a-convocat-pentru-meciul-teribil-de-la-inter-milano-20163169</link>
      <description><![CDATA[<img src="https://www.prosport.ro/wp-content/uploads/2025/05/Curaj-nebun-al-lui-Hansi-Flick.-Cine-e-pustiul-de-17-ani-pe-care-l-a-convocat-pentru-meciul-teribil-de-la-Inter-Milano.jpg"/><br/><p>Hansi Flick riscă și convoacă un puști de doar 17 ani pentru returul „de foc” cu Inter Milano din Liga Campionilor.</p>
<p>FC Barcelona se pregătește pentru returul din semifinalele Ligii Campionilor. Presa din Spania scrie despre surpriza pregătită de Hansi Flick. Germanul l-a convocat pe Landry Farre, apreciind versatilitatea defensivă a fundașului.</p>
<h2><span>Câștigătorul Youth League, convocat la echipa de seniori a Barcelonei: mutare surpriză a lui Hansi Flick</span></h2>
<p>Zilele trecute, FC Barcelona se impunea în Liga Campionilor, în Youth League, acolo unde Landry Farre a avut o prestație spectaculoasă pe postul de fundaș stânga. În marea finală, echipa antrenată de Juliano Belletti a trecut de turcii de la Trabzonspor, 4-1.</p>
<p>Hansi Flick are un curaj nebun și pare că e gata să mizeze pe un tânăr jucător într-un moment extrem de important. FC Barcelona pregătește duelul cu Inter, după un tur spectaculos cu șase goluri.</p>
<p>Landry Farre face parte din aceiași generație cu <span>jucători ai catalanilor care au deja experiență</span> la echipa de seniori. Printre aceștia se numără Lamine Yamal sau Pau Cubarsi. Internaționalul de tineret spaniol se remarcă prin rezistență și polivalență în defensivă, dar și prin spiritul de sacrificiu de care a dat dovadă în acst sezon.</p>
<p>Povestea de viață a tânărului jucător e emoționantă. S-a născut în Costa de Fildeș și a fost adoptat de o familie din Spania. În prezent, e la al doilea sezon la echipa de juniori a catalanilor. În weekend a evoluat pentru echipa secundă, intrând la pauza meciului în locul lui Trilli. A avut o contribuție importantă la victoria echipei sale în fața celor de la Valladolid, 4-0.</p>
<h2><span>Farre, posibil înlocuitor pentru Kounde: titularul de drept s-a accidentat în meciul cu Inter</span></h2>
<p>Xavi Hernandez l-a mai chemat la prima echipă sezonul trecut, la doar 17 ani, dar ar putea debuta pe final de sezon sub comanda lui Hansi Flick, profitând de accidentarea lui Jules Kounde.</p>
<p class="" data-end="2896" data-start="2610">„Pentru început, nu ar fi deloc surprinzător ca Flick să continue să conteze pe Landry în finalul acestui sezon, mai ales ținând cont că Jules Kounde se află în continuare în recuperare după accidentarea suferită în meciul tur al semifinalei Ligii Campionilor împotriva lui Inter Milano.</p>
<p class="" data-end="3167" data-start="2898">Landry vrea să profite la maximum de această oportunitate și muncește din greu pentru a păstra încrederea lui Hansi Flick. Miza este mare: posibilitatea de a efectua pregătirea din presezon cu prima echipă a Barcelonei. Totuși, jucătorul din Martorell merge pas cu pas” notează <span>sport.es</span>.</p>
<ul>
<li data-end="3167" data-start="2898">300.000 de euro e cota de piață a fundașului dreapta, potrivit Transfermarkt.</li>
<li data-end="3167" data-start="2898">A bifat 27 de meciuri în acest sezon.</li>
</ul>
<p>FC Barcelona va face deplasarea, marți, la Milano pentru returul de pe San Siro. În tur, <span>partida s-a încheiat la egalitate, 3-3</span>. Câștigătoarea va disputa finala de la Munchen împotriva celor de la Arsenal, sau PSG. Parizienii pornesc cu avantaj minim, grație golului marcat în turul de pe „Emirates”.</p>

]]></description>
    </item>
    <item>
      <title>„Pe Yamal nu poți să-l compari cu Messi”. Adrian Mutu a dat verdictul între cei doi: „E mult mai bun”</title>
      <link>https://www.prosport.ro/fotbal-extern/liga-campionilor/pe-yamal-nu-poti-sa-l-compari-cu-messi-adrian-mutu-a-dat-verdictul-intre-cei-doi-e-mult-mai-bun-20161221</link>
      <description><![CDATA[<img src="https://www.prosport.ro/wp-content/uploads/2025/05/„Pe-Yamal-nu-poti-sa-l-compari-cu-Messi.-Adrian-Mutu-a-dat-verdictul-intre-cei-doi.-„E-mult-mai-bun-1400x772.jpg"/><br/><p>Fostul internațional Adrian Mutu a dat verdictul în privința tânărului superstar al celor de la FC Barcelona, Lamine Yamal. „Briliantul” susține că este exagerată comparația atacantului în vârstă de doar 17 ani cu fosta legendă a catalanilor, Lionel Messi.</p>
<p>Mutu a vorbit despre evoluția lui Yamal din meciul cu Inter, din manșa tur a semifinalelor Ligii Campionilor, în care cele două echipe au oferit un meci spectaculos și care s-a încheiat cu o remiză, scor 3-3.</p>
<h2><span>Adrian Mutu a dat verdictul în privința lui Lamine Yamal și spune că este exagerată comparația cu Lionel Messi: „Pe Yamal nu poți să-l compari cu Messi”</span></h2>
<p>Adrian Mutu a vorbit despre manșa tur a semifinalei Ligii Campionilor dintre FC Barcelona și Inter, în care ambele formații au jucat un fotbal spectaculos, iar rezultatul a fost unul surprinzător, scor 3-3 pe stadionul olimpic din orașul catalan. „Briliantul” l-a remarcat pe superstarul grupării „blaugrana”, Lamine Yamal, și a analizat evoluția sa din meciul cu „nerazzurri”.</p>
<p>Mutu consideră că este exagerată comparația atacantului în vârstă de doar 17 ani cu fosta legendă a Barcelonei, argentinianul Lionel Messi.</p>
<p>„Lamine Yamal a făcut un meci bun, spre foarte bun, totuși s-a terminat 3-3. Când se termină 3-3 te aștepți la altceva, nu de la Yamal, pentru că Yamal a avut, pe lângă gol, și câteva faze extraordinare. Totuși am apreciat și jocul Interului, care, la un moment dat, putea să și câștige meciul. A fost un meci într-adevăr spectaculos, un meci care s-a ridicat la nivelul competiției. A fost un meci în care Barcelona, ca întotdeauna, de mulți ani încoace conduce jocul, prin posesie și așa mai departe, domine adversarul, iar Inter… Ceea ce a acceptat, cred că și asta e jocul lor, să se apere foarte bine și să plece pe contraatac. Inter e o echipă solidă, o echipă bună! M-am uitat cât de umili erau jucătorii lui Inter, acceptând faptul că Barcelona e o echipă de la care e greu să iei posesia, și să apărau și să sacrificau pentru a putea pleca pe contraatac cât mai bine. Au avut câteva contraatacuri senzaționale, în afară de golul Thuram.</p>
<p>Golul lui Thuram a fost senzațional, o capodoperă, o execuție fantastică. Am dat și eu goluri cu călcâiul în carieră. Unul l-am dat cu Cehia, scor 2-0. Centrarea a venit de la Dorinel, sau Dorinel i-a dat o pasă lui Florentin Petre… Nu mai țin minte. A fost golul doi cu Cehia, când am bătut 2-0 la Constanța și ne-am calificat la Europene, când am dat cu călcâiul. (Ce simți când dai gol cu călcâiul?) Pentru mine, dar și pentru toți fotbaliștii, normal că te simți așa puțin… La nivel emoțional, la nivel mental, ai foarte mare încredere că ți-a ieșit o execuție de genul ăla. Dar pentru un atacant nu contează cum înscrie, important este să fie gol. Bineînțeles că frumusețea unui gol te ajută la nivel de încredere, ai mai multă încredere decât un gol așa cu cârja, așa cum îi spunem noi. Golul rămâne gol! Uite, chiar mi-a părut rău și nu înțeleg regula asta, de ce nu i-au dat golul lui Raphinha?</p>
<p>Chiar dacă a venit din bară în capul lui Sommer și după aia a intrat. Golul acela trebuia să fie a lui Raphinha, ce să mai? Cum să pui autogol la golul acela fantastic? Îi iei lui Raphina un gol de genul acela, care a fost un gol superb, și e nedrept! Are intenție de a trage la poartă, bine, are noroc și de bară, dar dacă era vorba de un apărător puteam spune că e autogol, dar la portar e altceva. Îl certam puțin aseară pe Lamine Yamal, pentru că dacă eram în situația aia spuneam că un 4-3 e mai bun decât 3-3. Indiscutabil, Lamine Yamal e foarte bun la vârsta lui. E normal să se facă comparații între el și Messi sau Ronaldo. Nu e important ce cred eu, dar ce arată acum Lamine Yamal e ceva fantastic! I se proiectează un viitor de a fi unul dintre cei mai buni din istoria acestui sport. Nu contează dacă Messi era sau nu la nivelul acesta la vârsta lui Yamal. Eu cred că pe Yamal îl putem compara cu Messi și Ronaldo abia când se lasă de acest sport. Au făcut oamenii o analiză. Messi, la vârsta lui Yamal, a câștigat mai multe trofee, avea vreo 4.</p>
<p>Singurul capitol la care Yamal l-a bătut este la assisturi, Yamal are vreo 40 și ceva, iar Messi avea în jur de 14. În rest, la goluri e Messi, la trofee e Messi. Pe Yamal nu poți să-l compari cu Messi, pentru că Messi era mult mai bun. Mai sunt și alții, nu e doar el. Are toate șansele să devină cel mai bun fotbalist din lume, așa cum are și toate șansele să dispară în 2 ani. A dispărut Ronaldinho, despre ce vorbim? La nivel de dribling nu se compară niciunul cu Ronaldinho. După 4 ani, la revedere! Talentul și valoarea nu stau neapărat în evoluțiile de moment, ci în constanța pe care o ai de-a lungul carierei”, a declarat Adrian Mutu, pentru Fanatik.</p>
<h2><span>FC Barcelona, în cursă pentru finala Ligii Campionilor</span></h2>
<p>FC Barcelona a remizat, scor 3-3, în prima manșă a semifinalelor Ligii Campionilor împotriva Interului, la capătul unui meci spectaculos, în care trupa lui Simone Inzaghi a început ca din tun și a marcat încă din primul minut al meciului, prin reușita lui Marcus Thuram. Catalanii sunt încrezători că se pot impune în returul de pe San Siro și că vor prinde un loc în finala de la Munchen, de pe 31 mai.</p>

]]></description>
    </item>
    <item>
      <title>„Bagă 20.000.000 de euro în transferuri pentru Liga Campionilor”. Gigi Becali s-a panicat când l-a auzit pe Dumitrescu: „Mai glumim şi noi, Ilie”</title>
      <link>https://www.prosport.ro/fotbal-extern/liga-campionilor/baga-20-000-000-de-euro-in-transferuri-pentru-liga-campionilor-gigi-becali-s-a-panicat-cand-l-a-auzit-pe-dumitrescu-mai-glumim-si-noi-ilie-20160515</link>
      <description><![CDATA[<img src="https://www.prosport.ro/wp-content/uploads/2025/05/„Baga-20.000.000-de-euro-in-transferuri-pentru-Liga-Campionilor.-Gigi-Becali-s-a-panicat-cand-l-a-auzit-pe-Dumitrescu.-„Mai-glumim-si-noi-Ilie-1400x761.jpg"/><br/><p>FCSB este foarte aproape de al doilea titlu de campioană consecutiv, iar Gigi Becali se gândește deja la transferurile cu care vrea să atace calificarea în grupele Ligii Campionilor.</p>
<p>Finanțatorul „roș-albaștrilor” s-a repliat imediat într-un dialog în direct cu Ilie Dumitrescu, atunci când fostul mare internațional român i-a cerut să investească 20.000.000 de euro în jucători noi.</p>
<h2><span>Gigi Becali s-a repliat instant atunci când Ilie Dumitrescu i-a cerut să investească 20 de milioane de euro în transferuri</span></h2>
<p>FCSB este pe cale să pună mâna pe al doilea titlu de campioană consecutiv în Superligă. Trupa lui Elias Charalambous are 6 puncte avans în fruntea clasamentului, cu 4 etape înainte de final, iar Gigi Becali și-a creionat deja <span>lista de jucători cu care vrea să atace grupele UEFA Champions League</span>.</p>
<p>Nu mai că, latifundiarul din Pipera „a dat-o imediat la întors” într-un dialog în direct cu Ilie Dumitrescu, atunci când membrul Generației de Aur i-a cerut să investească 20.000.000 de euro în jucători noi.</p>
<p>Patronul de la FCSB a anunțat totodată că visează să se dueleze cu Barcelona în faza grupei celei mai importante competiții intercluburi a Europei, unde să dea peste puștiul-minune Lamine Yamal.</p>
<p>„Ilie, la anul, pe vremea asta, poate te uiți la televizor să vezi cine va câștiga pentru calificarea în finala de Champions League, Paris Saint Germain sau FCSB. O să vedeți voi! Ne vedem la anul (n.r. – în Champions League), dar în situația asta, pe vremea asta. Vreau să joc cu Lamine Yamal. Păi, nu vreau în grupe, vreau în sferturi. De ce să dau 20 milioane de euro, când pot să dau mai puțin? Lasă, stai tu liniștit. O să vezi, tu, Ilie”, a spus Gigi Becali la <span>DigiSport</span>.</p>
<p>„Adică în fazele superioare, sferturi, nu? Hai să o luăm pas cu pas. Hai mai întâi să te califici în grupe și mai vedem. Păi, poți juca și în grupe cu Lamine Yamal. Păi, dă 15-20 de milioane de euro și fă transferuri, pentru că altfel nu ai cum să ajungi acolo. Eu sunt convins că vrei să întărești lotul în anumite poziții, vrei să iei tot ce e mai bun. Mitriță are 16 goluri, spre exemplu. Ca să joci la nivelul ăla, acolo, nu-ți asigură nimeni faptul că ajungi în grupă cu Mitriță, cu Louis Munteanu, dar cu ei te lupti, da”, a replicat analistul Ilie Dumitrescu.</p>
<p>„Bine, mă, Ilie, mai glumesc și eu. Mai glumim și noi, Ilie, dar în grupe vreau să ajung”, a conchis patronul de la FCSB.</p>
<p><img alt="" class="size-full wp-image-20157916" decoding="async" fetchpriority="high" height="960" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/04/Gigi-Becali-reactie-despre-donatia-FCSB-catre-PSD-partid-pentru-care-a-candidat-Hategan-„Au-gasit-o-portita-in-lege.jpg" srcset="https://www.prosport.ro/wp-content/uploads/2025/04/Gigi-Becali-reactie-despre-donatia-FCSB-catre-PSD-partid-pentru-care-a-candidat-Hategan-„Au-gasit-o-portita-in-lege.jpg 1280w, https://www.prosport.ro/wp-content/uploads/2025/04/Gigi-Becali-reactie-despre-donatia-FCSB-catre-PSD-partid-pentru-care-a-candidat-Hategan-„Au-gasit-o-portita-in-lege-768x576.jpg 768w" width="1280"/></p>
<h2><span>Maxim 4-5 jucători, câte unul în fiecare compartiment</span></h2>
<p>La o zi după succesul cu Rapid, care i-a asigurat, în mare proporție, un nou titlu de campion, Gigi Becali a dezvăluit care sunt <span>posturile din echipă ce vor fi întărite</span> în vederea noului sezon. Maxim 4-5 jucători, câte unul pentru fiecare compartiment. La aceștia se adaugă și fotbaliștii care revin după accidentări, ca Lixandru, Tavi Popescu și Darius Olaru.</p>
<p>„Echipa aceasta, plus două-trei plombe… Noi avem coeficientul mare, ne ducem până în play-off cap de serie. Mai iau un atacant, un mijlocaş, fundaş central, poate chiar 2, deci vreo 4-5 jucători.</p>
<p>Îl mai avem şi pe Olaru, pe Lixandru. Am ajuns în situaţia în care Lixandru, jucător de bază, n-a jucat, Olaru n-a jucat, Tavi Popescu n-a jucat”, a anunțat Gigi Becali.</p>

]]></description>
    </item>
  </channel>
</rss>
