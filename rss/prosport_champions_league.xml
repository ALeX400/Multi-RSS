<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ioan Andone, despre Cristi Chivu: „Nu cred că va câștiga Liga Campionilor sau titlul”</title>
      <link>https://www.prosport.ro/fotbal-extern/campionate-externe/italia/ioan-andone-despre-cristi-chivu-nu-cred-ca-va-castiga-liga-campionilor-sau-titlul-20276213</link>
      <description><![CDATA[<img src="https://www.prosport.ro//wp-content/uploads/2025/09/Ioan-Andone-despre-Cristi-Chivu-1400x933.jpg"/><br/><p>Ioan Andone urmărește cu atenție parcursul pe care Inter Milano îl are sub comanda lui Cristi Chivu și a dat un verdict despre tehnicianul român, care a debutat cu o victorie în UEFA Champions League.</p>
<p>Experimentatul tehnician este de părere că Inter Milano, cu Cristi Chivu antrenor, nu va reuși să cucerească trofeul UEFA Champions League sau titlul în Italia în acest sezon competițional.</p>
<h2><span>Ioan Andone, verdict despre Cristi Chivu</span></h2>
<p>Ioan Andone a dat un verdict clar despre <span>Cristi Chivu, antrenorul celor de la Inter Milano</span>. Experimentatul tehnician este de părere că gigantul din Serie A nu va reușit să cucerească trofeul <span>UEFA Champions League </span>sau titlul în Italia în acest sezon competițional, dar are încredere că Cristi Chivu va reuși să ducă echipa în top 3 în Italia.</p>
<p>„Mi-a părut atât de rău cu a pierdut cu Juventus. Am văzut și meciul cu Udinese, se întâmplă şi accidente, cu Juventus au jucat bine. Şi acum au jucat bine, cu toate că Ajax, mama ce echipă bună. Încet, încet Ajaxul urcă.</p>
<p>(n.r. Îl vedeţi pe Chivu să se bată la Champions League?) Greu de crezut. E altceva, e altceva, cu Chivu, aşteptăm să vedem. Mi-aş dori să-l văd în finală, asta mi-aș dori eu, ca român, ca fost fotbalist.</p>
<p>(n.r. Sau să ia titlul în Italia?) Ar fi ideal, dar Napoli e foarte tare. Încă nu poţi să spui de un stil Chivu. Eu cred că s-a impus, nu pot să spun ce stil are încă, dar cred că s-a impus, nu a antrenat atât de mult să fac o comparatie, vedem după primul an.</p>
<p>Dacă reușește la Inter, poate nu să ia campionatul, să aibă un parcurs foarte bun în UCL şi să aibă o clasare în primele 3, cred că e in regula. Primul an la o echipa de top”, a declarat Ioan Andone, conform<span> as.ro</span>.</p>
<h2><span>Cristi Chivu nu vine la națională</span></h2>
<p>Întrebat dacă Cristi Chivu reprezintă o soluție pentru banca tehnică a echipei naționale a României, Ioan Andone nu a stat prea mult pe gânduri și a dat un răspuns clar. Acesta consideră că, cel puțin în acest moment, tânărul antrenor nu este interesat de o astfel de experiență.</p>
<p>„(n.r. Îl vedeti pe viitor la naţională?) Nu cred că vine, el putea acum să vină. Putea să vină la Rapid, am înţeles că au fost negocieri cu Rapid şi n-a acceptat”, a mai spus Ioan Andone, conform sursei menționate anterior.</p>

]]></description>
    </item>
    <item>
      <title>Suporterii lui PSV au reacționat după ce Dennis Man a dat pasa la golul victoriei: „I-a pus-o pe un platou de argint!”</title>
      <link>https://www.prosport.ro/fotbal-extern/suporterii-lui-psv-au-reactionat-dupa-ce-dennis-man-a-dat-pasa-la-golul-victoriei-i-a-pus-o-pe-un-platou-de-argint-20284669</link>
      <description><![CDATA[<img src="https://www.prosport.ro//wp-content/uploads/2025/09/Suporterii-lui-PSV-au-reactionat-dupa-ce-Dennis-Man-a-dat-pasa-la-golul-victoriei-„I-a-pus-o-pe-un-platou-de-argint-1400x874.png"/><br/><p>Sâmbătă, 27 septembrie, Dennis Man (27 de ani) a pasat decisiv la golul victoriei din partida Excelsior – PSV Eindhoven 1-2 și i-a impresionat pe suporterii olandezi.</p>
<p>Internaționalul român a pătruns superb în careul advers, după care i-a pasat în centru lui Ismael Saibari (24), care a îndeplinit o simplă formalitate și a împins balonul în plasă.</p>
<h2><span>PSV a învins-o pe Excelsior datorită lui Dennis Man, iar suporterii știu asta! Cum au descris acțiunea românului din finalul partidei</span></h2>
<p><span>Dennis Man a fost trimis pe teren în minutul 70 al disputei Excelsior – PSV 1-2 și la doar două minute distanță a dat o pasă de gol</span> extrem de importantă. Este vorba despre reușita lui Ismael Saibari, din minutul 72, care a stabilit și scorul final al confruntării și le-a permis oaspeților să plece acasă cu toate cele trei puncte în cont.</p>
<p>Man a avut o incursiune superbă în flancul drept, a pătruns în careu și, deși putea încerca să finalizeze chiar el, a dat dovadă de altruism și l-a servit în centru pe Saibari. Acesta a rămas cu toată poarta goală în față și nu a făcut decât să împingă balonul în plasă.</p>
<p>Suporterii lui PSV Eindhoven și-au dat seama că golul victoriei de pe terenul lui Excelsior a fost creația lui Man și au evidențiat acest lucru:</p>
<p>„Intrat de pe banca de rezerve și aflat la prima atingere, Dennis Man a pătruns cu mingea în careu foarte lejer și apoi i-a pus-o pe un platou de argint lui Ismael Saibari. Internaționalul marocan a ratat mai multe ocazii pe parcursul partidei, dar de data aceasta a primit mingea cu poarta goală și a fost sigur că va aduce această victorie extrem de importantă”, se arată pe <span>PSV.Supporters.nl</span>.</p>
<h2><span>Peter Bosz, antrenorul lui PSV, a avut și el cuvinte de laudă pentru Dennis Man</span></h2>
<p>Faptul că victoria de la Excelsior a fost obținută datorită lui Dennis Man <span>a fost remarcat și de antrenorul Peter Bosz</span>, care l-a certat ușor pe Ismael Saibari pentru ocaziile ratate anterior golului.</p>
<p>„Este foarte pozitiv faptul că Ismael ajunge des în poziții de gol, dar uneori este prea impulsiv. Trebuie să-și păstreze calmul pentru a trimite mingea în poartă. De data aceasta nu a fost atât de dificil, deoarece Dennis a făcut o treabă excelentă. Dacă Ismael va reuși acest lucru (n.r. – să fie mai calm), va marca mult mai mult. Cu siguranță va reuși. Astăzi a avut și ocazii mari”, a declarat Peter Bosz, citat de <span>Vi.nl</span>.</p>
<p>Dennis Man a jucat 4 meciuri pentru PSV Eindhoven, iar pasa decisivă de sâmbătă seară a fost prima sa contribuție ofensivă adusă în tricoul olandezilor.</p>
<p>Potrivit site-ului de specialitate Transfermarkt, cota de piață a lui Dennis Man este de 10 milioane de euro.</p>

]]></description>
    </item>
    <item>
      <title>Manchester City – Napoli 2-0, dubla lui Rashford a adus 3 puncte Barcelonei, victorii la scor pentru Eintracht și Sporting</title>
      <link>https://www.prosport.ro/fotbal-extern/liga-campionilor/manchester-city-napoli-2-0-dubla-lui-rashford-a-adus-3-puncte-barcelonei-victorii-la-scor-pentru-eintracht-si-sporting-20276117</link>
      <description><![CDATA[<img src="https://www.prosport.ro//wp-content/uploads/2025/09/Manchester-City-–-Napoli-2-0-dubla-lui-Rashford-a-adus-3-puncte-Barcelonei-victorii-la-scor-pentru-Eintracht-si-Sporting.jpg"/><br/><p>Liga Campionilor are același format ca în sezonul precedent, cu toate echipele în aceeași grupă. Fiecare formație va juca opt partide și se va alcătui un clasament general.</p>
<p>Ultimele 6 meciuri din noul sezon al Ligii Campionilor au loc în cursul zilei de azi, joi, 18 septembrie, Manchester City – Napoli este cea mai interesantă confruntare.</p>
<h2><span>Seara în care au loc ultimele partide din prima etapă a grupei Ligii Campionilor</span></h2>
<p>De la ora 19:45 se joacă partidele FC Copenhaga – Bayer Leverkusen și Brugge – Monaco, iar de la 22:00 au loc confruntările Manchester City – Napoli, Newcastle United – Barcelona, Eintracht Frankfurt – Galatasaray și Sporting Lisabona – Kairat Almaty.</p>
<p>La nivelul dificultății, pentru Napoli se adaugă forma <span>atacantului lui City, Erling Haaland</span>. Pe lângă cele 5 goluri marcate în 4 meciuri din Premier League în acest sezon (inclusiv două împotriva lui Manchester United weekendul trecut) Haaland a marcat 49 de goluri în cele 48 de apariții în UEFA Champions League.</p>
<p>Un gol împotriva lui Napoli l-ar transforma în jucătorul care ajunge cel mai rapid la 50 de goluri, făcând acest lucru în 49 de meciuri. Recordul este deținut de Ruud van Nistelrooy, care a avut nevoie de 62 de meciuri.</p>
<p>City găzduiește o echipă italiană în prima etapă a Ligii Campionilor pentru al doilea sezon consecutiv, după ce și-au început campania acum un an cu o remiză fără goluri împotriva lui Inter Milano.</p>
<p>Napoli este un test important, City fiind neînvinsă în 21 de meciuri din faza grupelor europene pe teren propriu. La rândul său, Napoli nu a câștigat în ultimele zece meciuri în deplasare împotriva unor echipe engleze în competițiile UEFA.</p>
<h2><span>De Bruyne va fi pentru prima dată adversar al lui Manchester City, pe stadionul unde a câștigat 6 titluri de campion</span></h2>
<p>Așa cum se întâmplă adesea cu Guardiola, echipa lui este mai puțin ușor de prezis. Acest lucru se reflectă în presa engleză, care dă o mulțime de sugestii despre ce ar putea alinia tehnicianul spaniol.</p>
<p>Sports Illustrated anticipează că Nico González va fi mijlocașul din fața lui Rodri, în timp ce Aké îl va înlocui pe Dias în detrimentul lui Gvardiol în defensivă. În atac nu există un loc de start pentru Bernardo Silva și Savinho, deoarece Doku și Bobb sunt recomandați pentru zonele laterale.</p>
<p>Conte este un tactician perspicace și se va bucura să se înfrunte cu Guardiola. City adoră să-și înghesuie adversarii, dar Conte trebuie să găsească un echilibru între a-i ține sub control și a oferi vedetelor lui șansa de a străluci.</p>
<p>Sports Illustrated sugerează o formație 4-1-4-1, cu Stanislav Lobotka protejând fundașii, iar Hojlund, împrumutat de United, va fi susținut în atac de mijlocașii ofensivi De Bryune, McTominay și Politano.</p>
<p>Pentru de Bruyne, partida va fi una cu o importantă încărcătură emoțională. El a ajuns la Manchester City în 2015, de la Wolfsburg, iar <span>în deceniul scurs de atunci</span> a jucat 422 de meciuri în toate competițiile, marcând 108 goluri.</p>
<p>Va fi pentru prima dată adversar al „cetățenilor” și nu oriunde, ci pe stadionul unde a câștigat 6 titluri de campion. Alte trofee pe care le are în palmares sunt Cupa Angliei de două ori, Cupa Ligii de 5 ori, Liga Campionilor, Supercupa Europei și CM al cluburilor, toate trei în sezonul 2022/2023.</p>

]]></description>
    </item>
    <item>
      <title>L-au prins pe Luis Enrique! L-au filmat când a făcut „manevra NFL”, care e ilegală în Champions League</title>
      <link>https://www.prosport.ro/fotbal-extern/liga-campionilor/l-au-prins-pe-luis-enrique-l-au-filmat-cand-a-facut-manevra-nfl-care-e-ilegala-in-champions-league-20276008</link>
      <description><![CDATA[<img src="https://www.prosport.ro//wp-content/uploads/2025/09/L-au-prins-pe-Luis-Enrique-L-au-filmat-cand-a-facut-„manevra-NFL-care-e-ilegala-in-Champions-League-1400x933.jpg"/><br/><p>Luis Enrique este prins într-o uriașă controversă, după ce a apelat la o tactică din fotbalul american pentru a-și antrena elevii. Tehnicianul spaniol ar putea fi pedepsit de UEFA pentru decizia de a sta la loja presei în prima repriză, pentru a vedea jocul mai bine.</p>
<p>Paris Saint-Germain s-a impus cu scorul de 4-0 împotriva celor de la Atalanta în prima rundă a grupei XXL de Liga Campionilor. Cum <span>meciul a fost unul fără cusur pentru parizieni</span>, atenția publicului s-a îndreptat spre Luis Enrique, care a apelat la o tehnică din NFL pentru a obține un avantaj în meciul cu italienii.</p>
<h2><span>Luis Enrique a adoptat o tehnică NFL pentru a învinge Atalanta</span></h2>
<p>Tehnicianul spaniol al celor de la PSG a apelat la un truc ingenios în <span>prima repriză a meciului cu Atalanta</span>. Luis Enrique a decis să privească meciul din loja presei pentru a vedea mai bine jocul elevilor lui, dar regulamentul UEFA interzice acest aspect.</p>
<p>Spaniolul a fost văzut în lojele stadionului Parc de Princes cu brațul strâns legat de corp, după ce a suferit o fractură de claviculă, cu o pereche de căști mari pe urechi și un computer în față. Luis Enrique a apelat la acest truc pentru a vedea meciul mai bine din punct de vedere tactic.</p>
<p>Procedura este frecvent utilizată în liga de fotbal american NFL, dar și în turneele de rugby, mai ales la Turneul celor Șase Națiuni. Spaniolul a declarat că a ales să facă asta pentru a aduna informații valoroase pe care să le transmită elevilor săi la pauză.</p>
<p>„Repet ceea ce am făcut în ultimul meci pentru că, de sus, adun o mulțime de informații pe care le pot folosi la pauză. Nu o voi face în deplasare pentru ca integritatea mea fizică să nu fie pusă în pericol.</p>
<p>E foarte diferit să urmărești meciul stând jos. Discuția mea de la pauză împotriva lui Lens a fost total diferită pentru că am fost mai deschis de sus. Am văzut lucruri de îmbunătățit, unele greșeli. Am crezut mult timp că putem contribui cu ceva mai mult la performanță noastră și sunt întotdeauna deschis la orice poate îmbunătăți asta”, a spus Luis Enrique despre decizia sa din meciul cu Atalanta.</p>
<h2><span>Regulamentele interzic practica aleasă de Luis Enrique</span></h2>
<p>Totuși, măsura este interzisă la nivel european, dar și în țara sa natală, Spania. Regulamentele din statul iberic specifică că doar în cazurile de forță majoră se poate proceda astfel, ori, în orice alt caz, antrenorul trebuie să stea doar pe bancă.</p>
<p>„Cu excepția cazurilor de forță majoră, antrenorul principal trebuie să fie prezent la antrenamentele și meciurile jucate de echipa sa în orice competiție, apărând ca atare pe foaia de marcaj corespunzătoare și ocupându-și poziția pe banca de rezerve în timpul meciului”, scriu regulamentele Federației Regale Spaniole de Fotbal.</p>
<p>Totuși, regulamentul UEFA este puțin ambiguu cu privire la ceea ce a făcut Luis Enrique, astfel că ar putea scăpa de pedeapsă dacă federalii vor judeca în litera legii. Forul fotbalistic european nu specifică nimic despre prezența obligatorie a antrenorului pe banca tehnică pe tot parcursul meciului.</p>
<p>„Cei 15 oficiali de echipă și cei 12 jucători de rezervă indicați pe foaia de meci, adică un total de 27 de persoane, pot sta pe banca echipei. Dacă banca are mai puțin de 27 de locuri, numărul rămas de locuri trebuie să fie amplasat într-o parte a fiecărei bănci, cu acces la vestiare. Acestea trebuie să fie separate de publicul larg și, de preferință, acoperite.</p>
<p>Dispunerea trebuie să fie aceeași pentru ambele echipe. Toți jucătorii de rezervă și medicul echipei indicați pe foaia de joc trebuie să stea pe bancă în timpul meciului”, scriu regulamentele celor de la UEFA.</p>

]]></description>
    </item>
    <item>
      <title>„Cum vi se pare că a apărut numele unui posibil antrenor nou?”. Reacția lui Cristi Chivu a stârnit râsetele tuturor și are legătură cu soția Adelina</title>
      <link>https://www.prosport.ro/fotbal-extern/liga-campionilor/cum-vi-se-pare-ca-a-aparut-numele-unui-posibil-antrenor-nou-reactia-lui-cristi-chivu-a-starnit-rasetele-tuturor-si-are-legatura-cu-sotia-adelina-20276041</link>
      <description><![CDATA[<img src="https://www.prosport.ro//wp-content/uploads/2025/09/Reactia-lui-Cristi-Chivu-a-starnit-rasetele-tuturor-si-are-legatura-cu-sotia-Adelina-1400x933.jpg"/><br/><p>Cristi Chivu a oferit o reacție care a stârnit râsetele tuturor celor prezenți în momentul în care a fost întrebat despre o posibilă despărțire de Inter Milano, având în vedere că s-a speculat deja numele unui nou antrenor pentru gruparea din Serie A.</p>
<p>Reamintim că echipa tehnicianului român a debutat cu o victorie în noul sezon de UEFA Champions League. Inter Milano s-a impus, scor 0-2, pe terenul celor de la Ajax Amsterdam.</p>
<h2><span>Cristi Chivu, reacție care a stârnit amuzament</span></h2>
<p><span>Inter Milano a debutat cu o victorie în noul sezon de UEFA Champions League</span>. Echipa pregătită de Cristi Chivu s-a impus, scor 0-2, pe terenul celor de la Ajax Amsterdam, în prima etapă din faza principală.</p>
<p>Având în vedere că Inter Milano a pierdut ultimele două etape disputate în Serie A, au apărut deja variante pentru înlocuirea tehnicianului român. Imediat după victoria cu Ajax, Cristi Chivu a fost întrebat despre acest lucru și a oferit o declarație care a stârnit râsetele celor prezenți.</p>
<p>„(Cum vi se pare că a apărut numele unui posibil antrenor nou?) Aud mereu aceleași întrebări. (Vrei să spui că sunt banal?) Nu, nu, am respect. Dar și soția mea este jurnalistă…(n.r. – râde)”, a spus Cristi Chivu, conform <span>goal.com</span>.</p>
<h2><span>Cristi Chivu și-a lăudat jucătorii după victoria cu Ajax</span></h2>
<p><span>Cristi Chivu s-a arătat mulțumit</span> de jocul prestat de elevii săi în fața celor de la Ajax Amsterdam. Tehnicianul român a fost impresionat de maturitatea de care au dat dovadă fotbaliștii pe care îi pregătește și l-a lăudat și pe Esposito, cel care a debutat în UEFA Champions League în meciul pe care Inter Milano l-a câștigat cu scorul de 2-0.</p>
<p>„Am dat dovadă de multă maturitate, este întotdeauna important să începem bine competiția. Mi-a plăcut maturitatea, am fost în cea mai mare parte a meciului în jumătatea lor. Echipa vrea să joace bine, să recupereze. Trebuie să le dăm credit acestor băieți, sunt excepționali.</p>
<p>(n.r. – despre Esposito) Un om adevărat, un jucător care merită laudele noastre pentru modul în care se antrenează și pentru modul în care s-a adaptat la această realitate. Chiar și în seara asta, în primul său meci din Liga Campionilor la vârsta lui, a jucat grozav. Pentru mine, cartea de identitate nu există”, a mai precizat Cristi Chivu, conform sursei menționate anterior.</p>

]]></description>
    </item>
  </channel>
</rss>
