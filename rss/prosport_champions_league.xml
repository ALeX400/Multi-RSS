<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Primul transfer de top al Barcelonei e ca şi rezolvat. Starul rivalei e aşteptat să semneze</title>
      <link>https://www.prosport.ro/fotbal-extern/primul-transfer-de-top-al-barcelonei-e-ca-si-rezolvat-starul-rivalei-e-asteptat-sa-semneze-20185165</link>
      <description><![CDATA[<img src="https://www.prosport.ro/wp-content/uploads/2025/06/Primul-transfer-de-top-al-Barcelonei-e-ca-si-rezolvat.-Starul-rivalei-e-asteptat-sa-semneze.webp"/><br/><p>Jurnaliștii spanioli de la Mundo Deportivo au anunțat primul transfer de top al Barcelonei din fereastra de mercato a verii.</p>
<p>Potrivit informațiilor deținute de iberici, tranzacția e ca și realizată, iar starul rivalei e așteptat să semneze pe parcursul săptămânii următoare.</p>
<h2><span>Portarul Joan Garcia va fi primul transfer al verii de la FC Barcelona, anunță Mundo Deportivo</span></h2>
<p>FC Barcelona, campioana sezonului 2024 – 2025 din La Liga, intenționează să se întărească în perioada imediat următoare, din dorința de a-și apăra titlul la finalul stagiunii viitoare și de a putea ataca și UEFA Champions League în același timp.</p>
<p>Jurnaliștii spanioli au aflat că <span>Hansi Flick va miza pe o rețetă mixtă, anume va continua să promoveze fenomene din cadrul academiei FC Barcelona, pe modelul Lamine Yamal</span>, dar în același timp va investi și în achiziții. Un fotbalist despre care s-a scris că <span>ar fi în vizorul Barcelonei este atacantul Julian Alvarez</span>, trecut pe la Manchester City și aflat în prezent la Atletico Madrid.</p>
<p>Însă, până când discuțiile pentru acesta vor fi confirmate sau infirmate, catalanii aproape că au dat o primă lovitură. Jurnaliștii de la <span>Mundo Deportivo</span> au aflat care va fi primul transfer al verii de la FC Barcelona, iar acesta este reprezentat de un portar. E vorba de Joan Garcia, goalkeeper în vârstă de 24 de ani de la rivala Espanyol, pe care în ultimele luni l-au monitorizat și Manchester City, dar și alte cluburi cu pretenții ale Europei.</p>
<p>Mundo Deportivo susține că fotbalistul a decis deja să o pună pe Barcelona în topul preferințelor sale și, de asemenea, catalanii ar fi hotărât pe plan intern să îl aducă pe Camp Nou. Astfel, mai toate detaliile ar fi fost puse la punct, iar Joan Garcia ar trebui să semneze, dacă nimic surprinzător nu apare pe ultima sută de metri, în săptămâna 2 – 8 iunie 2025.</p>
<blockquote><p>FC Barcelona vrea să-l transfere pe Joan Garcia și lucrează pentru acest obiectiv zilnic. Clubul catalan e convins că tranzacția se va încheia curând, chiar săptămâna viitoare, având în vedere că, potrivit rapoartelor lor, jucătorul înclină din ce în ce mai mult spre oferta Barcelonei”, se arată pe Mundo Deportivo.</p></blockquote>
<h2><span>Statisticile lui Joan Garcia din sezonul 2024 – 2025</span></h2>
<p>Ibericii susțin că portarul este foarte atras de proiectul de viitor de la FC Barcelona, din care fac parte o mulțime de jucători tineri și cu enorm de mult talent, precum Lamine Yamal și Pedri. De asemenea, pe Camp Nou va găsi și fotbaliști cu experiență, precum Lewandowski, Raphinha sau Olmo, care vor crea mixul perfect de atmosferă pentru Joan Garcia, astfel încât să poată face pasul la nivelul următor.</p>
<p>În sezonul proaspăt încheiat, Joan Garcia a apărat poarta lui Espanyol într-un total de 38 de partide. Pe 8 a izbutit să le termine fără gol primit, iar în restul a scos mingea din plasă de 51 de ori.</p>
<p>Potrivit Transfermarkt, cota sa de piață este de 20.000.000 de euro, iar contractul dintre el și Espanyol mai este valabil până la data de 30 iunie 2028.</p>

]]></description>
    </item>
    <item>
      <title>Cum s-a trăit la Munchen finala Ligii Campionilor de către fanii celor două echipe care nu au prins un bilet. Suma colosală la care ajunsese un tichet în zona VIP. SPECIAL</title>
      <link>https://www.prosport.ro/fotbal-extern/liga-campionilor/cum-s-a-trait-la-munchen-finala-ligii-campionilor-de-catre-fanii-celor-doua-echipe-care-nu-au-prins-un-bilet-suma-colosala-la-care-ajunsese-un-tichet-in-zona-vip-special-20185155</link>
      <description><![CDATA[<img src="https://www.prosport.ro/wp-content/uploads/2025/06/66f23f7c-bbdd-4572-9856-168dc73fa245-1050x1400.jpeg"/><br/><p>Inter și PSG au disputat sâmbătă seară <span>finala Ligii Campionilor</span>, ediția 2024-2025, la Munchen, pe un stadion arhiplin, același pe care România a jucat la EURO24 cu Ucraina (3-0) și Olanda (0-3).</p>
<p>Suporterii celor două echipe au făcut spectacol în orașul bavarez, mulți ajunși la Munchen cu o zi, chiar două, înaintea marii finale.</p>
<h2><span>„90% Inter”</span></h2>
<p>UEFA, în colaborare cu autoritățile din Munchen, a organizat fanzone-ul oficial în OlympiaPark. Italienii au fost prezenți în număr mare, încă din dimineața finalei. Fanii au avut parte de activități diverse, s-au putut fotografia cu trofeul, un trofeu care are 73.5 cm înălțime și cântărește 7.5 kg. Designul îi aparține lui Jürg Stadelmann, iar realizarea lui a durat 340 de ore. La festival există și un trofeu gigant. Atracția prezilei finalei de la Munchen a fost un turneu al legendelor Cupei Campionilor, 5 vs 5, care a fost câștigat de FC Figo (echipa lui Luis Figo), care a învins în finală Kaka’s Kings (echipa lui Kaka).</p>
<p>Sponsorii au organizat mici evenimente care au ca premii fie bilete la meciuri din sezonul viitor al Champions League, fie diverse suveniruri. Totul printre standuri cu wurști, pizza, chipsuri și bere. O bere la 0.5 a costat 6.5€, în timp ce halbele de un litru s-au vândut cu 13€.</p>
<h2><span>130.000€ un bilet la finală!</span></h2>
<p>Cu patru ore înainte de primul fluier al românului <span>Istvan Kovacs</span>, un tichet într-o pozitie centrală a tribunei principale se vindea, pe internet, cu numaiputin de 130.000€! Vânzătorul avea două astfel de bilete, situate unul lângă celălalt. Altfel, în săptămâna dinaintea jocului, biletele s-au dat cu 3.000-4.000€ pe piața neagră. La finală au fost acreditati peste 500 de jurnaliști.</p>
<p>13.000 de suporteri au urmărit finala pe un ecran gigant, la Munchen.</p>

]]></description>
    </item>
    <item>
      <title>Cifrele fabuloase ale succesului istoric obținut de PSG în finala Ligii Campionilor! Luis Enrique, pe urmele legendarului Pep Guardiola. Bornele puștilor care au făcut senzație la Munchen. SPECIAL</title>
      <link>https://www.prosport.ro/fotbal-extern/liga-campionilor/cifrele-fabuloase-ale-succesului-istoric-obtinut-de-psg-in-finala-ligii-campionilor-luis-enrique-pe-urmele-legendarului-pep-guardiola-bornele-pustilor-care-au-facut-senzatie-la-munchen-special-20185123</link>
      <description><![CDATA[<img src="https://www.prosport.ro/wp-content/uploads/2025/06/Cifrele-fabuloase-ale-unui-succes-istoric-obtinut-de-PSG-in-finala-Ligii-Campionilor.jpg"/><br/><p>PSG a scris istorie după ce a demolat-o pe Inter în finala Ligii Campionilor, scor 5-0, iar Senny Mayulu se anunță noul star al lui Luis Enrique, după ce acesta și-a trecut numele pe lista marcatorilor la Munchen.</p>
<p>La doar 19 ani și 14 zile, Mayulu a devenit al doilea cel mai tânăr jucător care înscrie într-o finală de Champions League, în condițiile în care Patrick Kluivert puncta la 18 ani și 327 de zile.</p>
<h2><span>Luis Enrique, pe urmele lui Pep Guardiola după succesul de la Munchen</span></h2>
<p>PSG a încheiat un sezon în care a dominat toate competițiile, totul culminând cu cele cinci goluri înscrise în poarta echipei care a fost coșmarul Barcelonei.</p>
<p>Luis Enrique a devenit sâmbătă doar al doilea manager din istoria fotbalului care bifează tripla pe plan european cu două cluburi diferite.</p>
<p>Fostul mare fotbalist a mai reușit performanța din acest sezon în ediția 2014-2015, atunci când se afla pe banca Barcelonei și reușea să câștige Liga Campionilor, La Liga, dar și Cupa Spaniei.</p>
<p>În urmă cu zece ani, Luis Enrique reușea să câștige UCL tot în Germania, dar la Berlin. Acolo unde Barcelona a învins-o cu scorul de 3-1 pe Juventus.</p>
<p>Această performanță a fost reușită și de Pep Guardiola. În sezonul 2008-2009, catalanul bifa tripla tot cu Barcelona, iar apoi a izbutit o performanță similară și în Anglia, în sezonul 2022-2023, cu cei de la Manchester City.</p>
<h2><span>PSG, al nouălea club din Europa care bifează o triplă istorică</span></h2>
<p>La Munchen, după ce a umilit-o pe Inter, <span>PSG a devenit doar al nouălea club din Europa</span> care bifează o triplă istorică.</p>
<p>Recent, o performanță similară a fost reușită de Manchester City, iar în pandemie de COVID-19 de Bayern, după o finală câștigată chiar cu PSG.</p>
<p>Interesant este că doar Bayern și Barcelona au putut să reușească de două ori o astfel de performanță senzațională.</p>
<p>Echipele care au cucerit tripla:</p>
<p>Celtic: 1966-1967<br/>
Ajax: 1971-1972<br/>
PSV: 1987-1988<br/>
Man. United: 1998-1999<br/>
Barcelona: 2008-2009, 2014-2015<br/>
Inter: 2009-2010<br/>
Bayern: 2012-2013, 2019-2020<br/>
Man. City: 2022-2023<br/>
PSG: 2024-2025</p>
<blockquote class="twitter-tweet">
<p dir="ltr" lang="en">Paris Saint-Germain become the ninth European club – and the first from France – to complete the men’s treble.#UCLfinal pic.twitter.com/BG9Cul8ySL</p>
<p>— The Athletic | Football (@TheAthleticFC) May 31, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Câți bani a încasat PSG după ce a cucerit Liga Campionilor</span></h2>
<p>După succesul de la Munchen, în conturile Parisului au intrat încă 10,5 milioane de euro. Nu mai puțin de 6,5 milioane de euro vor fi luați pentru succesul cu Inter, la care se adaugă încă 4 milioane de euro pentru prezența automată în Supercupa Europei. O sumă importantă pentru un club obișnuit, dar probabil destul de mică pentru unul care cheltuie sume colosale pentru transferuri și salarii.</p>
<p>În total, PSG termină sezonul european cu aproape 150 de milioane de euro luați de la UEFA. Inter s-a ales cu aproape 137 de milioane de euro, în timp ce Arsenal a pus mâna pe 117 milioane de euro.</p>
<p>Slovan Bratislava s-a ales și ea cu aproape 22 de milioane de euro, semn că simpla prezență între „balaurii” Europei ar trebui să fie o miză pentru FCSB, după bătăliile tari cu Manchester United și Lyon din sezonul trecut.</p>
<blockquote class="twitter-tweet">
<p dir="ltr" lang="en">💸💰📊 Your final 🔵 UEFA Champions League (unofficial) prize money rankings for season 2024/25</p>
<p>🔹 PSG 🇫🇷 made +€10.5m tonight:</p>
<p>▪️ +€6.5m is for winning the 🔵 UCL final<br/>
▪️ +€4m is for qualifying for UEFA Super Cup</p>
<p>🔹 PSG 🇫🇷 finish the season with record breaking €148.4m… pic.twitter.com/GWTWw6soXy</p>
<p>— Football Meets Data (@fmeetsdata) May 31, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Mayulu și Doue, noile vedete ale lui PSG! Au intrat direct în istorie</span></h2>
<p>PSG nu mai regretă acum deloc că s-a despărțit de vedete precum Mbappe, Messi, ori Neymar. Și speră să repete cât de curând performanța de senzație de la Munchen, având în vedere că are mulți tineri de valoare în lot.</p>
<p>Puștii francezi fac spectacol în tricoul campioanei Franței, iar prestația din finala cu Inter este cel mai bun exemplu. Dacă Mayulu este al doilea cel mai tânăr fotbalist care punctează în cel mai important meci al sezonului din Europa, Desire Doue este și el în top, pe locul al patrulea, după dubla reușită la doar 19 ani și 362 de zile.</p>
<blockquote class="twitter-tweet">
<p dir="ltr" lang="fr">The youngest players to score in a UEFA Champions League final:</p>
<p>◎ Patrick Kluivert (18Y 327D)<br/>
◉ Senny Mayulu (19Y 14D)<br/>
◎ Carlos Alberto (19Y 167D)<br/>
◉ Désiré Doué (19Y 362D)</p>
<p>PSG are the first side to have two teenagers score in the same #UCLfinal 👏 pic.twitter.com/Y8PLlWOuEA</p>
<p>— Squawka (@Squawka) May 31, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Uluitor! William Pacho, fotbalistul cu cele mai multe minute într-un sezon de Liga Campionilor</span></h2>
<p>Sezonul recent încheiat este unul de neuitat pentru William Pacho, care a devenit fotbalistul cu cele mai multe minute într-un sezon de Liga Campionilor.</p>
<p>Astfel, după ce a fost integralist la Munchen,<span> în meciul arbitrat de românul Istvan Kovacs</span>, Pacho a ajuns la 1542 de minute bifate, din 1560 posibile. Bornă care n-a mai fost atinsă în istoria competiției.</p>
<p>În plus, fundașul a devenit primul jucător din Ecuador care câștigă atât Liga Campionilor, cât și tripla, totul la doar 23 de ani.</p>
<blockquote class="twitter-tweet">
<p dir="ltr" lang="es">Este dato de @SofascoreLA es salvaje.</p>
<p>William Pacho es el futbolista que más minutos disputó en una Champions, en toda la historia. 1542 minutos de 1560 posibles.</p>
<p>Primer ecuatoriano campeón de Champions y del triplete, con 23 años. Qué defensor tiene Ecuador, señores. pic.twitter.com/sUWccsJest</p>
<p>— Juez Central (@Juezcentral) May 31, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Echipele care au câștigat Champions League / Cupa Campionilor Europeni</span></h2>
<ul>
<li style="list-style-type: none;">
<ul>
<li>Real Madrid</li>
<li>Benfica</li>
<li>Milan</li>
<li>Inter</li>
<li>Celtic</li>
<li>Manchester United</li>
<li>Feyenoord</li>
<li>Ajax</li>
<li>Bayern</li>
<li>Liverpool</li>
<li>Nottingham Forest</li>
<li>Aston Villa</li>
<li>Hamburger SV</li>
<li>Juventus</li>
<li>Steaua</li>
<li>Porto</li>
<li>PSV</li>
<li>Steaua Roșie</li>
<li>Barcelona</li>
<li>Marseille</li>
<li>Dortmund</li>
<li>Chelsea</li>
<li>Manchester City</li>
<li>PSG</li>
</ul>
</li>
</ul>
<blockquote class="twitter-tweet">
<p dir="ltr" lang="en">List of Champions League winners,</p>
<p>Updated ✅ pic.twitter.com/Kk5bodVw0f</p>
<p>— Real Madrid Info ³⁶ (@RMadridInfo) May 31, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>

]]></description>
    </item>
    <item>
      <title>Reacția imediată a lui Kylian Mbappe, după PSG – Inter 5-0. Ce a postat</title>
      <link>https://www.prosport.ro/fotbal-extern/liga-campionilor/reactia-imediata-a-lui-kylian-mbappe-dupa-psg-inter-5-0-ce-a-postat-20185115</link>
      <description><![CDATA[<img src="https://www.prosport.ro/wp-content/uploads/2025/06/Reactia-imediata-a-lui-Kylian-Mbappe-dupa-PSG-Inter-5-0-1400x831.jpg"/><br/><p>Atacantul francez Kylian Mbappe, transferat la începutul sezonului la Real Madrid, a transmis un mesaj fostei lui echipe, imediat după PSG – Inter 5-0.</p>
<p>Kylian Mbappe, care a jucat la PSG din 2017 până în 2024, i-a felicitat pe foștii lui colegi, după ce aceștia au câștigat Liga Campionilor.</p>
<h2><span>Mesajul transmis de Kylian Mbappe, după PSG – Inter 5-0</span></h2>
<p>Se poate spune că Mbappe a rămas cu ochii în soare, chiar dacă <span>finala Ligii Campionilor s-a încheiat la miezul nopții</span>. Legitimat la PSG timp de 7 sezoane, el nu a câștigat niciodată trofeul cu formația din capitala Franței.</p>
<p>În vara lui 2024 <span>s-a transferat la Real Madrid</span>, cea mai titrată echipă din competiție, dar formația din capitala Spaniei a fost eliminată în sferturile de finală de Arsenal, după 0-3 la Londra și 1-2 pe teren propriu.</p>
<p>„Marea zi a sosit în sfârșit. Victorie, și cu stil, pentru un club întreg. Felicitări, PSG”, a scris el pe contul său de Instagram, la câteva minute după victoria cu 5-0 a lui PSG asupra lui Inter Milano, sâmbătă seara, la Munchen.</p>
<p>Atacantul se bucură de câteva zile de vacanță după încheierea campionatului Spaniei, dar luni se va alătura colegilor lui de la naționala Franței, pentru a se pregăti în vederea pezenței la turneul final al Ligii Națiunilor.</p>
<p>De precizat că jucătorul este angajat în prezent într-un litigiu juridic și financiar cu PSG, fostul lui club refuzând să-i plătească sume importante legate de sfârșitul contractului său.</p>
<p>Atacantul reclamă 55 de milioane de euro în prime şi salarii neplătite, motiv pentru care în luna aprilie a obținut o hotărâre judecătorească, potrivit căreia pe conturile lui PSG s-a pus sechestrul asigurător.</p>
<p>Numai că, în cursul acestei săptămâni, judecătorul de executare de la Tribunalul Judiciar din Paris a dispus „ridicarea sechestrelor”. Avocaţii grupării pledaseră, pe 12 mai, pentru anularea sechestrelor, argumentând că Mbappe „nu a reuşit să aducă dovezi suficiente privind apariţia unei datorii şi să demonstreze o ameninţare la recuperare”.</p>

]]></description>
    </item>
    <item>
      <title>PSG – Inter 5-0. Luis Enrique nu s-a ferit de cuvinte după victoria triumfală: „Am vrut să facem istorie”</title>
      <link>https://www.prosport.ro/fotbal-extern/liga-campionilor/psg-inter-5-0-luis-enrique-nu-s-a-ferit-de-cuvinte-dupa-victoria-triumfala-am-vrut-sa-facem-istorie-20185098</link>
      <description><![CDATA[<img src="https://www.prosport.ro/wp-content/uploads/2025/06/Luis-Enrique-nu-s-a-ferit-de-cuvinte-dupa-victoria-triumfala-1400x811.jpg"/><br/><p>Antrenorul spaniol Luis Enrique nu s-a ferit de cuvinte după victoria triumfală a echipei lui în finala Ligii Campionilor, PSG – Inter 5-0.</p>
<p>Campioana Franței a umilit Inter Milano, 5-0, în finala Ligii Campionilor de la Munchen, aceasta fiind cea mai mare diferență de scor din istorie.</p>
<h2><span>Luis Enrique a recunoscut, după PSG – Inter 5-0, că el și echipa lui au vrut să facă istorie</span></h2>
<p>Antrenorul grupării din capitala Franței, spaniolul Luis Enrique, este doar al 7-lea tehnician care a câștigat Liga Campionilor cu mai multe echipe, alăturându-se unui club exclusivist care îi conține pe austriacul Ernst Happel, germanii Ottmar Hitzfeld și Jupp Heynckes, italianul Carlo Ancelotti, portughezul Jose Mourinho <span>și spaniolul Pep Guardiola</span>.</p>
<p>„Să facem istorie a fost un obiectiv încă de la începutul sezonului. E timpul să sărbătorim cu stil! Am simțit o legătură foarte puternică între jucători și fani. Cred că merităm asta. E dificil să joci la acest nivel, dar am știut cum să gestionăm presiunea”, a spus Luis Enrique, la finalul confruntării de pe stadionul din Munchen.</p>
<p>Desemnat omul meciului de pe Allianz Arena, Doue, autor a două goluri, nu a avut rețineri să-l elogieze pe tehnicianul despre care a spus că a făcut istorie la PSG, deși a venit la club de doar doi ani.</p>
<p>„Tactic și mental, este un antrenor foarte bun, incredibil, și ca persoană la fel. Este o plăcere să lucrez cu el. Nu știu cum vom sărbători, dar va fi o nebunie”, a transmis jucătorul, potrivit <span>site</span>-ului oficial al competiției.</p>
<p><span>Al cincilea gol al meciului</span> a fost marcat de Senny Mayulu, la câteva zeci de secunde de când a fost trimis pe teren. La 19 ani și 14 zile a devenit al doilea cel mai tânăr marcator într-o finală de Liga Campionilor, după olandezul Patrick Kluivert, care în 1995 avea 18 ani, 327 zile la Ajax – Milan 1-0.</p>
<p>Pe locul 3 este brazilianul Carlos Alberto, acesta având 19 ani, 167 zile când a deschis scorul în 2004, la FC Porto – Monaco 3-0. La rândul lui, Doué, în vârstă de 19 ani, 362 zile, este al patrulea.</p>

]]></description>
    </item>
  </channel>
</rss>
