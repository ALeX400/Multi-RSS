<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>O turcoaică ireală e noua senzație de pe internet. Cum arată prezentatoarea TV a partidelor de Champions League, generată cu AI: abonamentul pentru imagini îndrăznețe cu ea costă o avere!</title>
      <link>https://www.prosport.ro/diverse/o-turcoaica-ireala-e-noua-senzatie-de-pe-internet-cum-arata-prezentatoarea-tv-a-partidelor-de-champions-league-generata-cu-ai-abonamentul-pentru-imagini-indraznete-cu-ea-costa-o-avere-20287308</link>
      <description><![CDATA[<img src="https://www.prosport.ro//wp-content/uploads/2025/10/O-turcoaica-ireala-e-noua-senzatie-de-pe-internet.-Cum-arata-prezentatoarea-TV-a-partidelor-de-Champions-League-generata-cu-AI-abonamentul-pentru-imagini-indraznete-cu-ea-costa-o-avere.png"/><br/><p>O nouă „prezentatoare TV” din Turcia face senzație pe internet la show-urile  legate de UEFA Champions League. A fost modelată cu ajutorul inteligenței artificiale. Abonamentul ei cu fotografii pentru adulți costă o avere, de peste 800 de euro lunar.</p>
<p>Eysan Aksoy, noua senzație din „televiziune”, este generată cu ajutorul inteligenței artificiale și care face furori pe internet. Personajul virtual din Turcia a strâns pe Instagram zeci de mii de oameni, după prezențele ei în emisiunile dedicate Champions League.</p>
<h2><span>O prezentatoare din Turcia generată cu AI face furori pe internet</span></h2>
<p>După cum se știe, <span>prezentatoarele TV sunt foarte iubite de public. </span>Peste 43.000 de oameni o urmăresc pe Instagram pe Eysan Aksoy.</p>
<p>Eysan a fost generată cu ajutorul inteligenței artificiale pentru a fi noua „prezentatoare” virtuală a partidelor din UEFA Champions League. Femeia virtuală vinde și un abonament pe website-ul Patreon cu imagini destinate adulților.</p>
<p>Doritorii trebuie să plătească un abonament lunar de peste 800 de euro pentru a vedea imagini „interzise. De-a lungul a șapte luni, femeia virtuală și-a făcut deja un întreg portofoliu de fotografii pe Instagram, de peste 230 de imagini, fie ele dintr-un studio imaginar de UEFA Champions League, fie din vacanțe ori din experiențe luxoase.</p>
<h2><span>Fanii sunt îndrăgostiți de femeie, dar nu știu că este generată cu AI</span></h2>
<p>Mulți dintre fanii femeii virtuale nu știau că aceasta este generată cu ajutorul inteligenței artificiale, deoarece secțiunea de comentarii la postările de pe Instagram este <span>plină de complimente aduse de diverși bărbați</span>.</p>
<p>„Ești frumoasă că un înger”, „Ești incredibil de frumoasă”, „Bună, ce faci, frumusețea inimii mele, prințesă, regină sultană, frumoaso?”, „Ce zâmbet superb. Arăți incredibil, Eysan”, „Cât de încântătoare, e foarte frumoasă, sexy, elegantă, cea mai frumoasă de la TV”, au scris câțiva dintre urmăritori.</p>

]]></description>
    </item>
    <item>
      <title>🚨 Union SG – Newcastle 0-2 și Qarabag – Copenhaga 1-0, în etapa 2 de Liga Campionilor! Barcelona – PSG, meciul zilei, începe la ora 22:00!</title>
      <link>https://www.prosport.ro/fotbal-extern/liga-campionilor/barcelona-psg-meciul-zilei-in-etapa-2-de-liga-campionilor-incepe-la-ora-2200-surpriza-pregatita-de-lamine-yamal-20287688</link>
      <description><![CDATA[<img src="https://www.prosport.ro//wp-content/uploads/2025/10/Barcelona-PSG-meciul-zilei-in-etapa-2-de-Liga-Campionilor-incepe-la-ora-2200-Surpriza-pregatita-de-Lamine-Yamal.jpg"/><br/><p>După ce în etapa de debut din Liga Campionilor s-au marcat 67 de goluri, azi au loc ultimele partide din runda secundă.</p>
<p>Spre deosebire de prima etapă, când meciurile s-au jucat pe parcursul a 3 zile, din această rundă se dispută câte 9 pe zi.</p>
<h2><span>Barcelona – PSG, meciul zilei în etapa 2 de Liga Campionilor, începe la ora 22:00</span></h2>
<p>Miercuri, 1 octombrie, au loc ultimele 9 confruntări din etapa a doua din <span>grupa de Liga Campionilor</span>. Este vorba despre meciurile Qarabag – Copenhaga, Royale Union SG – Newcastle (ambele de la 19:45), Arsenal – Olympiakos, Barcelona – PSG, Borussia Dortmund – Athletic Bilbao, Bayer Leverkusen – PSV, Monaco – Manchester City, Napoli – Sporting Lisabona și Villarreal – Juventus (toate de la 22:00).</p>
<p>Cel mai intereant meci este, fără îndoială, partida dintre Barcelona și deținătoarea trofeului, PSG. Va fi prima revenire a lui Luis Enrique în Catalunia, ca adversar, după ce a câștigat tot ce se putea cu gruparea blau-grana.</p>
<p>„Este incitant pentru noi să jucăm împotriva unei echipe cu această mentalitate și la acest nivel. Îl cunosc pe Flick de mult timp și îi cunosc stilul de joc. Indiferent de rezultat, cred că vor fi două echipe asemănătoare, iar pentru mine cheia va fi cine va avea posesia mingii.</p>
<p>Trecutul nu contează, trebuie să ne gândim la prezent și la viitor. Vor fi mulți fani ai PSG în tribune, ceea ce ne oferă confort și ne încurajează. Este un meci făcut parcă special pentru ambele echipe. Nu este nevoie să comparăm echipe sau antrenori diferiți, pentru că sunt situații diferite.</p>
<p>Pot doar să spun că îmi place echipa lui Flick. Rezonează cu filosofia fotbalistică a Barcelonei. Nu speculează și atacă, dar știu să preseze bine și să joace sus. Știți că sunt fan Barcelona și susținător al Barcelonei, și voi fi toată viața”, a spus el înaintea meciului.</p>
<h2><span>Yamal s-a dus la frizer înaintea „clinciului” cu PSG</span></h2>
<p>Lamine Yamal este unul dintre acei fotbaliști care acordă atenție fiecărui detaliu. Fotbalul său l-a transformat într-un brand global și un model pentru milioane de băieți și fete, iar ca orice „icoană” a fotbalului, aspectul său fizic face parte din brandul său.</p>
<p>Într-atât de mult încât, în ajunul unui meci important așa cum este cel împotriva formației franceze, purtătorul tricoului cu numărul 10 de la Barcelonei s-a dus la frizer să pună la punct totul.</p>
<p>Înșiși frizerii, Tenorio Wagner și Fabio Pontes, au distribuit un videoclip cu ședința de styling cu starul Barcelonei, iar acum tot ce mai rămâne de văzut este rezultatul, când jucătorii Barcelonei vor intra pe gazonul de pe Montjuic, pentru încălzirea de dinaintea meciului.</p>
<p>De când a devenit faimos, Lamine și-a vopsit tot părul blond platinat, și-a făcut șuvițe blonde și restul închise la culoare, și-a ras părul ras pe părțile laterale ale capului și chiar și l-a lăsat ceva mai lung.</p>
<p><span>În primele meciuri din etapa 2 a Ligii Campionilor</span>, jucate marți, s-au consemnat rezultatele: Atalanta – FC Bruges 2-1 (marcatori: Lazar Samardzic 74-p, Pasalic 87 / Tzolis 38), Kairat Almatî – Real Madrid 0-5 (Mbappe 25-p, 52, 73, Camavinga 83, Brahim Diaz 90+3), Atletico Madrid – Eintracht 5-1 (Raspadori 4, Le Normand 33, Griezmann 45+1, Simeone 70, Alvarez 82-p / Burkardt 37), Bodo/Glimt – Tottenham 2-2 (Hauge 53, 66 / van de Ven 68, Gundersen 89-a; Hoegh de la Bodo/Glimt a ratat un penalty în minutul 35), Chelsea – Benfica 1-0 (Richard Rios 18-a; Joao Pedro de la Chelsea a luat cartonaș roșu în minutul 90), Galatasaray – Liverpool 1-0 (Osimhen 16-p), Inter – Slavia Praga 3-0 (Lautaro Martinez 30, 65, Dumfries 34), Marseille – Ajax 4-0 (Paixao 6, 12, Greenwood 26, Aubameyang 52) și FC Pafos – Bayern 1-5 (Mislav Orsic 45 / Harry Kane 15, 34, Raphael Guerreiro 20, Nicolas Jackson 31, Michael Olise 69).</p>

]]></description>
    </item>
    <item>
      <title>Cristi Chivu, direct în istoria lui Inter. Ce performanță a realizat după victoria cu Slavia Praga din Liga Campionilor</title>
      <link>https://www.prosport.ro/fotbal-extern/liga-campionilor/cristi-chivu-direct-in-istoria-lui-inter-ce-performanta-a-realizat-dupa-victoria-cu-slavia-praga-din-liga-campionilor-20287112</link>
      <description><![CDATA[<img src="https://www.prosport.ro//wp-content/uploads/2025/10/Cristi-Chivu-direct-in-istoria-lui-Inter.-Ce-performanta-a-realizat-dupa-victoria-cu-Slavia-Praga-din-Liga-Campionilor.jpg"/><br/><p>Cristi Chivu a intrat în istoria lui Inter, după ce marți seară milanezii s-au impus clar, scor 3-0, în fața celor de la Slavia Praga, în etapa a doua a Ligii Campionilor.</p>
<p>Cu cele două victorii consecutive în cea mai importantă competiție intercluburi, Cristi Chivu devine al patrulea tehnician al lui Inter care reușește această performanță, după Roberto Mancini (2004-2005), Claudio Ranieri (2011-2012) și Luciano Spaletti (2018-2019), notează cei de la Opta Paolo, pe <span>X</span>.</p>
<h2><span>Cristi Chivu, în istoria lui Inter după victoria cu Slavia Praga </span></h2>
<p>Cristi Chivu a jucat pentru Inter în perioada 2007 – 2014, iar în sezonul 2009 – 2010 a câștigat UCL. Antrenorul român de 44 de ani a ajuns la patru victorii consecutive de când a preluat conducerea tehnică a lui Inter, două fiind în primele etape ale Ligii Campionilor, 2-0 cu Ajax, respectiv <span>3-0 cu Slavia Praga.</span></p>
<p>Golurile finalistei din sezonul trecut a UCL au fost reușite de <span>căpitanul Lautaro Martinez</span>, cu „dublă” (min 30 și 65), și Dumfries (min 34).</p>
<p>Cristi Chivu s-a arătat foarte mulțumit de rezultatul obținut de echipa sa, dar și de atitudinea pe care au avut-o jucătorii. Totodată, a ținut să sublineze că deși se bucură de succes, după această serie de meciuri câștigate, este nevoie de moderație. „Am tratat partida ca pe un meci serios, important, iar atitudinea băieților a fost exact asta. E excelent că reuşim să avem o serie câștigătoare, dar nu e bine să fim prea entuziaşti: trebuie să menții echilibrul. Jucătorii nu și-au pierdut niciodată atitudinea corectă și se îmbunătățesc în acest sens de la un meci la altul. Au fost doar 72 de ore între meciuri, am vrut să odihnesc câțiva jucători, având întotdeauna grijă să păstrez echilibrul în echipă. Lucrurile merg bine când totul se termină bine. Mă bucur că am putut să le ofer lui Bisseck și Zielinski câteva minute în plus, a fost o seară reuşită pentru toţi”, a declarat Cristi Chivu după victorie, citat de <span>Gazzetta dello Sport</span>.</p>
<h2><span>Inter, meci cu Cremonese înainte de pauza pentru jocurile din preliminariile CM 2026</span></h2>
<p>La finalul acestei săptămâni , Inter joacă, pe teren propriu, cu Cremonese, nou-promovată în Serie A. Urmează două săptămâni de pauza internațională, dată de meciurile din preliminariile CM 2026.</p>
<p>La reluare, Inter joacă, în deplasare, cu AS Roma, pe 18 octombrie, iar în Liga Campionilor, pe 21 octombrie, va juca, împotriva celor de la Royale Union. Meciul se va disputa în deplasare.</p>
<p>După eșecu cu Juventus din Serie A, Inter a câștigat cu Sassuolo și Cagliari.</p>

]]></description>
    </item>
    <item>
      <title>Ce mesaj i-a scris Florentino Perez lui Jose Mourinho după ce a semnat cu Benfica</title>
      <link>https://www.prosport.ro/fotbal-extern/ce-mesaj-i-a-scris-florentino-perez-lui-jose-mourinho-dupa-ce-a-semnat-cu-benfica-20287153</link>
      <description><![CDATA[<img src="https://www.prosport.ro//wp-content/uploads/2025/10/Ce-mesaj-i-a-scris-Florentino-Perez-lui-Jose-Mourinho-dupa-ce-a-semnat-cu-Benfica-1400x933.jpg"/><br/><p>Jose Mourinho (62 de ani) a semnat cu Benfica Lisabona la data de 18 septembrie 2025, iar printre cei care l-au felicitat pentru alegerea făcută s-a regăsit și Florentino Perez (78), președintele celui mai titrat club de fotbal din lume, Real Madrid.</p>
<p>Mesajul a fost unul confidențial, însă renumitul antrenor portughez nu s-a putut abține și l-a dezvăluit publicului larg.</p>
<h2><span>„Florentino Perez mi-a trimis un mesaj”. Jose Mourinho dezvăluie cum l-a felicitat președintele Realului după ce a semnat cu Benfica</span></h2>
<p>Jose Mourinho a demonstrat din nou că este „The special one” și în septembrie a fost în prim-planul unei mutări foarte controversate, care a făcut vâlvă în întreaga presă internațională.</p>
<p>Pe scurt, în ultimele zile din august, <span>Jose Mourinho a fost dat afară de la Fenerbahce</span>, după ce a pierdut play-off-ul pentru calificarea în faza principală din UEFA Champions League, scor 0-0, 0-1 cu Benfica Lisabona.</p>
<p>Aproximativ două săptămâni mai târziu, surpriză. Același <span>Jose Mourinho a semnat cu Benfica și a ajuns să antreneze în Liga Campionilor</span>, unde evident și-ar fi dorit și Fenerbahce să fie.</p>
<p>Mandatul antrenorului portughez a început cu dreptul, cel puțin pe plan intern, deoarece sub comanda sa, Benfica le-a învins pe Gil Vicente (2-1) și AVS FS (3-0) și a remizat cu Rio Ave, 1-1. În schimb, în UEFA Champions League, Benfica a pierdut în runda inaugurală, scor 0-1 cu Chelsea, fostă echipă a lui Mourinho.</p>
<p>În contextul confruntării cu londonezii, Jose Mourinho a făcut spectacol și la conferințele de presă și, printre altele, a dezvăluit un mesaj privat pe care Florentino Perez i l-a trimis după ce a semnat cu Benfica.</p>
<p>„Florentino Perez mi-a trimis un mesaj și mi-a spus: «Sunt foarte fericit pentru că te-ai întors la un club de nivelul tău»”, a dezvăluit Jose Mourinho, citat de <span>Marca.com</span>, care astfel a trimis o mică săgeată în direcția turcilor de la Fenerbahce, după ce aceștia l-au dat afară.</p>
<h2><span>Mourinho și Perez au o relație extraordinară</span></h2>
<p>Jose Mourinho și Florentino Perez au colaborat în intervalul iulie 2010-iunie 2013, atunci când portughezul s-a aflat pe banca tehnică a „galacticilor” de la Real Madrid.</p>
<p>Sub comanda sa, echipa a câștigat un titlu în La Liga, o Cupă și o Supercupă ale Spaniei, plus un Mondial al Cluburilor.</p>
<p>Chiar dacă nu a izbutit să pună mâna și pe Liga Campionilor în calitate de antrenor al Realului, Mourinho a dezvoltat o relație extraordinară cu președintele Florentino Perez, detaliu confirmat și de Jorge Valdano, fost șef al departamentului executiv de la Real Madrid în perioada 2009-2011.</p>
<p>„Îi trimitea mai multe mesaje decât mie (n.r. – Perez lui Mourinho)! Eu am avut un dezacord foarte clar cu Mourinho pentru că aveam viziuni diferite. Așa că era normal ca Florentino Perez să se descotorosească de unul dintre noi”, a declarat Valdano, care a fost și antrenor la Real Madrid, în intervalul 1994-1996, dar și director sportiv, din 2000 și până în 2009.</p>
<p>După despărțirea de „galactici” din 2011, care s-a produs și din cauza lui Jose Mourinho, Jorge Valdano nu a mai semnat cu niciun alt club de fotbal.</p>

]]></description>
    </item>
    <item>
      <title>Fabio Capello s-a convins de Chivu după Inter – Slavia. A tras linie: „S-a văzut asta”</title>
      <link>https://www.prosport.ro/fotbal-extern/stranieri/fabio-capello-s-a-convins-de-chivu-dupa-inter-slavia-a-tras-linie-s-a-vazut-asta-20287463</link>
      <description><![CDATA[<img src="https://www.prosport.ro//wp-content/uploads/2025/10/Fabio-Capello-s-a-convins-de-Chivu-dupa-Inter-Slavia.-A-tras-linie-„S-a-vazut-asta-scaled-e1759322754665-1400x735.jpg"/><br/><p>Fabio Capello, celebrul antrenor italian, a discutat despre parcursul lui Cristi Chivu de la Inter Milano. Vicecampioana Europei și-a confirmat forma bună sub comanda românului și a spulberat campioana Cehiei, Slavia Praga, scor 3-0, în runda 2 a Ligii Campionilor.</p>
<p>Cristi Chivu continuă parcursul bun pe banca lui Inter Milano, după a patra victorie la rând. Tehnicianul român a adunat de la începutul sezonului 5 victorii și 2 înfrângeri. Despre antrenor s-a scris că ar fi fost „pe făraș”, deoarece rezultatele și jocul nu convingeau patronatul milanezilor. Fabio Capello e de părere că munca lui Chivu se vede.</p>
<h2><span>Fabio Capello confirmă munca lui Cristi Chivu de la Inter Milano</span></h2>
<p>Într-o nouă rundă de Liga Campionilor, Cristi Chivu a condus-o pe Inter Milano spre <span>a doua victorie stagională europeană, scor 3-0 cu Slavia Praga</span>. Antrenorul român a avut o primă repriză de vis, în care Lautaro Martinez și Denzel Dumfries au punctat. Tabela a fost închisă tot de argentinian, iar Fabio Capello s-a declarat mulțumit de jocul milanezilor.</p>
<p>„Am văzut o Inter puternică. Adversarii nu au pus mari probleme, dar am văzut unii jucătorii și păreau bine. Calhanoglu a avut câteva intervenții prin alunecare și s-a chinuit, mi-a plăcut de el, l-am văzut ca pe vremuri.</p>
<p>E clar că unii jucători își revin pe plan individual. Cei care au intrat azi au jucat foarte bine în comparație cu meciul contra lui Cagliari, doar semne pozitive. Inter e o echipă pe val, ăsta e adevărul, caută ceva diferit. Nu e ușor să intri în mintea jucătorilor, blocajele mentale sunt greu de «spart». Poate sunt mai puțin concentrați în campionat decât au fost în Liga Campionilor”, a spus Fabio Capello, conform <span>fcinter1908.it</span>.</p>
<h2><span>Inter Milano, patru victorii la rând cu Cristi Chivu pe bancă</span></h2>
<p>Inter Milano a ajuns la a patra victorie la rând cu Cristi Chivu pe bancă. Rezultatele sosesc într-o lumină palidă pentru tehnician, despre care s-a scris că ar fi putut fi înlocuit dacă nu redresa „corabia” în derivă.</p>
<p>„Balul” victoriilor a fost deschis de meciul cu Ajax Amsterdam din prima rundă a Ligii Campionilor, câștigat cu scorul de 2-0 în deplasare. În Serie A, Inter Milano a trecut succesiv de Sassuolo, pe Giuseppe Meazza, scor 2-1, apoi în Sardinia, la Cagliari, scor 2-0.</p>
<p>Cristi Chivu răsuflă ușurat, deoarece perioada de grație, la care <span>patronatul lui Inter va trage linie</span>, este aproape de final. Conform presei italiene, românul ar fi avut timp până la pauza internațională din octombrie pentru a redresa situația, care este mult mai bună acum.</p>

]]></description>
    </item>
  </channel>
</rss>
