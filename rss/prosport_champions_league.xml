<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Moment emoționant! Un star din Premier League a fost intervievat de propria soră, după meci</title>
      <link>https://www.prosport.ro/fotbal-extern/campionate-externe/anglia/moment-emotionant-un-star-din-premier-league-a-fost-intervievat-de-propria-sora-dupa-meci-20142551</link>
      <description><![CDATA[<img src="https://www.prosport.ro/wp-content/uploads/2025/04/Moment-emotionant-Un-star-din-Premier-League-a-fost-intervievat-de-propria-sora-dupa-meci-e1744288146623-1400x786.jpg"/><br/><p>Un star din Premier League a avut parte de un moment emoționant la ultimul meci, atunci când a fost intervievat de propria soră. Matty Cash s-a aflat pe teren pentru Aston Villa la duelul din Liga Campionilor cu Paris Saint-Germain, pierdut de englezi cu scorul de 3-1.</p>
<p>Sferturile de finală ale Ligii Campionilor au adus dueluri interesante, <span>unul dintre ele între Aston Villa și PSG</span>. Matty Cash a avut ocazia de a discuta după meci cu un reporter special, chiar sora acestuia, Hannah Cash, care i-a transmis un mesaj emoționant.</p>
<h2><span>Starul din Premier League a fost intervievat de propria soră, după meciul din Liga Campionilor</span></h2>
<p>Matty Cash, fotbalist de origine engleză, dar care a ales să reprezinte echipa națională a Poloniei, a avut parte de un moment de neuitat după meciul din Liga Campionilor. Fundașul a fost intervievat de propria soră, care i-a transmis că-l iubește și că este mândră de el.</p>
<p>„Dă-mi o îmbrățișare, Matthew. Sunt foarte mândră de tine. Te iubesc”, a fost mesajul surorii sale, Hannah, după finalul interviului. Matty Cash a rezistat pe teren doar o repriză, fiind titular pe Parc des Princes, deoarece a încasat un cartonaș galben din cauza unui fault asupra lui Kvaratskhelia.</p>
<p>Momentul emoționant a fost apreciat și în studioul televiziunii CBS, acolo unde moderatorii Kate Abdo, Micah Richards, Thierry Henry și Jamie Carragher au lăudat-o pe Hannah Cash pentru interviul realizat.</p>
<p>„Întotdeauna uită să își înregistreze meciurile de la TV. Îmi dă mesaj cu două ore înainte de meci, în care mă roagă să înregistrez meciul. Ăsta este unul dintre cele mai importante meciuri ale vieții sale. Bineînțeles, m-am asigurat că voi face asta pentru el. Trebuie să fie în format HD. Dacă nu e în format HD, se supără pe mine”, a mai spus Hannah Cash, conform <span>The Sun</span>.</p>
<h2><span>Cum au reacționat fanii la momentul emoționant dintre starul de Premier League și sora reporter</span></h2>
<p>Fanii lui Aston Villa nu au putut ignora momentul emoționant dintre Matty Cash și Hannah, sora lui, și au reacționat pe rețelele de socializare. Majoritatea lăudau capacitatea celor doi de a își menține profesionalismul în timpul interviului.</p>
<p>„Ăsta e unul dintre lucrurile pe care iubesc să le văd”, „Emoționant”, „Ce frumos”, „Iubesc asta”, au fost câteva dintre comentariile lăsate de fani pe social media.</p>
<p><span>Aston Villa are șansa de a întoarce rezultatul pe Villa Park</span>, întrucât returul se va disputa pe data de 15 aprilie, în Birmingham. Englezii pleacă cu un handicap de două goluri în fața galonatei formații franceze, ceea ce face misiunea mai dificilă, dar nu imposibilă.</p>

]]></description>
    </item>
    <item>
      <title>Prinți şi pierzători. PSG a pus-o la respect pe Aston Villa sub ochii familiei regale britanice: „Doue şi Kvaratskhelia au perforat zidul lui Emery”</title>
      <link>https://www.prosport.ro/fotbal-extern/liga-campionilor/printi-si-pierzatori-psg-a-pus-o-la-respect-pe-aston-villa-sub-ochii-familiei-regale-britanice-doue-si-kvaratskhelia-au-perforat-zidul-lui-emery-20142170</link>
      <description><![CDATA[<img src="https://www.prosport.ro/wp-content/uploads/2025/04/Printi-si-pierzatori-1400x805.jpg"/><br/><p>Echipa franceză PSG a pus-o la respect pe Aston Villa sub ochii familiei regale britanice, la Paris, după ce Doue şi Kvaratskhelia au perforat zidul lui Emery.</p>
<p>Prestigioasa publicație franceză L’Equipe a reacționat imediat după victoria lui PSG în fața lui Aston Villa, 3-1 pe teren propriu, după ce oaspeții deschiseseră scorul.</p>
<h2><span>Doue şi Kvaratskhelia au perforat zidul lui Aston Villa, punând-o la respect ochii familiei regale britanice</span></h2>
<p><span>PSG s-a impus cu 3-1 în fața lui Aston Villa</span>, în prima manșă a sferturilor de finală din Liga Campionilor. Echipa antrenată de Luis Enrique a tremurat doar câteva zeci de secunde, după ce oaspeţii au deschis scorul prin Rogers (35). Ulterior, însă, campioana Franței a punctat prin Doue (39), Kvaratskhelia (49) şi Nuno Mendes (90+2). <span>L’Equipe</span> a reacționat imediat.</p>
<p>„PSG a răsturnat Aston Villa cu autoritate și are șanse mari să se califice în semifinale. Condusă de Désiré Doué și Kvitcha Kvaratskhelia, echipa capitalei se află într-o poziție favorabilă pentru calificarea în penultimul act al Ligii Campionilor.</p>
<p>La o lună după noaptea sălbatică de pe Anfield, unde a învins Liverpool în optimile de finală cu un caracter pe care nu îl mai arătase aproape niciodată în ultima vreme (4-1 la loviturile de departajare), PSG a revenit la forma europeană împotriva lui Aston Villa (3-1).</p>
<p>Parizienii au dominat complet prima manșă din sferturile de finală și, deși au primit golul într-unul dintre singurele momente de confuzie, diferența lor a fost mult prea mare pentru a fi zdruncinată.</p>
<p>Désiré Doué și Kvitcha Kvaratskhelia au luat lucrurile în propriile mâini pentru a sparge zidul lui Unai Emery și a oferi Parisului șansa de a se califica în semifinale, înaintea returului din sferturile de finală de la Birmingham, marțea viitoare. Mai ales că Nuno Mendes a marcat al treilea gol în prelungiri, ceea ce va ușura presiunea dinaintea călătoriei în Anglia”, a notat prestigioasa publicație franceză.</p>
<p><span>La meci a asistat prințul William</span>, fiul Regelui Charles, mare fan al lui Aston Villa, însoțit de băiatul lui, prințul George.</p>
<p>„Bijuterii ale lui Doué și Kvaratskhelia, gol pe final al lui Nuno Mendes, contraatac devastator al englezilor”, a titrat <span>RMC Sport</span>, care a continuat: „PSG și-a făcut treaba miercuri seară învingând Aston Villa în prima manșă din sferturile de finală a Ligii Campionilor (3-1).</p>
<p>Mulțimea de pe Parc des Princes nu a regretat banii dați. Înfruntând Aston Villa în prima manșă a sfertului de finală a Ligii Campionilor, PSG le-a oferit suporterilor săi două adevărate bijuterii datorită lui Désiré Doué și Khvicha Kvaratskhelia, urmate de un gol final al lui Nuno Mendes (3-1). Oamenii lui Luis Enrique au tras, totuși, o sperietură, când au primit gol în minutul 35”.</p>

]]></description>
    </item>
    <item>
      <title>Traseul FCSB spre grupele Champions League. Ce adversari infernali ar avea în preliminarii</title>
      <link>https://www.prosport.ro/fotbal-extern/liga-campionilor/traseul-fcsb-spre-grupele-champions-league-ce-adversari-infernali-ar-avea-in-preliminarii-20145121</link>
      <description><![CDATA[<img src="https://www.prosport.ro/wp-content/uploads/2025/04/Traseul-FCSB-spre-grupele-Champions-League.-Ce-adversari-infernali-ar-avea-in-preliminarii-1400x866.jpg"/><br/><p>În ciuda punctelor acumulate cu nemiluita în acest sezon al cupelor europene, FCSB ar avea un traseu infernal spre grupele Champions League.</p>
<p>Superliga din România trimite o singură echipă în cea mai importantă competiție intercluburi a Europei, ea urmând a intra în luptă în turul 1 al preliminariilor.</p>
<h2><span>S-a aflat traseul FCSB spre grupele Champions League. Adversari de top în preliminarii</span></h2>
<p>Chiar dacă a acumulat nenumărate puncte în acest sezon din Liga Europa, FCSB ar avea parte de un traseu extrem de dificil spre mult visatele grupe ale Ligii Campionilor.</p>
<p>Superliga din România trimite o singură echipă în cea mai importantă competiție intercluburi a Europei, ea urmând a intra în luptă în turul 1 al preliminariilor, scrie <span>gsp.ro</span>.</p>
<p>Echipa roș-albastră ar fi a doua clasată din prima urmă, cu un coeficient de 22.500, și doar Ludogoreț ar fi peste (24.000). Astfel, misiunea campioanei României ar fi una facilă. Adversare ar fi, în acest moment, echipe precum: Inter Club d’Esceldes, Levadia Tallinn, FC Noah, Floriana sau Virtus.</p>
<p><span>Care ar fi componența urnelor în turul 1 cu FCSB campioană:</span></p>
<p>Capi de serie: Ludogoreț, FCSB/ CFR Cluj, Olimpija Ljubljana, Malmo, Zalgiris, RFS Riga, Zirinjski Mostar, Lincoln Red Imps, KuPs, The New Saints, FC Drita, Breidablik, Linfield, Buducnost</p>
<p>Urna 2: Inter Club d’Esceldes, Skendija, Levadia Tallinn, Dinamo Minsk, Milsami, Kairat Almaty, FC Noah, Differdange, Iberia, Floriana, Vikingur, Shelbourne, Egnatia, Virtus</p>
<p>În turul 2, FCSB și-ar păstra statutul de cap de serie și ar fi mare favorită la calificare, lista adversarilor fiind una accesibilă.</p>
<p>Componența urnelor în turul 2</p>
<p>Capi de Serie: FC Copenhaga, Steaua Roșie, Maccabi Tel Aviv, Slovan Bratislava, Qarabag, Ludogoreț, Dinamo Kiev, FCSB/CFR Cluj, Olimpija Ljubljana, Malmo, Zalgiris, Pafos.</p>
<p>Urna 2: RFS Riga, Zirinjski Mostar, Hajduk Split, Lincoln Red Imps, KuPs, The New Saints, FC Drita, Breidablik, Linfield, Buducnost, Rakow, Puskas Akademia</p>
<figure aria-labelledby="figcaption_attachment_20144345" class="wp-caption aligncenter" id="attachment_20144345"><img alt="" class="size-large wp-image-20144345" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Viata-lui-Elias-Charalambous-la-FCSB.-Cat-de-mult-munceste-si-comparatia-cu-Cosmin-Olaroiu-„La-hotel-doar-cand-vine-familia-1400x1050.jpg" srcset="https://www.prosport.ro/wp-content/uploads/2025/04/Viata-lui-Elias-Charalambous-la-FCSB.-Cat-de-mult-munceste-si-comparatia-cu-Cosmin-Olaroiu-„La-hotel-doar-cand-vine-familia-1400x1050.jpg 1400w, https://www.prosport.ro/wp-content/uploads/2025/04/Viata-lui-Elias-Charalambous-la-FCSB.-Cat-de-mult-munceste-si-comparatia-cu-Cosmin-Olaroiu-„La-hotel-doar-cand-vine-familia-768x576.jpg 768w, https://www.prosport.ro/wp-content/uploads/2025/04/Viata-lui-Elias-Charalambous-la-FCSB.-Cat-de-mult-munceste-si-comparatia-cu-Cosmin-Olaroiu-„La-hotel-doar-cand-vine-familia-1536x1152.jpg 1536w, https://www.prosport.ro/wp-content/uploads/2025/04/Viata-lui-Elias-Charalambous-la-FCSB.-Cat-de-mult-munceste-si-comparatia-cu-Cosmin-Olaroiu-„La-hotel-doar-cand-vine-familia-2048x1536.jpg 2048w" width="1400"/><figcaption class="wp-caption-text" id="figcaption_attachment_20144345">Foto: SPORT PICTURES</figcaption></figure>
<h2><span>Probleme în turul 3 al preliminariilor UCL</span></h2>
<p>FCSB nu ar mai fi cap de serie în turul 3 al preliminariilor UCL, adversarii urmând a fi una dintre FC Copenhaga, Steaua Roșie, Maccabi Tel Aviv, Slovan, Qarabag sau Ludogoreț.</p>
<p>Urnele în turul 3 al UCL</p>
<p>Capi de serie: FC Copenhaga, Steaua Roșie, Maccabi Tel Aviv, Slovan Bratislava, Qarabag, Ludogoreț</p>
<p>Urna 2: Dinamo Kiev, FCSB/CFR Cluj, Olimpija Ljubljana, Malmo, Zalgiris, Pafos</p>
<h2><span>Atenție la campionatele din Israel și Ucraina</span></h2>
<p>Pentru ca FCSB să fie cap de serie în turul 3, este necesar ca Maccabi Tel Aviv să rateze titlul în Israel (n.r. – acum are două puncte în fața lui Hapoel Beer Sheva) și nici Dinamo Kiev să nu câștige campionatul (n.r. – are 4 puncte înainte locului 2, ocupat de Oleksandriya). Astfel, ar urca în urma favoritelor.</p>
<p>În acest caz, adversari ar fi de cu totul alt calibru, ca Olimpija Ljubljana, Malmo, Zalgiris, Pafos, RFS Riga sau Zrinjski.</p>
<h2><span>Cum arată urnele pentru play-off-ul Champions League</span></h2>
<p>În play-off, FCSB poate fi cap de serie dacă în turul 3 întâlnesc și elimină una dintre FC Copenhaga, Steaua Roșie Belgrad sau Maccabi Tel Aviv, iar astfel le-ar prelua statutul de favorite.</p>
<p>Dacă în turul 3 adversari sunt FC Copenhaga, Steaua Roșie sau Maccabi Tel Aviv, campioana României va înfrunta pe una dintre în play-off: Slovan, FC Basel, Qarabag, Ludogoreț sau Strum Graz.</p>
<p>Dacă în turul 3 adversari sunt Slovan, Qarabag sau Ludogoreț, campioana României nu va fi cap de serie și va înfrunta în play-off pe: Bodo/Glimt, FC Copenhaga, Steaua Roșie, Celtic sau Maccabi Tel Aviv.</p>
<p>Dacă FCSB e cap de serie în turul 3 pentru că Maccabi și Dinamo Kiev nu devin campioane, adversarele posibile sunt: Bodo/Glimt, FC Copenhaga, Steaua Roșie, Celtic sau Slovan.</p>

]]></description>
    </item>
    <item>
      <title>🚨 Borussia Dortmund – Barcelona, meciul serii în returul „sferturilor” Ligii Campionilor. Echipele de start. Finalista ediției precedente speră la o minune, după 0-4 în tur. LIVE BLOG de la 22:00</title>
      <link>https://www.prosport.ro/fotbal-extern/liga-campionilor/borussia-dortmund-barcelona-meciul-serii-in-returul-sferturilor-ligii-campionilor-finalista-editiei-precedente-spera-la-o-minune-dupa-0-4-in-tur-live-blog-de-la-2200-20146649</link>
      <description><![CDATA[<img src="https://www.prosport.ro/wp-content/uploads/2025/04/Borussia-Dortmund-Barcelona-meciul-serii-in-returul-„sferturilor-Ligii-Campionilor-1400x744.jpg"/><br/><p>La miezul nopții vom afla primele două echipe calificate în semifinalele Ligii Campionilor, sezonul 2024/2025, Barcelona și PSG plecând cu prima șansă.</p>
<p>Meciurile Borussia Dortmund – Barcelona și Aston Villa – PSG pot fi urmărite Live Blog pe www.prosport.ro. Ambele confruntări încep la ora 22:00 și sunt transmise de canalele DigiSport și PrimaSport.</p>
<h2><span>Borussia Dortmund – Barcelona, meciul serii în sferturile de finală ale Ligii Campionilor</span></h2>
<p><span>Echipa catalană s-a impus în tur cu 4-0</span> și doar cu ajutorul unei minuni Borussia Dortmund, finalista ediției precedente, se poate califica în penultimul act.</p>
<p>Dacă întoarce rezultatul, Borussia Dortmund devine doar a doua formație din istoria întrecerii care revine de la 0-4. Prima a fost chiar Barcelona, care în sezonul 2016/2017 se califica în sferturi după ce era învinsă în deplasare de PSG, dar câștiga pe teren propriu cu 6-1, ultimele trei goluri fiind marcate în minutele 88, 90+1 și 90+5.</p>
<p>„Ştim situaţia, ştim că nu am jucat bine în prima manşă. Ceea ce ne dorim este să arătăm mâine o cu totul altă faţă. Vrem să câştigăm meciul.</p>
<p>Se întâmplă miracole, dar ştim că Barcelona nu a pierdut încă niciun meci în 2025, ceea ce ne complică sarcina. Nu va fi uşor.</p>
<p>Vrem să fim în meci din primul minut. Vrem să avem suporterii aproape. Dacă am putea înscrie rapid un gol, ne-ar ajuta şi pe noi şi pe suporteri. Dar ştim ce ne aşteaptă”, a spus antrenorul formației germane, Niko Kovac.</p>
<p>Înaintea confruntării, portarul Barcelonei, Wojciech Szczesny, s-a referit la statutul pe care-l are, în contextul în care a fost transferat, deși se retrăsese, pentru a-l înlocui pe Marc-André ter Stegen, accidentat grav în septembrie.</p>
<p>„Sunt aici în acest sezon pentru a-l înlocui pe Marc-André ter Stegen și dacă este din nou în formă, antrenorul decide că va reveni în poartă. Am o relație excelentă cu el și orice ar fi vom respecta decizia lui Hansi Flick. Marc a jucat la cel mai înalt nivel de foarte, foarte mult timp.</p>
<p>Când Marc este în formă și este la 100% nu sunt mulți portari în lume care să poată concura cu el. Cred că înțelegem foarte bine situația și nu există disconfort sau tensiune între noi.</p>
<p>Înțelegem că situația este delicată și unică. Indiferent ce s-ar întâmpla, ne tratăm unul pe altul cu respect și ceea ce ne dorim în cele din urmă este același lucru: cel mai bun rezultat pentru echipă”, a declarat el. Interesant este că în poartă cu el Barcelona nu a pierdut niciun meci.</p>
<h2><span>Aston Villa – PSG va fi condus la centru de cel mai valoros arbitru spaniol</span></h2>
<p>Și al doilea meci al serii, Aston Villa – PSG, are o favorită clară. Gruparea franceză a câștigat pe teren propriu cu 3-1 și se poate gândi la viitoarea adversară, care se alege dintre Real Madrid, deținătoarera trofeului, și Arsenal, <span>învingătoare pe teren propriu cu un incredibil 3-0</span>.</p>
<p>Confruntarea va fi arbitrată de spaniolul José Maria Sanchez Martinez, care este numit în mod obișnuit să conducă meciurile dintre Real Madrid și FC Barcelona. Având o bogată experiență, el a fost la centru la ultimul El Clasico, pe 26 octombrie, în care Barcelona a umilit Real Madrid, în deplasare, cu 4-0.</p>
<p>A fost pentru a cincea oară când José Maria Sanchez Martinez a oficiat la o astfel de partidă, semn al încrederii pe care i-o acordă comitetului național de arbitri.</p>
<p>Sanchez Martinez, 41 de ani, economist de profesie, locuiește în Lorca, în provincia Murcia. El este văzut în mod regulat pe terenurile locale de fotbal în sală, manifestând un nivel foarte bun de fotbal.</p>

]]></description>
    </item>
    <item>
      <title>Specialistul în arbitraj al celor de la Marca l-a desființat pe Raphinha: „Nesimțit!”</title>
      <link>https://www.prosport.ro/fotbal-extern/liga-campionilor/specialistul-in-arbitraj-al-celor-de-la-marca-l-a-desfiintat-pe-raphinha-nesimtit-20142197</link>
      <description><![CDATA[<img src="https://www.prosport.ro/wp-content/uploads/2025/04/Specialistul-in-arbitraj-al-celor-de-la-Marca-l-a-desfiintat-pe-Raphinha-„Nesimtit.jpg"/><br/><p>Specialistul în arbitraj al celor de la Marca a dat de pământ cu Raphinha după golul cu Borussia Dortmund din „sferturile” Champions League.</p>
<p>Fotbalistul Barcelonei a fost taxat după ce a marcat în poarta lui Gregor Kobel.</p>
<h2><span>Specialistul în arbitraj al celor de la Marca l-a desființat pe Raphinha: „Nesimțit!”</span></h2>
<p><span>FC Barcelona a zdrobit-o pe Borussia Dortmund</span>, scor 4-0, în „sferturile” UEFA Champions League. Golurile partidei au fost marcate de Raphinha, Robert Lewandowski (x2) și Lamine Yamal.</p>
<p>Brazilianul a fost aspru criticat după ce a împins o minge care oricum intra în poartă. Fotbalistul Barcelonei a fost la limita ofsaid-ului, iar golul putea fi anulat. Pavel Fernandez, specialistul Marca pe probleme de arbitraj, l-a jignit pe Raphinha.</p>
<p>„Golul este regulamentar, însă este o eroare de nesimțit ce a făcut Raphinha”, a spus Pavel Fernandez, la Radio Marca.</p>
<blockquote><p>FC Barcelona e aproape calificată în semifinalele Ligii Campionilor. După un avantaj meritat de 1-0 la pauză, dar care s-a clătinat din ce în ce mai mult în ultimele zece minute, BVB a ieșit inițial din vestiar în controlul partidei, dar apoi a primit și golul de 2-0 într-un moment rău psihologic, la primul șut al Barcei după pauză, după care galben-negrii nu și-au mai revenit”, au notat nemții de la <span>sportbild.de</span>.</p></blockquote>
<h2><span>Reacția lui Hansi Flick după victoria cu Borussia Dortmund </span></h2>
<p><span>Hansi Flick, antrenorul Barcelonei, rămâne vigilent</span> după victoria cu Borussia Dortmund și consideră că nu este nimic jucat.</p>
<p>„Am jucat bine și când joci așa, dai goluri. (n.r. dacă Barcelona e deja calificată) Nu încă. Nu știi niciodată ce se va întâmpla.</p>
<p>Fotbalul este un sport nebun. Trebuie să jucăm așa cum am făcut-o astăzi (n.r. miercuri). Să facem ceea ce știm să facem.</p>
<p>(n.r. despre Yamal, Raphinha și Lewandowski) Sunt foarte importanți și, de asemenea, când te uiți la apărare, cât de mult influențează. Acest lucru este important în atâtea jocuri.</p>
<p>(despre schimbarea lui Yamal cu Fati) Am văzut că a jucat prea multe minute, iar pentru Ansu e important să aibă minute”, a spus Hansi Flick, potrivit <span>AS</span>.</p>

]]></description>
    </item>
  </channel>
</rss>
