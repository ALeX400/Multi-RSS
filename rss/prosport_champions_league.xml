<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Chivu forțează transferul lui Radu Drăgușin la Inter. E pe listă alături de doi fotbaliști importanți din Premier League</title>
      <link>https://www.prosport.ro/fotbal-extern/chivu-forteaza-transferul-lui-radu-dragusin-la-inter-e-pe-lista-alaturi-de-doi-fotbalisti-importanti-din-premier-league-20299403</link>
      <description><![CDATA[<img src="https://www.prosport.ro//wp-content/uploads/2025/10/Chivu-forteaza-transferul-lui-Radu-Dragusin-la-Inter.-E-pe-lista-alaturi-de-doi-fotbalisti-importanti-din-Premier-League.webp"/><br/><p>Cristi Chivu (44 de ani) l-ar putea avea sub comandă la Inter Milano pe internaționalul român Radu Drăgușin (23), care mai are contract cu Tottenham Hotspur până la data de 30 iunie 2030.</p>
<p>În ultimele săptămâni s-a scris tot mai frecvent despre o plecare a fundașului central de la Londra, iar „nerazzurrii” sunt în căutarea disperată a unui stoper.</p>
<h2><span>Radu Drăgușin, tot mai aproape de un transfer la Inter? Ce au scris italienii despre echipa lui Chivu</span></h2>
<p>Cristi Chivu va rămâne fără trei fundași centrali la finalul sezonului 2025-2026, anume Acerbi, De Vrij și Darmian, ale căror contracte vor expira.</p>
<p>În acest context, antrenorul român este în căutarea disperată a unor stoperi și încă din prima săptămână a lunii octombrie s-a scris că <span>Radu Drăgușin ar putea fi și el o opțiune pentru Inter</span>.</p>
<p>Cristi <span>Chivu îl dorește și pe Marc Guehi</span>, de la Crystal Palace, însă pentru acesta se luptă cu Liverpool, Bayern și Barcelona. Iar cum Guehi va pleca gratis de la Londra, e greu de crezut că „nerazzurrii” îi vor putea oferi un contract superior celor propuse de granzii menționați anterior.</p>
<p>Potrivit <span>CalcioMercato</span>, pe lângă Guehi și Drăgușin, Chivu îl mai are în vizor și pe John Stones, de la Manchester City. Stones va rămâne și el liber de contract în iunie, însă la acea dată va avea deja 32 de ani împliniți.</p>
<p>Așadar, rămâne de văzut ce decizie vor lua șefii de pe „Giuseppe Meazza”, însă în condițiile prezentate, Radu Drăgușin ar putea fi o opțiune foarte tentantă pentru Cristi Chivu.</p>
<p>„Fundașul român, care e cunoscut de compatriotul Cristian Chivu, ar putea fi prezentul și viitorul nerazzurrilor. În plus, încă dinainte de instalarea actualului antrenor, Inter monitoriza situația fostului jucător de la Genoa și Juventus. Stoperul a fost și pe placul lui Napoli, dar în cele din urmă Antonio Conte a făcut alte alegeri pentru defensivă”, se arată pe CalcioMercato24.com.</p>
<h2><span>Tottenham ar fi gata să se despartă de Drăgușin</span></h2>
<p><span>Revenirea lui Radu Drăgușin după accidentarea gravă suferită în ianuarie este</span> pe punctul de a se produce, însă fundașul român ar putea să nu mai aibă viitor la Londra.</p>
<p>S-a vehiculat deja că <span>planul lui Tottenham ar fi să îl cedeze pe Radu Drăgușin</span>, chiar și sub formă de împrumut, până când fundașul va putea reveni la capacitatea fizică de înainte de accidentare.</p>
<p>În schimb, italienii de la CalcioMercato, care citează surse din Anglia, susțin că londonezii ar dori mai degrabă să îl cedeze definitiv pe Drăgușin.</p>
<p>„Tottenham vrea să îl transfere pe Mario Gila de la Lazio și va trebui să îi facă loc. De fapt, acest loc va fi eliberat odată cu despărțirea de Drăgușin, fotbalistul român care cel mai probabil și-a încheiat deja cariera la Spurs”, mai scriu italienii.</p>
<p>Radu Drăgușin a jucat 37 de meciuri pentru Tottenham, fără să înscrie sau să paseze decisiv. Anterior, în cele 62 de partide bifate la Genoa, el a contribuit cu 6 goluri și cu un assist.</p>
<p>Conform site-ului de specialitate Transfermarkt, cota de piață a internaționalului român este de 25 de milioane de euro.</p>

]]></description>
    </item>
    <item>
      <title>UEFA i-a retras lui FCSB trofeul Cupei Campionilor Europeni din 1986 din palmaresul istoric?! Ce a dispărut de pe site-ul oficial</title>
      <link>https://www.prosport.ro/fotbal-extern/liga-campionilor/uefa-i-a-retras-lui-fcsb-trofeul-cupei-campionilor-europeni-din-1986-din-palmaresul-istoric-ce-a-disparut-de-pe-site-ul-oficial-20300915</link>
      <description><![CDATA[<img src="https://www.prosport.ro//wp-content/uploads/2025/10/UEFA-i-a-retras-lui-FCSB-trofeul-Cupei-Campionilor-Europeni-din-1986-din-palmaresul-istoric.jpg"/><br/><p>După numeroasele dispute dintre FCSB și Steaua București, pe site-ul UEFA a apărut o situație care a creat confuzie și multă lume s-a întrebat dacă forul european a decis să îi retragă echipei lui Gigi Becali trofeul Cupei Campionilor din palmares.</p>
<p>Până astăzi, FCSB era creditată în continuare ca fiind continuatoarea Stelei pe site-ul UEFA, deși echipa finanțată de Ministerul Apărării Naționale a câștigat procesul cu Gigi Becali. Într-o pagină a site-ului oficial, UEFA a șters cel mai titrat trofeu obținut de o echipă românescă la nivel european din palmaresul celor de la FCSB.</p>
<p>Cu toate acestea, în alte pagini referința care o leagă pe FCSB de Steaua au rămas nemodificate. Nu există un punct de vedere oficial al celor de la UEFA, dacă este vorba despre o hotărâre sau doar despre o eroare tehnică.</p>
<p> </p>
<h2><span>FCSB nu mai deține trofeul Cupei Campionilor Europeni pe site-ul UEFA?</span></h2>
<p>Trofeul Cupei Campionilor Europeni cucerit de Steaua în 1986 a fost „revendicat” de CSA pe site-ul UEFA. Forul european a făcut o modificare și nu se știe dacă aceasta e ceva temporar sau își actualizează datele și a ținut cont de decizia instanțelor din România, astfel că a șters din palmaresul FCSB singurul trofeu european cucerit de o echipă românească.</p>
<p>Acum, într-o pagină a site-ului, trofeul este alocat clubului Steaua, dar momentan UEFA nu a actualizat sigla echipei câștigătoare.</p>
<p>Potrivit instanțelor din România, CSA Steaua deține palmaresul echipei din perioada 1947 – 1998. Între 1998 și 2003, palmaresul aparține de Asociația Fotbal Club (AFC) Steaua București, în timp ce perioada 2003-2017 a rămas în aer, <span>FCSB fiind oficial înființată în 2017.</span></p>
<h2><span>Juristul CSA Steaua continuă războiul de la distanță cu Gigi Becali</span></h2>
<p><span>Florin Talpan a vorbit </span>despre faptul că UEFA nu actualizează informațiile corecte legat de câștigătoarea din 1986.</p>
<p>În urmă cu câteva luni, juristul CSA anunța că vrea și ca FCSB să nu mai aibă drept de participare în cupele europene și să ajungă direct în Liga 4.</p>
<p>„Cred că ar trebui să fie excluși din cupele europene. Eu i-am sugerat acest lucru domnului Burleanu, imediat după ce le-am luat numele de Steaua București. FCSB evoluează în mod ilegal în Liga 1 și din competițiile europene ar trebui să fie exclusă. Ar trebui să joace echipa de pe locul 2 în cupele europene”, a declarat Florin Talpan, la <span>Digi Sport.</span></p>
<p>Chiar Gigi Becali preciza în urmă cu ceva vreme că juristul a trimis multe notificări la forul european pentru a schimba palmaresul FCSB. „A făcut numai una? Păi, ce, e prima? Tu știi câte a trimis la UEFA? Și râd aia de acolo de noi”, a mai spus Gigi Becali.</p>
<p>Oficial, FCSB deține 2 titluri de campioană, Cupa României și 2 Supercupe, conform deciziei instanțelor potrivit cărora FCSB deține doar palmaresul din 2017 până în prezent.</p>

]]></description>
    </item>
    <item>
      <title>Mama fotbalistului a fost confundată cu sora lui și a devenit celebră peste noapte. Cum arată femeia care a strâns peste 40.000 de urmăritori dintr-un foc</title>
      <link>https://www.prosport.ro/diverse/mama-fotbalistului-a-fost-confundata-cu-sora-lui-si-a-devenit-celebra-peste-noapte-cum-arata-femeia-care-a-strans-peste-40-000-de-urmaritori-dintr-un-foc-20292077</link>
      <description><![CDATA[<img src="https://www.prosport.ro//wp-content/uploads/2025/10/Mama-fotbalistului-a-fost-confundata-cu-sora-lui-si-a-devenit-celebra-peste-noapte.-Cum-arata-femeia-care-a-strans-peste-40.000-de-urmaritori-dintr-un-foc-1-1400x786.jpg"/><br/><p>Mama unui fotbalist de Liga Campionilor a fost confundată cu sora lui și a strâns imediat peste 40.000 de urmăritori, devenind celebră peste noapte.</p>
<p>Portarul Sherkhan Kalmurza a jucat în ambele meciuri ale lui Kairat în Liga Campionilor din acest sezon, dar nu știa ce impact avea să aibă asupra mamei lui.</p>
<h2><span>După isprăvile jucătorului în Liga Campionilor, mama lui a fost confundată cu sora și a devenit celebră instantaneu</span></h2>
<p>Mama unei vedete din Liga Campionilor și-a câștigat o mulțime de urmăritori pe rețelele de socializare. Și unul dintre motive este că mai mulți fani ai fotbalului au crezut că este, de fapt, sora jucătorului, scrie <span>The Sun</span>.</p>
<p>Sherkhan Kalmurza, portarul echipei Kairat în vârstă de 18 ani, a jucat în ambele meciuri ale echipei sale din Liga Campionilor din acest sezon, împotriva celor de la Sporting Lisabona și Real Madrid.</p>
<p>Kalmurza a primit 9 goluri, dintre care <span>5 au fost marcate de Real Madrid</span> pe stadionul central Pavlodar din Kazahstan, în etapa 2 a competiției. Cu toate acestea, mama lui, Saule Rabayeva, i-a lăudat performanțele pe rețelele de socializare.</p>
<p>„Ești cel mai bun, fiul meu! Ești mândria mea. Ai făcut tot ce ai putut. Pentru mine, tu ești cel mai puternic. Înălțimi mari sunt în fața ta. Nu renunța. Sunt cu tine și cred mereu în tine”, a transmis femeia.</p>
<h2><span>Kairat Almaty a trecut de turul 3 preliminar și de play-off-ul din Liga Campionilor după loviturile de departajare</span></h2>
<p>Saule a acumulat rapid aproape 40.000 de urmăritori doar pe Instagram, mulți fani rămânând uimiți, deoarece nu le-a venit să creadă că este mama portarului.</p>
<p>„Stai puțin! Ea e mama? Lol.”, „În niciun caz nu e mama lui”, „Mama pare atât de tânără. Pare că are 20 de ani, iar fiul ei are 18”, „Incredibil”, „Uau!” sunt doar câteva dintre sutele de reacții de pe respectiva platformă de socializare.</p>
<p>Kairat este lider în prima divizie din Kazahstan după 24 de meciuri, primind doar 18 goluri cu Sherkhan Kalmurza în poartă.</p>
<p>Următorul meci din Liga Campionilor are loc pe teren propriu, în ziua de 21 octombrie, cu Pafos, la care internaționalul român Vlad Dragomir este titular. Partida începe la ora 19:45.</p>
<p>Din cauza coeficientului mic, atât al țării, cât și al echipei, Kairat Almaty a început Liga Campionilor cu primul tur preliminar, în care a eliminat echipa slovenă Olimpija Ljubljana cu 3-1 la general.</p>
<p>A urmat dubla cu formația finlandeză KuPS, gruparea kazahă câștigând acasă cu 3-0 după 2-0 pentur gazde în manșa tur. Kalmurza și colegii au trecut după loviturile de departajare de slovacii de la Slovan Bratislava și se părea că drumul lor în Ligă se încheie o dată cu Celtic Glasgow.</p>
<p>Numai că reprezentanta Kazahstanului a oferit o nouă surpriză, <span>eliminând multipla campioană a Scoției</span> (55 de titluri, record național) tot la loviturile de departajare, după ce nu se marcase niciun gol în cele 210 minute.</p>

]]></description>
    </item>
    <item>
      <title>Reacția lui Florin Talpan pentru ProSport despre posibilitatea ca UEFA să șteargă Cupa Campionilor din palmaresul FCSB: „N-a fost niciodată Steaua!”</title>
      <link>https://www.prosport.ro/fotbal-extern/liga-campionilor/reactia-lui-florin-talpan-pentru-prosport-despre-posibilitatea-ca-uefa-sa-stearga-cupa-campionilor-din-palmaresul-fcsb-n-a-fost-niciodata-steaua-20301082</link>
      <description><![CDATA[<img src="https://www.prosport.ro//wp-content/uploads/2025/10/Reactia-lui-Florin-Talpan-pentru-ProSport-despre-posibilitatea-ca-UEFA-sa-stearga-Cupa-Campionilor-din-palmaresul-FCSB-„N-a-fost-niciodata-Steaua-1400x788.jpg"/><br/><p>UEFA ar fi șters, de pe site-ul oficial, Cupa Campionilor de la FCSB și o atribuie celor de la Steaua București, iar reacția lui Florin Talpan a venit imediat.</p>
<p>Juristul CSA Steaua București, Florin Talpan, a vorbit, în exclusivitate pentru ProSport, după modificarea apărută pe site-ul UEFA, cu privire la câștigătoarea Cupei Campionilor din 1986.</p>
<h2><span>Florin Talpan insistă că FCSB n-a fost niciodată Steaua</span></h2>
<p>Vineri, 17 octombrie, UEFA a făcut o <span>modificare importantă pe site-ul oficial</span>. Numele câștigătoarei Cupei Campionilor Europeni din 1986 este Steaua București, dar în dreptul siglei este un loc gol.</p>
<p>Florin Talpan, juristul CSA Steaua București, a vorbit în exclusivitate pentru <span>ProSport</span>, amintind că, de-a lungul timpului, a tot notificat UEFA și FRF cu privire la acest aspect.</p>
<p>„După cum foarte bine știți, eu de nenumărate ori am notificat UEFA și FIFA. FCSB nu a câștigat niciodată Cupa Campionilor. FCSB nu a fost și nu va fi vreodată Steaua. Este un club care a fost înființat în anul 2003. Eu am câștigat marca Steaua București, numele și palmaresul. Dacă eu nu mă luptam, totul rămânea la Becali în anul 2003. Eu, în decursul anilor, am tot notificat UEFA și FRF. Nu știu ce a făcut FRF, dar fiți convinși că nu a făcut nimic”, a spus Florin Talpam, în exclusivitate pentru <span>ProSport</span>.</p>
<h2><span>Topul golgheterilor de la Fotbal Club FCSB este deschis de Marius Lăcătuș</span></h2>
<p>La rândul lui, Gigi Becali, patronul campioanei FCSB, a spus, după o discuție purtată cu avocații, că gruparea nu a primit nicio notificare oficială de la UEFA, deoarece forul ia în considerare continuatorul. Din acest motiv, latifundiarul din Pipera consideră că <span>schimbarea de pe site-ul UEFA este mâna hacker-ilor</span>.</p>
<p>„Am vorbit acum cu avocaţii. Nu am primit nimic. Cred că este vorba de o hackăreală. Nu există aşa ceva. La UEFA se ia în considerare continuatorul. E adevărat că nu ne numim Steaua, dar suntem continuatorii.</p>
<p>Şi dacă suntem continuatorii, suntem deţinătorii. Alta e că schimbăm numele, altul e palmaresul. Palmaresul este ţinut de continuatori. Noi deţinem palmaresul din 2003 până în prezent, prin hotărâre judecătoarească.</p>
<p>Este o hackăreală. Nu există aşa ceva. UEFA, ca să te şteargă, trebuie să existe o decizie. Este o aiureală”, a spus, printre altele, Gigi Becali.</p>
<p>Pe site-ul forului continental la secțiunea „<span>Cele mai multe trofee</span>” apare FCSB, cu sigla echipei lui Gigi Becali.</p>
<p>De asemenea, topul golgheterilor de la Fotbal Club FCSB îi cuprinde pe Marius Lăcătuș (17 reușite), Gică Hagi (11), Adrian Ilie (9), Nicolae Stanciu (7), Nicolae Dică și Victor Pițurcă (ambii câte 6). Cele mai multe apariții le au Lăcătuș (54), Ștefan Iovan (32), Gabi Balint, Tudorel Stoica (ambii câte 30), Bănel Nicoliță și Laurențiu Roșu (câte 29).</p>

]]></description>
    </item>
    <item>
      <title>Gigi Becali, prima reacție după ce UEFA ar fi șters Cupa Campionilor de la FCSB: „E hackăreală!”</title>
      <link>https://www.prosport.ro/fotbal-extern/liga-campionilor/gigi-becali-prima-reactie-dupa-ce-uefa-ar-fi-sters-cupa-campionilor-de-la-fcsb-e-hackareala-20300939</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-prima-reactie-dupa-ce-UEFA-ar-fi-sters-Cupa-Campionilor-de-la-FCSB-„E-hackareala-1400x785.jpg"/><br/><p>UEFA ar fi șters Cupa Campionilor de la FCSB și o atribuie celor de la Steaua București, dar Gigi Becali consideră că totul este hackăreală.</p>
<p>Pe site-ul UEFA, câștigătoarea Cupei Campionilor Europeni din 1986 este Steaua București, dar în dreptul echipei nu este nicio siglă. Gigi Becali spune că este mâna hacker-ilor.</p>
<h2><span>Gigi Becali este ferm convins că ștergerea Cupei Campionilor de la FCSB de către UEFA este opera hacker-ilor</span></h2>
<p>Vineri, 17 octombrie, pe site-ul UEFA a apărut o modificare mai mult decât importantă. <span>Forul continental a decis să îi retragă</span> echipei lui Gigi Becali trofeul Cupei Campionilor Europeni din palmares.</p>
<p>Concret, numele câștigătoarei Cupei Campionilor Europeni din 1986 este Steaua București, dar în dreptul siglei este un loc gol. Gigi Becali a reacționat imediat și s-a referit, într-o primă fază, la eternul „clinci” dintre gruparea pe care o patronează și clubul Armatei.</p>
<p>„Habar n-am. Lor le spune că nu pot emite pretenţii pentru palmares după anul 2000. Nu mai suntem câştigătoarea Cupei Campionilor? Ce să facem? Asta este România.</p>
<p>Bun, au şters-o. Dar ei nici nu pot să o înscrie. Dacă nici ei nu sunt, atunci să nu aibă nimeni Cupa Campionilor. Că aşa e în România. De ce să avem asta în România? Nu e bine, nu vedeţi? Şi eu sunt supărat, dar nu am ce face”, a spus Gigi Becali în primă instanţă”, a spus Gigi Becali pentru <span>Fanatik</span>.</p>
<h2><span>Pe site-ul UEFA, la secțiunea „Cele mai multe trofee” apare FCSB, cu sigla echipei lui Gigi Becali</span></h2>
<p>Ulterior, a spus că a discutat cu avocații și a transmis că FCSB nu a primit nicio notificare oficială de la UEFA, deoarece forul ia în considerare continuatorul, motiv pentru care totul ar fi mâna hacker-ilor.</p>
<p>„Am vorbit acum cu avocaţii. Nu am primit nimic. Cred că este vorba de o hackăreală. Nu există aşa ceva. La UEFA se ia în considerare continuatorul. E adevărat că nu ne numim Steaua, dar suntem continuatorii.</p>
<p>Şi dacă suntem continuatorii, suntem deţinătorii. Alta e că schimbăm numele, altul e palmaresul. Palmaresul este ţinut de continuatori. Noi deţinem palmaresul din 2003 până în prezent, prin hotărâre judecătoarească.</p>
<p>Este o hackeăreală. Nu există aşa ceva. UEFA, ca să te şteargă, trebuie să existe o decizie. Este o aiureală”, a spus Gigi Becali pentru FANATIK.</p>
<p>Interesant este că pe site-ul forului continental la secțiunea „<span>Cele mai multe trofee</span>” apare FCSB, cu sigla echipei lui Gigi Becali.</p>
<p>De asemenea, <span>topul golgheterilor</span> de la Fotbal Club FCSB <span>îi cuprinde pe Marius Lăcătuș</span> (17 reușite), Gică Hagi (11), Adrian Ilie (9), Nicolae Stanciu (7), Nicolae Dică și Victor Pițurcă (ambii câte 6). Cele mai multe apariții le au Lăcătuș (54), Ștefan Iovan (32), Gabi Balint, Tudorel Stoica (ambii câte 30), Bănel Nicoliță și Laurențiu Roșu (câte 29).</p>

]]></description>
    </item>
  </channel>
</rss>
