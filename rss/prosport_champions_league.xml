<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Reacția imediată a lui Kylian Mbappe, după PSG – Inter 5-0. Ce a postat</title>
      <link>https://www.prosport.ro/fotbal-extern/liga-campionilor/reactia-imediata-a-lui-kylian-mbappe-dupa-psg-inter-5-0-ce-a-postat-20185115</link>
      <description><![CDATA[<img src="https://www.prosport.ro/wp-content/uploads/2025/06/Reactia-imediata-a-lui-Kylian-Mbappe-dupa-PSG-Inter-5-0-1400x831.jpg"/><br/><p>Atacantul francez Kylian Mbappe, transferat la începutul sezonului la Real Madrid, a transmis un mesaj fostei lui echipe, imediat după PSG – Inter 5-0.</p>
<p>Kylian Mbappe, care a jucat la PSG din 2017 până în 2024, i-a felicitat pe foștii lui colegi, după ce aceștia au câștigat Liga Campionilor.</p>
<h2><span>Mesajul transmis de Kylian Mbappe, după PSG – Inter 5-0</span></h2>
<p>Se poate spune că Mbappe a rămas cu ochii în soare, chiar dacă <span>finala Ligii Campionilor s-a încheiat la miezul nopții</span>. Legitimat la PSG timp de 7 sezoane, el nu a câștigat niciodată trofeul cu formația din capitala Franței.</p>
<p>În vara lui 2024 <span>s-a transferat la Real Madrid</span>, cea mai titrată echipă din competiție, dar formația din capitala Spaniei a fost eliminată în sferturile de finală de Arsenal, după 0-3 la Londra și 1-2 pe teren propriu.</p>
<p>„Marea zi a sosit în sfârșit. Victorie, și cu stil, pentru un club întreg. Felicitări, PSG”, a scris el pe contul său de Instagram, la câteva minute după victoria cu 5-0 a lui PSG asupra lui Inter Milano, sâmbătă seara, la Munchen.</p>
<p>Atacantul se bucură de câteva zile de vacanță după încheierea campionatului Spaniei, dar luni se va alătura colegilor lui de la naționala Franței, pentru a se pregăti în vederea pezenței la turneul final al Ligii Națiunilor.</p>
<p>De precizat că jucătorul este angajat în prezent într-un litigiu juridic și financiar cu PSG, fostul lui club refuzând să-i plătească sume importante legate de sfârșitul contractului său.</p>
<p>Atacantul reclamă 55 de milioane de euro în prime şi salarii neplătite, motiv pentru care în luna aprilie a obținut o hotărâre judecătorească, potrivit căreia pe conturile lui PSG s-a pus sechestrul asigurător.</p>
<p>Numai că, în cursul acestei săptămâni, judecătorul de executare de la Tribunalul Judiciar din Paris a dispus „ridicarea sechestrelor”. Avocaţii grupării pledaseră, pe 12 mai, pentru anularea sechestrelor, argumentând că Mbappe „nu a reuşit să aducă dovezi suficiente privind apariţia unei datorii şi să demonstreze o ameninţare la recuperare”.</p>

]]></description>
    </item>
    <item>
      <title>PSG – Inter 5-0. Anunțul preşedintelui italienilor despre demiterea lui Simone Inzaghi, după dezastrul de la Munchen: „Vom avea o şedință”</title>
      <link>https://www.prosport.ro/fotbal-extern/liga-campionilor/psg-inter-5-0-anuntul-presedintelui-italienilor-despre-demiterea-lui-simone-inzaghi-dupa-dezastrul-de-la-munchen-vom-avea-o-sedinta-20185085</link>
      <description><![CDATA[<img src="https://www.prosport.ro/wp-content/uploads/2025/06/PSG-Inter-5-0.-Anuntul-presedintelui-italienilor-despre-demiterea-lui-Simone-Inzaghi-dupa-dezastrul-de-la-Munchen-„Vom-avea-o-sedinta-e1748729261449.jpg"/><br/><p>Giuseppe Marotta, președintele lui Inter, a făcut un anunț ferm despre demiterea lui Simone Inzaghi, după dezastrul de la Munchen.</p>
<p>Sâmbătă, la Munchen, PSG s-a impus categoric în fața lui Inter, 5-0, în <span>finala Ligii Campionilor.</span> Pe tabela de marcaj și-au trecut numele Hakimi, Doue (două goluri), Kvaratskhelia și Mayulu.</p>
<h2><span>Ce anunț a făcut președintele lui Inter despre demiterea lui Simone Inzaghi</span></h2>
<p>Giuseppe Marotta susține că, săptămâna viitoare, va avea o discuție cu <span>Simone Inzaghi</span>, al cărui contract la Inter urmează să expire în această vară. Totodată, spune că Inzaghi a dovedit că se ridică la nivelul formației milaneze, lăsând de înțeles că îi va fi prelungi contractul.</p>
<p>„Absolut nicio schimbare de evaluare. Am spus că ne întâlnim cu Inzaghi săptămâna viitoare, are un contract pe un an și a arătat că se ridică la înălțimea rolului pe care îl are. Nu este o seară negativă care să șteargă toate meritele sale”, a spus Giuseppe Marotta, pentru <span>Sky Sports</span>.</p>
<h2><span>Gazzetta dello Sport, reacție dură după PSG – Inter 5-0</span></h2>
<p>„Inter, ăsta e un coșmar! Spectacolul lui Doue, manita lui PSG. Cinci goluri împotriva unui Inter de nerecunoscut, prima Ligă a Campionilor din istorie, tripla și o promisiune ținută de Luis Enrique. Patru oameni ai meciului: Hakimi, Kvara, Mayulu și Doue.</p>
<p>Luis Enrique va defila pe Champs-Élysées ca al doilea antrenor din istorie care câștigă tripla cu două echipe diferite, după Guardiola. Inzaghi pleacă de la Munchen învins și cu conștiința că a închis un ciclu, ajungând în două finale de Ligă a Campionilor în trei ani.</p>
<p>Pentru Inter, este cel mai prost meci al anului – și al istoriei? – din cel mai important meci al întregului sezon, după ce au pierdut Scudetto, Coppa Italia și Supercoppa. O prăbușire verticală, totală și clară a personalității după meciurile cu Bayern și Barcelona”, a notat <span>Gazzetta dello Sport</span>.</p>

]]></description>
    </item>
    <item>
      <title>PSG – Inter 5-0. Luis Enrique nu s-a ferit de cuvinte după victoria triumfală: „Am vrut să facem istorie”</title>
      <link>https://www.prosport.ro/fotbal-extern/liga-campionilor/psg-inter-5-0-luis-enrique-nu-s-a-ferit-de-cuvinte-dupa-victoria-triumfala-am-vrut-sa-facem-istorie-20185098</link>
      <description><![CDATA[<img src="https://www.prosport.ro/wp-content/uploads/2025/06/Luis-Enrique-nu-s-a-ferit-de-cuvinte-dupa-victoria-triumfala-1400x811.jpg"/><br/><p>Antrenorul spaniol Luis Enrique nu s-a ferit de cuvinte după victoria triumfală a echipei lui în finala Ligii Campionilor, PSG – Inter 5-0.</p>
<p>Campioana Franței a umilit Inter Milano, 5-0, în finala Ligii Campionilor de la Munchen, aceasta fiind cea mai mare diferență de scor din istorie.</p>
<h2><span>Luis Enrique a recunoscut, după PSG – Inter 5-0, că el și echipa lui au vrut să facă istorie</span></h2>
<p>Antrenorul grupării din capitala Franței, spaniolul Luis Enrique, este doar al 7-lea tehnician care a câștigat Liga Campionilor cu mai multe echipe, alăturându-se unui club exclusivist care îi conține pe austriacul Ernst Happel, germanii Ottmar Hitzfeld și Jupp Heynckes, italianul Carlo Ancelotti, portughezul Jose Mourinho <span>și spaniolul Pep Guardiola</span>.</p>
<p>„Să facem istorie a fost un obiectiv încă de la începutul sezonului. E timpul să sărbătorim cu stil! Am simțit o legătură foarte puternică între jucători și fani. Cred că merităm asta. E dificil să joci la acest nivel, dar am știut cum să gestionăm presiunea”, a spus Luis Enrique, la finalul confruntării de pe stadionul din Munchen.</p>
<p>Desemnat omul meciului de pe Allianz Arena, Doue, autor a două goluri, nu a avut rețineri să-l elogieze pe tehnicianul despre care a spus că a făcut istorie la PSG, deși a venit la club de doar doi ani.</p>
<p>„Tactic și mental, este un antrenor foarte bun, incredibil, și ca persoană la fel. Este o plăcere să lucrez cu el. Nu știu cum vom sărbători, dar va fi o nebunie”, a transmis jucătorul, potrivit <span>site</span>-ului oficial al competiției.</p>
<p><span>Al cincilea gol al meciului</span> a fost marcat de Senny Mayulu, la câteva zeci de secunde de când a fost trimis pe teren. La 19 ani și 14 zile a devenit al doilea cel mai tânăr marcator într-o finală de Liga Campionilor, după olandezul Patrick Kluivert, care în 1995 avea 18 ani, 327 zile la Ajax – Milan 1-0.</p>
<p>Pe locul 3 este brazilianul Carlos Alberto, acesta având 19 ani, 167 zile când a deschis scorul în 2004, la FC Porto – Monaco 3-0. La rândul lui, Doué, în vârstă de 19 ani, 362 zile, este al patrulea.</p>

]]></description>
    </item>
    <item>
      <title>Ce notă a primit Istvan Kovacs de la italieni, după PSG – Inter 5-0! De ce l-au acuzat: „I-a lăsat perplecși”</title>
      <link>https://www.prosport.ro/fotbal-extern/liga-campionilor/ce-nota-a-primit-istvan-kovacs-de-la-italieni-dupa-psg-inter-5-0-de-ce-l-au-acuzat-i-a-lasat-perplecsi-20185058</link>
      <description><![CDATA[<img src="https://www.prosport.ro/wp-content/uploads/2025/06/Ce-nota-a-primit-Istvan-Kovacs-de-la-italieni-dupa-PSG-Inter-5-0-De-ce-l-au-acuzat-„I-a-lasat-perplecsi.jpg"/><br/><p>S-a aflat ce notă a primit Istvan Kovacs, centralul meciului PSG – Inter, scor 5-0, după finala UEFA Champions League.</p>
<p>Italienii au analizat cu atenție prestația arbitrului din Carei și l-au criticat pentru felul în care a decis să acorde cartonașele.</p>
<h2><span>Nota primită de Istvan Kovacs după PSG – Inter 5-0</span></h2>
<p>Istvan Kovacs a arbitrat <span>finala UEFA Champions League dintre PSG și Inter Milano</span>, scor 5-0. Italienii au decis să-i acorde nota 6 pentru prestația de la centrul terenului. Aceștia i-au reproșat faptul că a fost mult prea permisiv cu jucătorii lui Luis Enrique.</p>
<p>„ARBITRU: KOVACS 6 – Având în vedere importanța meciului, se dovedește a fi o alegere bună, pentru că nu scapă niciodată lucrurile de sub control.</p>
<p>Totuși, gestionarea cartonașelor îi lasă pe oameni perplecși: inflexibili cu nerazzurri, permisivi de două ori asupra lui Pacho, care îl doboară pe Thuram în câteva minute. Francezul, Zalewski, Inzaghi și Acerbi, în schimb, sunt sancționați”, a notat <span>fcinternews</span>.</p>
<h2><span>Cum a aflat Istvan Kovacs că va arbitra PSG – Inter</span></h2>
<p>Roberto Rosetti, președintele Comitetului de Arbitraj al UEFA, l-a sunat pe Istvan Kovacs și l-a informat că <span>va arbitra finala Ligii Campionilor.</span></p>
<p>„A fost uimitor să primesc apelul de la Roberto Rosetti (n.r. șeful comisiei de arbitri UEFA). A fost un moment foarte fericit și o senzație copleșitoare după atâția ani de muncă să fiu desemnat pentru cel mai important meci intercluburi din lume.</p>
<p>La începutul fiecărui sezon, visezi să arbitrezi o finală, iar Champions League este cea mai mare realizare posibilă. Sunt foarte mulțumit, nu doar pentru mine, ci și pentru colegii mei.</p>
<p>Aș dori să mulțumesc UEFA, Comisiei de Arbitri, Federației Române de Fotbal și tuturor celor care ne-au sprijinit de-a lungul timpului, în special mentorului meu, Istvan Szilagyi, și președintelui CCA, Kyros Vassaras, care a făcut o treabă fantastică în ultimii unsprezece ani”, a spus Kovacs, într-un interviu acordat celor de la UEFA.</p>

]]></description>
    </item>
    <item>
      <title>Mesajul lui Emannuel Macron, după PSG – Inter 5-0. Cum a numit Parisul: „Campion, fratele meu”</title>
      <link>https://www.prosport.ro/fotbal-extern/liga-campionilor/mesajul-lui-emannuel-macron-dupa-psg-inter-5-0-cum-a-numit-parisul-campion-fratele-meu-20185072</link>
      <description><![CDATA[<img src="https://www.prosport.ro/wp-content/uploads/2025/06/Mesajul-lui-Emannuel-Macron-dupa-PSG-Inter-5-0.-Cum-a-numit-Parisul-„Campion-fratele-meu.jpg"/><br/><p>Președintele Franței, Emmanuel Macron, a transmis un mesaj la scurt timp după fluierul de final din PSG – Inter 5-0.</p>
<p>PSG a făcut un meci spectaculos la Munchen și a cucerit în premieră Liga Campionilor. După finala pierdută în fața bavarezilor (Bayern Munchen/ 2020), parizienii s-au revanșat chiar la nemți acasă, dar împotriva italienilor. Emannuel Macron a urmărit partida echipei care a reprezentat capitala Franței și a transmis un mesaj de felicitare pentru elevii lui Luis Enrique.</p>
<h2><span>Emannuel Macron, după PSG – Inter 5-0: „Paris, capitala Europei”</span></h2>
<p><span>PSG a dominat autoritar </span>partida de la Munchen în fața italienilor de la Inter Milano. Hakimi a deschis scorul în minutul 12, iar Doue a dublat avantajul opt minute mai târziu. În partea secundă, același Doue a reușit „dubla”. Kvaratskhelia și Mayulu și-au trecut numele pe tabelă în cea mai categorică victorie dintr-o finală de Champions League. Mayulu (19 ani și 14 zile) a devenit al doilea cel mai tânăr marcator dintr-o finală, după olandezul Patrick Kluivert (18 ani și 327 de zile/ Ajax).</p>
<p>Este a doua finală a parizienilor, după cea pierdută în 2020 în fața nemților de la Bayern Munchen. PSG a devenit prima echipă din Franța care triumfă în Liga Campionilor, iar Emannuel Macron a transmis un mesaj în care a numit Parisul ca fiind capitala Europei în această seară.</p>
<blockquote><p>„Campion, fratele meu! / Zi de glorie pentru PSG! /Bravo, suntem cu toții mândri. /Paris, capitala Europei în această seară”, a scris Macron pe X.</p></blockquote>
<h2><span>Reacția omului care a scris istorie la Paris: „Ăsta a fost obiectivul”</span></h2>
<p><span>Luis Enrique a venit la PSG</span> și a făcut schimbări majore în lot. A renunțat la vedeta echipei, Kylian Mbappe, dar a adus jucători care au făcut diferența și parizienii au bifat tripleta istorică: campionat, Cupă, Liga Campionilor. După finală, spaniolul a precizat că obiectivul la începutul sezonului a fost ca elevii săi să scrie istorie.</p>
<blockquote><p>„Să scriem istorie fost un obiectiv încă de la începutul sezonului. E timpul să avem o mare sărbătoare! Am simțit o conexiune reală între jucători și fani. Cred că merităm asta. E dificil să joci la acest nivel, dar am știut cum să gestionăm presiunea.”, a spus Enrique, citat de<span>rmcsport.com.</span></p></blockquote>
<p>Nu doar PSG, ci și arbitrul Istvan Kovacs a scris istorie. Românul a devenit primul arbitru din istorie care s-a aflat la centrul celor trei finale de competiții intercluburi europene găzduite de UEFA. De asemenea, este primul central român care conduce o astfel de finală după mai bine de 30 de ani.</p>

]]></description>
    </item>
  </channel>
</rss>
