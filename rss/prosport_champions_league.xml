<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Meme Stoica, replică dură pentru Andrei Nicolescu după controversele iscate de organizarea derby-ului FCSB – Dinamo: „Poate am față de prost! Chiar așa idiot mă crezi?”</title>
      <link>https://www.prosport.ro/fotbal-intern/superliga/meme-stoica-replica-dura-pentru-andrei-nicolescu-dupa-controversele-iscate-de-organizarea-derby-ului-fcsb-dinamo-poate-am-fata-de-prost-chiar-asa-idiot-ma-crezi-20209827</link>
      <description><![CDATA[<img src="https://www.prosport.ro/wp-content/uploads/2025/07/Meme-Stoica-replica-dura-pentru-Andrei-Nicolescu-dupa-controversele-iscate-de-organizarea-derby-ului-FCSB-Dinamo-1400x1050.jpg"/><br/><p>Meme Stoica (60 de ani) nu s-a putut abține să nu reacționeze dur atunci când a auzit propunerea lui Andrei Nicolescu vizavi de derby-ul Dinamo – FCSB, programat în etapa 4 a campionatului, în weekendul 2-3 august 2025.</p>
<p>Duelul nu se va putea disputa pe Arena Națională, cel mai mare stadion al țării fiind indisponibil în acea perioadă.</p>
<h2><span>Meme Stoica i-a răspuns lui Andrei Nicolescu și a făcut o contraofertă pentru derby-ul Dinamo – FCSB</span></h2>
<p><span>Derby-ul Dinamo – FCSB, programat în weekendul 2-3 august 2025, nu se va juca pe Arena Națională din cauza unui festival de manele</span>.</p>
<p>Așadar, din informațiile disponibile în acest moment, <span>mult așteptatul duel dintre rivalele Dinamo București și FCSB va fi mutat pe stadionul „Arcul de Triumf”</span>, care are o capacitate net inferioară, de sub 8.000 de locuri.</p>
<p>Cum cererea de bilete pentru derby-ul Bucureștiului este imensă, Andrei Nicolescu și-a permis să le facă o propunere roș-albaștrilor. Concret, acționarul și președintele Consiliului de Administrație de la Dinamo i-a îndemnat pe cei de la FCSB să facă o solicitare astfel încât la derby-ul din tur campioana să fie gazdă, iar la confruntarea din retur, Dinamo să se ocupe de organizarea evenimentului. Mai mult, Nicolescu le-a sugerat roș-albaștrilor ca în acest scenariu să mute partida din weekendul 2-3 august pe stadionul din Ghencea, care este de peste 3 ori mai încăpător decât „Arcul de Triumf”, cu o capacitate de mai bine de 30.000 de locuri.</p>
<p>Meme Stoica aproape că s-a simțit jignit de propunerea venită din tabăra rivală și i-a răspuns lui Andrei Nicolescu prin intermediul unei contraoferte: să mute Dinamo derby-ul din etapa 4 pe Ghencea.</p>
<blockquote><p>Și eu mi-aș dori să fie 25 de grade afară, dar e caniculă. Nu se poate. Dintr-un motiv simplu: noi nu vrem să jucăm meciul de acasă în Ghencea, ci pe stadionul pe care suntem obișnuiți să jucăm. Dacă Dinamo vrea, le fac o sugestie: pot să joace ei ca gazde în Ghencea. Este același meci. Și Rapid a jucat gazdă în Ghencea. Poate am față de prost, dar m-am mai cizelat și eu după atâția ani în fotbal. Chiar așa idiot mă crezi, să fiu de acord cu așa ceva? Ce discuții? Între ei, poate: Nicolescu cu Voicu”, a răbufnit Mihai Stoica, la <span>Prima Sport</span>.</p></blockquote>
<h2><span>Campioana ar fi de acord cu mutarea derby-ului Dinamo – FCSB în Ghencea</span></h2>
<p>Pe de altă parte, în eventualitatea în care Dinamo va decide să mute derby-ul de pe „Arcul de Triumf” în Ghencea, Mihai Stoica lasă de înțeles că ar fi de acord:</p>
<blockquote><p>De ce s-ar juca FCSB – Dinamo în Ghencea și nu s-ar putea juca Dinamo – FCSB tot în Ghencea? A fost casa noastră, nu mai este. Acum, casa noastră este Arena Națională. Ce contează cine organizează? Contează cine joacă. Suporterii vin să vadă meciul. Pot să aleagă ei poarta, poftim! Acum 2 ani am jucat pe Arcul de Triumf și am avut 6.000 de spectatori. Ne deranjează că jucăm pe Arc, dar asta nu înseamnă că vom face noi ceva în detrimentul acestui fapt. Nici nu se pune problema”, a completat managerul general al roș-albaștrilor.</p></blockquote>

]]></description>
    </item>
    <item>
      <title>Concluzia lui Siyabonga Ngezana, după moartea lui Diogo Jota</title>
      <link>https://www.prosport.ro/fotbal-intern/superliga/concluzia-lui-siyabonga-ngezana-dupa-moartea-lui-diogo-jota-20210052</link>
      <description><![CDATA[<img src="https://www.prosport.ro/wp-content/uploads/2025/07/Concluzia-lui-Siyabonga-Ngezana-dupa-moartea-lui-Diogo-Jota.webp"/><br/><p>Siyabonga Ngezana (27 de ani) a ținut să împărtășească pe rețelele de socializare câteva gânduri care l-au copleșit după moartea lui Diogo Jota.</p>
<p>Starul naționalei Portugaliei și al celor de la FC Liverpool a murit la doar 28 de ani, în urma unui accident cumplit de mașină care s-a produs pe străzile din provincia Zamora, Spania.</p>
<h2><span>Moartea lui Diogo Jota l-a mișcat profund pe Siyabonga Ngezana. Ce a transmis stoperul FCSB</span></h2>
<p>Joi dimineață, 3 iulie 2025, <span>Diogo Jota a murit</span> la vârsta de doar 28 de ani și a cutremurat întreaga planetă, nu doar lumea sportului.</p>
<p>Vedeta naționalei Portugaliei și a lui FC Liverpool a fost implicat într-un accident rutier pe străzile din provincia Zamora, Spania, în timp ce se ducea să ia feribotul pentru a reveni în Marea Britanie. Însă, bolidul Lamborghini, în care se afla și fratele său, de asemenea fotbalist, a suferit o explozie la unul dintre pneuri și a ajuns în parapeții de pe marginea drumului. Mașina a fost cuprinsă de un incediu violent și cei doi pasageri, Jota și fratele său, au fost găsiți carbonizați de polițiști.</p>
<p><span>Moartea lui Diogo Jota a stârnit reacții</span> din toate păturile societății și din toate domeniile de activitate, mai ales că fotbalistul venea după câteva săptămâni pline de fericire. Pe plan sportiv cucerise Liga Națiunilor cu Portugalia și Premier League cu Liverpool, iar pe plan personal, Jota doar ce se căsătorise cu iubirea vieții lui, femeia care i-a fost alături încă din perioada adolescenței și alături de care a dat naștere la 3 copii.</p>
<p>Cutremurat de situația descrisă, Siyabonga Ngezana a ținut să transmită condoleanție familiei lui Jota și a tras un semnal de alarmă pentru toți urmăritorii săi:</p>
<blockquote><p>Viața este prea scurtă. Bucură-te de fiecare moment. Condoleanțe familie sale și tuturor prietenilor”, a scris Ngezana, pe rețelele de socializare, într-o discuție purtată cu internauții.</p></blockquote>
<figure aria-labelledby="figcaption_attachment_20210058" class="wp-caption aligncenter" id="attachment_20210058"><img alt="" class="size-full wp-image-20210058" decoding="async" fetchpriority="high" height="1244" src="https://www.prosport.ro/wp-content/uploads/2025/07/ngezana-1.jpg" width="700"/><figcaption class="wp-caption-text" id="figcaption_attachment_20210058">SURSA FOTO: CAPTURĂ instagram.com/siyabonga_ngezana/</figcaption></figure>
<h2><span>Va fi înmormântat pe 5 iulie, la două săptămâni distanță de la petrecerea de nuntă</span></h2>
<p>Așa cum am precizat deja, Diogo Jota doar ce se însurase cu Rute Cardoso, femeia pe care o cunoștea de mai bine de un deceniu. Petrecerea de nuntă a fost programată la data de 22 iunie 2025, iar acum, sâmbătă, pe 5 iulie, starul naționalei Portugaliei va fi condus pe ultimul drum.</p>
<p>Andre Silva, fratele lui Diogo Jota, care și-a pierdut și el viața în accident, era fotbalist la Penafiel, în liga secundă a fotbalului portughez.</p>
<ul>
<li>În 182 de partide jucate pentru FC Liverpool, Diogo Jota a marcat 65 de goluri și a oferit 26 de pase decisive.</li>
</ul>

]]></description>
    </item>
    <item>
      <title>Lovitura uriașă pe care Gigi Becali a dat-o fără să știe: „A venit excepțional!”</title>
      <link>https://www.prosport.ro/fotbal-intern/superliga/lovitura-uriasa-pe-care-gigi-becali-a-dat-o-fara-sa-stie-a-venit-exceptional-20209913</link>
      <description><![CDATA[<img src="https://www.prosport.ro/wp-content/uploads/2025/07/Lovitura-uriasa-pe-care-Gigi-Becali-a-dat-o-fara-sa-stie-„A-venit-exceptional.webp"/><br/><p>În direct, la TV, Mihai Stoica (60 de ani) a vorbit despre lovitura uriașă pe care Gigi Becali (67) a dat-o în vederea sezonului 2025-2026.</p>
<p>Patronul FCSB a pus mâna în această vară, fără să dea prea mare importanță, pe un jucător care l-ar putea ajuta enorm în lupta pentru îndeplinirea obiectivelor.</p>
<h2><span>Cu o săptămână înainte de startul Superligii, Meme Stoica pariază pe Ovidiu Perianu! Ce a spus despre jucătorul crescut în curtea lui Gigi Becali</span></h2>
<p>Ovidiu Perianu s-a întors la FCSB în această vară, după un împrumut de un sezon la Unirea Slobozia, și în ciuda faptului că <span>ialomițenii l-au dorit în continuare</span>, roș-albaștrii au decis să nu îi mai dea drumul.</p>
<p>După evoluțiile bune pe care le-a avut la EURO U21, acolo unde a bifat toate meciurile, Ovidiu Perianu a fost luat în cantonamentul din Olanda de FCSB, iar <span>Mihai Stoica a fost primul care s-a grăbit să îl laude:</span> „Perianu arată foarte bine. A venit cu chef”, spunea Meme, în urmă cu aproximativ o săptămână.</p>
<p>Acum, managerul general al roș-albaștrilor a venit cu actualizări în privința mijlocașului defensiv în vârstă de 23 de ani. În direct, la TV, Meme Stoica l-a numit pe fotbalist drept „revelația cantonamentului” și spus că Perianu ar putea fi o piesă de bază la FCSB în sezonul 2025-2026:</p>
<blockquote><p>Asta e o chestie care pe mine mă deranjează teribil. A marcat Alibec primul gol pentru FCSB, a marcat Politic pentru FCSB. Alibec, Politic, Alibec, Politic. Bă, Perianu a marcat și el pentru FCSB. Nimeni nu a mai zis că Perianu a marcat. Vă spun eu, cel mai bun jucător din această pregătire a fost Tănase, clar. Asta din clasamentul meu. Nu mă interesează cine se supără, dar revelația cantonamentului de departe a fost Perianu. A venit excepțional, este un jucător care poate deveni important pentru noi în cel mai scurt timp posibil. Știu eu cum e”, a declarat Mihai Stoica, la <span>Prima Sport</span>.</p></blockquote>
<h2><span>Statisticile lui Ovidiu Perianu</span></h2>
<p>La naționala U21 a României, alături de care a concurat recent la EURO, Ovidiu Perianu a izbutit să adune un total de 10 apariții.</p>
<p>La nivel de echipă de club, talentatul mijlocaș defensiv are deja 45 de meciuri jucate în tricoul FCSB, fără să înscrie sau să paseze decisiv.</p>
<p>În sezonul trecut, pe care l-a bifat integral din postura de jucător al Unirii Slobozia, Ovidiu Perianu a contribuit cu două goluri și cu o pasă decisivă, într-un total de 37 de partide.</p>
<p>De-a lungul carierei, FCSB l-a mai trimis sub formă de împrumut la FC Botoșani, Chindia Târgoviște, Universitatea Cluj și Gloria Buzău.</p>
<p>Potrivit site-ului de specialitate Transfermarkt, cota de piață a lui Ovidiu Perianu este de 650.000 de euro.</p>

]]></description>
    </item>
    <item>
      <title>Fotbalistul renăscut de la FCSB. Gigi Becali a plătit o avere pe el și a fost gata să-l dea afară, dar acum vrea să-i aducă 50.000.000 de euro</title>
      <link>https://www.prosport.ro/fotbal-intern/superliga/fotbalistul-renascut-de-la-fcsb-gigi-becali-a-platit-o-avere-pe-el-si-a-fost-gata-sa-l-dea-afara-dar-acum-vrea-sa-i-aduca-50-000-000-de-euro-20209020</link>
      <description><![CDATA[<img src="https://www.prosport.ro/wp-content/uploads/2025/07/Fotbalistul-renascut-de-la-FCSB.-Gigi-Becali-a-platit-o-avere-pe-el-si-a-fost-gata-sa-l-dea-afara-dar-acum-vrea-sa-i-aduca-50.000.000-de-euro-1400x1050.jpg"/><br/><p>Un fotbalist de la FCSB, în schimbul căruia Gigi Becali a plătit o avere și a fost gata să îl dea afară, vrea să îi aducă latifundiarulului din Pipera suma de 50 de milioane de euro în cont.</p>
<p>Marius Ștefănescu, jucător care încă nu a reușit să se impună la campioana României, are planuri mari pentru următorul sezon și își dorește să se dueleze cu FC Barcelona, în UEFA Champions League.</p>
<h2><span>Marius Ștefănescu, gata pentru meciurile tari din UEFA Champions League</span></h2>
<p><span>Marius Ștefănescu, fotbalist care intrase pe lista neagă a latifundiarului din Pipera</span>, este gata pentru meciurile tari din UEFA Champions League.<span> Mijlocașul a declarat </span>că își dorește să se dueleze cu FC Barcelona în cea mai importantă competiție intercluburi.</p>
<p>„Vom avea meciuri din trei în trei zile. Sper să facem față, așa cum am făcut și anul trecut. În primele tururi din Champions League nu trebuie să tratăm adversarele cu superficialitate. Trebuie să le tratăm serios și să ajungem în Champions League. E visul oricărui fotbalist să ajungă acolo.</p>
<p>Și anul trecut am întâlnit echipe de top, dar acum, dacă ar fi să aleg, aș alege Barcelona. Sunt fan Barcelona și mi-aș dori să picăm cu ei.</p>
<p>În noul sezon îmi doresc să fiu sănătos, să-mi ajut cât mai mult echipa. Nu contează dacă prin goluri sau assist-uri, contează să muncesc pentru echipa, iar Dumnezeu mă va răsplăti dacă mă pun în slujba echipei cu gol sau assist”, a declarat Marius Ștefănescu, conform <span>sport.ro</span>.</p>
<h2><span>Gigi Becali vrea zecile de milioane de euro din UEFA Champions League</span></h2>
<p>Gigi Becali are planuri mari pentru următorul sezon competițional. Latifundiarul din Pipera își dorește ca echipa lui să ajungă în UEFA Champions League, pentru a pune mâna pe o sumă de aproximativ 50 de milioane de euro.</p>
<p>Totodată, omul de afaceri nu pare dispus să mai renunțe la jucători din lotul pregătit de Elias Charalambous și Mihai Pintilii și își dorește să aibă la dispoziție o echipă care să facă față atât în competițiile interne cât și în cupele europene.</p>
<p>„Păi, ce, sunt idiot? Te întreb. Să iau 3 sau 7 milioane (n.r.: de euro), când pot lua 50? Vreau să țin jucătorii valoroși ca să iau banii (n.r.: din cupele europene). Plus că dacă facem un coeficient bun anul acesta, la anul poate mergem direct în Liga Campionilor.</p>
<p>Anul ăsta avem culoar mai ușor noi în Liga Campionilor decât are Craiova în Conference. Iar la anul poate fi și mai ușor. Coeficientul este aducător de bani”, a declarat Gigi Becali.</p>

]]></description>
    </item>
    <item>
      <title>Cine transmite la TV drumul FCSB spre Liga Campionilor! Gigi Becali a luat o decizie radicală</title>
      <link>https://www.prosport.ro/fotbal-extern/cine-transmite-la-tv-drumul-fcsb-spre-liga-campionilor-gigi-becali-a-luat-o-decizie-radicala-20207823</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-drumul-FCSB-spre-Liga-Campionilor-Gigi-Becali-a-luat-o-decizie-radicala.jpg"/><br/><p>FCSB se pregătește de startul preliminariilor în Liga Campionilor și a decis cine va transmite la TV meciurile FCSB.</p>
<p>Au mai rămas câteva zile până la startul primului tur preliminar din Liga Campionilor. FCSB a ajuns la un acord cu un cunoscut post național de televiziune pentru a ceda drepturile TV. <span>Roș-albaștrii vor evolua</span> în prima manșă săptămâna viitoare cu Inter Club D’Escaldes, iar partida va fi transmisă de Antena 1.</p>
<h2><span>PRO TV a pierdut lupta cu Antena 1 pentru meciurile celor de la FCSB: Gigi Becali nu a uitat ce a pățit sezonul trecut</span></h2>
<p>În preliminariile cupelor europene, echipele își pot negocia drepturile TV pentru meciurile de pe teren propriu. Primul meci al roș-albaștrilor va avea loc săptămâna viitoare și nu va fi transmis la PRO TV, așa cum era de așteptat.</p>
<p>În noul sezon, Antena 1 a bătut palma cu latifundiarul din Pipera pentru primele două meciuri de pe teren propriu. Anul trecut, același post TV a obținut drepturile TV pentru meciul cu Maccabi Tel Aviv, scor 1-0.</p>
<p>Gigi Becali nu a uitat ce s-a întâmplat anul trecut când PRO TV a transmis meciul tur cu Sparta Praga doar pe o platformă de streaming online, fapt care a stârnit un val de indignare în rândul fanilor. Miliardarul a cedat atunci drepturile TV pentru retur tot celor de la PRO TV, dar s-a asigurat că transmisia va fi și live la TV.</p>
<p>PRO TV a încercat și în acest an să obțină drepturile TV pentru meciurile FCSB, dar campioana României nu ar mai fi interesată să colaboreze cu această televiziune pentru a nu se mai repeta istoria din sezonul trecut.</p>
<p>Totuși, <span>PRO TV ar putea intra în posesia drepturilor TV </span>pentru meciurile din deplasare ale roș-albaștrilor deoarece adversarii campioanei României vor vinde drepturile TV pentru meciurile de pe teren propriu. Astfel, tot există „riscul” ca FCSB să poată fi văzută doar pe platforma de streaming live a celor de la PRO TV.</p>
<blockquote><p>„Începem treaba. FCSB vs Inter. Primul meci de UCL va fi miercuri, 9 iulie, ora 20.30 în Ghencea. Sper ca în 2025 să se înțeleagă că noi deținem drepturile TV DOAR la meciurile de ACASĂ”, a scris Mihai Stoica pe rețelele de socializare.</p></blockquote>
<h2><span>Suma uriașă încasată de Gigi Becali pentru meciurile din preliminarii</span></h2>
<p>Suma obținută de Gigi Becali pentru meciurile din primele două tururi preliminare este aproape dublă față de cea din vara trecută, notează <span>golazo.ro.</span> Anul trecut, miliardarul a încasat aproximativ 150.000 de euro pentru fiecare tur preliminar.</p>
<p>Sezonul trecut, Digisport și Prima Sport 1 au transmis primul tur, iar în al doilea tur PRO TV a transmis meciul din Ghencea, returul fiind preluat de Antena 1. În turul trei preliminar, partida tur din Praga a fost disponibilă doar pe platforma Voyo, în timp ce returul de la București a fost live la TV pe PRO TV.</p>

]]></description>
    </item>
  </channel>
</rss>
