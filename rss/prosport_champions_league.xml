<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Chivu, gest din suflet pentru Heitinga, actualul antrenor al lui Ajax: „A fost aproape de mine în acel moment greu”</title>
      <link>https://www.prosport.ro/fotbal-extern/liga-campionilor/chivu-gest-din-suflet-pentru-heitinga-actualul-antrenor-al-lui-ajax-a-fost-aproape-de-mine-in-acel-moment-greu-20275325</link>
      <description><![CDATA[<img src="https://www.prosport.ro//wp-content/uploads/2025/09/Chivu-gest-din-suflet-pentru-Heitinga-actualul-antrenor-al-lui-Ajax-„A-fost-aproape-de-mine-in-acel-moment-greu.jpg"/><br/><p>Cristi Chivu îl va reîntâlni pe John Heitinga, de data aceasta ca adversar, în prima etapă a fazei principale din UEFA Champions League. Antrenorul olandez a rememorat o întâmplare din perioada în care el și Cristi Chivu erau coechipieri la Ajax.</p>
<p>Ajax Amsterdam – Inter Milano este programat astăzi, 17 septembrie, începând cu ora 22:00, pe Johan Cruijff Arena. Meciul poate fi urmărit în format Live Text Online pe <span>www.prosport.ro</span>.</p>
<h2><span>Cristi Chivu, gest din suflet pentru John Heitinga: „Cris a fost mereu acolo pentru mine”</span></h2>
<p><span>Cristi Chivu, alături de Inter Milano, debutează în Liga Campionilor</span> împotriva celor de la Ajax Amsterdam, iar <span>presiunea este ridicată în rândul antrenorului român</span>.</p>
<p>Chiar înainte de prima etapă din UCL, John Heitinga, antrenorul vicecampioanei Țărilor de Jos, a rememorat o întâmplare inedită din urmă cu aproximativ 26 de ani, pe când el și Cristi Chivu erau coechipieri la Ajax Amsterdam.</p>
<p>Tehnicianul olandez a povestit cum Chivu i-a fost alături într-o perioadă dificilă, când o accidentare l-a ținut departe de teren mult timp. Totodată, Heitinga s-a declarat încântat de revederea cu fostul său coleg, acum din postura de adversar pe banca tehnică.</p>
<p>„Am o relație cu adevărat specială cu Chivu. Ceea ce îmi amintesc este că atunci când am intrat în prima echipă ca tânăr jucător, am lipsit timp de 15 luni din cauza unei accidentări grave.</p>
<p>În acea perioadă, Cris a fost mereu acolo pentru mine. El era căpitanul, am lipsit mult timp, dar el a fost foarte aproape de mine. Abia aștept să-l văd mâine și să-l îmbrățișez. Evident, vreau să-l înving, dar pentru a face asta, va trebui să fim foarte buni”, a spus John Heitinga, conform <span>fcinter1908.it</span>.</p>
<p>Adversarele lui Inter din grupa unică de UEFA Champions League: Ajax (deplasare), Slavia Praga (acasă),  Royale Union SG (deplasare), Kairat Almaty (acasă), Atletico Madrid (deplasare), Liverpool (acasă), Arsenal (acasă), Borussia Dortmund (deplasare).</p>
<h2><span>John Heitinga, prudent înainte de confruntarea cu echipa pregătită de Cristi Chivu</span></h2>
<p>Antrenorul lui Ajax Amsterdam recunoaște că, deși Inter a ratat obiective importante în ultimele sezoane, echipa pregătită de Cristi Chivu rămâne o forță redutabilă la nivel european.</p>
<p>„Poate că în ultimele sezoane nu au obținut rezultatele cu care sunt obișnuiți, dar Inter este totuși Inter. I-am văzut jucând sezonul trecut împotriva lui Manchester City, pentru că am locuit în Anglia și am lucrat pentru Liverpool. Sunt o echipă foarte puternică, cu jucători excepționali care fac diferența. Pentru mine, sunt una dintre cele mai bune echipe din Europa”, a mai spus Heitinga, conform sursei menționate anterior.</p>

]]></description>
    </item>
    <item>
      <title>Fostul fotbalist de la CFR Cluj a făcut praf arbitrajul după ce a pierdut cu Real Madrid pe Bernabeu: „Penalty-ul a fost rușinos”</title>
      <link>https://www.prosport.ro/fotbal-extern/liga-campionilor/fostul-fotbalist-de-la-cfr-cluj-a-facut-praf-arbitrajul-dupa-ce-a-pierdut-cu-real-madrid-pe-bernabeu-penalty-ul-a-fost-rusinos-20275270</link>
      <description><![CDATA[<img src="https://www.prosport.ro//wp-content/uploads/2025/09/Fostul-fotbalist-de-la-CFR-Cluj-a-facut-praf-arbitrajul-dupa-ce-a-pierdut-cu-Real-Madrid-pe-Bernabeu-„Penalty-ul-a-fost-rusinos-e1758110063851.jpg"/><br/><p>Roberto de Zerbi, fostul fotbalist de la CFR Cluj, actualul antrenor al lui Olympique Marseille, a făcut praf arbitrajul după ce a pierdut în Liga Campionilor împotriva lui Real Madrid. Tehnicianul italian a „mitraliat” deciziile „centralului” de a da două penalty-uri pentru gazde, ambele transformate de Kylian Mbappe.</p>
<p>Real Madrid a pornit cu o victorie în Liga Campionilor, scor 2-1 cu Olympique Marseille pe Santiago Bernabeu. Madrilenii au părut flagrant avantajați de arbitraj, spune Roberto de Zerbi, antrenorul francezilor. Fostul jucător de la CFR Cluj simte că rezultatul a fost viciat de arbitrul central al partidei.</p>
<h2><span>Fostul jucător de la CFR Cluj a pus „tunurile” pe arbitraj la Real Madrid – Olympique Marseille 2-1</span></h2>
<p>Roberto de Zerbi, actualul antrenor de la Marseille, a criticat în termeni duri arbitrajul partidei cu Real Madrid. Tehnicianul este de părere că gazdele au primit mult prea ușor penalty-ul transformat de Kylian Mbappe în minutul 81, care a adus și victoria. Atacantul francez a punctat cu o dublă, ambele goluri înscrise de la 11 metri.</p>
<p>„Penalty-ul a fost puțin jenant și aș spune asta chiar dacă ar fi fost în favoarea mea. Nu este penalty. Nu am în minte că a fost oferit pentru a compensa cartonașul roșu sau ceva de genul. Nu, desigur că nu”, a spus Roberto de Zerbi la conferință de presă de după meci, conform <span>Marca</span>. Real Madrid a încasat un cartonaș roșu ușor prin Daniel Carvajal.</p>
<p>Roberto de Zerbi antrenează în Franța de anul trecut, <span>după ce a părăsit-o pe Brighton</span>, formație de Premier League. În Anglia, italianul a avut un mandat de doi ani. În trecut, fostul jucător de la CFR Cluj a mai trecut pe la echipe precum Darto Boario, Foggia, Palermo, Benevento, Sassuolo sau Șahtior Donetsk.</p>
<h2><span>Roberto de Zerbi, un nume de frumoasă amintire pentru fanii CFR Cluj</span></h2>
<p><span>Roberto de Zerbi a activat ca jucător pentru CFR Cluj</span> aproape de finalul carierei sale, în perioada 2010-2012. În prima aventură, italianul a fost împrumutat de la Napoli, apoi a fost adus cu titlu definitiv gratuit. Fostul mijlocaș de meserie a jucat pentru ardeleni timp de doi ani.</p>
<p>În Gruia, de Zerbi a jucat 30 de partide în tricoul lui CFR Cluj, în care a punctat de 8 ori și a oferit 6 pase decisive. Alături de formația condusă atunci de Arpad Paszkany, fostul fotbalist din „Cizmă” a câștigat două titluri de campion în Superliga, dar și o Cupă a României.</p>
<p>Deși a fost un jucător foarte bun pentru nivelul campionatului autohton, de Zerbi nu a spus foarte multe de-a lungul carierei sale în străinătate. Sub „tricolorul” italia, fostul fotbalist a bifat prezențe doar în naționalele de juniori, cele mai recente fiind pentru selecționata U20, în care a punctat de 2 ori în 4 meciuri.</p>

]]></description>
    </item>
    <item>
      <title>🚨 Olympiacos – Pafos 0-0 și Slavia Praga – Bodo/Glimt 1-0. Seară fabuloasă de Champions League cu PSG, Bayern și Liverpool</title>
      <link>https://www.prosport.ro/fotbal-extern/liga-campionilor/ajax-inter-meci-decisiv-pentru-chivu-seara-fabuloasa-de-champions-league-cu-psg-bayern-si-liverpool-20275327</link>
      <description><![CDATA[<img src="https://www.prosport.ro//wp-content/uploads/2025/09/profimedia-0264773304.jpg"/><br/><p>A doua zi din prima etapă a Ligii Campionilor se anunță a fi una spectaculoasă cu meciuri tari și cu un derby între actuala și fosta echipă a lui Cristi Chivu, care poate fi decisiv pentru fostul internațional român.</p>
<p>După debutul noului sezon din cea mai titrată competiție inter-cluburi în care s-au marcat 23 de goluri în șase meciuri, urmează ziua cu numărul 2 care le aduce fanilor fotbalului derby-uri spectaculoase încă din prima etapă. <span>Interul lui Cristi Chivu </span>face deplasarea la Ajax, echipă la care fostul jucător român s-a lansat în fotbalul mare.</p>
<p>Bayern primește vizita lui Chelsea, în timp ce Liverpool va pune la treabă noii veniți din această vară împotriva elevilor lui Diego Simeone, de la Atletico Madrid. De asemenea, campioana PSG va primi vizita uneia dintre revelațiile ultimelor sezoane din Serie A, Atalanta.</p>
<h2><span>Ajax – Inter, meciul care poate decide soarta românului de la gruparea nerazzurilor</span></h2>
<p>Cristi Chivu revine la Amsterdam după aproape 22 de ani, de această dată din postura de adversar. Fostul internațional român are un debut de sezon catastrofal și <span>presiunea este uriașă pe umerii săi</span>. Mulți dintre criticii din Italia anunțau înaintea acestui meci că ar putea fi ultimul pentru antrenorul român dacă nu va bifa un succes la debutul său în Liga Campionilor, ca antrenor.</p>
<p>Din postura de jucător, Cristi Chivu a obținut trofeul în 2010, alături de Inter Milano. Înainte a mai evoluat în capitala Italiei, Roma, dar și la Ajax Amsterdam, formație care îl transfera în 1999 de la Universitatea Craiova, în schimbul sumei de 2.5 milioane de euro.</p>
<p>„Ajax mi-a rămas totdeauna în inimă şi în minte pentru că ce am ajuns eu acum la aproape 45 de ani, a fost fundamentul a ce sunt eu acum ca persoană. Vreau să îi mulţumesc acestei ţări pentru că m-a făcut o persoană mai bună şi un sportiv mai bun”, a declarat Chivu, la conferinţa de presă.</p>
<h2><span>Bayern Munchen – Chelsea și Liverpool – Atletico Madrid, capii de afiș de miercuri seară</span></h2>
<p>Primele meciuri ale acestei zile vor începe de la ora 19:45. Vlad Dragomir debutează alături de Pafos în deplasare la Olympiacos, iar la centru va fi arbitrul Istvan Kovacs. Slavia Praga primește vizita lui Bodo/Glimt, iar de la ora 22:00 începe un adevărat festival de meciuri tari, care ar putea fi oricând capii de afiș ai unei finale.</p>
<p>Bayern Munchen tânjește după o nouă finală, dar speră să își ia și revanșa în fața londonezilor, care i-au înfrânt în finala Ligii Campionilor din 2012. După 1-1 la finalul celor 90 de minute, Chelsea se impunea cu 4-3 la loviturile de departajare.</p>
<p>Liverpool poate fi considerată una dintre echipele abonate la fazele finale ale acestei competiții. În ultimii șapte ani, a ajuns de trei ori în finală, dar a câștigat o singură dată în fața celor de la Tottenham, sc0r 2-0, în 2019. De cealaltă parte, Atletico Madrid încă mai speră să pună mâna pe primul trofeu. De două ori, sub comanda lui Diego Simeone, gruparea madrilenă a ajuns în finală, dar de fiecare dată marea rivală din oraș, Real Madrid, a reușit să triumfe, în 2014 și 2016.</p>

]]></description>
    </item>
    <item>
      <title>Ce lovitură pentru Chivu! Scapă de cel mai mare pericol pentru funcția de antrenor al lui Inter</title>
      <link>https://www.prosport.ro/fotbal-extern/stranieri/ce-lovitura-pentru-chivu-scapa-de-cel-mai-mare-pericol-pentru-functia-de-antrenor-al-lui-inter-20275171</link>
      <description><![CDATA[<img src="https://www.prosport.ro//wp-content/uploads/2025/09/Ce-lovitura-pentru-Chivu-Scapa-de-cel-mai-mare-pericol-pentru-functia-de-antrenor-al-lui-Inter-e1758100125419.jpg"/><br/><p>Cristi Chivu primește o veste importantă pentru viitorul lui pe banca celor de la Inter Milano. Deși s-a discutat despre faptul că Jose Mourinho ar putea reveni la conducerea „nerazurrilor”, tehnicianul ar putea semna cu una dintre marile forțe ale Portugaliei, țara sa natală, Benfica Lisabona.</p>
<p>Debutul de sezon al lui Cristi Chivu nu este chiar cel așteptat de tehnician, care a obținut doar o victorie și două înfrângeri pe banca celor de la Inter Milano. În umbra rezultatelor slabe obținute la Campionatul Mondial al Cluburilor, situația actuală pare una destul de gri pentru român, <span>despre care s-a scris că ar putea fi înlocuit</span>.</p>
<h2><span>Cristi Chivu a scăpat de „inamicul” Jose Mourinho. Portughezul este dorit de Benfica</span></h2>
<p>Situația de la Benfica Lisabona este una foarte tulbure, după ce a pierdut umilitor în prima rundă a grupei XXL de Liga Campionilor, scor 2-3 cu Qarabag. Rui Costa, legendarul fost fotbalist lusitan, a anunțat că Jose Mourinho ar putea ajunge pe banca formației din Portugalia, ceea ce l-ar scăpa pe Chivu de un posibil înlocuitor pe banca lui Inter Milano.</p>
<p>Bruno Lage, tehnicianul celor de la Benfica Lisabona, și-a anunțat demisia după eșecul usturător cu azerii de la Qarabag. Lusitanii au condus cu scorul de 2-0, dar s-au văzut întorși pe tabelă de oaspeți. Rui Costa, președintele clubului, a declarat că îl dorește pe Jose Mourinho, proaspăt plecat de la Fenerbahce, spune <span>Marca</span>.</p>
<p>Cristi Chivu răsuflă ușurat, deoarece numele lui „The Special One” a fost vehiculat pentru o posibilă înlocuire a românului, care are un debut de sezon slab. Inter Milano debutează astăzi în Liga Campionilor, în deplasare, împotriva celor de la Ajax Amsterdam, de la ora 22:00.</p>
<p>În primele trei meciuri ale sezonului, Cristi Chivu&amp;Co. au câștigat cu Torino într-o manieră entuziasmantă, scor 5-0, apoi și-au arătat limitele. Inter Milano a clacat în fața celor de la Udinese, chiar pe Giuseppe Meazza, scor 1-2, dar și împotriva rivalei Juventus, într-un „thriller” încheiat cu scorul de 4-3.</p>
<h2><span>Cristi Chivu, „liniștit” de celebrul jurnalist italian Fabrizio Romano</span></h2>
<p><span>Fabrizio Romano l-a liniștit pe Cristi Chivu</span> privind posibila sa demitere. Jurnalistul italian a dezvăluit, fiind cunoscut pentru sursele sale imbatabile din fotbal, că patronatul lui Inter Milano nu a luat în calcul demiterea antrenorului român, deoarece au încredere în proiectul actual.</p>
<p>„Mulți mă întreabă despre Cristi Chivu. Pentru moment, cei de la Inter nu au început niciun demers de a-l demite. Nu au contactat niciun alt antrenor și nici n-au făcut altă acțiune similară. Își păstrează încrederea în Chivu.</p>
<p>După meci, Chivu și-a făcut vocea auzită în fața jucătorilor. Acum, jucătorii vor trebui să răspundă pe teren. Inter nu are în momentul de față niciun plan să îl înlocuiască și își menține încrederea în el”, a spus jurnalistul italian, conform <span>FC Inter 1908</span>.</p>

]]></description>
    </item>
    <item>
      <title>Nebunie în Liga Campionilor! 23 de goluri în 6 meciuri, Real a câștigat în inferioritate, Qarabag a învins Benfica în deplasare, Juventus a egalat Borussia în minutele 90+4 și 90+6</title>
      <link>https://www.prosport.ro/fotbal-extern/liga-campionilor/nebunie-in-liga-campionilor-23-de-goluri-in-6-meciuri-real-a-castigat-in-inferioritate-qarabag-a-invins-benfica-in-deplasare-juventus-a-egalat-borussia-in-minutele-904-si-906-20274482</link>
      <description><![CDATA[<img src="https://www.prosport.ro//wp-content/uploads/2025/09/Nebunie-in-Liga-Campionilor-23-de-goluri-in-6-meciuri-Real-a-castigat-in-inferioritate-Qarabag-a-invins-Benfica-in-deplasare-Juventus-a-egalat-Borussia-in-minutele-904-si-906.jpg"/><br/><p>Liga Campionilor pleacă la drum în același format ca în sezonul precedent, cu toate echipele în aceeași grupă. Fiecare formație va juca opt partide și se va alcătui un clasament general.</p>
<p>Primele 6 meciuri din noul sezon al Ligii Campionilor au loc marți, 16 septembrie, cea mai interesantă confruntare fiind, de departe, Juventus – Borussia Dortmund.</p>
<h2><span>Athletic Bilbao – Arsenal și PSV – St. Gillois sunt meciurile care deschid noul sezon al Ligii Campionilor. De la 22:00 au loc alte 4 partide</span></h2>
<p>Liga Campionilor, cea mai importantă competiție continentală la nivel de echipe de club, pleacă la drum în această săptămână. UEFA a dorit ca debutul să nu fie afectat de alte evenimente, așa că a programat cele 18 meciuri pentru marți, miercuri și joi, Europa League și Conference League urmând să debuteze săptămâna viitoare.</p>
<p>De la ora 19:45 se joacă două meciuri, Athletic Bilbao – Arsenal sunt meciurle care PSV – St. Gillois. La campioana Olandei <span>este legitimat și românul Dennis Man</span>, dar rămâne de văzut dacă și cât va fi folosit, în condițiile în care a prins doar 90 de minute în cele 4 etape de campionat, fiind trimis pe teren o repriză cu Groningen și o alta cu Telstar.</p>
<p><span>Alt român prezent în competiție este Vlad Dragomir</span>, om de bază la campioana Ciprului, Pafos, care va juca miercuri, în deplasare, cu Olympiacos Pireu.</p>
<p>Meciul zilei este, fără îndoială, Juventus – Borussia Dortmund, cele două câștigând trofeul, împreună, de 3 ori. Formația italiană a triumfat în finala din 1984/1985, 1-0 cu Liverpool, marcată de tragedia de pe Stadionul Heysel, și în 1995/1996, după ce a învins Ajax la loviturile de departajare. Un sezon mai târziu, Borussia învingea Juventus cu 3-0.</p>
<p>Cele două au mai fost adversare de 4 ori în această competiție. În sezonul 2014/2015, Juve s-a impus în optimi cu 3-1 la Dortmund și cu 2-0 acasă. De asemenea, în stagiunea 1995/1996, formația din Torino a câștigat cu 3-1 la Dortmund în prima etapă din Grupa D, dar a cedat cu 1-2 pe teren propriu în runda 5. Ambele aveau să se califice în optimi, locurile 3 și 4 fiind ocupate de Steaua și Rangers.</p>
<h2><span>România mai este reprezentată, în acest sezon al Ligii Campionilor, de un antrenor și doi arbitri</span></h2>
<p>Pentru prima dată după mulți ani, țara noastră va avea un antrenor în cea mai importantă competiție de club rezervată cluburilor. Cristi Chivu începe aventura cu Inter în Liga Campionilor la Amsterdam, cu Ajax.</p>
<p>Fostul fundaș central a jucat la echipa olandeză din luna ianuarie 1999, când „lăncierii” l-au transferat de la Universitatea Craiova, în schimbul a 2,5 milioane de euro. A realizat eventul în sezonul 2001/2002, câștigând campionatul cu 5 puncte în fața rivalei PSV Eindhoven și Cupa Olandei după 3-2 în ultimul act cu Utrecht, în prelungiri.</p>
<p>În ceea ce îl privește pe Radu Drăgușin, acesta nu a fsot inclus de Tottenham pe listă pentru meciurile din grupa principală, deoarece nu este complet refăzut după accidentarea suferită pe 30 ianuarie. El ar putea juca, însă, pentru londonezi în faza eliminatorie.</p>
<p>De asemenea, UEFA a decis ca România să mai aibă un arbitru de centru, în afară de Istvan Kovacs. Este vorba despre Marian Barbu, care va conduce meciul Slavia Praga – Bodo / Glimt, programat miercuri. Kovacs a fost delegat la Olympiacos – Pafos.</p>
<h2><span>Programul complet al meciurilor din prima etapă a grupei principale din Liga Campionilor:</span></h2>
<p>Marți, 16 septembrie</p>
<ul>
<li>Athletic Bilbao – Arsenal, de la ora 19:45</li>
<li>PSV – Royale Union SG, de la ora 19:45</li>
<li>Real Madrid – Marseille, de la ora 22:00</li>
<li>Juventus – Dortmund, de la ora 22:00</li>
<li>Tottenham – Villarreal, de la ora 22:00</li>
<li>Benfica – Qarabag, de la ora 22:00</li>
</ul>
<p>Miercuri, 17 septembrie</p>
<ul>
<li>Olympiacos – Pafos, de la ora 19:45</li>
<li>Slavia Praga – Bodo/Glimt, de la ora 19:45</li>
<li>Ajax – Inter, de la ora 22:00</li>
<li>Liverpool – Atletico, de la ora 22:00</li>
<li>Bayern – Chelsea, de la ora 22:00</li>
<li>PSG – Atalanta, de la ora 22:00</li>
</ul>
<p>Joi, 18 septembrie</p>
<ul>
<li>Copenhaga – Bayer Leverkusen, de la ora 19:45</li>
<li>Brugge – Monaco, de la ora 19:45</li>
<li>Newcastle – Barcelona, de la ora 22:00</li>
<li>Manchester City – Napoli, de la ora 22:00</li>
<li>Frankfurt – Galatasaray, de la ora 22:00</li>
<li>Sporting – Kairat Almaty, de la ora 22:00</li>
</ul>

]]></description>
    </item>
  </channel>
</rss>
