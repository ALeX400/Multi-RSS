<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Antrenorul lui PSV a tunat după meciul în care Dennis Man a dezamăgit. „Efectiv mă gândeam: la ce mă uit?”</title>
      <link>https://www.prosport.ro/fotbal-extern/antrenorul-lui-psv-a-tunat-dupa-meciul-in-care-dennis-man-a-dezamagit-efectiv-ma-gandeam-la-ce-ma-uit-20369489</link>
      <description><![CDATA[<img src="https://www.prosport.ro//wp-content/uploads/2026/01/Antrenorul-lui-PSV-a-tunat-dupa-meciul-in-care-Dennis-Man-a-dezamagit-1400x933.jpg"/><br/><p>Peter Bosz (62 de ani), antrenorul lui Dennis Man (27), nu și-a putut ascunde dezamăgirea după partida PSV Eindhoven – Breda 2-2, din etapa 20 a campionatului olandez.</p>
<p>A fost prima oară când PSV a pierdut puncte în Eredivisie după o foarte lungă perioadă de timp, iar românul Dennis Man nu s-a descurcat nici el prea bine în disputa cu Breda.</p>
<h2><span>PSV defilează în Olanda, dar egalul cu Breda l-a supărat pe antrenorul lui Dennis Man, Peter Bosz</span></h2>
<p>Sâmbătă, 24 ianuarie 2026, <span>Dennis Man a început din postura de titular partida PSV – Breda, însă a dezamăgit și a fost scos la pauză</span>. Iar la scurt timp după fluierul final, portalul de specialitate Sofascore a așezat în dreptul său modesta notă de 6.4.</p>
<p>Însă, mai toată echipa PSV-ului a fost ieșită din formă, iar confruntarea din etapa 20 a campionatului olandez s-a terminat cu o remiză, 2-2, care l-a dezamăgit pe antrenorul gazdelor. <span>Peter Bosz, despre care recent s-a scris că ar putea fi demis</span>, ca urmare a rezultatelor din Liga Campionilor, a spus lucrurilor pe nume la flash-interviu și i-a acuzat pe fotbaliști că nu au pus în aplicare nimic din ce le-a solicitat:</p>
<p>„Tot ce am făcut trebuia să facem altfel. E pentru prima dată de când am pierdut cu Telstar încoace când nu jucăm la un nivel bun. Așa că n-ar trebui să mă plâng, dar o s-o fac oricum. Am jucat groaznic! În primele cincisprezece minute, efectiv mă gândeam: la ce mă uit? De trei ori am tratat individual și nu am pasat. N-a fost deloc suficient. Saibari și Wanner (n.r. – numărul 10 și vârful) trebuiau să coboare la primit, iar ceilalți (n.r. – Driouech și Man) să alerge în profunzime. Driouech a făcut asta o singură dată și a marcat imediat. Dar, altfel, nu s-a întâmplat niciodată, deși era spațiu. De 10-15 ori trebuia să se întâmple și nu s-a întâmplat. Aș vrea să îi felicit pe cei de la Breda, pentru că de la primul până la ultimul om au jucat cu curaj și au muncit din greu cele 90 de minute. Dar rezultatul e strict din vina noastră. Am jucat efectiv prost”, a declarat Peter Bosz, citat de publicația olandeză <span>Sport Nieuws</span>.</p>
<h2><span>PSV, primele puncte pierdute în Eredivisie din septembrie 2025 și până în prezent</span></h2>
<p>Dacă în UEFA Champions League a avut evoluții oscilante, fapt cauzat și de valoarea superioară a adversarilor, în Eredivisie, PSV Eindhoven a mers ceas în ultimele luni.</p>
<p>Punctele pierdute cu Breda în acest weekend sunt primele din septembrie 2025 încoace. Concret, pe 21 septembrie 2025 pierduse PSV ultima oară puncte, ca urmare a unei remize cu Ajax, 2-2 pe teren propriu.</p>
<p>În schimb, înfrângerea cu Telestar, 0-2, pe care a menționat-o și Peter Bosz la flash-interviu s-a consemnat pe 31 august.</p>
<p>Exceptând aceste trei rezultate, PSV a înregistrat victorii pe linie în Olanda, iar în acest moment conduce clasamentul cu un total de 53 de puncte. Principalele urmăritoare, Ajax, Feyenoord și Nijmegen, sunt toate la mare distanță, cu 37, 36, respectiv 35 de puncte.</p>

]]></description>
    </item>
    <item>
      <title>„Nu sunt vești bune”. Anunțul lui Hansi Flick după ce starul Barcelonei s-a accidentat în meciul cu Slavia Praga</title>
      <link>https://www.prosport.ro/fotbal-extern/liga-campionilor/nu-sunt-vesti-bune-anuntul-lui-hansi-flick-dupa-ce-starul-barcelonei-s-a-accidentat-in-meciul-cu-slavia-praga-20367255</link>
      <description><![CDATA[<img src="https://www.prosport.ro//wp-content/uploads/2026/01/„Nu-sunt-vesti-bune.-Anuntul-lui-Hansi-Flick-dupa-ce-starul-Barcelonei-s-a-accidentat-in-meciul-cu-Slavia-Praga.jpg"/><br/><p>Barcelona s-a impus pe terenul Slaviei Praga în Liga Campionilor, scor 4-2, dar l-a pierdut pe „dirijorul” Pedri, ieșit accidentat după o oră de joc.</p>
<p>Antrenorul Hansi Flick s-a declarat îngrijorat de starea de sănătate a elevului său și adaugă că veștile nu sunt bune, fotbalistul urmând a absenta de pe gazon câteva săptămâni.</p>
<h2><span>Reacția lui Hansi Flick după ce Pedri „s-a rupt” în partida cu Slavia Praga din Liga Campionilor</span></h2>
<p>Barcelona a avut parte de un meci extrem de dificil în deplasare cu Slavia Praga, în faza principală din Liga Campionilor, însă s-a impus până la urmă cu 4-2, după ce a fost condusă pe tabelă de marcaj și mai apoi egalată înainte de pauză. Bucuria succesului a fost umbrită de accidentarea lui Pedri, acesta părăsind terenul în minutul 61, fiind înlocuit cu Dani Olmo.</p>
<p>La finalul jocului, antrenorul Hansi Flick a părut extrem de îngrijorat de <span>situația fotbalistului său numărul unu de la mijlocul terenului</span>, acesta urmând a absenta mai multe săptămâni din garnitura catalanilor.</p>
<p>„Nu știu cum se simte. Are o problemă la mușchi, trebuie să fie supus unor teste. Se întâmplă astfel de lucruri. Nu știu exact câte săptămâni va lipsi. Nu sunt vești bune. Dar Dani Olmo a intrat în locul lui și a marcat. Și Rashford a jucat și el bine. Cred că Araujo și Bernal au intrat și ei bine… e bine când jucătorii intră și au un impact imediat”, a spus tehnicianul de pe Camp Nou, citat de <span>marca.com</span>.</p>
<div class="wp-caption aligncenter" id="attachment_20367178" style="width: 1410px"><img alt="" aria-describedby="caption-attachment-20367178" class="size-full wp-image-20367178" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/profimedia-1068101082.jpg" srcset="https://www.prosport.ro/wp-content/uploads/2026/01/profimedia-1068101082.jpg 1400w, https://www.prosport.ro/wp-content/uploads/2026/01/profimedia-1068101082-768x512.jpg 768w" width="1400"/><p class="wp-caption-text" id="caption-attachment-20367178">21.1.2026, Profimedia</p></div>
<h2><span>Analiza meciului de la Praga. „Nu a fost ușor”</span></h2>
<p>Antrenorul neamț a analizat disputa cu Slavia și a ajuns la concluzia că <span>duelul nu a fost unul deloc ușor pentru echipa sa</span>, evoluția scorului pe tabela de marcaj spunând totul despre dificultatea disputei: 1-0, 1-1, 1-2, 2-2, 2-3, 2-4.</p>
<p>Flick se declară mândru de elevii săi că au reușit să întoarcă meciul în favoarea lor pe o temperatură extrem de scăzută și în fața unui adversar extrem de solid, care le-a pus numeroase probleme, mai ales la fazele fixe și pe momentele de tranziție ale jocului.</p>
<p>„După ce am primit două goluri din fazele fixe, am revenit, și asta e bine. Nu a fost ușor să jucăm astăzi. A fost foarte frig, iar Slavia a jucat foarte bine. Sunt o echipă fizică, cu tranziții și mingi periculoase. Am fost mai buni în repriza a doua. ei au avut multe săptămâni la dispoziție să se pregătească pentru meci.</p>
<p>S-au descurcat bine. Sunt o echipă dinamică cu jucători grozavi. Nu a fost ușor să ne apărăm împotriva lor. Dar sunt fericit pentru că am întors scorul. (n.r. calificarea în primele 8) Se va decide miercurea viitoare. Mai întâi, trebuia să câștigăm. A câștiga în Liga Campionilor este foarte dificil, așa cum am văzut astăzi”, a concluzionat Flick.</p>

]]></description>
    </item>
    <item>
      <title>Dennis Man rămâne fără antrenor la PSV! Anunțul venit din Olanda în seara eșecului dureros din Liga Campionilor</title>
      <link>https://www.prosport.ro/fotbal-extern/liga-campionilor/dennis-man-ramane-fara-antrenor-la-psv-anuntul-venit-din-olanda-in-seara-esecului-dureros-din-liga-campionilor-20367246</link>
      <description><![CDATA[<img src="https://www.prosport.ro//wp-content/uploads/2026/01/Dennis-Man-ramane-fara-antrenor-la-PSV-Anuntul-venit-din-Olanda-in-seara-esecului-dureros-din-Liga-Campionilor.jpg"/><br/><p>Dennis Man (27 de ani) rămâne fără antrenor la PSV, iar anunțul a venit din Olanda după eșecul dureros din Liga Campionilor.</p>
<p><span>PSV-ul lui Peter Bosz a pierdut, scor 0-3, cu Newcastle</span>, în meciul contând pentru etapa 7 a celei mai importante competiții europene intercluburi.</p>
<h2><span>Dennis Man rămâne fără antrenor la PSV! Anunțul venit din Olanda în seara eșecului dureros din Liga Campionilor</span></h2>
<p>PSV, echipă la care evoluează Dennis Man din acest sezon, rămâne fără antrenorul Peter Bosz (62 de ani). Anunțul a fost făcut la o televiziune din Olanda de fostul internațional Theo Janssen, în seara eșecului dureros, scor 0-3, cu Newcastle, din Liga Campionilor.</p>
<p>PSV a ajuns la a doua înfrângere la rând și se află pe locul 22 în clasamentul general, la egalitate de puncte cu alte patru echipe.</p>
<p>Potrivit lui Janssen, citat de <span>VoetbalPrimeur,</span> Bosz se află în ultimele sale lui luni pe banca tehnică a lui PSV, deși la nivelul conducerii s-a încercat o prelungire a contractului, care expiră în vară. Antrenorul ar urma să ajungă la cârma echipei naționale din Țările de Jos.</p>
<p>„Marcel Brands (n.r. președintele lui PSV) a indicat recent că i-au făcut o ofertă finală. În termen de două săptămâni, Bosz trebuie să decidă dacă acceptă sau nu.</p>
<p>Cred că, la nivel intern, este de mult cunoscut dacă va continua sau nu. Cred că Peter se oprește. Da, cred că își dorește cu adevărat să ajungă la naționala Țărilor de Jos. Altfel, PSV ar fi anunțat deja acest lucru. Nu ai nevoie de două săptămâni pentru așa ceva”, a afirmat Theo Janssen, antrenorul lui De Treffers.</p>
<p><span>Dennis Man, apreciat de Bosz</span>, a jucat în 22 de meciuri, din care în 18 a fost titular, cu șase goluri (două în Liga Campionilor) și șase pase decisive.</p>
<h2><span>Peter Bosz, dorit încă doi ani la PSV</span></h2>
<p>Deși se dorește prelungirea contractului cu Peter Bosz pentru încă doi ani, președintele lui PSV a explicat încă de acum două săptămâni că tehnicianul ezită să dea un răspuns concret în acest sens. „Poate să mai ducă acest lucru? Acolo se află cea mai importantă decizie”, a declarat Marcel Brands, pentru ESPN, potrivit sursei menționate mai sus.</p>
<p>De altfel, într-o etapă anterioară, Bosz a punctat că s-ar considera onorat să devină selecționerul naționalei Țărilor de Jos.</p>
<p>Bosz a venit la PSV în 2023, după Ruud van Nistelrooij, care a demisionat în acea vară. Cu Bosz pe banca tehnică, PSV a câștigat două titluri de campioană și două Supercupe.</p>
<p>În actualul sezon, PSV se află pe primul loc, cu 52 de puncte, la o distanță considerabilă de echipa de pe locul secund, Feyenoord, care are 36 de puncte.</p>
<ul>
<li>Reprezentativa Țărilor de Jos s-a calificat la CMn2026, iar în urma tragerii la sorți a fost repartizată în Grupa F, alături de Japonia, Tunisia, iar ultima echipă va fi decisă la barajul dn martie, între Ucraina, Suedia, Polonia și Albania.</li>
</ul>

]]></description>
    </item>
    <item>
      <title>Slavia Praga – FC Barcelona 2-4 și Marseille – Liverpool 0-3, în Liga Campionilor! Festival de goluri în Cehia, încheiat cu victoria catalanilor. Trupa lui Arne Slot s-a distrat în Franța. Cât s-au terminat celelalte meciuri</title>
      <link>https://www.prosport.ro/fotbal-extern/liga-campionilor/slavia-praga-fc-barcelona-si-marseille-liverpool-live-text-online-de-la-ora-2200-in-liga-campionilor-seara-este-deschisa-de-la-1945-de-qarabag-frankfurt-si-galatasaray-atletico-madrid-20366858</link>
      <description><![CDATA[<img src="https://www.prosport.ro//wp-content/uploads/2026/01/profimedia-1068101082.jpg"/><br/><p>Astăzi se joacă alte nouă meciuri care contează pentru etapa a 7-a a fazei principale din Liga Campionilor.</p>
<p>Toate meciurile vor putea fi urmărite, în format live text, pe prosport.ro.</p>
<h2><span>Slavia Praga – FC Barcelona și Marseille – Liverpool Live Text Online, de la ora 22:00, în Liga Campiionilor</span></h2>
<p>Seara de <span>Liga Campionilor</span> este deschisă, de la ora 19:45, de Qarabag – Frankfurt și Galatasaray – Atletico Madrid. Meciul din Turcia va fi condus, de la centru, de <span>arbitrul român Istvan Kovacs</span>.</p>
<p>La ora 22:00 sunt programate meciurile cu „greutate”, cap de afiș fiind Slavia Praga – FC Barcelona și Marseille – Liverpool. Celelalte meciuri care vor începe de la aceeași oră sunt: Atalanta – Athletic Bilbao, Bayern – Royale Union, Chelsea – Pafos, Juventus – Benfica și Newcastle – PSV.</p>
<h2><span>Echipele probabile de la Galatasaray – Atletico Madrid</span></h2>
<p>Galatasaray: Cakir – Sallai, Sanchez, Bardakci, Elmali – Lemina, Gundogan – Sane, Akgun, Yilmaz – Icardi.</p>
<p>Atletico Madrid: Oblak – Llorente, Pubil, Hancko, Ruggeri – Simeone, Koke, Gallagher, Baena – Sorloth, Alvarez.</p>
<h2><span>Echipele probabile de la Qarabag – Frankfurt</span></h2>
<p>Qarabag: Mateuș Kochalski – Bahlul Mustafazade, Kevin Medina, Mateus Silva, Elvin Cəfəroğlu – Marko Janković, Abdella Zubir, Leandro Andrade, Pedro Bicalho, Jhony Montiel – Camilo Duran.</p>
<p>Frankfurt: Kauan Santos – Nnamdi Collins, Robin Koch, Arthur Theate – Ansgar Knauff, Ritsu Doan, Nathaniel Brown, Aurel Amenda – Fares Chaibi, Jan Uzun, Elye Skhiri.</p>
<h2><span>Echipele probabile de la Chelsea – Pafos</span></h2>
<p>Chelsea: Jorgensen – Acheampong, Fofana, Badiashile, Hato – Caicedo, Andrey Santos – Estevao, Fernandez, Gittens – Delap.</p>
<p>Pafos: Michail – Luckassen, Guessand, Pileas – Bruno, Sunjic, Pepe, Orsic – Jaja, Dragomir – Anderson Silva.</p>
<h2><span>Echipele probabile de la Slavia Praga – FC Barcelona</span></h2>
<p>Slavia Praga: Stanek – Holes, Chaloupek, Ogbu, Zima – Doudera, Moses, Provod, Sadilek, Sanyang – Chytil</p>
<p>Barcelona: J. Garcia – Kounde, Cubarsi, E. Garcia, Balde – Pedri, de Jong – Fermin, Raphinha, Rashford – F. Torres</p>
<h2><span>Echipele probabile de la Marseille – Liverpool</span></h2>
<p>Marseille: Rulli; Murillo, Balerdi, Medina, Emerson; O’Riley, Hojbjerg; Weah, Greenwood, Paixao; Aubameyang</p>
<p>Liverpool: Alisson; Frimpong, Konate, Van Dijk, Robertson; Mac Allister, Gravenberch; Szoboszlai, Wirtz, Gakpo; Ekitike</p>
<h2><span>Echipele probabile de la Atalanta – Athletic Bilbao</span></h2>
<p>Atalanta: Carnesecchi, Ahanor, Bernasconi, Hien, Kolasinac, de Roon, Ederson, Pasalic, De Ketelaere, Zappacosta, Krstovic.</p>
<p>Bilbao: Simon, Berenguer, Paredes, Vivian, Lekue, Rui de Galarreta, Jauregizar, Sancet, Inaki Williams, Nico Williams, Guruzeta.</p>
<h2><span>Echipele probabile de la Bayern – Royale Union</span></h2>
<p>Bayern Munchen: Neuer – Kimmich, Kim, Tah, Davies – Pavlovic, Bischof – Olise, Karl, Diaz – Kane.</p>
<p>Royale Union: Scherpen – Mac Allister, Sykes, Leysen – Khalaili, Van De Perre, Zorgane, Guilherme – Florucz, David, El Hadj.</p>
<h2><span>Echipele probabile de la Juventus – Benfica</span></h2>
<p>Juventus: Di Gregorio – Kalulu, Bremer, Koopmeiners – Cambiaso, Locatelli, Thuram, Kostic – McKennie, David, Yildiz.</p>
<p>Benfica: Trubin – Dedic, Silva, Otamendi, Dahl – Barrenchea,Rios – Aursnes, Sudakov, Schjelderup – Pavlidis.</p>
<h2><span>Echipele probabile de la Newcastle – PSV</span></h2>
<p>Newcastle: Pope – Trippier, Thiaw, Botman, Hall – Bruno Guimaraes, Tonali, Joelinton – Barnes, Woltemade, Gordon</p>
<p>PSV: Kovar – Flamingo, Gasiorowski, Salah-Eddine, Mauro Junior – Schouten, Veerman, Wanner – Man, Til, Perisic</p>

]]></description>
    </item>
    <item>
      <title>Nota primită de Dennis Man după ce Newcastle a pulverizat-o pe PSV în Champions League</title>
      <link>https://www.prosport.ro/fotbal-extern/liga-campionilor/nota-primita-de-dennis-man-dupa-ce-newcastle-a-pulverizat-o-pe-psv-in-champions-league-20367180</link>
      <description><![CDATA[<img src="https://www.prosport.ro//wp-content/uploads/2026/01/Nota-primita-de-Dennis-Man-dupa-ce-Newcastle-a-pulverizat-o-pe-PSV-in-Champions-League-1400x933.jpg"/><br/><p>Dennis Man a fost titular în meciul pe care PSV l-a pierdut categoric, scor 0-3, în fața celor de la Newcastle, în faza principală din UEFA Champions League.</p>
<p>Internaționalul român a fost scos din teren în minutul 63, când a fost înlocuit cu Bajraktarevic, la scorul de 2-0 în favoarea formației din Premier League.</p>
<h2><span>Ce notă a primit Dennis Man</span></h2>
<p>Newcastle și PSV s-au întâlnit miercuri, 21 ianuarie 2026, în <span>etapa cu numărul șapte a fazei principale din UEFA Champions League</span>, într-o partidă pe care gruparea din Premier League a câștigat-o categoric, scor 3-0.</p>
<p>Dennis Man a fost titular la PSV dar nu a reușit să își ajute echipa să obțină mai mult din această partidă. <span>Internaționalul român </span>a fost scos din teren în minutul 63, când a fost înlocuit cu Bajraktarevic, la scorul de 2-0 în favoarea englezilor. Astfel, fără realizări notabile, Dennis Man a fost notat de către platforma de specialitate Sofascore cu 6.2, la fel ca media echipei.</p>
<p>Newcastle a început în forță partida cu PSV și a reușit să deschidă scorul rapid, în minutul 8, prin golul marcat de Wissa. Englezii au continuat să pună presiune și au mai lovit o dată în prima repriză, mai exact în minutul 30, când Gordon a dus scorul la 2-0.</p>
<p>Partea a doua a jocului a obținut tot formației din Premier League, care a reușit să mai marcheze o dată, prin Barnes, cel care a stabilit scorul final, 3-0, în minutul 65.</p>
<h2><span>PSV tremură pentru un loc în play-off</span></h2>
<p>După șapte etape disputate, PSV ocupă locul 22 în clasamentul fazei principale din UEFA Champions League, cu opt puncte acumulate. Astfel, cu două victorii, două rezultate de egalitate și trei înfrângeri înregistrate, echipa românului Dennis Man tremură serios pentru un loc în play-off-ul competiției.</p>
<p>Misiunea olandezilor este și mai dificilă întrucât în ultima etapă din faza principală vor da piept cu Bayern Munchen, pe teren propriu, într-o partidă care este programată pe data de 28 ianuarie 2026.</p>

]]></description>
    </item>
  </channel>
</rss>
