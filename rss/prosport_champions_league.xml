<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fabrizio Romano, anunțul momentului despre transferul lui Dennis Man. Fostul club al lui Ronaldo Nazario și al lui Romario l-a ofertat pe român</title>
      <link>https://www.prosport.ro/fotbal-extern/fabrizio-romano-anuntul-momentului-despre-transferul-lui-dennis-man-fostul-club-al-lui-ronaldo-nazario-si-al-lui-romario-l-a-ofertat-pe-roman-20236630</link>
      <description><![CDATA[<img src="https://www.prosport.ro/wp-content/uploads/2025/08/Fabrizio-Romano-anuntul-momentului-despre-transferul-lui-Dennis-Man.-Fostul-club-al-lui-Ronaldo-Nazario-si-al-lui-Romario-l-a-ofertat-pe-roman-e1754225857910-1400x744.jpg"/><br/><p>Duminică, 3 august 2025, prin intermediul unei postări pe care a realizat-o pe rețelele de socializare, celebrul jurnalist italian Fabrizio Romano a făcut anunțul momentului despre transferul lui Dennis Man (26 de ani).</p>
<p>Negocierile pentru plecarea internaționalului român de la Parma au început oficial, însă nu cu grecii de la Olympiacos, ci cu o altă formație calificată în faza principală din UEFA Champions League.</p>
<h2><span>PSV Eindhoven, fostul club al lui Ronaldo Nazario și al lui Romario, a trimis oferta la Parma pentru transferul lui Dennis Man. Detaliile prezentate de Fabrizio Romano</span></h2>
<p>În ultimele săptămâni, <span>Olympiacos Pireu, campioana și deținătoarea Cupei din Grecia, a părut să fie cea mai insistentă formație în lupta pentru transferul lui Dennis Man</span>.</p>
<p>Grecii chiar ar fi discutat cu șefii lui Parma pentru o eventuală achiziție a internaționalului român, dar s-au dezumflat atunci când au auzit prețul inițial solicitat de gruparea din Serie A: în jurul a zece milioane de euro.</p>
<p>Cu toate acestea, <span>Parma și-ar fi redus pretențiile recent la doar opt milioane de euro, iar Olympiacos ar fi decis</span> să testeze din nou terenul pentru potențiala semnătură a lui Man.</p>
<p>Însă, duminică, 3 august 2025, de nicăieri, celebrul jurnalist italian Fabrizio Romano a anunțat, prin intermediul unei postări pe care a realizat-o pe platformele de socializare, că negocierile pentru transferul lui Dennis Man au început oficial și nu Olympiacos este în prim-plan, ci PSV Eindhoven, fostul club al lui Ronaldo Nazario și al lui Romario.</p>
<blockquote><p>Exclusiv: PSV Eindhoven a început negocierile cu Parma pentru Dennis Man, pe care îl vrea drept nouă aripă la echipă”, informează <span>Fabrizio Romano, pe platforma X</span>, așa cum se poate vedea în imaginea din galeria foto a articolului.</p></blockquote>
<p>La fel ca Olympiacos Pireu, PSV Eindhoven a terminat sezonul 2024-2025 din postura de campioană și și-a asigurat un loc direct în faza principală din UEFA Champions League.</p>
<h2><span>Olandezii se descurcă de minune în amicale</span></h2>
<p>PSV a câștigat dramatic campionatul în Olanda, după ce Ajax Amsterdam a suferit o cădere inexplicabilă de formă în ultimele etape ale sezonului. De partea cealaltă, potențiala viitoare echipă a lui Man s-a descurcat de minune și a înregistrat victorii pe linie. Clasamentul? La final, PSV a terminat cu 79 de puncte, pe primul loc, în timp ce Ajax a rămas pe 2, cu 78 de puncte.</p>
<p>PSV Eindhoven a avut un golaveraj de senzație, cu 103 goluri marcate și doar 39 primite, și pare să își continue forma și în meciurile amicale din această vară.</p>
<p>PSV a jucat deja patru partide de pregătire și le-a câștigat pe toate, 1-0 cu Royale Union SG, 3-1 cu Elversberg, 2-1 cu Athletic Bilbao și 3-2 cu Eindhoven.</p>
<p>De partea cealaltă, Dennis Man a bifat și el două meciuri amicale pentru Parma, cu Bremen (0-0) și Mallorca (1-1), însă nu a izbutit să contribuie cu nicio reușită decisivă.</p>
<p>Potrivit site-ului de specialitate Transfermarkt, cota de piață a lui Dennis Man este de 10.000.000 de euro.</p>

]]></description>
    </item>
    <item>
      <title>Legendarul Arrigo Sacchi îl laudă pe Cristi Chivu. A demontat teoria că e un pariu riscant pentru Inter: „A salvat-o pe Parma și i-a dat o identitate”</title>
      <link>https://www.prosport.ro/fotbal-extern/legendarul-arrigo-sacchi-il-lauda-pe-cristi-chivu-a-demontat-teoria-ca-e-un-pariu-riscant-pentru-inter-a-salvat-o-pe-parma-si-i-a-dat-o-identitate-20236451</link>
      <description><![CDATA[<img src="https://www.prosport.ro/wp-content/uploads/2025/08/Legendarul-Arrigo-Sacchi-il-lauda-pe-Cristi-Chivu.-A-demontat-teoria-ca-e-un-pariu-riscant-pentru-Inter-„A-salvat-o-pe-Parma-si-i-a-dat-o-identitate.webp"/><br/><p>Legendarul Arrigo Sacchi (79 de ani), creierul din spatele măreței AC Milan, perioada 1987-1991, a vorbit despre curajul lui Cristi Chivu (44) de a o prelua pe Inter Milano.</p>
<p>Tehnicianul italian, care a fost și selecționerul „Squadrei Azzurra” în intervalul 1991-1996, demontat teoria potrivit căreia românul e un pariu riscant pentru „nerazzurri”.</p>
<h2><span>Legendarul Arrigo Sacchi crede că Inter Milano a făcut alegerea perfectă când l-a numit pe Cristi Chivu în fruntea băncii tehnice</span></h2>
<p>Cristi Chivu a fost instalat în calitate de antrenor principal la Inter Milano la data de 9 iunie 2025, imediat după ce Simone Inzaghi (49) a dat curs unei oferte bănoase și a semnat cu Al-Hilal, din Arabia Saudită.</p>
<p><span>Uriașul Fabio Capello i-a dat binecuvântarea lui Cristi Chivu la Inter</span> și, de asemenea, românul a primit mesaje și de la alte nume mari din fotbalul internațional. Spre exemplu, <span>legendarul Christian Vieri a vorbit despre presiunea pe care o va avea Chivu la Inter</span> și despre timpul limitat pe care ar putea să i-l ofere conducerea pentru a construi o echipă competitivă.</p>
<p>Numirea lui Chivu a surprins pe multă lume, având în vedere că anterior, românul a mai pregătit-o doar pe Parma la nivel de seniori. Iar experiența din urmă menționată a fost una de scurtă durată, din februarie 2025 și până în iunie. Totuși, Chivu a salvat-o pe Parma de la retrogradare când nimeni nu mai credea că un astfel de obiectiv e posibil.</p>
<p>Revenind la capitolul reacții, legendarul Arrigo Sacchi, creierul din spatele măreței AC Milan, a comentat și el instalarea lui Chivu pe banca lui Inter și a ținut să facă din start o precizare importantă:</p>
<blockquote><p>Primul lucru pe care aș vrea să-l spun este că Cristian Chivu nu e un pariu riscant! După ce a semnat cu Inter, am citit și am auzit adesea această afirmație, cu care nu sunt de acord. Un pariu implică un risc inevitabil, dar așa putem spune că toți antrenorii sunt pariuri, nu doar Chivu. Cine poate ști cum va decurge sezonul? Poate doar vreun magician”, a declarat Arrigo Sacchi pentru Gazzetta dello Sport, citat de <span>Parma Live</span>.</p></blockquote>
<h2><span>Ce a spus despre aventura lui Chivu de la Parma</span></h2>
<p>Din postura de antrenor al Parmei, Cristi Chivu a remizat cu Inter, cu Fiorentina, cu Lazio și cu Napoli. De asemenea, le-a învins pe Juventus și pe Atalanta.</p>
<blockquote><p>E adevărat că a avut o singură experiență în Serie A, sezonul trecut, la Parma. Un total de 13 meciuri. Dar este la fel de adevărat că într-un astfel de scenariu nu poți spune despre cineva dacă este bun sau nu. Mie mi se pare că Chivu, prin ce a arătat la Parma, unde a salvat echipa și a creat rapid o identitate de joc, o organizare clară, este pregătit pentru un astfel de pas înainte”, a completat Sacchi, care în intervalul 1987-1991 a cucerit două Ligi ale Campionilor, două Supercupe ale Europei și un titlu în Serie A cu AC Milan.</p></blockquote>
<p>Chivu are în prezent un lot evaluat la 727.800.000 de euro, potrivit Transfermarkt, și de asemenea se află în fruntea unei Inter care a înregistrat rezultate bune în ultimii mulți ani. Concret, „nerazzurrii” au terminat de fiecare dată pe podiumul Serie A în ultimii 6 ani și de două ori și-au adjudecat titlul. De asemenea, în ultimii în ultimii trei ani, Inter a jucat de două ori finala Ligii Campionilor, pe care a pierdut-o de fiecare dată, 0-1 cu Manchester City, în 2023, și 0-5 cu PSG, în 2025.</p>

]]></description>
    </item>
    <item>
      <title>Marius Şumudică i-a distrus pe Mihai Popescu şi pe Adrian Şut! „Nu l-am văzut niciodată în halul ăsta”</title>
      <link>https://www.prosport.ro/fotbal-extern/liga-campionilor/marius-sumudica-i-a-distrus-pe-mihai-popescu-si-pe-adrian-sut-nu-l-am-vazut-niciodata-in-halul-asta-20234921</link>
      <description><![CDATA[<img src="https://www.prosport.ro/wp-content/uploads/2025/08/Marius-Sumudica-i-a-distrus-pe-Mihai-Popescu-si-pe-Adrian-Sut-Nu-l-am-vazut-niciodata-in-halul-asta-scaled-e1754033989643-1400x803.jpg"/><br/><p>Marius Șumudică, antrenor liber de contract după despărțirea de Rapid București, a comentat eliminarea celor de la FCSB din preliminariile Ligii Campionilor. Tehnicianul a pus tunurile pe doi fotbaliști ai campioanei, Mihai Popescu și Adrian Șut, despre care spune că sunt de nerecunoscut.</p>
<p>Criza debutului de sezon continuă la FCSB, după prestații foarte slabe încă din primul tur al preliminariilor de Liga Campionilor. Bucureștenii au trecut cu mari emoții de andorranii de la Inter Club d’Escaldes, dar <span>au clacat în fața campioanei Macedoniei de Nord</span>, Shkendija. Marius Șumudică a comentat în termeni duri prestațiile unor vedete ale „roș-albaștrilor”.</p>
<h2><span>Marius Șumudică pune tunurile pe Mihai Popescu și Adrian Șut</span></h2>
<p>După rezultatul rușinos din returul dublei manșe cu Shkendija, Marius Șumudică a discutat amplu despre prestația campioanei Superligii. Printre altele, tehnicianul a criticat doi fotbaliști ai campioanei, Adrian Șut și Mihai Popescu. „Șumi-gol” este de părere că marea vină este a antrenorilor Elias Charalambous și Mihai Pintilii, nu a patronului Gigi Becali.</p>
<p>„Mijlocașii noștri centrali sunt de o lentoare ieșită din comun. Eu nu l-am văzut niciodată pe Adrian Șut sleit de puteri în halul ăsta. Nu l-am văzut pe Șut să nu accelereze cu mingea în momentul în care nimeni nu îl ataca. El trebuia să urce și să creeze superioritate.</p>
<p>Urcă mai mult fundașii centrali. Sunt momente când Ngezana sau Popescu urcă cu mingea și trec peste nivelul mijlocașilor. Sunt lucruri vizibile. Trebuie corectate. Eu văd jocul la televizor. Trebuie corectate aceste lucruri.</p>
<p>Până acum s-au plâns că nu au avut atacant. FCSB-ul nu creează nicio superioritate când urcă Mihai Popescu sus. Lasă libere zonele din spate. Nimeni nu vine să îl acopere. El și faultează aiurea. Nu se fac astfel de lucruri la 32 de ani, fotbalist de echipă națională. Ieri au suferit foarte mult în flancuri”, a declarat Marius Șumudică, potrivit <span>Fanatik</span>.</p>
<h2><span>FCSB luptă pentru calificarea în grupa Europa League</span></h2>
<p>Odată eliminați de Shkendija, bucureștenii și-au luat la revedere de la marele vis Liga Campionilor. Totuși, FCSB are o plasă de salvare importantă, calificarea în grupa Europa League. Formația „roș-albastră” a fost „retrogradată” în turul 3 al acestei competiții, unde <span>va juca cu Drita, echipă din Kosovo</span>.</p>
<p>Judecând după cotele de piață, dubla manșă cu Drita ar urma să fie mai grea decât cea cu Shkendija. În cazul în care vor trece de kosovari, jucătorii FCSB pot avea o misiune dificilă în play-off-ul de UEFA Europa League, deși echipa este cap de serie la tragerea la sorți.</p>
<p>Printre adversarele formației lui Gigi Becali sunt Rijeka/Shelbourne, Genk, Pafos/Dinamo Kiev, RFS/KuPS, Zrinjski/Breidablik, Lincoln Red Imps/Noah, Aberdeen, Sigma Olomouc, Samsunspor, Brann/Hacken, Shkendija/Qarabag sau Kairat Almaty/Slovan Bratislava.</p>
<p>În cazul în care vor fi eliminați de kosovari în turul 3 al UEFA Europa League, cei de la FCSB vor merge în play-off-ul de Conference League, unde adversarii sunt mult mai slabi cotați. Printre adversare ar putea fi Levadia/Differdange, Hamrun/Maccabi Tel Aviv, Milsami/Virtus, Noah/Lincoln Red Imps sau Shelbourne/Rijeka.</p>

]]></description>
    </item>
    <item>
      <title>Gheorghe Mustață intervine în forță între Denis Alibec și fanul care l-a înjurat: „S-a supărat pentru că era bunica lui acolo”</title>
      <link>https://www.prosport.ro/fotbal-extern/liga-campionilor/gheorghe-mustata-intervine-in-forta-intre-denis-alibec-si-fanul-care-l-a-injurat-s-a-suparat-pentru-ca-era-bunica-lui-acolo-20235291</link>
      <description><![CDATA[<img src="https://www.prosport.ro/wp-content/uploads/2025/08/Gheorghe-Mustata-intervine-in-forta-intre-Denis-Alibec-si-fanul-care-l-a-injurat-„S-a-suparat-pentru-ca-era-bunica-lui-acolo-1400x1050.jpg"/><br/><p>La finalul partidei retur cu Shkendija, Denis Alibec a fost victima unui derapaj grosolan al unui fan aflat în tribune: respectivul l-a înjurat și scuipat pe atacantul de la FCSB.</p>
<p>Gheorghe Mustață, liderul Peluzei Nord, a oferit mai multe detalii despre incidentul petrecut în apropierea tunelului care duce spre vestiare.</p>
<h2><span>Denis Alibec, scuipat și înjurat de un fan FCSB. Gheorghe Mustață a intervenit în forță în conflictul dintre cei doi</span></h2>
<p>Gheorghe Mustață a identificat <span>persoana care l-a agresat verbal pe Denis Alibec</span> și a dezvăluit că îl cunoaște pe suporterul respectiv dar și că a mai discutat cu el în trecut, comportamentul său nefiind un caz izolat. Mai mult, Mustață a vorbit și cu atacantul campioanei după meci, explicând că <span>reacția vehementă a lui Denis Alibec</span> a fost determinată de faptul că incidentul s-a petrecut chiar lângă bunica sa, aflată în tribune.</p>
<p>„Știu despre ce e vorba. Am aflat. Am vorbit și cu Denis. Am aflat cine e persoana respectivă. E vorba despre cineva care vine tot timpul la meciuri. Lui Denis nu i-a părut rău că a fost înjurat, ci mai tare l-a deranjat faptul că bunica lui era lângă personajul respectiv.</p>
<p>De-aia a reacționat așa. Bunica sa era lângă. A avut reacția asta. Faptul că persoana respectivă înjură mereu… Eu am avut o discuție cu el. O să mai vorbesc. O să îi explic că, în momentul în care înjuri jucătorii, iar acum două luni sărbătoreai titlul… Eu sunt de acord că trebuie să avem pretenții, dar dacă te bucuri doar la bine înseamnă că vii la meci doar pentru rezultat și pentru șicanare.</p>
<p>Noi nu dăm ultimatumuri. Nu poți să înjuri jucătorul pentru că a avut o zi mai proastă. Dacă acum Alibec dă două goluri cu Dinamo, ce faci? El a fost crescut de bunica sa. Asta l-a deranjat. Că a fost înjurat și bunica lui era acolo. Nu vreau să regrete Denis”, a spus Gheorghe Mustață, la <span>Fanatik</span>.</p>
<figure aria-labelledby="figcaption_attachment_20235322" class="wp-caption aligncenter" id="attachment_20235322"><img alt="" class="wp-image-20235322 size-full" decoding="async" fetchpriority="high" height="512" src="https://www.prosport.ro/wp-content/uploads/2025/08/WhatsApp-Image-2025-07-30-at-19.52.30-768x512-1.jpeg" width="768"/><figcaption class="wp-caption-text" id="figcaption_attachment_20235322">Sursa foto: Mihai Pop / <span>Prosport</span></figcaption></figure>
<h2><span>Denis Alibec a revenit la FCSB după 7 ani de la primul său mandat la echipă</span></h2>
<p>Deși a plecat în urmă cu șapte ani de la FCSB într-un context tensionat, Denis Alibec s-a întors la campioana României cu un vis măreț: să joace în Liga Campionilor împotriva echipei sale de suflet, FC Barcelona.</p>
<p>Însă, din păcate pentru fotbalistul în vârstă de 34 de ani, acest vis a fost amânat cel puțin până în sezonul următor.</p>
<p>Atacantul a moștenit pasiunea pentru culorile „roș-albastre” de la unchiul său și povestea cum, în copilărie, urmărea cu sufletul la gură meciurile europene ale formației bucureștene.</p>

]]></description>
    </item>
    <item>
      <title>„Sunt o epavă”. Milionarul a investit în afacerea unei neurochirurg care l-a ajutat să scape de dureri</title>
      <link>https://www.prosport.ro/fotbal-extern/sunt-o-epava-milionarul-a-investit-in-afacerea-unei-neurochirurg-care-l-a-ajutat-sa-scape-de-dureri-20235560</link>
      <description><![CDATA[<img src="https://www.prosport.ro/wp-content/uploads/2025/08/„Sunt-o-epava22.-Milionarul-a-investit-in-afacerea-unei-neurochirurg-care-l-a-ajutat-sa-scape-de-dureri-1400x916.png"/><br/><p>Pep Guardiola (54 de ani) milionarul care se află pe banca lui Manchester City din iulie 2016, tocmai a investit în afacerea unei doctorițe neurochirurg care l-a ajutat să scape de dureri.</p>
<p>Este vorba despre Mireia Illueca, una dintre fondatoarele clinicii Monarka, deschisă în Barcelona în urmă cu aproximativ o lună.</p>
<h2><span>Milionarul Pep Guardiola și-a deschis clinică în Barcelona. Cum a ajuns să facă această investiție</span></h2>
<p><span>Pep Guardiola este unul dintre cei mai bogați antrenori</span> din fotbalul mondial, atât din punct de vedere al palmaresului, cât și financiar, având în vedere că a stat sub aripa șeicilor de la Manchester City timp de aproape un deceniu.</p>
<p>Iar dacă trofeele i-au umplut sufletul și au venit ca o confirmare a muncii pe care a depus-o la marginea gazonului, banii au rolul de a-l ajuta să își întrețină familia acum și până la bătrânețe. Astfel, pentru a fi sigur că își ține banii la loc sigur, Pep Guardiola a ales să investească în mai multe afaceri, iar ultimul business în care s-a băgat este din sectorul medical.</p>
<p>Concret, antrenorul lui Manchester City a finanțat deschiderea unei clinici din Barcelona, care poartă numele Monarka și este situată într-o zonă foarte bună a orașului, după cum informează jurnaliștii de la <span>The Sun</span>.</p>
<p>Guardiola nu a investit de capul lui în deschiderea unității medicale, ci îndemnat de doctorița neurochirurg Mireia Illueca, a cărei pacient a fost până nu demult. De altfel, aceasta a fost și cea care l-a ajutat să scape de durerile la spate care nu îi mai dădeau liniște:</p>
<blockquote><p>Am avut o problemă cu spatele și ea mi-a rezolvat-o, iar de atunci ne-am împrietenit și am devenit foarte apropiați. Mi-a povestit despre clinică și despre proiectul pe care l-a pus la cale, despre lucrurile pe care intenționează să le facă. Întrucât am crezut întotdeauna că sportul, sănătatea și starea de bine sunt fundamentale, ea a decis să mă întrebe: «De ce nu lucrăm împreună?». Și am răspuns: «De ce nu?». Și iată-ne aici. Nu voi vindeca pe nimeni, dar îi voi ține companie cât timp o face. Fac deja asta de ceva vreme”, a declarat Pep Guardiola, care a mărturisit că îi place să investească doar în proiecte mărețe.</p></blockquote>
<h2><span>Guardiola spune că se simte ca la 75 de ani</span></h2>
<p>Mireia Illueca este doctor neurochirurg și expert în medicină regenerativă și gestionarea durerii. Din cadrul clinicii Monarka, tot din postura de coproprietară, mai face parte și Montse Escobar, care este psiholog specializat în indentificarea cauzelor emoționale profunde ale afecțiunilor fizice.</p>
<p>În momentul în care a fost întrebat dacă <span>cei 9 ani petrecuți pe banca lui Manchester City s-au simțit</span> ca fiind mai mulți, Guardiola a răspuns:</p>
<blockquote><p>Experiența de la Manchester City mi-a luat destul de mulți ani, mai ales când lucrurile au mers prost. Mă simt ca la 75 de ani. Sunt o epavă, mă doare totul. Deci, dacă e să vorbim despre vârsta mea biologică… Dar poate dacă dau un test voi ieși mai tânăr. Sper să continui să mă îmbunătățesc din acest punct de vedere”, a mai declarat Guardiola.</p></blockquote>

]]></description>
    </item>
  </channel>
</rss>
