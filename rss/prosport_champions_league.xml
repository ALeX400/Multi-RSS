<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adrian Mutu a vorbit cu jurnaliștii italieni despre situația lui Cristi Chivu la Inter și e convins: „De asta are nevoie!”</title>
      <link>https://www.prosport.ro/fotbal-extern/adrian-mutu-a-vorbit-cu-jurnalistii-italieni-despre-situatia-lui-cristi-chivu-la-inter-si-e-convins-de-asta-are-nevoie-20270773</link>
      <description><![CDATA[<img src="https://www.prosport.ro//wp-content/uploads/2025/09/Adrian-Mutu-a-vorbit-cu-jurnalistii-italieni-despre-situatia-lui-Cristi-Chivu-la-Inter-si-e-convins-„De-asta-are-nevoie.webp"/><br/><p>Adrian Mutu (46 de ani) a fost contactat de jurnaliștii italieni pentru a oferi o reacție despre debutul lui Cristi Chivu (44) în Serie A, din postura de antrenor al lui Inter.</p>
<p>În prima rundă a noului sezon, Inter Milano a spulberat-o pe Torino cu scorul de 5-0 și totul părea lapte și miere. A urmat apoi un eșec dureros, scor 1-2 pe teren propriu cu Udinese.</p>
<h2><span>Adrian Mutu cere răbdare pentru antrenorul Cristi Chivu la Inter Milano</span></h2>
<p>Cristi Chivu are parte de un start de sezon palpitant în Serie A, iar după runda inaugurală, în care <span>Inter a învins-o pe Torino cu 5-0</span>, totul părea că merge în direcția potrivită.</p>
<p>Însă, a urmat apoi un eșec surprinzător, 1-2 cu Udinese chiar pe stadionul „Giuseppe Meazza”, iar în mod inevitabil, <span>au apărut și incertitudinile în ceea ce îl privește pe Cristi Chivu</span>.</p>
<p>Acum, după acest val de sentimente mixte, pentru antrenorul român urmează primul meci tare al sezonului. Sâmbătă, pe 13 septembrie, în etapa 3 din Serie A, Inter Milano va evolua în deplasare cu Juventus Torino, care pare să fie una dintre principalele candidate în lupta la titlu. În primele două runde, torinezii le-au învins pe Parma și Genoa, scor 2-0, respectiv 1-0.</p>
<p>Înaintea acestui meci, jurnaliștii italieni de la Tuttosport.com au luat legătura cu Adrian Mutu, care din postura de jucător le-a reprezentat atât pe Inter, cât și pe Juventus. În plus, Mutu a fost coleg cu Chivu în naționala României, astfel că italienii au vrut să audă ce are de spus „Briliantul” în ceea ce îl privește pe actualul antrenor principal al „nerazzurrilor”. Mutu s-a arătat încrezător în calitățile de tehnician ale conaționalului și a spus că Cristi Chivu are nevoie de răbdare, respectiv timp, pentru a-și impune 100% stilul la noua echipă:</p>
<p>„Chivu a arătat lucruri importante câte timp a lucrat la echipa de tineret a lui Inter, apoi a mers la Parma. E un salt uriaș pentru el. Cu siguranță poate deveni pregătit pentru Inter, însă va fi nevoie de timp. Am încredere în capacitatea lui”, a declarat Adrian Mutu, conform <span>tuttosport.com</span>.</p>
<h2><span>Ce a spus antrenorul lui Juventus despre confruntarea cu Cristi Chivu</span></h2>
<p>Igor Tudor (47 de ani), antrenorul lui Juventus Torino, a vorbit la conferința de presă premergătoare duelului din etapa 3 a Serie A și a spus că în joc e o miză mai mare decât cele trei puncte din clasament.</p>
<p>„Este un meci care valorează mai mult de trei puncte, așa că pentru mine este mai ușor să pregătesc astfel de întâlniri. Inter este o echipă grozavă, au jucători maturi și experimentați. Noi vom avea un cuvânt de spus, vrem să ne concentrăm pe punctele noastre forte și apoi să lucrăm la slăbiciunile noastre. La finalul zilei vom vedea cine se va descurca mai bine. Desigur că această echipă poate lupta pentru Scudetto. La începutul sezonului, la câteva ședințe de echipă, am vorbit despre posibilitatea de a câștiga campionatul și despre obiectivele noastre, dar apoi am închis acest subiect și nu voi mai vorbi despre el. Vorbesc doar despre lucruri concrete – trebuie să obții rezultate, nu să vorbești despre ele”, a declarat Igor Tudor, înaintea derby-ului cu Inter.</p>
<p>Napoli, Juventus, Cremonese și AS Roma sunt în fruntea Serie A, toate cu câte 6 puncte adunate după primele două etape.</p>

]]></description>
    </item>
    <item>
      <title>Neaşteptat! Ce concluzie au tras olandezii despre Dennis Man după primele săptămâni la PSV</title>
      <link>https://www.prosport.ro/fotbal-extern/neasteptat-ce-concluzie-au-tras-olandezii-despre-dennis-man-dupa-primele-saptamani-la-psv-20271613</link>
      <description><![CDATA[<img src="https://www.prosport.ro//wp-content/uploads/2025/09/Neasteptat-Ce-concluzie-au-tras-olandezii-despre-Dennis-Man-dupa-primele-saptamani-la-PSV.webp"/><br/><p>Jurnaliștii olandezi au tras o primă concluzie despre Dennis Man (27 de ani), care a apucat să joace două meciuri pentru PSV Eindhoven.</p>
<p>Internaționalul român a fost transferat de la Parma în prima jumătate a lunii august, iar ulterior a bifat câte 46 de minute în disputele de campionat cu Groningen (4-2) și Telestar (0-2).</p>
<h2><span>Olandezii au văzut calitățile lui Dennis Man și știu de ce e românul capabil la PSV</span></h2>
<p>Transferul lui Dennis Man de la Parma la PSV Eindhoven s-a oficializat la data de 12 august, pentru aproximativ 8.5 milioane de euro.</p>
<p>Românul a primit deja două șanse importante din partea antrenorului, fiind titularizat cu Groningen și Telestar, însă de fiecare dată a fost înlocuit în startul reprizei secunde. Și, chiar dacă nu a contribuit cu vreun gol sau cu vreo pasă decisivă, Dennis Man le-a atras privirile olandezilor prin intermediul calităților sale. În acest context, jurnalinștii de la <span>MSN.com/nl</span> par să fie convinși de ideea că Dennis Man se va impune, mai devreme sau mai târziu, în tricoul celor de la PSV Eindhoven.</p>
<p>„După plecarea lui Johan Bakayoko, PSV căuta un nou extrem dreapta. Este de înțeles că Dennis Man (26 de ani) a intrat în vizor. Până la urmă, suprapunerea calităților cu Bakayoko este semnificativă. O analiză a unui jucător de picior stâng, cu la fel de multe puncte forte clare cât și semne de întrebare. Dennis Man este un specialist. Pune-l pe internaționalul român cu 35 de selecții în banda dreaptă și știi exact ce primești: dribling și viteză. Din plin pe ambele. Modul în care Man își valorifică aceste calități pare să se potrivească bine cu stilul de joc al lui Peter Bosz”, au remarcat jurnaliștii olandezi de la sursa citată.</p>
<h2><span>În România nu se vorbește cu la fel de mult optimism despre Man</span></h2>
<p>Dacă olandezii cred cu tărie că Dennis Man se va impune la PSV Eindhoven în cele din urmă, în România nu se privește cu la fel de mult optimism situația mijlocașului.</p>
<p><span>Dennis Man a fost numit „varză” de fostul internațional Marcel Răducanu</span>, după ce a ratat o ocazie importantă în debutul partidei Cipru – România 2-2.</p>
<p>De asemenea, <span>selecționerul Mircea Lucescu l-a pus și el la zid pe Dennis Man</span> și a transmis că acestuia îi va fi greu să se ridice la nivelul standardelor de la PSV.</p>
<p>„Poate ar fi trebuit să fiu mai puțin sentimental și să iau decizii mai conforme cu momentul de față din fotbalul românesc. Man, dacă nu se adaptează puțin și la un fotbal mai agresiv decât a fost el obișnuit, îi va fi greu și la Eindhoven. N-a interpretat situația de 1 contra 1. El trebuia să facă exact ce a făcut Drăguș la gol, să dribleze portarul, să între pe piciorul stâng în interior, să deschidă unghiul și să bage mingea în poarta goală. S-a grăbit, s-a precipitat, a dat în portar… Nu a dus acțiunea până la capăt. E un moment mai dificil pentru el după Parma. E un tip mai introvertit și greu se adaptează unei situații noi. Se vede în modul lui de a fi. Asta spun, îmi reproșez starea mea sentimentală la acest joc”, Mircea Lucescu, la <span>Fanatik</span>, despre evoluția lui Man din partida cu Cipru.</p>
<p>Dennis Man a jucat 74 de minute în amicalul România – Canada 0-3 și 80 de minute în partida Cipru – România 2-2, din preliminariile Cupei Mondiale 2026.</p>

]]></description>
    </item>
    <item>
      <title>Supercomputerul a stabilit ce şanse au Radu Drăguşin şi Tottenham să câştige Liga Campionilor în acest sezon</title>
      <link>https://www.prosport.ro/fotbal-extern/liga-campionilor/supercomputerul-a-stabilit-ce-sanse-au-radu-dragusin-si-tottenham-sa-castige-liga-campionilor-in-acest-sezon-20270548</link>
      <description><![CDATA[<img src="https://www.prosport.ro//wp-content/uploads/2025/09/Supercomputerul-a-stabilit-ce-sanse-au-Radu-Dragusin-si-Tottenham-sa-castige-Liga-Campionilor-in-acest-sezon-1400x984.jpg"/><br/><p>Un supercomputer a analizat echipele care s-au calificat în UEFA Champions League în acest sezon competițional și a stabilit ce șanse au Radu Drăgușin și Tottenham să câștige trofeul.</p>
<p>Reamintim că, în stagiunea trecută, Spurs a reușit să cucerească trofeul UEFA Europa League, după ce s-a impus în finală în fața rivalei din Premier League, Manchester United.</p>
<h2><span>Ce șanse au Drăgușin și Tottenham să câștige Liga Campionilor</span></h2>
<p>A mai rămas puțin timp până la startul meciurilor spectaculoase din <span>faza principală din UEFA Champions League</span>. Astfel, toate lumea se gândește deja care va fi echipa care va reuși să ridice cel mai râvnit trofeu la finalul sezonului.</p>
<p>Astfel, un supercomputer a analiza toate echipele care s-au calificat în grupa principală a competiției în acest sezon și a stabilit ce șanse au acestea la cucerirea trofeului. Printre formațiile analizate se numără și Tottenham, echipă la care evoluează românul Radu Drăgușin. În aceasta perioadă,<span> fundașul central se recuperează după o accidentare gravă</span> pe care a suferit-o sezonul trecut.</p>
<p>Conform datelor oferite de Supercomputerul Opta, Tottenham are 1.1% șanse să câștige trofeul UEFA Champions League. Totodată, echipa lui Radu Drăgușin are 22.9% șanse să se califice în sferturile de finală și 8.5% să ajungă în semifinalele competiției. Totodată, cifrele arată că Supers are șanse mici să ajungă în ultimul act al competiției: 2.8%.</p>
<h2><span>Echipele favorite vin din Premier League</span></h2>
<p>Datele oferite de Supercomputerul Opta arată că Liverpool este favorită la câștigarea competiției, cu șanse de 20.4%. Pe poziția a doua se află tot o echipă din Premier League. Este vorba despre Arsenal Londra, care are șanse de 16%.</p>
<p>Tottenham a avut parte de un start bun de sezon. Echipa lui Radu Drăgușin a obținut două victorii în primele două meciuri disputate în Premier League. În prima etapă, Spurs s-a impus pe terenul celor de la Manchester United, scor 0-1. În a doua rundă, londonezii s-au impus în fața celor de la Manchester City, tot în deplasare.</p>
<p>A treia etapă a noului sezon de Premier League a adus prima înfrângere pentru echipa lui Radu Drăgușin. Tottenham a cedat, scor 1-0, pe terenul celor de la Liverpool.</p>
<p>Astfel, după trei meciuri disputate, Spurs ocupă a patra poziție a clasamentului din Premier League, cu șase puncte acumulate. Prima poziție a ierarhiei este ocupată de Liverpool, formație care a acumulat nouă puncte în primele trei etape. Chelsea, cu șapte puncte, și Arsenal Londra, cu șase puncte, completează podiumul.</p>

]]></description>
    </item>
    <item>
      <title>UEFA a făcut anunțul! Cu cine va juca FCSB în Youth League</title>
      <link>https://www.prosport.ro/fotbal-extern/uefa-a-facut-anuntul-cu-cine-va-juca-fcsb-in-youth-league-20262291</link>
      <description><![CDATA[<img src="https://www.prosport.ro//wp-content/uploads/2025/09/UEFA-a-facut-anuntul-Cu-cine-va-juca-FCSB-in-Youth-League-1400x1050.jpg"/><br/><p>FCSB și-a aflat adversara din turul secund al UEFA Youth League (Liga Campionilor U19), în urma tragerii la sorți care a avut loc la Nyon. Campioana României s-a aflat în grupa a treia și a intrat direct în turul al doilea, unde va juca împotriva echipei Lokomotiva Zagreb.</p>
<p>Potrivit <span>UEFA</span>, meciurile din dubla manșă sunt planificate pentru 22 octombrie și 5 noiembrie, iar ora începerii partidelor va fi anunțată pe 3 octombrie.</p>
<p>Echipa de seniori a FCSB s-a calificat în Europa League, după ce a trecut în „finala” preliminariilor de scoțienii de la Aberdeen (5-2 la general). Campioana României și-a aflat deja și adversarele, printre care se numără și<span> nume importante din fotbalul european</span>.</p>
<h2><span>Cu cine va juca FCSB în Youth League</span></h2>
<p>În urma tragerii la sorți, FCSB a aflat cu cine va juca, direct în turul 2, în Youth League, competiția similară Ligii Campionilor, dar pentru jucătorii U19. Astfel, prima adversară a FCSB este formația croată Lokomotiva Zagreb. Meciurile urmează să aibă loc pe 22 octombrie și 5 noiembrie.</p>
<p>Dacă va trece de Lokomotiva, FCSB se va confrunta în turul 3 cu învingătoarea dintre Brann (Norvegia) și Akademia Puskas (Ungaria). Meciurile din acest tur vor avea loc pe 26 noiembtie și 10 decembrie.</p>
<p>Iar dacă va trece și de turul 3, FCSB se va califica în „primăvara europeană” Youth League, fază a competiției unde vor fi 32 de echipe și se va juca în sistem eliminatoriu.</p>
<h2><span>Care este sistemul de joc din Youth League</span></h2>
<p>Youth League se joacă în același format ca și Liga Campionilor pentru seniori, cu o ligă de 36 de echipe, adică exact juniorii celor 36 de formațoi care evoluează în faza principală la nivel de seniori. De acolo, 22 vor merge mai departe, alături de cele zece câștigătoare ale turului 3. Astfel, 32 de de echipe se vor califica în „primăvara europeană”.</p>
<h2><span>FCSB, trei jucători cu experiență europeană</span></h2>
<p>În acest sezon al Youthe League, FCSB se poate baza pe trei jucători care au experiență și la nivelul echipei de seniori, care au acumulat meciuri în Superliga, dar și în cupele europene, preliminarii Ligii Campionilor, respectiv preliminariile Europa League.</p>
<p>Este vorba de Mihai Toma (18 ani), Alexandru Stoian (17 ani) și Ionuț Cercel (19 ani), cae pot juca pentru FCSB la nivel de U19 în Youth League. Cei trei sunt componenți ai echipei naționale U19, iar Cercel a fost în lotul cu care selecționerul Ion Marin a evoluat la EURO 2025 U19, unde „tricolorii” au ajuns până în semifinale.</p>
<p>Echipa secundă a FCSB a fost reînființată în acest an, după doi ani de pauză, iar Mihai Stoica a afirmat că <span>această decizie nu este deloc un întâmplătoare</span>, căci din acest lot urmau să facă parte jucătorii eligibili pentru Youth League, dar și că are nevoie de sponsori pentru a o putea susține.</p>
<p>„Suntem forțați să ne facem echipa a doua. Bine măcar că Federația ne permite să înscriem echipa a doua în Liga 3. Ei joacă tururile premilinare la Youth League. Dar dacă ajungem în Liga Campionilor, vor ajunge și ei în faza ligii, vor juca șase meciuri. Nu poți să te duci cu jucători născuți în 2008 și 2009. Trebuie să facem echipă a doua și este o cheltuială în plus. Acum o să caut un sponsor pentru echipa a doua”, declara Mihai Stoica, la <span>Prima Sport</span>, în luna iunie.</p>

]]></description>
    </item>
    <item>
      <title>Milionarul a luat-o direct de la Insula Iubirii. Au fost prinși de paparazzi pe iaht, iar el a rupt tăcerea</title>
      <link>https://www.prosport.ro/diverse/milionarul-a-luat-o-direct-de-la-insula-iubirii-au-fost-prinsi-de-paparazzi-pe-iaht-iar-el-a-rupt-tacerea-20262523</link>
      <description><![CDATA[<img src="https://www.prosport.ro//wp-content/uploads/2025/09/Milionarul-a-luat-o-direct-de-la-Insula-Iubirii.-Au-fost-prinsi-de-paparazzi-pe-iaht-iar-el-a-rupt-tacerea-1400x842.png"/><br/><p>Ruben Dias (28 de ani), milionarul care mai are contract cu clubul de fotbal Manchester City până la data de 30 iunie 2029, s-a cuplat de curând cu o concurentă de la Insula Iubirii.</p>
<p>Cei doi au fost prinși de paparazzi pe iaht, după care tânăra a recunoscut public relația. Iar acum, după episoadele menționate, a venit și momentul ca Dias să rupă tăcerea.</p>
<h2><span>Milionarul Ruben Dias a dat o nouă lovitură pe plan amoros. Relația cu Maya Jama, concurentă la Insula Iubirii, confirmată</span></h2>
<p>Transferat de la Benfica Lisabona în august 2020, pentru colosala sumă de 71.5 milioane de euro, <span>Ruben Dias și-a prelungit pentru prima oară contractul cu Manchester City la doar un sezon distanță, până în 2027</span>.</p>
<p>Iar după încă patru ani în care a confirmat prin prestațiile sale, în această vară, Ruben Dias a primit o altă înțelegere din partea „cetățenilor”, care îl va ține aproape de club cel puțin până în 2029.</p>
<p>La fel de bine îi merge internaționalului portughez și pe plan sentimental. Dacă <span>în momentul transferului la Manchester City, Ruben Dias se iubea cu April Ivy, o tânără cântăreață care a cucerit mai multe topuri cu muzica sa</span>, acum fundașul central s-a reorientat către un alt tip de vedetă. Concret, Dias a cucerit o concurentă de la celebrul show televizat Insula Iubirii, pe nume Maya Jama.</p>
<p>Conform presei internaționale, Ruben Dias și tânăra urmărită de peste trei milioane de persoane pe rețelele de socializare ar forma un cuplu de câteva luni, iar prima confirmare a venit după ce îndrăgostiții au fost surprinși de paparazzi în timpul unei escapade pe iaht. Ulterior, conform portalului <span>Sportal.blic.rs</span>, Maya Jama nu a mai ascuns relația și chiar a încărcat câteva fotografii cu Ruben Dias pe rețelele de socializare. Un astfel de exemplu este reprezentat de o postare realizată în urmă cu aproximativ 6 săptămâni, când cei doi au petrecut în Ibiza.</p>
<p>Odată ce totul a devenit limpede cu privire la rețalia cu Maya Jama, Ruben Dias a fost întrebat și el despre presiunea mediatică la care sunt supuși și a transmis că nu e deranjat.</p>
<p>Conștient de celebritatea de care beneficiază atât el, cât și actuala parteneră de viață, Ruben Dias spune că e împăcat cu gândul că nu poate avea parte de prea multă viață privată:</p>
<p>„Nu mă privez de a merge la restaurante sau de a face cumpărături obișnuite. Merg la supermarket, la mall, oriunde am nevoie. Oamenii mă opresc uneori pentru o poză și accept cu plăcere. Cred că în Anglia oamenii sunt, în general, foarte politicoși. Există întotdeauna excepții, dar în majoritatea cazurilor totul este în regulă. Mi s-a întâmplat să fiu fotografiat în timp ce mâncam un burger, dar reușesc să găsesc un echilibru și pot trăi cu asta”, a declarat Ruben Dias, citat de <span>The Telegraph</span>.</p>
<p>După ce au fost surprinși de paparazzi pe iaht și ulterior au petrecut în Ibiza, Ruben Dias și Maya Jama au continuat cu vacanțele, iar conform presei internaționale, tot în această vară au vizitat și Capri, una dintre cele mai vizitate insule italiene.</p>
<p>Așadar, relația dintre cei doi avansează în direcția favorabilă, motiv pentru care concurenta de la Insula Iubirii ia tot mai serios în calcul posibilitatea de a-și abandona reședința din Londra pentru a se muta la Manchester, împreună cu Ruben Dias.</p>
<h2><span>Statisticile lui Dias de la Manchester City</span></h2>
<p>Din 2020 și până în prezent, Ruben Dias a îmbrăcat tricoul „cetățenilor” în 225 de partide oficiale, izbutind să contribuie, printre altele, cu patru goluri și cu cinci pase decisive.</p>
<p>Un trofeu UEFA Champions League, patru titluri în Premier League, o Supercupă a Europei, o Cupă a Ligii Angliei, o Cupă și o Supercupă ale Angliei, plus un Mondial al Cluburilor sunt trofeele pe care Ruben Dias le-a câștigat alături de Manchester City.</p>
<p>În 2021, el a fost declarat fotbalistul anului la Manchester City și, de asemenea, fotbalistul anului în Premier League.</p>
<p>Potrivit site-ului de specialitate Transfermarkt, cota sa de piață este de 65 de milioane de euro.</p>

]]></description>
    </item>
  </channel>
</rss>
