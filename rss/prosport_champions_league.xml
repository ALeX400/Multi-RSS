<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Benzina s-a dus în jos”. Iasmin Latovlevici știe unde a greșit FCSB</title>
      <link>https://www.prosport.ro/fotbal-extern/liga-campionilor/benzina-s-a-dus-in-jos-iasmin-latovlevici-stie-unde-a-gresit-fcsb-20227741</link>
      <description><![CDATA[<img src="https://www.prosport.ro/wp-content/uploads/2025/07/„Benzina-s-a-dus-in-jos.-Iasmin-Latovlevici-stie-unde-a-gresit-FCSB-1400x778.jpg"/><br/><p>Foștii jucători ai celor de la FCSB au întors pe toate fețele înfrângerea suferită în fața macedonenilor de la Shkendija, scor 0-1, în turul doi preliminar din Liga Campionilor. Iasmin Latovlevici, spre exemplu, a remarcat o lipsă de prospețime în jocul campioanei, care are nevoie de două goluri în manșa decisivă pentru a răsturna soarta calificării.</p>
<p>Dacă va reuși, în următoarea fază a competiției va da piept cu <span>învingătoarea dublei dintre Qarabag și Shelbourne</span>. Pe azeri i-a întâlnit și în precedenta ediție Europa League, iar rezultatul a fost pozitiv (3-2).</p>
<h2><span>Iasmin Latovlevici a pus degetul pe rană. De ce a pierdut FCSB meciul cu Shkendija</span></h2>
<p>Potrivit lui Iasmin Latovlevici, măcar una dintre ocaziile pe care roș-albaștrii le-au avut în prima repriză ar fi trebuit transformată în gol, iar marea greșeală a fost legată de cantonamentul verii. Mai exact, acesta a început mai târziu și a inclus prea puține meciuri amicale.</p>
<blockquote><p>„Sunt oarecum dezamăgit, pentru că în Europa nu poți să joci cu ritmul ăsta, mult prea lent, nu neapărat previzibil. Nu au marcat în prima repriză când au avut ocazii, benzina s-a dus în jos. Eu chiar cred că au început prea târziu pregătirea și că au avut prea puține amicale. Noi aveam mai multe meciuri. S-a simțit lipsă de prospețime.</p>
<p> </p>
<p>A fost un lanț de greșeli la gol, nici nu mai are sens să discutăm doar despre un singur jucător, se petrece o fază unde se greșește lanț, nu pune nimeni presiune pe omul care centrează. Nu zic că a greșit Târnovanu, putea și Crețu să sară înainte. Asta este situația momentan. Pur și simplu trebuie să se reorganizeze bine și să se califice mai departe, ăsta este obiectivul”, a declarat fostul fundaș pentru<span> gsp.ro</span>.</p></blockquote>
<h2><span>Optimist în privința calificării: „O să fie total alt meci”</span></h2>
<p>În ciuda greșelilor semnalate, omul care a îmbrăcat tricoul celor de la FCSB timp de cinci ani – între 2010 și 2015 – și-a exprimat convingerea că manșa decisivă va fi total diferită. Cu atât mai mult cu cât <span>se va disputa pe Arena Națională</span>, întrucât UEFA a aprobat solicitarea roș-albaștrilor.</p>
<blockquote><p>„Am încredere pentru retur, în situații de genul ăsta, toți se raportează la trecut. Te mai uiți în spate și realizezi că ești campion, trebuie să mă spăl puțin pe față, să revin la ce sunt. O să fie total alt meci pe Arenă, chiar e un stadion special, pe care au fost multe momente frumoase pentru echipă”, a mai spus Latovlevici.</p></blockquote>

]]></description>
    </item>
    <item>
      <title>Cel mai dur atac al lui Panduru la Charalambous. L-a pus cu spatele la zid: „Tu ai fost primul care a făcut asta!”</title>
      <link>https://www.prosport.ro/fotbal-extern/liga-campionilor/cel-mai-dur-atac-al-lui-panduru-la-charalambous-l-a-pus-cu-spatele-la-zid-tu-ai-fost-primul-care-a-facut-asta-20227796</link>
      <description><![CDATA[<img src="https://www.prosport.ro/wp-content/uploads/2025/07/Cel-mai-dur-atac-al-lui-Panduru-la-Charalambous.-L-a-pus-cu-spatele-la-zid-„Tu-ai-fost-primul-care-a-facut-asta-1400x778.jpg"/><br/><p>Basarab Panduru a pus tunurile pe Elias Charalambous după ce FCSB a plecat învinsă din Macedonia de Nord. Acesta a fost de departe cel mai dur atac la adresa antrenorului.</p>
<p>Motivul? Atitudinea de resemnare afișată în timp ce echipa se chinuia să găsească drumul spre golul egalizator. După fluierul final, pe tabelă scria 0-1.</p>
<p>Speranțele se leagă, însă, de <span>manșa retur</span>, programată miercuri, 30 iulie, la ora 20:30, nu pe stadionul Ghencea, ci pe Arena Națională. UEFA a acceptat solicitarea roș-albaștrilor.</p>
<h2><span>Elias Charalambous, taxat de Basarab Panduru după Shkendija – FCSB</span></h2>
<p>Potrivit lui Basarab Panduru, Elias Charalambous ar fi trebuit să le transmită încurajări și indicații tactice elevilor săi, în loc să se așeze pe bancă. Cu atât mai mult după eliminarea lui Kamer Qaka, în condițiile în care se restabilise echilibrul numeric.</p>
<blockquote><p>„Pe mine m-a pus pe gânduri momentul ăla cu Elias Charalambous, tu ca antrenor principal trebuie să te duci la margine să le zici, în momentul ăla suntem 10 contra 10, joacă aşa, fă ceva, spune-le, zi ceva, tu stai pe bancă, gata resemnat, tu ai fost primul resemnat.</p>
<p> </p>
<p>Te-au văzut aşa, au zis dacă tu eşti primul resement hai şi noi că dacă nu se poate face nimic aia e… Eu mă aşteptam să fie la margine în picioare, să le dea direcţia spre poartă. Nu ştiu ce a făcut după, eu vorbesc strict de momentul respectiv”, a declarat fostul internațional, la <span>Prima Sport</span>.</p></blockquote>
<h2><span>Marius Baciu: „Atât timp cât nu faci tu schimbarea nu ai ce să îţi asumi”</span></h2>
<p>Prezent, de asemenea, în studio, Marius Baciu a împărtășit acest punct de vedere, dar a semnalat și un aspect important, în apărarea tehnicianului cipriot: implicarea lui Gigi Becali în chestiunile tehnico-tactice.</p>
<blockquote><p>„Atât timp cât nu faci tu schimbarea nu ai ce să îţi asumi, dar trebuie să fie reacţie, să faci ceva. Eu sunt de acord cu ce zice Pandi până acum tot aşa a fost şi el a gestionat foarte bine situaţia…”, a spus fostul fundaș al roș-albaștrilor.</p></blockquote>
<p>Faptul că finanțatorul subminează autoritatea staff-ului tehnic nu mai reprezintă un secret pentru nimeni. Cu mai bine de 24 de ore înaintea fluierului de start, acesta <span>a anunțat formula de start</span>, iar în timpul partidei a dictat înlocuirile, ca de fiecare dată.</p>
<p>Căpitanul Darius Olaru a avut o nouă prestație dezamăgitoare, motiv pentru care a fost înlocuit încă din minutul 63, la fel ca Adrian Șut. Pe teren au intrat Marian Ștefănescu, respectiv Octavian Perianu, cei care au aflat ulterior că nu vor mai face parte din lot.</p>

]]></description>
    </item>
    <item>
      <title>Ciprian Marica l-a demolat pe Darius Olaru: „Ia-o ușor!”</title>
      <link>https://www.prosport.ro/fotbal-extern/liga-campionilor/ciprian-marica-l-a-demolat-pe-darius-olaru-ia-o-usor-20227701</link>
      <description><![CDATA[<img src="https://www.prosport.ro/wp-content/uploads/2025/07/Ciprian-Marica-l-a-demolat-pe-Darius-Olaru-„Ia-o-usor-1400x778.jpg"/><br/><p>Ciprian Marica s-a lansat într-o adevărată tiradă după înfrângerea suferită de FCSB în fața macedonenilor de la Shkendija, scor 0-1, în meciul tur din runda secundă a preliminariilor Ligii Campionilor. Ținta a fost nimeni altul decât Darius Olaru.</p>
<p>De când a scăpat de accidentarea care l-a ținut luni întregi departe de gazon, acesta a avut prestații sub așteptări. Inclusiv Gigi Becali i-a transmis public să-și recapete forma în cel mai scurt timp posibil.</p>
<p>În absența sa, roș-albaștrii s-au bazat pe Juri Cisotti, italianul care a devenit încet, dar sigur, <span>unul dintre favoriții finanțatorului</span>. Banderola, însă, a stat pe brațul lui Adrian Șut.</p>
<h2><span>Darius Olaru, pus la zid de Ciprian Marica</span></h2>
<p>Titular în partida de la Skopje, Olaru a avut o prestație modestă per total, dar a fost foarte aproape de a înscrie. Portarul advers a respins șutul expediat în minutul 61, când tabela arăta 0-0.</p>
<p>După fluierul final, Ciprian Marica i-a reproșat căpitanului excesul de zel de care a dat dovadă, sfătuindu-l să nu mai ia pe cont propriu fiecare fază pentru a ieși în evidență.</p>
<blockquote><p>„Olaru cară mingea, ține, vrea să fie decisiv la fiecare acțiune. Ia-o ușor! Trebuie să îți intri în ritm. Se vede că vrea să fie el one-man show”, a spus acționarul minoritar al Farului, potrivit <span>sport.ro</span>.</p></blockquote>
<h2>Florin Gardoș: „Nu e Olaru ăla încă. A stat omul șase luni”</h2>
<p>În schimb, Florin Gardoș a sărit în apărarea mijlocașului, exprimându-și convingerea că prestațiile sale vor fi din ce în ce mai bune pe măsură ce își va recăpăta ritmul.</p>
<blockquote><p>„Am văzut că toată lumea – comentatori, presă – spune că nu e Olaru ăla încă. Păi, normal că nu e Olaru ăla încă! Stai un pic. A stat omul 6 luni. Ce vrei, peste noapte să fie același?! Eu cred că și în capul lui există chestia asta înainte de meci: «Hai să arăt, hai să arăt!»”, a spus fostul fundaș al celor de la FCSB.</p></blockquote>
<p>Rămâne de văzut, însă, câtă răbdare va mai avea Gigi Becali. În<span> duelul cu Shkendija</span>, Olaru a fost înlocuit în minutul 63, precum cel de-al doilea căpitan, Adrian Șut.</p>
<blockquote><p>„Trebuie să jucăm fotbal, nu să dăm toate mingile la adversar. N-ai nicio realizare, la revedere. Una e prietenia, alta e fotbalul. Îl respectăm pe Olaru, dar îl respectăm în afară și peste tot. Pe teren, respectul e doar pentru ce face pe teren. Joacă, bine. Nu joacă, hai, la revedere, poți să fii cine vrei tu”, spunea latifundiarul recent, la <span>Digi Sport</span>.</p></blockquote>

]]></description>
    </item>
    <item>
      <title>Gigi Becali a numit cei trei fotbaliști de la FCSB „care și-au dat viața” la meciul cu Shkendija</title>
      <link>https://www.prosport.ro/fotbal-extern/liga-campionilor/gigi-becali-a-numit-cei-trei-fotbalisti-de-la-fcsb-care-si-au-dat-viata-la-meciul-cu-shkendija-20227659</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-numit-cei-trei-fotbalisti-de-la-FCSB-„care-si-au-dat-viata-la-meciul-cu-Shkendija-1400x778.jpg"/><br/><p>Chiar dacă FCSB a plecat învinsă din Macedonia de Nord, punând în pericol calificarea în turul trei preliminar al Ligii Campionilor, Gigi Becali nu a mitraliat toți jucătorii. Trei dintre ei au reușit să-l impresioneze, datorită atitudinii pe care au avut-o: Vlad Chiricheș, Juri Cisotti și David Miculescu.</p>
<p>În cazul primilor doi, reacția nu este neapărat surprinzătoare, ținând cont că<span> i-a mai lăudat de-a lungul timpului</span>, dar extrema de 24 de ani părea să nu-i mai fie în grații. Asta deși se poate lăuda cu un gol în cele șase meciuri bifate până acum.</p>
<h2><span>Gigi Becali a avut și remarcați după eșecul cu Shkendija</span></h2>
<p>La nici 24 de ore după manșa tur a duelului cu Shkendija, latifundiarul din Pipera s-a arătat mulțumit de prestațiile celor trei fotbaliști, dar a tras, totodată, un puternic semnal de alarmă: nu este suficient ca doar ei „să-și dea viața” pe teren.</p>
<blockquote><p>„Chiricheș, chiar și Cisotti a jucat, nu am ce să îi zic. Chiar și Miculescu, care și-au dat viața. Dar, nu poți cu trei inși. Adică, nu poți…”, a declarat Gigi Becali, la <span>Digi Sport</span>.</p></blockquote>
<p>Pentru Marius Ștefănescu și Ovidiu Perianu, în schimb, meciul de la Skopje a fost ultimul în tricoul roș-albastru. Mijlocașul adus de la Sepsi în vara lui 2024 ar putea ajunge la Dinamo, unde ar evolua din nou alături de Alexandru Musi.</p>
<p>Finanțatorul campioanei l-a contactat deja pe Andrei Nicolescu pentru a-i propune să-l cedeze în schimbul a 300.000 de euro. Negocierile sunt cât se poate de avansate.</p>
<h2><span>Gabi Torje: „Nu este un capăt de țară. Sunt convins că FCSB poate trece de această echipă”</span></h2>
<p>În altă ordine de idei, roș-albaștrii au primit o doză de optimism din partea unui fost jucător al marii rivale. Gabi Torje și-a exprimat convingerea că vor întoarce soarta calificării în <span>meciul retur</span>, programat miercuri, 30 iulie, la ora 20:30, pe Arena Națională.</p>
<blockquote><p>„Lăsând la o parte golul, cei de la Shkendija au mai avut vreo două situații și ocazii foarte mari. Lucrul acesta putea să îi coste mai mult pe cei de la FSCB.</p>
<p> </p>
<p>Nu este totul terminat! Nu este un capăt de țară! Sunt convins că FCSB-ul va avea un stadion plin la retur, lumea va veni să îi susțină și vor putea să treacă de această echipă.</p>
<p> </p>
<p>Au demonstrat prin jocul prestat că pot bate și că pot trece la pas de ei. Sunt superiori din toate punctele de vedere”, a spus „Piticul”, la același post de televiziune.</p></blockquote>

]]></description>
    </item>
    <item>
      <title>Dumitru Dragomir, atac năucitor la adresa contestatarilor lui Florin Tănase după ce mijlocașul a luat „roșu” în Shkendija – FCSB 1-0: „Din gură poți să dai multe!”. EXCLUSIV</title>
      <link>https://www.prosport.ro/fotbal-extern/liga-campionilor/dumitru-dragomir-atac-naucitor-la-adresa-contestatarilor-lui-florin-tanase-dupa-ce-mijlocasul-a-luat-rosu-in-shkendija-fcsb-1-0-din-gura-poti-sa-dai-multe-exc-20227437</link>
      <description><![CDATA[<img src="https://www.prosport.ro/wp-content/uploads/2025/07/Dumitru-Dragomir-atac-naucitor-la-adresa-contestatarilor-lui-Florin-Tanase-dupa-ce-mijlocasul-a-luat-„rosu-in-Shkendija-FCSB-1-0-„Din-gura-poti-sa-dai-multe.-EXCLUSIV.jpeg"/><br/><p>Dumitru Dragomir a vorbit, pentru <span>ProSport</span>, despre „valul” de critici care s-a abătut asupra lui Florin Tănase, după ce mijlocașul a luat „roșu” în Shkendija – FCSB 1-0.</p>
<p>În minutul 79 al partidei Shkendija – FCSB, 1-0, când campioana României se afla în superioritate numerică, <span>Florin Tănase a făcut un fault dur</span>, care i-a adus cartonașul roșu și, implicit, eliminarea. După meci, mijlocașul lui Gigi Becali a fost criticat de mai mulți analiști, pentru imprudența de care a dat dovadă.</p>
<h2><span>Dumitru Dragomir sare în apărarea lui Florin Tănase</span></h2>
<p><span>Fostul șef LPF</span> îi apostrofează pe criticii lui Florin Tănase, susținând că faultul făcut de mijlocașul campioanei reprezintă doar „o fază fotbalistică”. În plus, spune că problemele jucătorilor de la FCSB, care au dus la înfrângerea suferită în fața Shkendijei, sunt de ordin psihic.</p>
<blockquote><p>„(n.r. cum comentați faultul lui Tănase?) Domne, este fază fotbalistică! S-a dus mai tare. Așa e la fotbal! Băi, fratele meu… când bagi piciorul tare, ești vinovat. Dacă nu pui osul la bătaie, ești nesimțit. Din gură poți să dai multe, dar când vii în teren… Eu le-aș propune să facă un control psihic, să stea de vorbă cu fiecare, să-și noteze, apoi să se ducă la Becali să vadă dacă sunt bune criticile. Au timp destul până la retur, durează doar trei ore”, a declarat Dumitru Dragomir, în exclusivitate, pentru <span>ProSport</span>.</p></blockquote>
<h2><span>Florin Tănase, la pământ după Shkendija – FCSB 1-0</span></h2>
<p>La finalul meciului din Macedonia de Nord, Florin Tănase s-a arătat foarte afectat de înfrângerea suferită de echipa sa, dar și de faptul că nu va putea juca în partida retur.</p>
<p>„O înfrângere dureroasă. Din păcate, astăzi (n.r. 22 iulie) ne-am creat o sumedenie de ocazii. Dacă marcam noi primii, altul era scorul. Din păcate, am făcut și eu acea prostie, la acel fault. Poate reușeam să revenim. Îmi pare rău. Mai e meciul retur și trebuie să marcăm multe goluri și să întoarcem rezultatul.</p>
<p>L-am lovit cam sus. Am vrut să opresc jocul, nu a fost cu talpa. Nu știu. Meritat, nemeritat, e cartonaș roșu. Îmi pare rău că nu voi juca meciurile următoare. Sunt sigur că vor face un meci bun în retur.</p>
<p>Am avut situații în careul lor, dar neșansa a fost azi să nu marcăm. Ne pare rău. Noi ne gândeam că o să câștigăm și că luăm o șansă importantă pentru retur.</p>
<p>Avem nevoie de atacanți. M-am săturat să vorbesc, atacant, neatacant. Trebuie să joci în ce poziție ești pus și să ajuți echipa. Trebuie să marcăm, să fim mai concentrați la finalizare și cu siguranță vom marca. Nu am apucat să vorbim. Avem timp să discutăm”, a spus Florin Tănase, la finalul înfrângerii cu Shkendija, la <span>Voyo</span>.</p>

]]></description>
    </item>
  </channel>
</rss>
