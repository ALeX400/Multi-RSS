<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum era rupt vestiarul Stelei din 1986 în două bisericuțe: „O tabără mergea la şpriț, cealaltă la profiterol”</title>
      <link>https://www.prosport.ro/fotbal-intern/cum-era-rupt-vestiarul-stelei-din-1986-in-doua-bisericute-o-tabara-mergea-la-sprit-cealalta-la-profiterol-20224548</link>
      <description><![CDATA[<img src="https://www.prosport.ro/wp-content/uploads/2025/07/Cum-era-rupt-vestiarul-Stelei-din-1986-in-doua-bisericute.-„O-tabara-mergea-la-sprit-cealalta-la-profiterol-1400x799.jpg"/><br/><p>Nu multă lume știe că vestiarul fabuloasei echipe a Stelei din 1986, câștigătoare a Cupei Campionilor Europeni, a fost „rupt” în două bisericuțe în acele vremuri.</p>
<p>Dezvăluirea îi aparține „fundașului de fier” Adrian Bumbescu, cel care susține că o parte din jucători, din care făcea și el parte, mergea la spriț, ia alta la profiterol.</p>
<h2><span>Vestiarul Stelei ’86, rupt în două: „Unii la şpriț, alții la profiterol”</span></h2>
<p>Puțină lume știe că vestiarul Stelei, câștigătoare a Cupei Campionilor Europeni în 1986, <span>a fost și el „dezbinat” în acele vremuri</span>. Totul a fost dezvăluit de către Adrian Bumbescu, cel care susține că o parte din jucători, din care făcea și el parte, mergea la spriț, ia alta la profiterol.</p>
<p>Din prima categorie făceau parte Iovan, Piți, Bărbulescu, Radu II, care alegeau să meargă la Hanul lui Manuc, în timp ce Belodedici, Balint, Hagi, Pistol și Weissenbacher mergeau la „cofetărie”.</p>
<p>Pe de altă parte, „Bumbi” îl laudă pe Miodrag Belodedici, libero în acele timpuri la Steaua, despre care spune că anticipa foarte bine jocul, făcea bine marcaj, și era foarte elegant când ieșea din apărare cu mingea la picior. Nu ca el, care evolua la sacrificiu și mai mereu în duelurile sale se lăsa cu arcade sparte.</p>
<p>„Erau două tabere: una care se ducea la șpriț, la Hanul lui Manuc, și alta care se ducea la profiterol: Belo, Balint, Hagi, Pistol, Weissenbacher. Eu, Iovan, Piți, Bărbulescu, Radu II mergeam la Hanul lui Manuc. Belo anticipa foarte bine, era libero, dar încerca să mai facă și marcaj. Ne suplineam. El elegant, pe piept, pasă, mai ieșea cu ea, eu la sacrificiu, arcade sparte”, a declarat Adrian Bumbescu la <span>podcastul lui Costin Deșliu</span>.</p>

]]></description>
    </item>
    <item>
      <title>UEFA a luat decizia pentru FCSB în Liga Campionilor. A venit vestea</title>
      <link>https://www.prosport.ro/fotbal-extern/liga-campionilor/uefa-a-luat-decizia-pentru-fcsb-in-liga-campionilor-a-venit-vestea-20224430</link>
      <description><![CDATA[<img src="https://www.prosport.ro/wp-content/uploads/2025/07/UEFA-a-luat-decizia-pentru-FCSB-in-Liga-Campionilor.-A-venit-vestea.webp"/><br/><p>UEFA a primit solicitarea FCSB și a luat decizia pentru partida retur a roș-albaștrilor cu Shkendija, care este programată la București, pe 30 iulie 2025, de la ora 20:30.</p>
<p>Campionii României vor reveni pe stadionul lor favorit, Arena Națională, după ce inițial au transmis că vor juca în Ghencea.</p>
<h2><span>Returul FCSB – Shkendija se mută pe Arena Națională! UEFA a aprobat solicitarea roș-albaștrilor pentru returul din Liga Campionilor</span></h2>
<p><span>FCSB și Shkendija, campioanele en-titre din România și Macedonia de Nord, se vor duela</span> în dublă manșă pentru un loc în turul trei preliminar din Liga Campionilor, ceea ce reprezintă penultimul hop înainte de faza principală.</p>
<p>Partida tur este programată la Skopje, pe stadionul National Arena Todor Proeski, marți, 22 iulie, de la ora 21:00, în timp ce returul se va juca la București, pe 30 iulie, de la ora 20:30.</p>
<p>Inițial, confruntarea din România a fost programată pe Stadionul Steaua din Ghencea, din cauza faptului că la momentul transmiterii listei de organizare, Arena Națională nu era disponibilă. Însă, festivalul de manele care ținea cel mai mare stadion al țării ocupat a fost mutat într-o altă locație, astfel că arena din Bulevardul Basarabia s-a eliberat.</p>
<p>În acest context, FCSB a solicitat ca returul cu Shkendija să fie mutat pe Arena Națională, iar <span>UEFA a luat hotărârea</span>. Forul continental a făcut mai multe anunțuri de curând, respectiv a dezvăluit brigăzile de arbitraj pentru dubla dintre FCSB și Shkendija, și totodată a transmis că meciul de la București nu se va mai disputa în Ghencea, ci pe Arena Națională.</p>
<blockquote><p>30 iulie, turul doi preliminar, manșa secundă. National Arena, București, FCSB (România) – Shkendija (Macedonia)”, se poate vedea pe site-ul <span>UEFA.com</span>.</p></blockquote>
<h2><span>Brigadă de arbitri din Ucraina pentru returul de la București</span></h2>
<p>Pentru turul din Macedonia de Nord, UEFA a delegat o brigadă de arbitri din Belgia. În schimb, pentru returul proaspăt mutat pe Arena Națională, responsabili vor fi șase oficiali din Ucraina.</p>
<p>Oleksii Derevinskyi, în vârstă de 36 de ani, se va afla la centrul duelului FCSB – Shkendija, ajutat de asistenții Viktor Matyash și Oleksii Myronov. Al patrulea oficial va fi Dmytro Panchyshyn, în timp ce în camera VAR se vor afla Mykola Balakin și Denys Shurman.</p>
<blockquote><p>Pe 30 (n.r. – 30 iulie 2025) o să jucăm pe Arena Națională. Ne-a anunțat Primăria că pe 29 se pune gazonul, iar noi o să jucăm pe 30. Acolo, pe Arena Națională, ne considerăm noi acasă. Pe Ghencea nu ne mai simțim acasă, pentru că nu cunoaștem stadionul. Este o casă ostilă, având în vedere că cer 60.000 doar pentru închiriere…”, Gigi Becali, potrivit <span>Fanatik</span>.</p></blockquote>

]]></description>
    </item>
    <item>
      <title>Gigi Becali: „Vreau ca FCSB să ajungă în finala Ligii Campionilor”. Ce spune despre triumful din 1986</title>
      <link>https://www.prosport.ro/fotbal-extern/liga-campionilor/gigi-becali-vreau-ca-fcsb-sa-ajunga-in-finala-ligii-campionilor-ce-spune-despre-triumful-din-1986-20224425</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-„Vreau-ca-FCSB-sa-ajunga-in-finala-Ligii-Campionilor.-Ce-spune-despre-triumful-din-1986-1400x968.jpeg"/><br/><p>Gigi Becali, finanțatorul FCSB, vrea ca echipa sa să aibă un parcurs cât mai lung în Liga Campionilor, cea mai importantă competiție europeană intercluburi, și eventual să atingă performanța din 1986 a Stelei. În plus, Becali a găsit explicația triumfului de la Sevilla și crede că în următorii ani, FCSB poate să atingă o astfel de finală.</p>
<p>În sezonul trecut, FCSB a ratat calificarea în play-off-ul Ligii Campionilor, după ce a fost învinsă de Sparta Parga, cu 4-3 la general. În Europa League, a doua cea mai valoroasă competiție europeană, <span>FCSB a ajuns până în faza optimilor de finală</span>, unde a fost eliminată de Olympique Lyon, cu scorul de 7-1 la general.</p>
<h2><span>„Vreau ca FCSB să ajungă în finala Ligii Campionilor”</span></h2>
<p>Gigi Becali a vorbit despre ceea mai mare dorință pe care o are pentru echipa sa, calificarea în finala Ligii Campionilor.</p>
<p>„Așa vreau eu să ajungă FCSB în finala Ligii Campionilor. El știe dorința inimii mele. Ce știu eu că mă știu pe mine cât de cât. Că nu mă cunosc eu. Cine sunt eu să mă cunosc? Noi, oamenii, suntem în necunoștință. Noi zicem că știm.</p>
<p>Dar ce cred eu și cum văd că lucrează Domnul cu mine, o finală de Liga Campionilor chiar o să o jucăm. Dar trebuie să lucrez eu! Eu să împlinesc dreptatea Domnului. Apoi, dacă Dumnezeu a făcut cerul și pământul, a făcut apele, munții, mingea, iarba, porțile și bocancii. Apoi cine îi va sta lui în cale dacă vrea să dea el Liga Campionilor”, a mărturisit Gigi Becali la <span>Fanatik</span>.</p>
<ul>
<li>În prezent, FCSB s-a calificat în turul 2 al preliminariilor Ligii Campionilor, unde va întâlni formația Shkendija (Macedonia de Nord), cu manșa tur programată pe 22 iulie, în deplasare, iar returul, o săptămână mai târziu, la București.</li>
</ul>
<h2><span>Explicația lui Gigi Becali pentru triumful Stelei în 1986</span></h2>
<p>Steaua București este singura echipă din România care a câștigat Cupa Campionilor Europeni, în 1986. Gigi Becali are o explicație cu privire la acest triumf, în care <span>Helmuth Duckadam a apărat patru lovituri de departajare</span>.</p>
<p>„Atunci în ’86 vrei să spui că eram noi cei mai buni? Domnul a făcut la Sevilla. A vrut să facă Domnul mărturisire și ce a zis? «Le voi da Liga Campionilor la o țară săracă din blocul comunist, ca să vă arăt vouă bogaților, care aveți cai și căruțe mari, că dau putere la unul. O să îi dau lui David să îl bată pe Goliat». Asta a făcut Dumnezeu atunci și va mai face Dumnezeu! A făcut Domnul și va mai face Domnul! Și va mai face Domnul din ce în ce mai multe minuni numai noi să le înțelegem. Ce cred eu, fără mândrie să fie, să mă ierte Dumnezeu! Eu cred că va face minuni din ce în ce mai mari în toate domeniile. Iar în sport asta va face. Că e ușor pentru Domnul”, a mai spus Gigi Becali.</p>

]]></description>
    </item>
    <item>
      <title>UEFA a luat hotărârea. FCSB a aflat cine va arbitra meciul cu Shkendija</title>
      <link>https://www.prosport.ro/fotbal-extern/liga-campionilor/uefa-a-luat-hotararea-fcsb-a-aflat-cine-va-arbitra-meciul-cu-shkendija-20224393</link>
      <description><![CDATA[<img src="https://www.prosport.ro/wp-content/uploads/2025/07/UEFA-a-luat-hotararea.-FCSB-a-aflat-cine-va-arbitra-meciul-cu-Shkendija-scaled-e1752993267402-1400x777.jpg"/><br/><p>UEFA a anunțat oficial delegația de arbitri care va conduce meciul Shkendija – FCSB din manșa întâi a turului 2 preliminar din Liga Campionilor.</p>
<p>Partida este programată marți, 22 iulie 2025, de la ora 21:00, pe stadionul National Arena Toshe Proeski din Skopje.</p>
<h2><span>Arbitri din Belgia la Shkendija – FCSB! Cum arată delegația aleasă de UEFA</span></h2>
<p>Pentru FCSB urmează un nou test important în cursa pentru accederea în faza principală din UEFA Champions League, după ce în turul 1 preliminar, roș-albaștrii i-au eliminat cu greu pe andorrezii de la Inter Escaldes, 3-1 la București și 1-2 în deplasare.</p>
<p><span>FCSB o va întâlni de data aceasta pe Shkendija</span>, campioana Macedoniei de Nord, iar prima confruntare este programată pe teren advers, la Skopje.</p>
<p><span>UEFA</span> a anunțat bridata de arbitri care va oficia <span>duelul Shkendija – FCSB</span>, iar aceasta este una din Belgia. Concret, la centru se va afla Nathan Verboomen (37 de ani), în timp ce asistenți vor fi Mathias Hillaert şi Ruben Wyns. Cel de-al patrulea oficial desemnat de UEFA este Wesli De Cremer, iar în camera VAR, principalul responsabil delegat e Erik Lambrechts. Acesta din urmă îl va avea alături, din postura de asistent VAR, pe conaționalul Ella De Vries.</p>
<h2><span>UEFA a stabilit și arbitrii pentru returul FCSB – Shkendija</span></h2>
<p>FCSB speră să obțină o victorie liniștitoare în turul din Macedonia de Nord, însă în caz contrar, roș-albaștrii vor forța calificarea în returul de la București.</p>
<p>Disputa din manșa secundă, FCSB – Shkendija, este programată pe 30 iulie, pe Stadionul Steaua din Ghencea, de la ora 20:30.</p>
<p>Forul care conduce fotbalul la nivel de continent a anunțat deja delegația de arbitri și pentru meciul din România.</p>
<p>Astfel, la centrul confruntării din Ghencea se va afla ucraineanul Oleksii Derevinskyi (36 de ani), ajutat de asistenții Viktor Matyash și Oleksii Myronov. Al patrulea oficial va fi Dmytro Panchyshyn, în timp ce din camera VAR vor putea interveni Mykola Balakin și Denys Shurman.</p>
<blockquote><p>Nu sunt supărați… pentru că s-au calificat (n.r. – jucătorii de la FCSB). Chiar dacă pierdem sau câștigăm, lăsăm meciul precedent în urmă. Încercăm să jucăm din ce în ce mai bine. Știm că nu suntem în cea mai bună formă a noastră. Poate că uneori e bine să primim o lovitură ca să ne trezim. Din punctul meu de vedere e despre mentalitate, să se schimbe puțin. Calitatea e. Eu mizez pe acești băieți, cu sigurnață îi vom vedea pe băieți la cel mai înalt nivel al lor. Toată lumea mi-a zis înainte de meciul din Andorra că e ușor, am zis că nu e nimic ușor. A fost o lecție bună pentru noi din care trebuie să învățăm”, Elias Charalambous, după calificarea obținută cu emoții în fața lui Inter Escaldes.</p></blockquote>

]]></description>
    </item>
    <item>
      <title>Gigi Becali a intrat în direct la TV și a transmis un mesaj uluitor. „Bună seara, sabotorul la telefon!”</title>
      <link>https://www.prosport.ro/fotbal-intern/superliga/gigi-becali-a-intrat-in-direct-la-tv-si-a-transmis-un-mesaj-uluitor-buna-seara-sabotorul-la-telefon-20224365</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-intrat-in-direct-la-TV-si-a-transmis-un-mesaj-uluitor.-„Buna-seara-sabotorul-la-telefon.webp"/><br/><p>Sâmbătă seară, 19 iulie 2025, imediat după fluierul final al duelului Petrolul Ploiești – FCSB 0-1, din etapa 2 a Superligii, Gigi Becali (67 de ani) a intrat în direct, la TV, și s-a prezentat drept „sabotorul” echipei roș-albastre.</p>
<p>Remarca patronului FCSB nu a fost întâmplătoare, ci cu dedicație pentru un personaj și studioul emisiunii televizate.</p>
<h2><span>Ce a declarat „sabotorul” Gigi Becali, în direct, la TV, după Petrolul Ploiești – FCSB 0-1</span></h2>
<p><span>FCSB a bifat prima victorie în sezonul 2025-2026 de Superliga României, după ce sâmbătă a învins-o în deplasare pe Petrolul Ploiești</span>, scor 1-0 în etapa 2, mulțumită unui gol marcat de Florin Tănase în minutul 75.</p>
<p>Roș-albaștrii au urcat astfel până pe locul 3 în clasament, cu un total de 4 puncte, tot atâtea câte au și U Cluj cu Universitatea Craiova, primele două clasate. Singurele două formații care o pot depăși pe FCSB la puncte la finalul etapei 2 sunt Rapid București și CFR Cluj, care au ambele câte 3 puncte, dar vor avea meci direct duminică seară.</p>
<p>Revenind la partida de pe arena „Ilie Oană”, imediat după fluierul final, <span>Gigi Becali a intrat în direct, la TV</span>, și s-a prezentat într-un mod cu totul și cu totul inedit: „Bună seara, sabotorul la telefon!”, a spus finanțatorul campioanei.</p>
<p>Remarca lui Gigi Becali a venit în contextul în care Emil Grădinescu, comentator TV aflat în studioul emisiunii, a spus despre patronul FCSB că „își sabotează echipa”. Ulterior, imediat cum a răspuns la telefon, Gigi Becali i-a dat replica lui Emil Grădinescu:</p>
<blockquote><p>Știți de ce sabotez echipa? Ca să nu intre în faliment, cum a intrat în faliment tot fotbalul românesc începând din 2000, de când am intrat eu. M-am gândit: «Bă, ca să nu falimentez, ia să mă fac sabotorul». Dacă nu mă băgam eu, dacă nu eram eu sabotor, eram în faliment și eu acum. Nu mai eram. Am rezistat pentru că sunt sabotor. Dacă lăsam bugetul pe mâinile altora, precum Copos, că el dă buget și lasă managerii, așa cum face acum și Șucu, o să vezi ce se alege de buget! Mai spuneți-mi unul care a vândut un jucător cu 10 milioane. Eu am vândut 3: Stanciu, Chiricheș, Man. Mai spuneți-mi pe cineva care să fi făcut asta!”, Becali la <span>PrimaSport</span>.</p></blockquote>
<h2><span>Pentru FCSB urmează un meci cu Farul Constanța în campionat</span></h2>
<p>Următorul meci de campionat pe care îl are programat FCSB este în compania Farului Constanța, pe teren propriu, pe 26 iulie. Însă, până atunci, marți, 22 iulie, campioana României va da piept cu Shkendija, în manșa întâi din turul 2 preliminar al Ligii Campionilor. Partida e programată în Macedonia de Nord.</p>
<p>După duelul cu Farul din etapa 3, FCSB va primi vizita nord-macedonenilor în returul din Ghencea, iar apoi, în etapa 4 din Superliga, gruparea lui Gigi Becali va avea parte de primul derby al sezonului. Duelul Dinamo – FCSB e programat pe 2 august, de la ora 21:30.</p>

]]></description>
    </item>
  </channel>
</rss>
