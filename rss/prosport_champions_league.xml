<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gazzetta dello sport, nemiloasă cu Chivu: „Nu e prima oară când i se întâmplă”</title>
      <link>https://www.prosport.ro/fotbal-extern/gazzetta-dello-sport-nemiloasa-cu-chivu-nu-e-prima-oara-cand-i-se-intampla-20330770</link>
      <description><![CDATA[<img src="https://www.prosport.ro//wp-content/uploads/2025/11/Gazzetta-dello-sport-nemiloasa-cu-Chivu-„Nu-e-prima-oara-cand-i-se-intampla.jpg"/><br/><p>Gazzetta dello sport a analizat prestația elevilor lui Cristi Chivu și a evidențiat un aspect important despre oscilațiile evoluțiilor „nerrazurilor”.</p>
<p>Inter Milano a pierdut primul meci din acest sezon în Champions League, dar eșecul vine la doar câteva zile după meciul pierdut în „derby della Madonnina”, cu AC Milan, scor 0-1.</p>
<p>Cristi Chivu nu a putut evita o nouă înfrângere, de această dată în fața spaniolilor de la Atletico Madrid, scor 2-1. Italienii au evidențiat faptul că, la fel ca în duelul de la Milano, elevii românului au „adormit brusc” chiar în cele mai importante faze ale meciului.</p>
<h2><span>Verdict dur al italienilor despre prestația lui Inter: „adorme brusc în cele mai dificile faze”</span></h2>
<p>Inter Milano a pus capăt unei serii de trei victorii consecutive în Champions League. A fost un duel încrâncenat cu Atletico Madrid, rezolvat de Gimenez, în prelungiri. Presa italiană a „sărit la gâtul” lui Cristi Chivu și deja <span>au început noi zvonuri </span>despre cum scaunul românului începe să „scârțâie”.</p>
<p>Jurnaliștii italieni au evidențiat o problemă cu care se tot confruntă Cristi Chivu. Jucătorii săi lasă garda jos și echipele de același nivel știu cum să profite, semn că și AC Milan a știut când e momentul potrivit să dea lovitura pe San Siro.</p>
<blockquote>
<p data-end="3134" data-start="2428">„Chivu s-ar fi așteptat la un Inter mai puțin frumos și mai combativ. Nu este prima dată când echipa lui adoarme brusc în cele mai dificile faze ale partidelor. Primul gol, al lui Alvarez, seamănă leit cu reușita lui Pulisic din derby, cu mingea smulsă din ghetele lui Calhanoglu. „Crestem, dar încă nu este suficient”, susține antrenorul, care în ajunul duelului de pe Metropolitano vorbise despre „un pahar plin trei sferturi”, dar care acum a realizat că nivelul apei a scăzut.</p>
<p data-end="3134" data-start="2428">Duminică, meciul cu Pisa este un punct de cotitură fără alternative: victoria este obligatorie pentru a rămâne aproape de trenul pentru titlu și, mai ales, pentru a nu asocia cuvântul „criză” cu parcursul lui Inter”, a notat <span>Gazzetta.</span></p>
</blockquote>
<h2 data-end="3134" data-start="2428"><span>Cristi Chivu a evidențiat greșelile făcute de elevii săi: „Continuăm să facem asta”</span></h2>
<p data-end="3134" data-start="2428"><span>Tehnicianul român a părut resemnat </span>la conferința de după meciul cu Atletico Madrid. Nu s-a ferit de cuvinte și a vorbit deschis despre greșelile făcute de echipa sa, care au costat-o cele trei puncte.</p>
<blockquote>
<p data-end="3134" data-start="2428">„În final, am pierdut de pe urma unui corner. Ne lipsește scânteia, pasa decisivă, momentul final. Și continuăm să primim goluri din cornere în ciuda faptului că avem doi dintre stoperii cu cea mai bună detentă în suprafața de pedeapsă”, a declarat Cristi Chivu, pentru <span>Inter TV.</span></p>
</blockquote>

]]></description>
    </item>
    <item>
      <title>De ce a fost dat afară Dennis Man din primul 11 al lui PSV. Antrenorul a spus motivul dureros pentru român</title>
      <link>https://www.prosport.ro/fotbal-extern/de-ce-a-fost-dat-afara-dennis-man-din-primul-11-al-lui-psv-antrenorul-a-spus-motivul-dureros-pentru-roman-20333028</link>
      <description><![CDATA[<img src="https://www.prosport.ro//wp-content/uploads/2025/11/De-ce-a-fost-dat-afara-Dennis-Man-din-primul-11-al-lui-PSV.-Antrenorul-a-spus-motivul-dureros-pentru-roman-.webp"/><br/><p>Dennis Man (27 de ani) a fost om de bază la PSV Eindhoven în ultimele săptămâni, însă cu toate acestea, la duelul de duminică, 30 noiembrie 2025, antrenorul l-a ținut doar pe banca de rezerve.</p>
<p>PSV a primit vizita lui FC Volendam în etapa cu numărul 14 din campionatul olandez și s-a impus fără drept de apel, scor 3-0. Iar la scurt timp după fluierul final au venit și explicații în cazul internaționalului român.</p>
<h2><span>Explicațiile lui Peter Bosz după ce Dennis Man a rămas pe banca de rezerve la meciul PSV – Volendam 3-0</span></h2>
<p>Până duminică, 30 noiembrie, <span>Dennis Man începuse din postura de titular ultimele 11 meciuri jucate de PSV</span> Eindhoven în Eredivisie și UEFA Champions League.</p>
<p><span>Man a fost titular inclusiv în disputa cu Liverpool de pe Anfield</span> și chiar dacă nu a înscris și nu a pasat decisiv, PSV a obținut o victorie entuziasmantă, scor 4-1.</p>
<p>În ciuda celor menționate, la confruntarea din etapa 14 a campionatului olandez, Dennis Man a fost scos din echipa de start și, mai mult, nici măcar nu s-a văzut introdus pe teren. PSV a învins-o la fel de clar pe FC Volendam, scor 3-0, iar mulțumită acestui succes rămâne detașat pe scaunul de lider.</p>
<p>La scurt timp după fluierul final, reporterii olandezi au dorit să afle detalii despre situația internaționalului român, care și-a pierdut statutul pe neașteptate. În replică, Peter Bosz a fost cât se poate de sincer și nu s-a ferit să îl pună pe Man într-o lumină oarecum nefavorabilă. Fără să dezvolte prea mult subiectul, antrenorul lui PSV a transmis că internaționalul român nu are condiția fizică necesară pentru a juca două meciuri pe săptămână:</p>
<p>„Dennis Man este unul dintre jucătorii care nu sunt obișnuiți să joace două meciuri pe săptămână. Până acum am avut succes când am folosit aceeași echipă, dar jucătorii proaspeți, veniți de pe bancă, au demonstrat și ei că pot face diferența uneori”, a declarat Peter Bosz, care l-ar putea pune pe gânduri pe Dennis Man.</p>
<h2><span>Cum se descurcă PSV în Olanda</span></h2>
<p>Așadar, fostul fotbalist de la FCSB și Parma trebuie să dea mai mult la antrenamente pentru a nu risca să își piardă definitiv statutul de titular.</p>
<p>PSV Eindhoven merge ceas în prima ligă a fotbalului din Olanda, iar după 14 meciuri jucate conduce clasamentul autoritar, cu 37 de puncte.</p>
<p>Principala urmăritoare este Feyenoord, cu 28 de puncte, dar și cu un meci mai puțin disputat. Podiumul e completat de AZ Alkmaar, cu 24 de puncte.</p>
<p>Revenind la Dennis Man, internaționalul român a jucat 14 meciuri în acest sezon, în Eredivisie și Champions League, izbutind să contribuie cu 4 goluri și 4 pase decisive.</p>
<p>Potrivit site-ului de specialitate Transfermarkt, Man este al treilea cel mai bine cotat fotbalist din naționala României, fiind evaluat la 10 milioane de euro. În fața sa sunt doar Drăgușin și Rațiu, cu cote de 25, respectiv 12 milioane de euro.</p>

]]></description>
    </item>
    <item>
      <title>Chivu și bomba cu ceas Lautaro Martinez. Șefii Interului au „scăpat”, pe surse, care e situația între român și argentinian</title>
      <link>https://www.prosport.ro/fotbal-extern/chivu-si-bomba-cu-ceas-lautaro-martinez-sefii-interului-au-scapat-pe-surse-care-e-situatia-intre-roman-si-argentinian-20331327</link>
      <description><![CDATA[<img src="https://www.prosport.ro//wp-content/uploads/2025/11/Chivu-si-bomba-cu-ceas-Lautaro-Martinez.-Sefii-Interului-au-„scapat-pe-surse-care-e-situatia-intre-roman-si-argentinian--1400x933.jpg"/><br/><p>Cristi Chivu (45 de ani) și Lautaro Martinez (28) ar fi avut o mică dispută în ultima săptămână, care le-ar fi dat de lucru șefilor de la Inter Milano.</p>
<p>Din dorința de a nu fi afectat întregul vestiar, aceștia au intervenit și au reușit, potrivit presei din Italia, să calmeze lucrurile. Cel puțin pentru un moment.</p>
<h2><span>Lautaro Martinez rămâne o piesă importantă în proiectul lui Cristi Chivu de la Inter, informează italienii</span></h2>
<p>Subiectul „Lautaro Martinez și Cristi Chivu” <span>a ajuns în presă imediat după derby-ul Inter – AC Milan 0-1</span>, din etapa 12 a Serie A, în care starul argentinian a fost înlocuit de antrenorul român.</p>
<p>Lautaro a părăsit terenul în minutul 65, după ce anterior nu a reușit să se facă remarcat pe plan ofensiv. Însă, chiar și așa mutarea a surprins, iar jurnaliștii italieni l-au iritat ușor pe Cristi Chivu atunci când l-au întrebat despre ea:</p>
<p>„Nu mai am voie să fac schimbări? A fost o alegere tehnică”, le-a răspuns Chivu reporterilor, la conferința de presă de după derby-ul pierdut cu AC Milan.</p>
<p>A urmat apoi un nou meci, din faza principală a Champions League, iar Lautaro Martinez a avut aceeași soartă. Titular și cu banderola de căpitan pe braț, el a fost înlocuit în minutul 72, după o prestație modestă. De data aceasta, la subiectul „Martinez vs. Chivu” a contribuit și expresia facială pe care argentinianul a arătat-o în momentul în care a părăsit gazonul. Pe scurt, a fost vizibil supărat și deranjat de decizia antrenorului român.</p>
<p><span>Chivu a mai avut probleme cu Lautaro Martinez și în debutul mandatului său de la Inter</span>, atunci când argentinianul s-a contrat cu coechipierul Hakan Calhanoglu, iar presa din Italia a anticipat că apele s-au tulburat din nou în tabăra „nerazzurrilor”.</p>
<p>Însă, publicația <span>TuttoMercatoWeb</span>, care citează jurnaliști de la Gazzetta dello Sport, susține că lucrurile sunt departe de a fi degenerat. Chiar dacă nu se neagă potențiala existență a unor supărări între antrenor și jucător, sursa citată transmite că Lautaro Martinez reprezintă în continuare „un rol central în proiectul lui Cristi Chivu, care are încredere în căpitanul său”.</p>
<p>Rămâne de văzut cum vor evolua lucrurile, însă cert este că românul Cristi Chivu are nevoie de un Lautaro Martinez în formă pentru ca Inter să performeze. În actuala stagiune, argentinianul a contribuit cu 10 goluri și două pase decisive în 20 de partide.</p>
<h2><span>Cum s-a văzut episodul de la partida Atletico – Inter prin ochii lui Julio Cesar</span></h2>
<p>Cristi Chivu a fost ușor certat pentru tratamentul pe care i l-a acordat lui Lautaro Martinez. După ce atacantul a fost schimbat în partida cu Atletico Madrid de miercuri, Julio Cesar, fost mare portar la Inter, a declarat:</p>
<p>„Trebuie să înțelegem de ce Chivu a luat anumite decizii. Nu mi-au plăcut prea mult jucătorii care au intrat și aș vrea să aflu de la antrenor de ce. Poate a fost oboseala? Văd imaginile de la momentul schimbării și mi se pare că Lautaro Martinez era supărat pe antrenorul său”, a remarcat Julio Cesar, cuvintele sale ajungând în mai toată presa din Italia.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/SoXGyZYnFvk?si=-D15bA4u90yJF0G7" title="YouTube video player" width="560"></iframe></p>

]]></description>
    </item>
    <item>
      <title>Chivu e tras la răspundere și scandalul cu Lautaro Martinez îi aruncă în aer autoritatea: „Trebuie să stabilească cine e șeful!”</title>
      <link>https://www.prosport.ro/fotbal-extern/chivu-e-tras-la-raspundere-si-scandalul-cu-lautaro-martinez-ii-arunca-in-aer-autoritatea-trebuie-sa-stabileasca-cine-e-seful-20331460</link>
      <description><![CDATA[<img src="https://www.prosport.ro//wp-content/uploads/2025/11/Chivu-e-tras-la-raspundere-si-scandalul-cu-Lautaro-Martinez-ii-arunca-in-aer-autoritatea-„Trebuie-sa-stabilesc-cine-e-seful-1400x933.jpg"/><br/><p>Cristi Chivu (45 de ani) e tras la răspundere în presa din Italia, iar declarațiile vin într-un moment foarte nepotrivit, în care se speculează că antrenorul român ar avea o dispută cu Lautaro Martinez (28).</p>
<p>Căpitanul „nerazzurrilor” a fost înlocuit la ultimele două partide, cu AC Milan și Atletico Madrid, iar deciziile ordonate de pe banca tehnică l-au deranjat.</p>
<h2><span>Paolo Di Canio a spus ce trebuie să facă românul Cristi Chivu, urgent, la Inter! Declarațiile vin în mijlocul scandalului cu Lautaro Martinez</span></h2>
<p>Cristi Chivu și Lautaro Martinez ar fi avut o mică dispută după ultimele două meciuri, ambele pierdute, 0-1 cu AC Milan și 1-2 cu Atletico Madrid, în care atacantul argentinian, căpitan al „nerazzurrilor”, a fost schimbat de fiecare dată.</p>
<p><span>Presa din Italia nu a negat faptul că Martinez a fost deranjat de decizia românului</span>, mai ales după partida din Liga Campionilor, dar a transmis că antrenorul Cristi Chivu se bazează în continuare pe argentinian în proiectul pe care îl conduce la Inter Milano.</p>
<p>În altă ordine de idei, după înfrângerea de pe „Wanda Metropolitano”, <span>Cristi Chivu a fost făcut praf de furiosul Paolo Di Canio</span> (57 de ani), care a sugerat că Inter ar putea avea un „sezon dezastru” dacă nu se redresează rapid.</p>
<p>Fost atacant la Lazio, Juventus, Napoli sau AC Milan, dar și manager la Swindon Town sau Sunderland, Paolo Di Canio nu s-a rezumat doar la analiza situația de pe „Giuseppe Meazza”, ci chiar i-a transmis câteva sfaturi importante lui Cristi Chivu.</p>
<p>Iar unul dintre ele are legătură și cu autoritatea românului, pusă oarecum sub semnul întrebării după ce Lautaro Martinez a ieșit bosumflat de pe teren la partida cu Atletico.</p>
<p>„Nici nu se poate vorbi de ghinion. Chivu trebuie să scoată din capul jucătorilor astfel de scuze. Dacă ai lovit bara, e doar pentru că ai șutat prost. Inter duce lipsă în acest moment de determinare și curaj. Chivu trebuie să stabilească cine e șeful! Calhanoglu parcă dansează atunci când pierde mingea”, a declarat Paolo Di Canio pentru Repubblica, potrivit jurnalistului italian <span>Nicolo Schira</span>.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/SoXGyZYnFvk?si=OEnj2yZlx_go396I" title="YouTube video player" width="560"></iframe></p>
<h2><span>Ce urmează pentru Inter</span></h2>
<p>Hakan Calhanoglu a fost și el schimbat de Cristi Chivu atât la derby-ul cu AC Milan din etapa precedentă a Serie A, cât și la disputa din Liga Campionilor cu Atletico Madrid. De asemenea, la fel ca Lautaro Martinez, nici el nu a contribuit cu nimic pe plan ofensiv la cele două partide menționate.</p>
<p>Partea bună pentru Cristi Chivu este că Henrikh Mkhitaryan ar fi revenit la antrenamente și ar putea fi utilizat la următoarele partide, potrivit presei din Italia. Armeanul nu a mai jucat de pe 25 octombrie, atunci când s-a accidentat în debutul meciului Napoli – Inter 3-1.</p>
<p>În etapa 13 din Serie A, duminică, 30 noiembrie 2025, Inter Milano va evolua în deplasare cu Pisa, ocupanta locului 16 din clasament.</p>

]]></description>
    </item>
    <item>
      <title>Legendarul Jurgen Klinsmann a dat verdictul despre Cristi Chivu. Cuvintele germanului i-au lăsat mască pe italieni</title>
      <link>https://www.prosport.ro/fotbal-extern/stranieri/legendarul-jurgen-klinsmann-a-dat-verdictul-despre-cristi-chivu-cuvintele-germanului-i-au-lasat-masca-pe-italieni-20332292</link>
      <description><![CDATA[<img src="https://www.prosport.ro//wp-content/uploads/2025/11/Legendarul-Jurgen-Klinsmann-a-dat-verdictul-despre-Cristi-Chivu.-Cuvintele-germanului-i-au-lasat-masca-pe-italieni.jpg"/><br/><p>Germanul Jurgen Klinsmann (61 de ani), legendă a lui Inter, a dat verdictul despre Cristi Chivu (45 de ani), după eșecul din Liga Campionilor. Inter a pierdut, dramatic, în prelungiri, cu Atletico Madrid, scor 1-2, iar cuvintele lui Klinsmann, după acest eșec, i-au lăsat mască pe italieni, mai ales că arată o mare încredere pentru fostul internațional român.</p>
<p><span>Cu acest eșec</span>, Inter și-a întrerupt seria celor patru victorii consecutive, cu care Chivu a intrat direct în istoria clubului.</p>
<h2><span>Legendarul Jurgen Klinsmann, verdict uimitor despre Cristi Chivu</span></h2>
<p>Jurgen Klinsmann a urmărit meciul dintre Inter și Altletico Madrid, încheiat cu victoria dramatică a ibericilor, și a dat un verdict uimitor despre Cristi Chivu, fostul internațional român care este pe banca tehnică a lui Inter din acest sezon.</p>
<p>În opinia sa, în ciuda acestei înfrângeri, Inter se află pe mâini bune, mai mult, <span>construcția pe care o face Chivu nu trebuie criticată</span> doar prin numărul eșecurilor, ci mai ales a evoluției din ultimele luni.</p>
<p>„Foarte, foarte pozitiv. Se vede că ridică ceva grozav, dar nu-l poți judeca după numărul de înfrângeri, chiar dacă cinci pot părea multe (n.r. patru din Serie A și cea din Liga Campionilor). Clasamentul din Serie A arată că suntem aproape de vârf, iar în Liga Campionilor putem termina confortabil în primele opt. Nu e rău deloc… Îmi place în special felul în care Chivu știe să fie direct: nu vrea să mulțumească pe nimeni, spune ceea ce gândește. Chiar și când lucrurile merg prost, el nu se schimbă, nu renunță la ideea că echipa ar trebui să se bucure de joc”, a declarat Jingen Klinsmann, citat de <span>Gazzetta dello Sport</span>.</p>
<h2><span>Klinsmann: „Chivu depășește cultura italiană de a juca”</span></h2>
<p>Verdictul lui Klinsmann este diferit de cel a italienilor, care de multe ori l-au criticat după înfrângeri, însă perspectiva pe care a pus-o pe tapet legenda lui Inter evidențiază caracterul pe care îl are Chivu, precum și viziunea acestuia, în special în privința folosirii jucătorilor tineri, știind că debutul în ale antrenoratului l-a făcut cu echipele de juniori și tineret ale lui Inter.</p>
<p>„Nu este vorba de lipsa de determinare, ci de claritate și profunzime a gândirii. Evident, în absența rezultatelor, jucătorii trebuie să își asume responsabilitatea atunci când ratează ocazii în fața porții sau comit greșeli grave în apărare.</p>
<p>Chivu, însă, depășește cultura italiană de a juca pentru a evita înfrângerea, mai degrabă decât pentru a câștiga. El țintește succesul și rămâne fidel unui stil proactiv și vesel.</p>
<p>Un alt lucru pe care îl apreciez este că nu se teme să joace cu jucători tineri: Lennart Karl, jucătorul de 17 ani al Bayernului care a marcat împotriva lui Arsenal, ar fi fost, în cel mai bun caz, împrumutat în Italia”, a mai spus Klinsmann.</p>

]]></description>
    </item>
  </channel>
</rss>
