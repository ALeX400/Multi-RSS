<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Englezii sunt în extaz după ce au eliminat-o pe Real Madrid: „Operă de artă! Au cojones”</title>
      <link>https://www.prosport.ro/fotbal-extern/liga-campionilor/englezii-sunt-in-extaz-dupa-ce-au-eliminat-o-pe-real-madrid-opera-de-arta-au-cojones-20147773</link>
      <description><![CDATA[<img src="https://www.prosport.ro/wp-content/uploads/2025/04/Englezii-sunt-in-extaz-dupa-ce-au-eliminat-o-pe-Real-Madrid-„Opera-de-arta-Au-cojones.jpg"/><br/><p>Presa din Anglia vorbește la superlativ după ce Arsenal a eliminat campioana en-titre Real Madrid din Liga Campionilor.</p>
<p>Elevii lui Mikel Arteta au reușit să învingă în meciul tur cu 3-0, dar mulți credeau că Real Madrid va reuși o nouă remontada ca în anii trecuți. Acest lucru nu s-a mai întâmplat și „tunarii” sunt la doar un pas de prima finală după foarte mulți ani.</p>
<h2><span>„Operă de artă”, au titrat englezii imediat după fluierul de final</span></h2>
<p><span>Arsenal se pregătește pentru prima finală </span>în Liga Campionilor după o pauză de 19 ani. „Tunarii” au făcut un joc spectaculos și în returul de pe Santiago Bernabeu, 2-1. Acest lucru a fost evidențiat și de presa engleză care a numit jocul excelent prestat de elevii lui Arteta ca fiind o „operă de artă”.</p>
<blockquote><p>„Este una dintre cele mai mari minciuni din fotbal că echipa lui Mikel Arteta este formată din niște băieți slabi și fricoși. Au fost devansați în lupta pentru titlu de Manchester City în ultimele două sezoane, iar în acest sezon au adunat prea multe cartonașe roșii și accidentări ca să mai reprezinte o amenințare reală pentru Liverpool.</p>
<p> </p>
<p>Dar ideea că le lipsește ceea ce spaniolii numesc „cojones” (n.r. curaj, tărie de caracter) nu a fost niciodată adevărată și ar trebui complet desființată după această execuție lucidă în cea mai periculoasă arenă a fotbalului european”, a notat <span>The Sun.</span></p></blockquote>
<h2><span>Declan Rice, omul meciului în ambele manșe contra „galacticilor”: „Pe alocuri am fost puțin naivi”</span></h2>
<p>Declan Rice a fost unul dintre cei mai buni jucători de pe teren și în returul din Spania. Chiar dacă nu a punctat așa cum a făcut-o pe Emirates Stadium în tur, britanicul a fost numit omul meciului de UEFA la finalul partidei. A fost și <span>protagonistul unui moment</span> în care Real Madrid putea da tonul revenirii, dar faultul asupra lui Mbappe a fost anulat, după ce centralul partidei a analizat faza la VAR.</p>
<blockquote><p>„Știam că nu a fost penalty. Aveam mâna pe el, dar trebuie să faci asta în careu. Sunt un tip onest, i-am spus lui [Mbappé] că nu e penalty, aș fi recunoscut dacă l-aș fi tras în jos. A căzut la pământ și eram încrezător că decizia va fi întoarsă. A trebuit să rămânem calmi, pentru că pe alocuri am fost puțin naivi, dar e o seară istorică pentru club. Foarte specială”, a precizat Rice, potrivit TNT Sports.</p></blockquote>
<p>Arsenal se pregătește pentru o „dublă de foc” în semifinale cu PSG. Este prima semifinală în care ajung „tunarii” din 2009.</p>

]]></description>
    </item>
    <item>
      <title>Ce a scris Gazzetta dello Sport, după ce Inter Milano a ajuns în semifinalele Ligii Campionilor: „Destinul şi destinația sunt legate”</title>
      <link>https://www.prosport.ro/fotbal-extern/liga-campionilor/ce-a-scris-gazzetta-dello-sport-dupa-ce-inter-milano-a-ajuns-in-semifinalele-ligii-campionilor-destinul-si-destinatia-sunt-legate-20147783</link>
      <description><![CDATA[<img src="https://www.prosport.ro/wp-content/uploads/2025/04/Ce-a-scris-Gazzetta-dello-Sport-dupa-ce-Inter-Milano-a-ajuns-in-semifinalele-Ligii-Campionilor-Destinul-si-destinatia-sunt-legate-1400x778.jpg"/><br/><p>Inter Milano a tremurat pe propriul teren, în fața lui Bayern Munchen, dar și-a asigurat biletele pentru semifinalele Ligii Campionilor. După cele două manșe, tabela arăta 4-3 la general.</p>
<p>În presa italiană, bucuria a atins cote maxime. Gazzetta dello Sport chiar a început să viseze la trofeu, ținând cont că adversara din ultimul act va fi FC Barcelona.</p>
<p>Așa s-a întâmplat și în 2010, anul care le-a adus nerazzurilor tripla istorică. Jose Mourinho era atunci pe banca tehnică, iar printre jucătorii importanți se număra și fostul căpitan al naționalei, Cristi Chivu.</p>
<h2><span>Gazzetta dello Sport jubilează după ce Inter Milano s-a calificat în semifinalele Ligii Campionilor</span></h2>
<p>Deși prima repriză a fost extrem de interesantă, cu ocazii importante de ambele părți, tabela a rămas intactă. Golurile au venit abia după pauză, primul dintre ele aparținându-i lui Harry Kane, care a profitat de pasa perfectă oferită de Leon Goretzka, în minutul 52.</p>
<p>Avantajul nu a durat prea mult, căci Inter a punctat de două ori într-un interval de trei minute, prin Lautaro Martinez și Benjamin Pavard (minutele 58 și 61). Bavarezii au egalat la 2 în minutul 76, datorită unui lob de senzație al lui Eric Dyer, însă <span>nu au mai putut evita eliminarea</span>.</p>
<p>La scurt după fluierul final, <span>Gazzetta dello Sport</span> a sărbătorit calificarea în semifinale. „Remiză frumoasă! Inter merită semifinala cu Barcelona. Nerazzurrii au fost conduși în repriza secundă, apoi au revenit în trei minute prin Lautaro și Pavard. Lovitura de cap a lui Dier a readus frica, dar s-a terminat așa. Urmează Barcelona”, a titrat, adăugând:</p>
<blockquote><p>„În playlist se află melodia lui Ligabue, «Certe Notti», pentru că «mașina este fierbinte și depinde de tine unde te duce». GPS-ul nerazzurilor indică destinația Barcelona, ​​Camp Nou, semifinala Ligii Campionilor. La fel ca în anul triplei.</p>
<p> </p>
<p>Destinul și destinația sunt indisolubil legate. Inter a remizat pe San Siro împotriva lui Bayern, scor 2-2, făcându-și loc printre primele patru echipe din Europa pentru a doua oară în ultimii trei ani”.</p></blockquote>
<h2><span>Lautaro Martinez: „Avem cojones. Vrem să câștigăm totul”</span></h2>
<p>Vizibil entuziasmat după accederea în <span>penultimul act al celei mai importante competiții intercluburi</span>, Lautaro Martinez a dezvăluit secretul echipei sale. Ba mai mult, și-a exprimat dorința de a cuceri toate trofeele puse în joc.</p>
<blockquote><p>„A fost un meci epic. Ne vom aminti aceste momente mult timp. Am demonstrat că avem cojones. Nu cedăm niciodată, avem personalitate, inimă, cap. Știm să suferim, dar mereu pregătiți să reușim.</p>
<p> </p>
<p>În fiecare sezon ne propunem să câștigăm tot. În semifinale va fi un meci important, împotriva unui adversar periculos. Barcelona are o tradiție în Liga Campionilor. Până atunci, să ne concentrăm pe campionat. Apoi va veni și momentul Ligii”, a declarat starul argentinian.</p></blockquote>

]]></description>
    </item>
    <item>
      <title>BILD a dat verdictul, după eliminarea lui Bayern Munchen: „Vis spulberat. Final şi pentru Muller”</title>
      <link>https://www.prosport.ro/fotbal-extern/liga-campionilor/bild-a-dat-verdictul-dupa-eliminarea-lui-bayern-munchen-vis-spulberat-final-si-pentru-muller-20147781</link>
      <description><![CDATA[<img src="https://www.prosport.ro/wp-content/uploads/2025/04/BILD-a-dat-verdictul-dupa-eliminarea-lui-Bayern-Munchen-„Vis-spulberat.-Final-si-pentru-Muller.jpg"/><br/><p>BILD a dat verdictul, la doar câteva momente după eliminarea lui Bayern Munchen din sferturile de finală ale Ligii Campionilor, în fața italienilor de la Inter Milano.</p>
<p>După un eșec suferit pe teren propriu în tur, scor 1-2, Bayern a preluat conducerea pe „Giuseppe Meazza” în debutul reprizei secunde, însă în cele din urmă a obținut doar o remiză, 2-2, insuficientă pentru a mai obține ceva.</p>
<h2><span>Verdictul presei din Germania după ce Bayern a fost eliminată din Liga Campionilor</span></h2>
<p>Bavarezii au ratat ocazia unui duel cu fostul antrenor, Hansi Flick, cel care a calificat-o pe Barcelona în penultimul act al <span>UEFA Champions League</span> după o absență de șase ani.</p>
<p>Jurnaliștii de la BILD au concluzionat trist că eliminarea suferită în fața lui Inter reprezintă nu doar finalul pentru Bayern în această ediție a Ligii Campionilor, ci și finalul pentru Thomas Muller în tricoul echipei pe care a reprezentat-o toată cariera sa. Muller, care va împlini 36 de ani în septembrie, va juca în premieră pentru o altă formație începând din sezonul viitor.</p>
<p>„FC Bayern Munchen a fost eliminată în sferturile de finală ale Ligii Campionilor. Deținătoarea recordului de titluri în Germania a putut reuși doar un egal 2-2 (0-0) în manșa secundă cu Inter Milano, ratând astfel o posibilă semifinală împotriva lui FC Barcelona, ​​condusă de fostul antrenor Hansi Flick, în urma înfrângerii cu 1-2 din primul meci. Visul unei finale acasă la München pe 31 mai a fost de asemenea spulberat.</p>
<p>Kim (Nota BILD – 6) a avut în special o seară sumbră, nereușind să lovească mingea cu capul în mod corespunzător la ambele goluri primite. Fundașul central fusese apărat chiar de Kompany și Kane după greșeala din meciul cu Dortmund, din campionat.</p>
<p>Înainte de șocul dublu din loviturile de colț, Kane i-a făcut pe fanii frenetici ai Bayernului din venerabilul San Siro să viseze la o «mică minune», trimițând mingea printre picioarele lui Dimarco în colțul îndepărtat pentru mult așteptatul avantaj (52’). Dar apoi Inter a stricat petrecerea.</p>
<p>Dier a redat speranța cu o lovitură de cap și a egalat la 2-2 (76’). Dar un alt gol l-a ocolit câteva minute mai târziu, iar Inter a păstrat egalitatea, ceea ce a însemnat nu numai finalul pentru Bayern — ci și pentru Thomas Müller (35 de ani), care și-a anunțat deja plecarea”, au scris jurnaliștii de la <span>BILD</span>.</p>
<p>În urma <span>meciurilor disputate miercuri seară</span>, știm tabloul complet al semifinalelor din Liga Campionilor: Arsenal – PSG și Barcelona – Inter vor fi cele două „duble” de foc care vor decide participantele din ultimul act.</p>
<h3><span>Echipele de la Inter – Bayern 2-2</span></h3>
<ul>
<li>Inter: Sommer – Pavard, Acerbi, Bastoni – Darmian, Barella, Calhanoglu, Mkhitaryan, Dimarco – Thuram, Lautaro Martinez</li>
<li>Bayern: Urbig – Laimer, Dier, Kim, Stanisic – Kimmich, Goretska – Olise, Muller, Sane – Kane</li>
</ul>

]]></description>
    </item>
    <item>
      <title>E gata! Se știu semifinalistele Ligii Campionilor: Barcelona – Inter și PSG – Arsenal se vor lupta pentru un loc în marea finală de pe Allianz Arena</title>
      <link>https://www.prosport.ro/fotbal-extern/liga-campionilor/azi-se-decid-ultimele-semifinaliste-din-liga-campionilor-inter-bayern-si-real-madrid-arsenal-sunt-duelurile-zilei-din-sferturile-de-finala-incepand-cu-ora-2200-20147542</link>
      <description><![CDATA[<img src="https://www.prosport.ro/wp-content/uploads/2025/04/profimedia-0988810216.jpg"/><br/><p>Inter – Bayern și Real Madrid – Arsenal sunt ultimele meciuri în care se vor decide echipele ce li se vor alătura Barcelonei și PSG în semifinale.</p>
<p>Cele două partide pot fi urmărite live blog pe www.prosport.ro sau live video la TV pe Digisport 1/2 sau Prima Sport 1/2.</p>
<h2><span>Real Madrid se pregătește de o nouă „remontada” în stilul său propriu</span></h2>
<p>Echipa antrenată de Mikel Arteta a reușit surpriza pe Emirates Stadium în fața campioanei en-titre. Arsenal a demolat-o pe Real Madrid și Declan Rice a reușit două execuții fabuloase din lovitură liberă. După 3-0 pe teren propriu, „tunarii” sunt în proporție de 99% calificați, dar madrilenii sunt deja obișnuiți să întoarcă rezultatul, astfel că toți ochii vor fi ațintiți la duelul de pe Santiago Bernabeu.</p>
<p><span>Real Madrid are un parcurs modest</span> în campionat și a ajuns cu mari emoții în sferturile de finală. Returul din Spania va fi extrem de dificil pentru elevii lui Carlo Ancelotti. Italianul se confruntă cu probleme mari în lot din cauza accidentărilor.</p>
<blockquote><p>„Ceea ce vreau să le explic jucătorilor este că trebuie să avem o strategie clară pentru acest meci. Ne gândim la asta. Vom încerca ceva la antrenament și vreau ca jucătorii să intre pe teren cu idei foarte clare.</p>
<p> </p>
<p>Voi încerca să le explic cât mai clar. Cu claritate, jucătorul este capabil să obțină o performanță individuală mai bună. Vom încerca să facem un meci intens, făcând presiune și având mai mult control decât în ​​prima manșă.</p>
<p> </p>
<p>Nu cred că este decisiv să marchezi repede. Bineînţeles, să marchezi devreme este important, dar cel mai important este să ai un bun control asupra meciului şi să încerci să faci tot ce poți. Când ai un bun control al meciului, poţi înscrie în orice moment”, a anunțat Carlo Ancelotti la conferința de presă.</p></blockquote>
<p><span>Echipe probabile Real Madrid – Arsenal</span></p>
<ul>
<li>Real Madrid: Courtois – Vazquez (cpt.), Rüdiger, Asencio, Garcia – Valverde, Tchouaméni – Rodrygo, Bellingham, Vinícius – Mbappe</li>
<li>Arsenal: Raya – Timber, Saliba, Kiwior, Lewis-Skelly – Ødegaard (cpt.), Jorginho, Rice – Saka, Merino, Martinelli</li>
</ul>
<h2><span>Bayern Munchen, misiune dificilă pe San Siro, după înfrângerea suferită pe teren propriu cu Inter</span></h2>
<p><span>Nerazzurii pornesc cu prima șansă</span> în returul din Italia. Lautaro Martinez și Fratessi au marcat golurile care au adus victoria ce le oferă mari șanse italienilor să ajungă în semifinale, de această dată cu un lot mai bine consolidat față de acum două sezoane când Inter ajungea în marea finală unde era „victimă sigură” cu Manchester City.</p>
<p>Bayern Munchen are o misiune dificilă, dar față de Real Madrid, are de întors un scor mai strâns, 1-2. Bavarezii au istoria de partea lor, reușind să câștige de fiecare dată în deplasările de la Milano. Totuși, bavarezii au o mare problemă când pierd meciul tur, reușind o singură dată din opt partide să producă „remontada”.</p>
<blockquote><p>„Există o mare așteptare pentru acest joc. Este cea mai bună echipă din Italia împotriva celei mai bune echipe din Germania în acest moment. Stadioanele sunt, de asemenea, printre cele mai bune.</p>
<p> </p>
<p>Calitatea și talentul sunt, de asemenea, acolo. Important este să aducem cele mai bune performanțe ale noastre. Sperăm că putem trăi o noapte foarte specială și pentru fanii noștri”, a spus Vincent Kompany la conferința de presă premergătoare meciului.</p></blockquote>
<p><span><b>Echipe probabile Inter – Bayern</b></span></p>
<ul>
<li><b>Inter: </b>Sommer – Pavard, Acerbi, Bastoni – Darmian, Barella, Calhanoglu, Mkhitaryan, Dimarco – Lautaro Martinez, Thuram</li>
<li><b>Bayern:</b> Urbig – Laimer, Dier, Kim, Stanisic – Kimmich, Goretzka – Olise, Muller, Sane – Kane</li>
</ul>

]]></description>
    </item>
    <item>
      <title>Real Madrid, desființată de presa spaniolă: „O scuză glorioasă pentru un dezastru colosal”</title>
      <link>https://www.prosport.ro/fotbal-extern/liga-campionilor/real-madrid-desfiintata-de-presa-spaniola-o-scuza-glorioasa-pentru-un-dezastru-colosal-20147780</link>
      <description><![CDATA[<img src="https://www.prosport.ro/wp-content/uploads/2025/04/Real-Madrid-desfiintata-de-presa-spaniola.-„O-scuza-glorioasa-pentru-un-dezastru-colosal.jpg"/><br/><p>Real Madrid a avut evoluție extrem de palidă pe „Bernabeu”, în returul cu Arsenal, scor 1-2, în ciuda speranțelor mari ale fanilor blanco pentru o nouă remontada specialitatea casei.</p>
<p>Presa spaniolă a dat de pământ cu elevii lui Carlo Ancelotti și titrează scurt și la obiect că „o revenire nu este altceva decât o scuză glorioasă pentru un dezastru colosal”.</p>
<h2><span>Galacticii, luați la țintă de presa iberică. „Și-a predat coroana”</span></h2>
<p>Real Madrid a fost de nerecunoscut pe „Bernabeu”, în <span>returul cu Arsenal Londra, scor 1-2, din sferturile de finală din UCL</span>, în ciuda iluziilor suporterilor pentru o nouă remontada de senzație. Jurnaliștii iberici i-au luat în colimator pe elevii lui Carlo Ancelotti și au dat un verdict crud. „O revenire nu este altceva decât o scuză glorioasă pentru un dezastru colosal”, scriu ziariștii spanioli.</p>
<p>Cu titlul „Și Arsenal nu s-a speriat”, cotidianul <span>AS</span> scrie că Madridul nu a fost niciodată aproape de revenire și și-a predat coroana de campioană a Europei. A avut curaj, dar i-a lipsit claritatea. În cele din urmă, o revenire nu este altceva decât o scuză glorioasă pentru un dezastru colosal. De data aceasta Madridul nu și-a câștigat iertarea păcatului din prima manșă, când au cedat la scor de neprezentare, în fața unor fani care și-au jucat rolul, care au pus efort în coregrafie.</p>
<p>Echipa lui Carlo Ancelotti nu a avut suficient timp să-și revină după umilința de la Londra din urmă cu o săptămână, mai scrie sursa citată. Începe acum un timp de reflecție, unul care va avea clar consecințe pentru antrenorul italian și anumiți jucători, pentru că nu există o zi mai tristă pentru Real Madrid decât eliminarea din Liga Campionilor.</p>
<p>Primul an al lui Mbappé la Madrid se încheie cu o dezamăgire neașteptată pentru o echipă care a câștigat campionatul în septembrie și a fost eliminată în sferturile de finală din aprilie. Pentru un jucător care spera că schimbarea cluburilor îi va schimba și cariera. A făcut puțin. Arsenal nu a fost niciodată în pericol, gestionându-și timpul și frustrând o echipă madrilenă care nu avea șut pe poartă. De data aceasta i-a lipsit claritate, cea din cap. Cel mai bun atac din lume a lipsit și el.</p>
<p><img alt="Fază controversată în Real Madrid - Arsenal Londra. Arbitrul a dat penalty la Mbappe, dar a întors decizia, cu ajutorul VAR, după 5 minute" class="size-full wp-image-20147659" decoding="async" fetchpriority="high" height="750" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/04/Faza-controversata-in-Real-Madrid-Arsenal-Londra.-Arbitrul-a-dat-penalty-la-Mbappe-dar-a-intors-decizia-cu-ajutorul-VAR-dupa-5-minute.jpg" srcset="https://www.prosport.ro/wp-content/uploads/2025/04/Faza-controversata-in-Real-Madrid-Arsenal-Londra.-Arbitrul-a-dat-penalty-la-Mbappe-dar-a-intors-decizia-cu-ajutorul-VAR-dupa-5-minute.jpg 1280w, https://www.prosport.ro/wp-content/uploads/2025/04/Faza-controversata-in-Real-Madrid-Arsenal-Londra.-Arbitrul-a-dat-penalty-la-Mbappe-dar-a-intors-decizia-cu-ajutorul-VAR-dupa-5-minute-768x450.jpg 768w" width="1280"/></p>
<h2><span>Reacția UEFA despre faza care putea schimba soarta meciului și a calificării</span></h2>
<p>În minutul 23, centralul Letexier a acordat<span> lovitură de pedeapsă pentru gazde</span>, în urma unui contact între Declan Rice și Kylian Mbappe. Faza a fost verificată „la sânge” în camera VAR, iar centralul francez a fost chemat la monitor. După mai multe reluări, acesta a anulat decizia inițială, iar Real Madrid nu a mai beneficiat de lovitură de la 11 metri, care ar fi putut schimba soarta meciului și a calificării, în cazul în care ar fi fost și transformată.</p>
<p>Nu după mult timp a venit și reacția UEFA. „Penalty-ul în favoarea lui Real Madrid a fost anulat pentru că Declan Rice nu a faultat”, conform postării de pe X a celebrului jurnalist Fabrizio Romano.</p>
<p>Nici fostul arbitru spaniol Eduardo Iturralde Gonzalez nu a fost convins de căderea internaționalului francez și a spus nu se impunea lovitură de pedeapsă. „Are brațul pe el, dar nu îl trage. Mai mult, are un singur braț pe el. Nu este nimic, nu este penalty. De doi ani, VAR are voie să corecteze contactul minim, chiar dacă acel contact există”, a spus Iturralde, potrivit sursei de mai sus.</p>
<p> </p>

]]></description>
    </item>
  </channel>
</rss>
