<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>E urgență pentru Chivu! Problemele l-au obligat să ia decizia</title>
      <link>https://www.prosport.ro/fotbal-extern/e-urgenta-pentru-chivu-problemele-l-au-obligat-sa-ia-decizia-20386333</link>
      <description><![CDATA[<img src="https://www.prosport.ro//wp-content/uploads/2026/02/E-urgenta-pentru-Chivu-Problemele-l-au-obligat-sa-ia-decizia.webp"/><br/><p>Jurnaliștii italieni au scris despre urgența apărută la nivelul Interului antrenat de Cristi Chivu (45 de ani), care se pregătește pentru o deplasare cu Lecce, din etapa 26 a Serie A.</p>
<p>La mijlocul săptămânii, „nerazzurrii” au încasat o înfrângere de ținut minte, scor 1-3 cu Bodo Glimt în turul play-off-ului pentru Liga Campionilor.</p>
<h2><span>Cristi Chivu, decizii de urgență la Inter Milano! Pe cine a chemat la lot</span></h2>
<p>Presiunea finalului de sezon începe să apese puternic pe umerii lui Cristi Chivu, care face eforturi pentru a gestiona situațiile din Serie A și UEFA Champions League.</p>
<p>În runda precedentă a campionatului italian, <span>Inter a învins-o pe rivala Juventus, scor 3-2 la Milano</span>, iar acest rezultat i-a permis să se desprindă ușor în fruntea Serie A.</p>
<p>Însă, după acest triumf mare a venit un șoc. La mijlocul săptămânii, <span>Inter a pierdut fără drept de apel în Norvegia, scor 1-3 cu Bodo Glimt, în turul play-off-ului pentru optimile Ligii Campionilor</span>.</p>
<p>Pentru „nerazzurrii” lui Cristi Chivu urmează o deplasare la Lecce, în etapa 26 din Serie A, după care, marți, 24 februarie, pe „Giuseppe Meazza” e programat returul Inter – Bodo Glimt.</p>
<p>Cristi Chivu are ceva probleme de lot înaintea disputei cu Lecce, Barella și Calhanoglu fiind suspendați din cauza cumulului de avertismente. De asemenea, Dumfries e nerefăcut după accidentarea pe care a suferit-o în noiembrie 2025, iar Lautaro Martinez s-a lovit în deplasarea din Norvegia și nu va putea juca în fața lui Lecce. Pe de altă parte, în urma eșecului înregistrat cu Bodo, Cristi Chivu s-ar putea vedea obligat să odihnească mai mulți titulari, pentru a încerca „remontada” în returul de pe „Giuseppe Meazza”.</p>
<p>Tot acest cumul de factori l-a determinat pe antrenorul român să ia o decizie importantă înaintea deplasării cu Lecce din weekend. Potrivit italienilor de la <span>Mondo Primavera</span>, Cristi Chivu a chemat la prima echipă a lui Inter doi mijlocași de la U23.</p>
<p>„Urgență la mijlocul terenului pentru Inter, înainte de meciul cu Lecce: Chivu apelează la doi jucători U23”, titrează sursa citată.</p>
<h2><span>Cine sunt norocoșii</span></h2>
<p>Mijlocașii de la Inter Primavera care se vor antrena sub comanda lui Cristi Chivu în aceste zile și vor avea șansa de a primi minute în deplasarea cu Lecce sunt Luka Topalovic și Mateusz Kaczmarski, conform sursei menționate mai sus.</p>
<p>Topalovic este născut în Slovenia, în 2006, iar cu Inter a semnat în urmă cu două sezoane.</p>
<p>„Are un fizic impresionant și o tehnică excelentă. E jucătorul clasic capabil să evolueze în mai multe sisteme, iar chemarea sa la prima echipă sugerează că românul Chivu își dorește o opțiune de calitate în cazul în care va trebui să deblocheze apărarea lui Lecce cu o ultimă pasă”, informează italienii.</p>
<p>De partea cealaltă, Kaczmarski e un polonez cu atribuții ceva mai defensive, punctele sale forte fiind „forța și tactica”.</p>
<p>„E ca o sabie și poate aduce un echilibru crucial pentru protejarea defensivei. Lucru determinant pentru o deplasare de o asemenea amploare. Apelul lui Chivu reprezintă pentru amândoi jucătorii încoronarea performanțelor pe care le-au avut în Serie C, cu echipa U23”, completează jurnaliștii din Peninsulă.</p>

]]></description>
    </item>
    <item>
      <title>MERCATO Prima reacție a lui Harry Kane despre transferul extraterestru la FC Barcelona</title>
      <link>https://www.prosport.ro/fotbal-extern/prima-reactie-a-lui-harry-kane-despre-transferul-extraterestru-la-fc-barcelona-20387066</link>
      <description><![CDATA[<img src="https://www.prosport.ro//wp-content/uploads/2026/02/Prima-reactie-a-lui-Harry-Kane-despre-transferul-extraterestru-la-FC-Barcelona-e1771768585805-1400x723.jpg"/><br/><p>Harry Kane (32 de ani), atacant care a marcat 43 de goluri în 36 de meciuri doar în sezonul 2025-2026 și se luptă pentru Balonul de Aur, a oferit o primă reacție despre transferul extraterestru la FC Barcelona.</p>
<p>Internaționalul englez, evaluat de site-ul de specialitate Transfermarkt la 65 de milioane de euro, mai are contract cu Bayern Munchen până la data de 30 iunie 2027.</p>
<h2><span>„Barcelona? Tatăl și fratele meu se ocupă de tot”. Ce a spus Harry Kane când jurnaliștii l-au întrebat de transfer</span></h2>
<p><span>Harry Kane se află într-o situație inedită la Bayern Munchen</span>, unde marchează pe bandă rulantă, dar în doar câteva luni va intra în ultimul an de contract.</p>
<p>Este aproape de neînțeles cum bavarezii nu forțează în negocierile cu experimentatul atacant, care în ianuarie 2027 va putea semna, gratis, cu orice echipă își dorește.</p>
<p>Și, evident, într-o astfel de situație zvonurile curg în presa internațională. Încă din toamna trecută s-a dezvăluit că o potențială destinație pentru englez ar putea fi Camp Nou. <span>FC Barcelona mai precis, care vrea să îl implice pe Harry Kane într-un transfer extraterestru</span>, pentru a-l înlocui pe Robert Lewandowski.</p>
<p>Pe parcursul ultimelor săptămâni, vestea că Barcelona îl vrea pe Harry Kane a devenit tot mai populară, astfel că fotbalistului de la Bayern Munchen i s-a solicitat un punct de vedere. În replică, Harry Kane a spus că nu știe nimic de un eventual interes al catalanilor și a sugerat că tatăl și fratele său, care îi sunt impresari, i-ar fi oferit informații dacă ar fi existat un interes concret:</p>
<p>„Barcelona? Nu am auzit nimic despre asta. Tatăl și fratele meu se ocupă de tot și nu mi-au spus nimic despre asta. Așa cum am mai precizat și în trecut, eu sunt fericit la Bayern. Sunt concentrat pe acest sezon și pe cariera mea de aici. Dar iau totul (n.r. – interesul vehiculat al catalanilor) ca pe un compliment”, a declarat Harry Kane, citat de <span>Sport.es</span>.</p>
<h2><span>Harry Kane, pretendent la Balonul de Aur în 2026</span></h2>
<p>Harry Kane traversează un sezon 2025-2026 fantastic, la capătul căruia va triumfa, cel mai probabil, în Bundesliga cu Bayern Munchen. În toate competițiile, el i-a ajutat pe bavarezi în actuala stagiune cu 43 de goluri și 5 pase decisive. Asta în condițiile în care a jucat 36 de partide.</p>
<p>La general, statisticile din dreptul atacantului sunt la fel de impresionante. A bifat 132 de partide pentru Bayern de la momentul transferului de la Tottenham, în care a marcat de 128 de ori și a oferit 31 de pase decisive.</p>
<p>Deja câștigător a două trofee cu Bayern, un titlu și o Supercupă, Harry Kane atacă în acest sezon și Liga Campionilor, dar și Cupa Mondială din SUA, Mexic și Canada, pe care vrea să o câștige alături de naționala Angliei.</p>
<p>Dacă va reuși aceste performanțe, Harry Kane se consideră îndreptățit pentru primirea râvnitului Balon de Aur:</p>
<p>„Aș putea marca 100 de goluri în acest sezon, dar dacă nu câștig Champions League sau Mondialul, probabil că nu voi câștiga Balonul de Aur. Trebuie să câștigăm aceste trofee. După cum ne merge sezonul, se pare că suntem într-un moment excelent de formă. Suntem una dintre favoritele la trofeul Champions League”, Harry Kane, în noiembrie 2025.</p>

]]></description>
    </item>
    <item>
      <title>Cine e jucătorul din Liga Campionilor care îl concurează pe Usain Bolt. Aleargă cu aproape 38 de kilometri la oră</title>
      <link>https://www.prosport.ro/fotbal-extern/liga-campionilor/cine-e-jucatorul-din-liga-campionilor-care-il-concureaza-pe-usain-bolt-alearga-cu-aproape-38-de-kilometri-la-ora-20385358</link>
      <description><![CDATA[<img src="https://www.prosport.ro//wp-content/uploads/2026/02/Cine-e-jucatorul-din-Liga-Campionilor-care-il-concureaza-pe-Usain-Bolt.-Alearga-cu-aproape-38-de-kilometri-la-ora.jpg"/><br/><p>Englezul Anthony Gordon a dat lovitura în Liga Campionilor. Fotbalistul care va împlini 25 de ani săptămâna viitoare a reușit să marcheze patru goluri într-o singură repriză, în partida Qarabag – Newcastle, scor 1-6.</p>
<p>Semnat în ianuarie 2023 în schimbul a 45,6 milioane de euro, fostul jucător de la Everton s-a remarcat, în această ediție a Ligii Campionilor, prin agilitatea, capacitatea de a depăși adeversarii și șuturile sănătoase.</p>
<h2><span>Anthony Gordon îl concurează pe Usain Bolt</span></h2>
<p>Dar asta nu este tot! Cu o viteză maximă atinsă de 37,92 km/h, extrema engleză a lui Newcastle este de departe cel mai rapid <span>jucător din Liga Campionilor</span>, conform datelor CIES. În același context se poate spune că <span>viteza maximă înregistrată de Usain Bolt</span>, în 2009, pentru a deveni campion mondial la 100 de metri, a fost de 45 km/h. Se presupune însă că pe o distanță mai mare decât cea în care jamaicanul n-a avut rival, Anthony Gordon l-ar depăși pe acesta.</p>
<h2><span>Gordon e pe locul doi în clasamentul golgheterilor după Mbappe</span></h2>
<p>Cu un total de 10 goluri marcate, Anthony este depășit doar de Kylian Mbappe în clasamentul golgheterilor acestei ediții a UCL, francezul având 13 goluri. Gordon, pe lângă patru goluri împotriva lui Qarabag, a marcat împotriva Barça, Union SG (două goluri), Benfica, Leverkusen și PSV Eindhoven. Și-a completat evoluțiile cu două pase decisive. Luând în calcul toate competițiile, cifrele sale din acest sezon sunt de 14 goluri și 5 pase decisive, și un bilanț de 19 contribuții la poartă în 36 de meciuri.</p>
<p>Totodată, el este al 18 lea jucător care înscrie patru goluri într-un meci din Liga Campionilor, intrând într-o companie selectă din care mai fac parte Van Basten, Messi, Lewandowski, Cristiano Ronaldo, Ibrahimovic, Mbappe, Kane sau Sevcenko. Doar trei fotbaliști au înscris câte cinci goluri într-un joc din UCL, aceștia fiind Messi, Haaland și Luiz Adriano, ultimul sub comanda lui Mircea Lucescu, într-un meci BATE Borisov – Șahtior Doneșk 2-7, disputat în 2014.</p>
<p>Anthony Gordon, eroul ultimei seri din Liga Campionilor, este campion european U21 în 2023 și finalist al Campionatului European de seniori din 2024. El a debutat la națională într-un meci istoric, în care Anglia a învins Brazilia, pe Wembley, scor 1-0, acum doi ani. De atunci, atacantul lui Newcastle a strâns 16 selecții și două goluri pentru naționala Albionului.</p>

]]></description>
    </item>
    <item>
      <title>Antrenorul lui Bodo/Glimt, declarație bizară dupa ce a învins-o pe Inter: „Nu am făcut o partidă mare. Am fost norocoși”</title>
      <link>https://www.prosport.ro/fotbal-extern/liga-campionilor/antrenorul-lui-bodo-glimt-declaratie-bizara-dupa-ce-a-invins-o-pe-inter-nu-am-facut-o-partida-mare-am-fost-norocosi-20385299</link>
      <description><![CDATA[<img src="https://www.prosport.ro//wp-content/uploads/2026/02/Antrenorul-lui-Bodo-Glimt-declaratie-bizara-dupa-ce-a-invins-o-pe-Inter.-„Nu-am-facut-o-partida-mare.-Am-fost-norocosi-1400x765.jpg"/><br/><p>Bodo/Glimt a furnizat marea surpriză a play-off-ului din Liga Campionilor și s-a impus cu 3-1 în manșa tur în fața lui Inter Milano.</p>
<p>Kjetil Knutsen, antrenorul norvegienilor, a făcut o declarație ciudată la finalul meciului în care a admis că echipa sa nu a făcut o partidă mare și că a beneficiat și de noroc în duelul cu trupa lui Cristi Chivu.</p>
<h2><span>Reacție ciudată a antrenorului lui Bodo/Glimt dupa ce a răpus-o pe Inter: „Nu am făcut o partidă mare”</span></h2>
<p><span>Bodo/Glimt a detonat o nouă bombă în UEFA Champions Leagu</span>e și s-a impus cu 3-1 în turul cu Inter Milano. Tehnicianul nordicilor a recurs la o afirmație cel puțin ciudată la finalul jocului în care admite că băieții sîi nu au făcut o partidă strălucită și că au avut parte și de șansă în duelul cu liderul din Serie A.</p>
<p>Kjetil Knutsen știe că în retur îl va aștepta un meci infernal, însă este convins că echipa sa va juca mai bine decât a făcut-o în primul meci și va încerca să obțină o calificare miraculoasă mai departe în competiția supremă de pe continent.</p>
<p>„Meciul nu a fost perfect, nu am făcut o partidă mare, am fost chiar norocoși în privința rezultatului: am marcat trei goluri frumoase, dar am avut puțin noroc. A fost doar manșa tur, returul va fi foarte dificil. Știam că jucăm împotriva unei echipe foarte bune.</p>
<p>Partea bună este că mergem spre următorul meci și cred că avem mai multe de oferit decât am arătat per ansamblu astăzi””, a declarat Kjetil Knutsen, potrivit <span>fcinter1908.it</span>.</p>
<div class="wp-caption aligncenter" id="attachment_20385212" style="width: 1410px"><img alt="" aria-describedby="caption-attachment-20385212" class="size-large wp-image-20385212" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/Bodo-Glimt-Inter-02-1400x933.jpg" srcset="https://www.prosport.ro/wp-content/uploads/2026/02/Bodo-Glimt-Inter-02-1400x933.jpg 1400w, https://www.prosport.ro/wp-content/uploads/2026/02/Bodo-Glimt-Inter-02-768x512.jpg 768w, https://www.prosport.ro/wp-content/uploads/2026/02/Bodo-Glimt-Inter-02-1536x1024.jpg 1536w, https://www.prosport.ro/wp-content/uploads/2026/02/Bodo-Glimt-Inter-02.jpg 2000w" width="1400"/><p class="wp-caption-text" id="caption-attachment-20385212">Mediafax Foto</p></div>
<h2><span>Norvegienii scriu istorie în UCL</span></h2>
<p>Bodo/Glimt are parte de un sezon fabulos în cupele europene, iar <span>succesul obținut cu Inter Milano </span>i-a adus pe nordici în istoria Champions League, scriu jurnaliștii de la OPTA.</p>
<p>Micuța formație din Norvegia este doar a patra echipă din afara TOP 5 care câștigă 3 meciuri consecutive în cea mai importantă competiție intercluburi a Europei în fața grupărilor din cele mai importante campionate de pe „Bătrânul Continent”, după Panathinaikos (sezonul 2001-2002), Benfica (2005-2006) și Zenit (2015-2016). Înainte de victoria cu Inter Milano, cei de la Bodo/Glimt au dat de pământ cu granzii Atletico Madrid (3-1) și Manchester City (3-1).</p>
<p>„Este cu siguranță o înfrângere grea, însă suntem norocoși că mai avem o șansă și trebuie să o lăsăm imediat în urmă. Încă este foarte posibilă în meciul retur (n.r. calificarea). Este o echipă puternică, chiar dacă nu are un nume foarte mare, dar au învins Manchester City și Atlético Madrid și au câștigat majoritatea meciurilor de acasă. Poate că sunt o echipă subestimată. Cu siguranță am fi putut și ar fi trebuit să facem mai mult, atât eu, cât și întreaga echipă”, a declarat Pio Esposito potrivit <span>Tuttomercatoweb</span>.</p>
<p> </p>

]]></description>
    </item>
    <item>
      <title>Spaniolii au văzut Bodo/Glimt – Inter şi au dat verdictul despre echipa lui Chivu: „A distrus-o!”</title>
      <link>https://www.prosport.ro/fotbal-extern/liga-campionilor/spaniolii-au-vazut-bodo-glimt-inter-si-au-dat-verdictul-despre-echipa-lui-chivu-a-distrus-o-20385268</link>
      <description><![CDATA[<img src="https://www.prosport.ro//wp-content/uploads/2026/02/Spaniolii-au-vazut-Bodo-Glimt-Inter-si-au-dat-verdictul-despre-echipa-lui-Chivu.-„A-distrus-o.jpg"/><br/><p>Spaniolii au urmărit Bodo/Glimt – Inter Milano, scor 3-1, și au dat de pământ cu echipa antrenată de Cristi Chivu.</p>
<p>Ibericii au titrat că norvegienii au distrus liderul din Serie A, iar acum visează acum cu ochii deschiși să obțină pe „Meazza” o calificare istorică în optimile Ligii Campionilor.</p>
<h2><span>Reacția fără milă a presei din Spania după Bodo/Glimt – Inter Milano 3-1: „A distrus-o!”</span></h2>
<p>Jurnaliștii spanioli au văzut ce s-a întâmplat în Bodo/Glimt – Inter Milano, scor 3-1, și n-au avut milă de trupa pregătită de românul Cristi Chivu.</p>
<p><span>Marca</span> a titrat că gruparea nordică a distrus liderul din campionatul italian, iar acum norvegienii merg deciși pe „Meazza” ca să obțină o calificare fabuloasă și deloc anticipată în optimile de finală din UEFA Champions League.</p>
<p>„Nordul este inexpugnabil. <span>Bodo/Glimt a distrus-o pe Inter</span> pe un gazon artificial și visează acum la optimile de finală ale Ligii Campionilor, singura competiție în care joacă în ultimele luni de zile, și în care unde au obținut patru rezultate istorice consecutive: 2-2 la Dortmund, 3-1 împotriva lui Manchester City, 1-2 pe Metropolitano cu tletico Madrid și 3-1 împotriva lui Inter”, au scris spaniolii.</p>
<p>Nu poate fi ușor să te încălzești la Bodo. Inter a început rece și a pășit pe gazonul artificial cu aceeași aură ca și Manchester City, ca și cum ar fi spus: „Hei, eu sunt favoritul”. Iar norvegienii au răspuns instant. După 20 de minute, Evjen i-a pasat lui Hogh, care l-a văzut pe Fet, care i-a pasat cu călcâiul și l-a lăsat pe acesta față în față cu Sommer și s-a făcut 1-0.</p>
<p>Oaspeții și-au revenit din pumni și, peste doar zece minute, Pio Esposito a restabilit egalitatea. Apoi, chiar la începutul reprizei secunde, Lautaro a lovit bara, iar după aceea Inter s-a prăbușit. Bodo a început să înșire pasele, să atace non-stop și nu a mai avut deloc teamă și respect față de vicecampionii europeni, a mai notat sursa citată.</p>
<div class="wp-caption aligncenter" id="attachment_20385217" style="width: 1410px"><img alt="" aria-describedby="caption-attachment-20385217" class="size-large wp-image-20385217" decoding="async" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/Bodo-Glimt-Inter-07-1400x933.jpg" srcset="https://www.prosport.ro/wp-content/uploads/2026/02/Bodo-Glimt-Inter-07-1400x933.jpg 1400w, https://www.prosport.ro/wp-content/uploads/2026/02/Bodo-Glimt-Inter-07-768x512.jpg 768w, https://www.prosport.ro/wp-content/uploads/2026/02/Bodo-Glimt-Inter-07-1536x1024.jpg 1536w, https://www.prosport.ro/wp-content/uploads/2026/02/Bodo-Glimt-Inter-07.jpg 2000w" width="1400"/><p class="wp-caption-text" id="caption-attachment-20385217">Mediafax Foto</p></div>
<h2><span>Returul de pe „Meazza” se anunță incendiar</span></h2>
<p>Pe contraatac, Hogh a avut calmul necesar pentru a-l găsi pe Hauge, iar vedeta norvegienilor a înscris cu un șut perfect cu stângul, fără șanse pentru Sommer. Trei minute mai târziu a fost rândul lui Hogh să-și treacă numele pe lista marcatorilor, după o pasă precisă de la Blomberg, la o altă acțiune strălucită de contraatac a nordicilor.</p>
<p>Inter are acum la dispoziție returul pe „Meazza” și 90 de minute pentru a putea întoarce soarta calificării, <span>însă se anunță un meci teribil pentru italieni</span>, și asta deoarece Bodo a arătat excelent și în deplasare, cu Atletico Madrid și Borussia Dortmund.</p>
<p> </p>

]]></description>
    </item>
  </channel>
</rss>
