<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>🚨 Azi se decid ultimele semifinaliste din Liga Campionilor. ECHIPELE DE START. Inter – Bayern și Real Madrid – Arsenal sunt duelurile zilei din sferturile de finală, începând cu ora 22:00</title>
      <link>https://www.prosport.ro/fotbal-extern/liga-campionilor/azi-se-decid-ultimele-semifinaliste-din-liga-campionilor-inter-bayern-si-real-madrid-arsenal-sunt-duelurile-zilei-din-sferturile-de-finala-incepand-cu-ora-2200-20147542</link>
      <description><![CDATA[<img src="https://www.prosport.ro/wp-content/uploads/2025/04/Azi-se-decid-ultimele-semifinaliste-din-Liga-Campionilor.-Inter-Bayern-si-Real-Madrid-Arsenal-sunt-duelurile-zilei-din-sferturile-de-finala-incepand-cu-ora-2200.jpg"/><br/><p>Inter – Bayern și Real Madrid – Arsenal sunt ultimele meciuri în care se vor decide echipele ce li se vor alătura Barcelonei și PSG în semifinale.</p>
<p>Cele două partide pot fi urmărite live blog pe www.prosport.ro sau live video la TV pe Digisport 1/2 sau Prima Sport 1/2.</p>
<h2><span>Real Madrid se pregătește de o nouă „remontada” în stilul său propriu</span></h2>
<p>Echipa antrenată de Mikel Arteta a reușit surpriza pe Emirates Stadium în fața campioanei en-titre. Arsenal a demolat-o pe Real Madrid și Declan Rice a reușit două execuții fabuloase din lovitură liberă. După 3-0 pe teren propriu, „tunarii” sunt în proporție de 99% calificați, dar madrilenii sunt deja obișnuiți să întoarcă rezultatul, astfel că toți ochii vor fi ațintiți la duelul de pe Santiago Bernabeu.</p>
<p><span>Real Madrid are un parcurs modest</span> în campionat și a ajuns cu mari emoții în sferturile de finală. Returul din Spania va fi extrem de dificil pentru elevii lui Carlo Ancelotti. Italianul se confruntă cu probleme mari în lot din cauza accidentărilor.</p>
<blockquote><p>„Ceea ce vreau să le explic jucătorilor este că trebuie să avem o strategie clară pentru acest meci. Ne gândim la asta. Vom încerca ceva la antrenament și vreau ca jucătorii să intre pe teren cu idei foarte clare.</p>
<p> </p>
<p>Voi încerca să le explic cât mai clar. Cu claritate, jucătorul este capabil să obțină o performanță individuală mai bună. Vom încerca să facem un meci intens, făcând presiune și având mai mult control decât în ​​prima manșă.</p>
<p> </p>
<p>Nu cred că este decisiv să marchezi repede. Bineînţeles, să marchezi devreme este important, dar cel mai important este să ai un bun control asupra meciului şi să încerci să faci tot ce poți. Când ai un bun control al meciului, poţi înscrie în orice moment”, a anunțat Carlo Ancelotti la conferința de presă.</p></blockquote>
<p><span>Echipe probabile Real Madrid – Arsenal</span></p>
<ul>
<li>Real Madrid: Courtois – Vazquez (cpt.), Rüdiger, Asencio, Garcia – Valverde, Tchouaméni – Rodrygo, Bellingham, Vinícius – Mbappe</li>
<li>Arsenal: Raya – Timber, Saliba, Kiwior, Lewis-Skelly – Ødegaard (cpt.), Jorginho, Rice – Saka, Merino, Martinelli</li>
</ul>
<h2><span>Bayern Munchen, misiune dificilă pe San Siro, după înfrângerea suferită pe teren propriu cu Inter</span></h2>
<p><span>Nerazzurii pornesc cu prima șansă</span> în returul din Italia. Lautaro Martinez și Fratessi au marcat golurile care au adus victoria ce le oferă mari șanse italienilor să ajungă în semifinale, de această dată cu un lot mai bine consolidat față de acum două sezoane când Inter ajungea în marea finală unde era „victimă sigură” cu Manchester City.</p>
<p>Bayern Munchen are o misiune dificilă, dar față de Real Madrid, are de întors un scor mai strâns, 1-2. Bavarezii au istoria de partea lor, reușind să câștige de fiecare dată în deplasările de la Milano. Totuși, bavarezii au o mare problemă când pierd meciul tur, reușind o singură dată din opt partide să producă „remontada”.</p>
<blockquote><p>„Există o mare așteptare pentru acest joc. Este cea mai bună echipă din Italia împotriva celei mai bune echipe din Germania în acest moment. Stadioanele sunt, de asemenea, printre cele mai bune.</p>
<p> </p>
<p>Calitatea și talentul sunt, de asemenea, acolo. Important este să aducem cele mai bune performanțe ale noastre. Sperăm că putem trăi o noapte foarte specială și pentru fanii noștri”, a spus Vincent Kompany la conferința de presă premergătoare meciului.</p></blockquote>
<p><span><b>Echipe probabile Inter – Bayern</b></span></p>
<ul>
<li><b>Inter: </b>Sommer – Pavard, Acerbi, Bastoni – Darmian, Barella, Calhanoglu, Mkhitaryan, Dimarco – Lautaro Martinez, Thuram</li>
<li><b>Bayern:</b> Urbig – Laimer, Dier, Kim, Stanisic – Kimmich, Goretzka – Olise, Muller, Sane – Kane</li>
</ul>

]]></description>
    </item>
    <item>
      <title>Cuvintele în limba română care au apărut pe contul oficial al lui Real Madrid. Fanii au explodat pe internet: „Nu-mi vine să cred că au folosit ChatGPT”</title>
      <link>https://www.prosport.ro/fotbal-extern/liga-campionilor/cuvintele-in-limba-romana-care-au-aparut-pe-contul-oficial-al-lui-real-madrid-fanii-au-explodat-pe-internet-nu-mi-vine-sa-cred-ca-au-folosit-chatgpt-20147451</link>
      <description><![CDATA[<img src="https://www.prosport.ro/wp-content/uploads/2025/04/Cuvintele-in-limba-romana-care-au-aparut-pe-contul-oficial-al-lui-Real-Madrid.-Fanii-au-explodat-pe-internet.-„Nu-mi-vine-sa-cred-ca-au-folosit-ChatGPT-1400x922.jpg"/><br/><p>Real Madrid încearcă în această seară, de la ora 22.00, o nouă remontada istorică în Champions League, după scorul de neprezentare încasat în tur cu Arsenal Londra.</p>
<p>„Nouăzeci de minute la Bernabeu sunt foarte lungi”, a fost mesajul postat, printre altele, și în limba română, pe contul oficial al campioanei Europei, iar fanii au reacționat vehement pe internet după ce oficialii grupării blanco au apelat pentru acest lucru la ChatGPT.</p>
<h2><span>Fanii au explodat după ce au văzut ce a apărut pe contul oficial al lui Real Madrid: „Nu-mi vine să cred”</span></h2>
<p>Real Madrid încearcă în această seară, de la ora 22.00, o nouă <span>remontada istorică în Champions League</span>, după scorul de forfait încasat săptămâna trecută în prima manșă pe Emirates, cu Arsenal Londra.</p>
<p>„Nouăzeci de minute la Bernabeu sunt foarte lungi”, a fost celebrul mesaj postat, printre altele, și în limba română, pe contul oficial al „galactilor”, iar fanilor nu le-a venit să creadă și au taxat ideea, după ce au văzut că oficialii grupării blanco au apelat pentru acest lucru la ChatGPT, potrivit <span>goal.com</span>.</p>
<p>Real Madrid a apelat la ChatGPT pentru a trimite un mesaj lui Arsenal, care să le inspire teamă, deși au primit imediat reacții pe măsură. Internauții râd de postarea „încrezătoare” de pe rețelele sociale și susțin în mod clar că madrilenii sunt „agitați”.</p>
<p>Oficialii blanco au cerut ajutorul ChatGPT pentru inspirație, încercând să trimită un mesaj lui Arsenal înainte de manșa secundă din sferturile de finală a Ligii Campionilor, care va se anunță pentru galactici de „totul sau nimic”. <span>Madridul vine după 0-3 în turul din nordul Londrei </span>și au postat un videoclip pe X (fostul Twitter) în care ChatGPT a fost rugat să traducă „Noventa minuti en el Bernabeu son molto longo” (Nouăzeci de minute la Bernabeu sunt foarte lungi) în mai multe limbi din întreaga lume.</p>
<p>Fanii nu au gustat ideea și s-au grăbit să ridiculizeze Madridul pentru respectiva postare. „În acest moment sunt îngroziți”, a postat fnul lui Arsenal „Rory Talks Ball”, iar „Drilleh”, suporter al Madridului, a fost de acord: „Acesta lucru devine înfiorător… dacă nu câștigăm”.</p>
<p>„The Nomad Post” a adăugat și el: „Nu-mi vine să cred că au folosit ChatGPT. I-am zguduit atât de puternic pe cei de la Real Madrid”. La rândul său, „The Footy Guru” a subliniat o înfrângere recentă pentru Madrid: „Nu a fost foarte mult pentru Valencia, pe locul 13”.</p>
<p><img alt="" class="size-full wp-image-20140780" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/profimedia-0984287209.jpg" srcset="https://www.prosport.ro/wp-content/uploads/2025/04/profimedia-0984287209.jpg 1400w, https://www.prosport.ro/wp-content/uploads/2025/04/profimedia-0984287209-768x512.jpg 768w" width="1400"/></p>
<h2><span>Echipe probabile:</span></h2>
<p>Real Madrid (4-3-3): Courtois – Valverde, Asencio, Rudiger, Garcia – Modric, Tchouameni, Bellingham – Rodrygo, Mbappé, Vinicius</p>
<p>Arsenal (4-2-3-1): Raya – Timber, Saliba, Kiwior, Lewis-Skelly = Partey, Rice – Saka, Odegaard, Martinelli – Merino</p>

]]></description>
    </item>
    <item>
      <title>Statistică înfiorătoare pentru Real Madrid. De ce specialiștii cred că o remontada contra lui Arsenal este imposibilă</title>
      <link>https://www.prosport.ro/fotbal-extern/liga-campionilor/statistica-infioratoare-pentru-real-madrid-de-ce-specialistii-cred-ca-o-remontada-contra-lui-arsenal-este-imposibila-20147187</link>
      <description><![CDATA[<img src="https://www.prosport.ro/wp-content/uploads/2025/04/Statistica-infioratoare-pentru-Real-Madrid.-De-ce-specialistii-cred-ca-o-remontada-contra-lui-Arsenal-este-imposibila-1400x907.jpg"/><br/><p>Real Madrid va încerca diseară să răstoarne acel 0-3 încasat pe terenul lui Arsenal, în sferturile de finală ale Ligii Campionilor. Doar că, în ciuda faptului că Real este cea mai galonată echipă din istoria competiției, specialiștii văd imposibilă o remontada de senzație.</p>
<p>Motivul? Înainte de a fi o echipă redutabilă în atac, Arsenal este o formație care se apără foarte bine. Și au trecut 498 de zile de când tunarii au încasat trei goluri într-un meci. Pe 5 decembrie 2023, Luton Town a marcat trei goluri împotriva lui Arsenal într-un meci din Premier League, dar „tunarii” au câștigat partida cu 4-3.</p>
<h2><span>Specialiștii nu cred că Real Madrid poate face remontada contra lui Arsenal în duelul din Liga Campionilor</span></h2>
<p>De atunci, într-un an, patru luni și 11 zile, echipa londoneză a jucat 78 de meciuri în toate competițiile. A pierdut 11 din cele 78 de meciuri, dar în niciunul dintre ele nu au primit trei goluri. Nici în Premier League, nici în Liga Campionilor, nici în Cupa Angliei, nici în Cupa Carabao, nici în Community Shield.</p>
<p>Artizanul acestei redutabile apărări este antrenorul Arteta, cel care a schimbat stilul de joc al echipei sale. Sub bagheta lui, William Saliba (Franța), Gabriel Magalhães (Brazilia), Riccardo Calafiori (Italia), Jurriën Timber (Olanda), Jakub Kiwior sau Ben White (Anglia) au ajuns unii dintre cei mai buni fundași din Anglia, iar David Raya un portar foarte sigur pe el, care l-a înlocuit cu succes pe Unai Simon în poarta naționalei Spaniei.</p>
<p>Cu șase etape rămase până la încheierea Premier League 2024-2025, <span>echipa lui Mikel Arteta</span> este formația cu cele mai puține goluri primite din campionatul englez. Tunarii au primit 27 de goluri în 32 de meciuri, cu patru mai puține decât liderul Liverpool (31).</p>
<p>În sezonul trecut, în care au terminat pe locul doi, la doar două puncte în spatele echipei lui Pep Guardiola, londonezii au avut o siguranță defensivă remarcabilă. Arsenal a primit doar 29 de goluri în tot sezon 2023-2024, chiar mai puțin decât campioana Manchester City (34).</p>
<p>Diseară, de la ora 22:00, sunt programate meciurile care vor stabili semifinalele Ligii Campionilor: <span>Real Madrid – Arsenal</span> (în tur 0-3) și Inter Milano – Bayern Munchen (în tur 2-1). Învingătoarea din primul meci va întâlni PSG, iar cea din al doilea duel Barcelona.</p>

]]></description>
    </item>
    <item>
      <title>Ce gafă! Au greșit imnul la Aston Villa – PSG. Cum au reacționat jucătorii</title>
      <link>https://www.prosport.ro/fotbal-extern/liga-campionilor/ce-gafa-au-gresit-imnul-la-aston-villa-psg-cum-au-reactionat-jucatorii-20147142</link>
      <description><![CDATA[<img src="https://www.prosport.ro/wp-content/uploads/2025/04/profimedia-0988304316.jpg"/><br/><p>Returul Aston Villa – PSG din sferturile de finală ale Ligii Campionilor nu a fost lipsit de emoții încă dinaintea fluierului de start, mai ales că englezii erau conduși cu 3-1, după jocul din tur.</p>
<p>Și asta pentru că organizatorii au greșit imnul celei mai importante competiții intercluburi din Europa, fapt ce a luat prin surprindere pe toți cei prezenți în arena Villa Park. Imnul care a răsunat a fost cel al Europe League, o competiție în care englezii nu au mai jucat de aproape 15 ani, din sezonul 2010-2011.</p>
<p>Iar toată această situație s-a întâmplat <span>sub privirile prințului Williams și a fiului său, George, care s-au comportat tot meciul ca adevărați ultrași ai grupării engleze</span>.</p>
<h2><span>Reacția jucătorilor la intonarea imnului greșit</span></h2>
<p>Aston Villa a pornit cu un dezavantaj de două goluri după turul de la Paris, când PSG s-a impus cu 3-1, și a avut mari speranțe pentru retur și pentru calificarea în semifinale.</p>
<p>Jucătorii aliniați în așteptarea intonării imnului Ligii Campionilor au fost surprinși de imnul Europa League.</p>
<p>Reacția jucătorilor, dar și a arbitrilor a fost surprinsă în timpul transmisiei, singurii care nu au părut deranjați de gafa organizatorilor fiind copiii care i-au însoțit pe jucători.</p>
<p>Vitihna a fost văzut cum făcea glume cu colegii de lângă el, în timp ce Youri Tielemans și Ezri Konsa se străduiau să își ascundă râsul.</p>
<p>„Cineva a greșit cu Imnul Champions League. Nu e ceea ce ne așteptam să auzim”, a spus comentatorul Amazon Prime, Jon Champion, scrie <span>GSP</span>.</p>
<p>Spectatorii de pe Villa Park au fost la fel de uimiți și au început să huiduie.</p>
<p>Englezii au fost cât pe ce să facă „remontada”. <span>Trupa lui Emery a reușit să se impună cu scorul de 3-2,</span> dar insuficient pentru calificarea în semifinala Ligii Campionilor.</p>
<p>PSG se va confrunta în semifinale cu învingătoarea dintre Arsenal și Real Madrid, meci care se va decide miercuri seară, la ora 22:00, pe terenul ibericilor. În meciul tur, Arsenal s-a impus cu 3-0.</p>
<h2><span>Reacții pe social media</span></h2>
<p>Momentul stânjenitor a devenit viral pe social media unde a adunat reacții dintre care mai amuzante sau critice.</p>
<p>„De ce a cântat imnul Europa League?”, a scris un fan pe platforma X. Altul s-a mirat că a fost „Imnul Europa League în seara UCL”.</p>
<p>Nici reacția fotbaliștilor nu le-a scăpat internauților: „Fețele jucătorilor spun totul”, a scris un alt utilizator de X, în timp ce altcineva a remarcat. „Cineva va fi concediat dimineață”, potrivit <span>The Sun</span>.</p>
<p>Fostul fotbalist Jamie Carragher, devenit analist, a făcut o glumă la adresa lui Marcus Rashford legat de momentul în care a fost difuzat imnul greșit. „Marcus Rashford pare în regulă. El este obișnuit cu acest imn”, a spus Carragher la CBS Sport.</p>
<p>Rashford a ajuns la Aston Villa fiind împrumutat de la Manchester United, formație care este angrenată în Europa League, unde a ajuns în sferturile de finală și o are ca adversară pe Olympique Lyon.</p>
<p>Returul este programat joi, de la ora 22:00, iar meciul tur s-a încheiat la egalitate, 2-2.</p>
<ul>
<li>În optimile Europa League, <span>Lyon a trecut de FCSB, scor general 7-1</span>.</li>
</ul>

]]></description>
    </item>
    <item>
      <title>Francezii n-au arătat milă pentru PSG, după ce a fost la un pas să rateze calificarea: „A deraiat complet”</title>
      <link>https://www.prosport.ro/fotbal-extern/liga-campionilor/francezii-n-au-aratat-mila-pentru-psg-dupa-ce-a-fost-la-un-pas-sa-rateze-calificarea-a-deraiat-complet-20147104</link>
      <description><![CDATA[<img src="https://www.prosport.ro/wp-content/uploads/2025/04/Francezii-n-au-aratat-mila-pentru-PSG-dupa-ce-a-fost-la-un-pas-sa-rateze-calificarea-„A-deraiat-complet.jpg"/><br/><p>Presa franceză a făcut-o praf pe PSG după ce a fost la un pas să rateze calificarea în semifinalele Ligii Campionilor.</p>
<p>Jurnaliștii de la RMC Sport au analizat prestația echipei din Ligue 1 și au ajuns la o concluzie tragică.</p>
<h2><span>Francezii n-au arătat milă pentru PSG, după ce a fost la un pas să rateze calificarea: „A deraiat complet”</span></h2>
<p>Paris Saint-Germain, campioana Franței, <span>a pierdut meciul retur cu Aston Villa</span>, scor 2-3, din „sferturile” Champions League.</p>
<p>În ciuda rezultatului, tot echipa din Ligue 1 s-a calificat în faza următoare a competiției. Francezii au câștigat cu 3-1 pe Parc des Princes.</p>
<p>Jurnaliștii de la RMC Sport au făcut-o praf pe PSG după ce Aston Villa i-a marcat trei goluri în retur și era să ducă meciul în prelungiri.</p>
<p>„După victoria cu 3-1 din prima manșă, Paris Saint-Germain a început foarte bine manșa retur, conducând cu 2-0. Dar și oamenii lui Luis Enrique au cedat, primind trei goluri.</p>
<p>În pragul înfrângerii, au câștigat totuși cu 5-4 la general și au ajuns în semifinale, unde vor înfrunta fie Arsenal, fie Real Madrid.</p>
<p>Paris a avut o victorie la limită și a pierdut cu 3-2, dar a reușit să se impună la timp, la o diferență de 1-0, calificându-se în semifinalele Ligii Campionilor.</p>
<p>Cu golurile lui Hakimi și Nuno Mendes, PSG începuse perfect meciul, dar apoi a deraiat complet”, a scris RMC Sport.</p>
<h2><span>Reacția lui Luis Enrique după returul cu Aston Villa</span></h2>
<p>Luis Enrique, antrenorul lui Paris Saint-Germain, <span>a reacționat după ce echipa sa s-a calificat</span> cu emoții în semifinalele Champions League.</p>
<p>„Întotdeauna este dificil să te califici în semifinalele Champions League. Este a doua oară consecutiv. Meciul a fost foarte dificil.</p>
<p>Am început cel mai bine posibil, dar apoi am avut câteva complicații. În prima repriză, am avut multă încredere, ceea ce este pozitiv.</p>
<p>Trebuie să îmbunătățim multe lucruri și să facem echipa să se descurce și mai bine. Nu trebuie totuși să fim niciodată prea încrezători, pentru că un meci de fotbal se schimbă în fiecare moment și trebuie să fim pregătiți.</p>
<p>Aston Villa este o echipă foarte bună, care joacă bine, cu jucători de calitate. Trebuie să ne uităm la aspectele pozitive. Suntem foarte mulțumiți de progresul nostru.</p>
<p>A fost un an dificil, au existat multe îndoieli în jurul nostru, dar echipa este chiar mai bună decât anul trecut. Vom lupta până la final”, a spus Luis Enrique.</p>

]]></description>
    </item>
  </channel>
</rss>
