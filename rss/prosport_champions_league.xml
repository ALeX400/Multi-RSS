<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Echipa care „va câștiga 100%” Liga Campionilor! Fostul jucător al lui Manchester United s-a lămurit definitiv înainte semifinalelor, dar anunță: „Eu cu ei țin! E cel mai frumos fotbal!”. EXCLUSIV</title>
      <link>https://www.prosport.ro/fotbal-extern/liga-campionilor/echipa-care-va-castiga-100-liga-campionilor-fostul-jucator-al-lui-manchester-united-s-a-lamurit-definitiv-inainte-semifinalelor-dar-anunta-eu-cu-ei-tin-e-cel-mai-frumos-20158318</link>
      <description><![CDATA[<img src="https://www.prosport.ro/wp-content/uploads/2025/04/Echipa-care-„va-castiga-100-Liga-Campionilor-Fostul-jucator-al-lui-Manchester-United-s-a-lamurit-definitiv.jpg"/><br/><p>Dennis Politic este în momentul de față unul dintre cei mai valoroși jucători din Superliga! Dinamovistul visează să joace în Liga Campionilor, dar deocamdată a recunoscut că este cucerit definitiv de vedetele Barcelonei.</p>
<p>Deși a recunoscut pentru<span> ProSport </span>că este fanul lui Arsenal în ziua în care se joacă prima semifinală din cea mai importantă competiție europeană, Politic n-are vreun dubiu și crede că Barcelona va cuceri trofeul.</p>
<h2><span>Dennis Politic: „Țin cu Arsenal, dar Barcelona 100% va câștiga Liga Campionilor!”</span></h2>
<p>Dennis Politic este fanul lui Arsenal în semifinalele Champions League, dar este sincer și recunoaște că, în mod normal, Barcelona nu mai poate fi oprită în cursa pentru cucerirea trofeului.</p>
<p>Marți, de la ora 22:00, Arsenal o întâlnește pe PSG, în timp ce miercuri, de la aceeași oră, Inter va da peste Barcelona. Toate momentele importante ale acestor meciuri de cinci stele vor fi în timp real pe <span>prosport.ro.</span></p>
<blockquote><p>Am jucat în Anglia, așa că o să țin cu Arsenal în lupta pentru câștigarea trofeului. Nu contează că am fost la Manchester United. În Anglia este cel mai frumos fotbal”, a mărturisit Dennis Politic, pentru <span>ProSport. <span>„</span><span>În Anglia se dă mai multă cursivitate jocului și nu se fluieră atât de ușor. Se bagă alunecări, iar dacă este la minge atunci nu se fluieră imediat. În Anglia, atunci când luam un cartonaș galben, mergeam să-l întreb de ce a dat această decizie, iar el îți explica. În România, nu prea poți să comunici cu arbitrii. Nu vor să comunice”, spunea dinamovistul, la „Exclusiv Dinamo”.</span></span></p></blockquote>
<p>„Cred că Arsenal este favorită cu PSG, mai ales după ce a trecut în sferturi de Real Madrid. Dar Barcelona 100% o să câștige Liga Campionilor. N-am vreun dubiu! De acolo, de la Barca, îmi plac mult Yamal și Raphinha. Normal, jucători de profilul meu (n.n. râde)”, a dezvăluit jucătorul lui Dinamo.</p>
<h2><span>Dennis Politic n-a uitat-o pe Manchester United: „Merită să câștige Europa League!”</span></h2>
<p>Dennis Politic nu a uitat-o însă pe Manchester United și speră ca gruparea de mare tradiție din Premier League să-și salveze un sezon cenușiu pe plan intern. Acesta a fost la academia englezilor între 2012 și 2015. De altfel, dinamovistul a fost prezent pe Arena Națională la începutul acestui an, <span>atunci când Manchester United a trecut cu 2-0 de FCSB.</span></p>
<p>Singura șansă pentru ca Manchester United să rămână în prim-plan este cucerirea Europa League. Pentru englezii care<span> au făcut senzație în returul cu Lyon</span> urmează însă o dublă infernală cu cei de la Bilbao, care visează să joace finala pe teren propriu.</p>
<p>În cealaltă semifinală din Europa League, Bodo/Glimt speră să producă surpriza în fața celor de la Tottenham, după ce în sferturi a produs surpriza și a trecut de Lazio, fosta echipă a lui Ștefan Radu.</p>
<blockquote><p>În Europa League, mi-aș dori să câștige trofeul Manchester United. Cred că un club cu istoria lor merită încă un trofeu important, deși vor avea meciuri grele cu Bilbao, sunt convins de asta”, a punctat Politic. Din păcate, acum la United nu mai joacă nimeni din generația mea”, a încheiat jucătorul „câinilor”, care speră să revină în Superliga săptămâna viitoare, la derby-ul cu rivala FCSB.</p></blockquote>

]]></description>
    </item>
    <item>
      <title>Arsenal – PSG, de la ora 22:00, Live Video Online în semifinalele Ligii Campionilor. Începe lupta pentru finala de la Munchen</title>
      <link>https://www.prosport.ro/fotbal-extern/liga-campionilor/arsenal-psg-de-la-ora-2200-live-video-online-in-semifinalele-ligii-campionilor-incepe-lupta-pentru-finala-de-la-munchen-20158219</link>
      <description><![CDATA[<img src="https://www.prosport.ro/wp-content/uploads/2025/04/Arsenal-PSG-de-la-ora-22_00-Live-Video-Online-in-semifinalele-Ligii-Campionilor.-Incepe-lupta-pe-1400x762.jpg"/><br/><p>Arsenal și PSG dau startul semifinalelor Ligii Campionilor din sezonul 2024/2025, iar partida poate fi urmărită live blog pe www.prosport.ro.</p>
<p>De asemenea, meciul va fi transmis live la TV, începând cu ora 22:00, pe Digi Sport 1 și Prima Sport 1.</p>
<h2><span>Arsenal – PSG, reeditarea meciului din faza principală din Champions League: francezii, pregătiți de revanșă în fața „tunarilor”</span></h2>
<p>Arsenal primește vizita francezilor de la PSG în <span>prima semifinală din Liga Campionilor.</span> „Tunarii” pornesc cu un avantaj moral datorită victoriei înregistrate în meciul direct din faza principală a competiției. Atunci reușeau să învingă cu 2-0, grație reușitelor lui Kai Havertz și Bukayo Saka.</p>
<p>Tot gazdele pornesc ca favorite în acest prim duel. În sferturile de finală, elevii lui Mikel Arteta reușeau să elimine deținătoarea trofeului, Real Madrid. A fost o dublă manșă surprinzătoare în care „tunarii” au dominat clar cele 180 de minute.</p>
<p>De cealaltă parte, parizienii au trecut cu mari emoții de dubla din sferturile de finală cu Aston Villa, 5-4, la general. Luis Enrique are și un mare avantaj față de Mikel Arteta. Spaniolul nu are parte de jucători accidentați, în timp ce lista lui Arteta devine tot mai lungă și absențele din formula de bază pot conta decisiv în această etapă.</p>
<p><span>Echipele probabile:</span></p>
<ul>
<li>Arsenal (4-3-3): Raya; Timber, Saliba, Kiwior, Lewis-Skelly; Odegaard, Rice, Merino; Saka, Trossard, Martinelli</li>
<li>PSG (4-3-3): Donnarumma; Hakimi, Marquinhos, Pacho, Mendes; Vitinha, Fabian, Neves; Doue, Dembele, Kvaratskhelia</li>
</ul>
<p>În cele cinci întâlniri directe de-a lungul istoriei, PSG nu a reușit niciodată să triumfe în fața londonezilor. Arsenal are trei victorii și două remize în confruntările directe.</p>
<p><span>„Tunarii” sunt văzuți ca favoriți să triumfe</span> în această ediție a Ligii Campionilor. Supercomputerul Opta a precizat că Arsenal are 31.3% șanse, urmată de Barcelona, cu 27,4% procente de reușită. Pe locul trei este PSG, care a primit 22,1 șanse de câștig, iar pe poziția a patra Inter Milano, cu numai 19,2%.</p>
<h2><span>Mikel Arteta, în fața primului succes major alături de Arsenal: „Facem istorie împreună”</span></h2>
<p>Arsenal a fost aproape să câștige Liga Campionilor în 2006, însă niciodată nu a pus mâna pe râvnitul trofeu. Ca și PSG, poate da în premieră lovitura în acest an, dar mai este un drum lung. Mikel Arteta cere suportul fanilor în această dublă manșă.</p>
<blockquote><p>„Facem istorie și vrem mai mult. De la fani avem nevoie de mai mult sprijin, chiar mai mult decât la meciul cu Madrid! Nu exagerez.</p>
<p> </p>
<p>Aduceți-vă ghetele, pantalonii scurți, tricourile, să jucăm fiecare minge împreună”, le-a transmis Arteta fanilor lui Arsenal la conferința premergătoare meciului.</p></blockquote>
<h2><span>Luis Enrique, deranjat de jurnaliști: „Toți vorbiți despre înfrângeri”</span></h2>
<p>Tehnicianul de la PSG s-a arătat dezamăgit că presa franceză a pus accent pe înfrângerea suferită de echipa sa în campionat în loc să laude jucătorii pentru un sezon remarcabil.</p>
<blockquote><p>„Nu vorbește nimeni despre golurile pe care le înscriem și despre victoriile noastre. Toată lumea vorbește despre înfrângerile noastre. În regulă. Puteți spune ce vreți voi, direcționați totul către mine.</p>
<p> </p>
<p>Mentalitatea noastră este remarcabilă. Cel mai supărat membru al echipei sunt eu, deci vă puteți da seama cum se simt ceilalți. Întrebările care vin din partea jurnaliștilor sunt negative. Poate mi se pare doar mie.”, a declarat Enrique la conferința de presă.</p></blockquote>

]]></description>
    </item>
    <item>
      <title>Supercomputerul Opta „știe” deja cine va câștiga Liga Campionilor. Semifinalele încep azi cu Arsenal – PSG</title>
      <link>https://www.prosport.ro/fotbal-extern/liga-campionilor/supercomputerul-opta-stie-deja-cine-va-castiga-liga-campionilor-semifinalele-incep-azi-cu-arsenal-psg-20158084</link>
      <description><![CDATA[<img src="https://www.prosport.ro/wp-content/uploads/2025/04/Supercomputerul-Opta-„stie-deja-cine-va-castiga-Liga-Campionilor.-Semifinalele-incep-azi-cu-Arsenal-PSG.jpg"/><br/><p>Compania de analiză a datelor a defalcat procentele, în privința probabilităților de câștigare a Ligii Campionilor.</p>
<p>PSG, Arsenal, Inter și Barcelona au rămas în cursa pentru câștigarea actualei ediții a celui mai râvnit trofeu continental.</p>
<h2><span>Supercomputerul Opta „știe” deja cine va câștiga Liga Campionilor</span></h2>
<p>Deși mai sunt de jucat cinci partide, patru semifinale și finala de pe 31 mai, de la Munchen, <span>Supercomputerul Opta</span> s-a pronunțat deja și a anunțat echipa care are cele mai mari șanse de a ridica Cupa.</p>
<p>Cu un procent de 31,3%, Arsenal este principala favorită. Urmează Barcelona, cu 27,4% procente de reușită. Pe locul trei este PSG, care a primit 22,1 șanse de câștig, iar pe poziția a patra Inter Milano, cu numai 19,2% șanse de câștigare a <span>Ligii Campionilor</span>.</p>
<p>În stabilirea acestor procente a contat probabil faptul că Arsenal este echipa cu cel mai ușor program. Titlul în Anglia a fost cucerit deja de Liverpool, Cupa Ligii Angliei de Newcastle, iar în finala Cupei Angliei se vor întâlni Manchester City și Crystal Palace.</p>
<p>În plus, Arsenal a dat de pământ cu Real Madrid, cu o dublă victorie: 3-0 și 2-1. Iar Real este campioana absolută a Ligii Campionilor, cu 15 trofee.</p>
<p>Un program oarecum mai ușor are și PSG. Echipa lui Luis Enrique a câștigat deja sezonul și mai are de jucat și finala Cupei Franței. Teoretic și francezii pot face tripla.</p>
<p>Inter Milano a ratat finala Cupei Italiei, după ce a fost spulberată de AC Milan, scor 3-0, chiar pe teren propriu. Inter a căzut pe locul doi și în campionat, la trei puncte de Napoli, când mai sunt patru etape de jucat.</p>
<p>Barcelona are cel mai dificil program, dar poate face o triplă memorabilă. În campionat are 4 puncte avans față de Real Madrid, cu cinci meciuri înainte de final. Iar meciul direct este programat pe teren propriu.</p>
<p>Programul semifinalele Ligii Campionilor</p>
<p>29 aprilie: Arsenal – PSG<br/>
30 aprilie: Barcelona – Inter Milano<br/>
6 mai: PSG – Arsenal<br/>
7 mai: Inter Milano – Barcelona</p>
<p>Finala este pe 31 mai, la Munchen.</p>

]]></description>
    </item>
    <item>
      <title>Gigi Becali a anunțat cele 5 transferuri cu care FCSB atacă grupele Ligii Campionilor: „Îi iau pentru că e greu”</title>
      <link>https://www.prosport.ro/fotbal-intern/superliga/gigi-becali-a-anuntat-cele-5-transferuri-cu-care-fcsb-ataca-grupele-ligii-campionilor-ii-iau-pentru-ca-e-greu-20157040</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-anuntat-cele-5-transferuri-cu-care-FCSB-ataca-grupele-Ligii-Campionilor-Ii-iau-pentru-ca-e-greu-scaled-e1745841261661-1400x749.jpg"/><br/><p>Gigi Becali a anunțat ce transferuri de top pregătește la FCSB pentru a ataca grupa de Liga Campionilor. Latifundiarul din Pipera crede că este nevoie de „plombe” în garnitura campioanei en-titre.</p>
<p>FCSB se apropie cu pași mici spre titlu, după ce <span>a învins-o pe Rapid București chiar pe stadionul Giulești, scor 2-1</span>. Formația „roș-albastră” se află, cel puțin până la acest moment, la șase puncte de locul secund, ocupat de Universitatea Craiova, cu 36 de puncte.</p>
<h2><span>Gigi Becali a anunțat ce transferuri face pentru grupa de Liga Campionilor</span></h2>
<p>Marele vis al latifundiarului din Pipera este grupa XXL de Liga Campionilor, unde crede că se va califica prin avantajul major oferit de coeficientul obținut în această campanie europeană. Patronul FCSB crede că este nevoie de 4-5 transferuri pentru a fi pregătiți de rigorile UCL.</p>
<p>„Păi echipa asta, care este, cu încă două, trei plombe. Noi avem coeficientul mare acum, ne ducem până în play-off cap de serie. O să mai iau un atacant, un mijlocaș și un fundaș central, poate chiar doi fundași centrali.</p>
<p>Deci vreo 4-5 jucători. Pentru că e greu… Bine, mai îl iau și pe Olaru, mai îl iau și pe Lixandru, nu? Păi vezi? Ce mare lucru. Noi am ajuns în situația că am avut Lixandru, jucător de bază, n-a jucat. Olaru n-a jucat. George Popescu n-a jucat. Trei jucători principali n-au jucat”, a declarat Gigi Becali, la palat.</p>
<p>FCSB a jucat și în acest sezon în preliminariile UEFA Champions League, pe care le-a părăsit în turul 3. Bucureștenii au trecut de Virtus, campioana din San Marino, și Maccabi Tel-Aviv, campioana Israelului.</p>
<p>Sparta Praga s-a dovedit a fi o nucă foarte tare pentru trupa lui Elias Charalambous, care s-a văzut învinsă și trimisă în play-off-ul UEFA Europa League. Acolo, aceștia au jucat împotriva lui LASK Linz, pe care au eliminat-o după o dublă echilibrată.</p>
<h2><span>FCSB, traseu infernal spre grupa XXL de Liga Campionilor</span></h2>
<p>Deși are un coeficient foarte bun, de 22.500, <span>FCSB ar putea da de nume uriașe</span>, conform Football Meets Data, în turul 3 preliminar sau în play-off.</p>
<p>În turul 1, „sperietoarele” ar putea fi Dinamo Minsk, FC Noah sau Vikingur. În turul 2, FCSB ar putea avea o misiune mai dificilă contra celor de la Rijeka, Pafos sau Rakow.</p>
<p>Turul 3 ar putea aduce nume mari, printre care FC Copenhaga, Steaua Roșie Belgrad, Ferencvaros, Slovan Bratislava, Qarabag sau Ludogorets Razgrad. Misiunea FCSB nu este una imposibilă, dar este dificilă, deși are un coeficient care le permite să spere la urna capilor de serie.</p>

]]></description>
    </item>
    <item>
      <title>Gigi Becali a dezvăluit că 4 fotbalişti vor semna în vară contractele cu FCSB: „Vor avea prime mari de Liga Campionilor”</title>
      <link>https://www.prosport.ro/fotbal-intern/superliga/gigi-becali-a-dezvaluit-ca-4-fotbalisti-vor-semna-in-vara-contractele-cu-fcsb-vor-avea-prime-mari-de-liga-campionilor-20157039</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-dezvaluit-ca-4-fotbalisti-vor-semna-in-vara-contractele-cu-FCSB.webp"/><br/><p>Luni, 28 aprilie 2025, la o zi după derby-ul Rapid București – FCSB 1-2, care a dus-o pe echipa sa cu un pas mai aproape de titlu, Gigi Becali (66 de ani) a dezvăluit că 4 fotbaliști vor semna în vară contractele cu el.</p>
<p>Încântat fiind de faptul că va pune mâna din nou pe trofeul suprem din fotbalul românesc și va ataca faza principală din Liga Campionilor, miliardarul din Pipera a decis să bage mâna în buzunar.</p>
<h2><span>4 fotbaliști vor fi invitați la negocieri de Gigi Becali în următoarele săptămâni! Anunțul patronului FCSB</span></h2>
<p>Duminică, FCSB a învins-o pe Rapid București, scor 2-1 în Giulești, și s-a desprins la 6 puncte în fruntea play-off-ului Superligii.</p>
<p>Și asta în condițiile în care mai sunt 4 etape de disputat până la finalul sezonului, detaliu ce face din FCSB principala favorită pentru cucerirea titlului.</p>
<p>Luni, la o zi după meci, finanțatorul roș-albaștrilor a stat la discuții cu reporterii și, printre altele, a fost întrebat dacă le va mări contractele fotbaliștilor în vară.</p>
<p>Gigi Becali a spus că nu ia în calcul posibilitatea de a le crește salariile tuturor jucătorilor, însă 4 dintre ei vor fi invitați la negocieri pentru a semna noi contracte.</p>
<p>Afaceristul nu a dezvăluit toate numele, ci doar pe ale lui Juri Cisotti și Adrian Șut. Primul, care a sosit la FCSB în urmă cu nici 6 luni, în ianuarie 2025 mai precis, a impresionat prin prestațiile sale și a marcat deja 5 goluri și a oferit două pase decisive, în totalul de 17 meciuri jucate în roșu și albastru.</p>
<p><span>Juri Cisotti a devenit deja noul favorit al tribunelor FCSB</span> și, cel mai probabil, va primi o înțelgere și pe termen mai lung, având în vedere că actualul contract îi expiră la data de 30 iunie 2026.</p>
<p>În ceea ce îl privește pe <span>Adrian Șut, care visează în continuare la un transfer de la FCSB</span>, acesta este deja un jucător cu greutate în tabăra roș-albastră, fiind la echipă din august 2020. În plus, Șut mai are contract până în 2028, însă prin evoluțiile sale din acest sezon l-a convins și el pe Gigi Becali că merită o creștere a salariului:</p>
<blockquote><p>Nu. Sunt câțiva jucători cărora o să le măresc. Dar nu la toți. Nu la toți, la 3-4 jucători. Cisotti, de exemplu, Șut. Nu, sunt 3-4 jucători care… Dar au, mă, prime mari la Liga Campionilor, nu e problemă. O să ia bani mulți!”, a declarat Gigi Becali.</p></blockquote>
<h2><span>Cum arată clasamentul din play-off-ul Superligii</span></h2>
<p>Singura partidă care mai trebuie să se dispute în etapa 6 din play-off-ul Superligii este Dinamo București – CFR Cluj, programată luni seară, 28 aprilie, de la ora 21:00.</p>
<p>În cazul unui succes bifat pe terenul „câinilor”, ardelenii se vor apropia la 5 puncte de liderul FCSB. Însă, la ora redactării acestui material, clasamentul arată în felul următor:</p>
<ol>
<li>FCSB – 42P</li>
<li>Universitatea Craiova – 36P</li>
<li>U Cluj – 35P</li>
<li>CFR Cluj – 34P</li>
<li>Dinamo București – 29P</li>
<li>Rapid București – 28P</li>
</ol>

]]></description>
    </item>
  </channel>
</rss>
