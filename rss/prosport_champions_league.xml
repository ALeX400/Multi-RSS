<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Curaj nebun al lui Hansi Flick. Cine e puştiul de 17 ani pe care l-a convocat pentru meciul teribil de la Inter Milano</title>
      <link>https://www.prosport.ro/fotbal-extern/curaj-nebun-al-lui-hansi-flick-cine-e-pustiul-de-17-ani-pe-care-l-a-convocat-pentru-meciul-teribil-de-la-inter-milano-20163169</link>
      <description><![CDATA[<img src="https://www.prosport.ro/wp-content/uploads/2025/05/Curaj-nebun-al-lui-Hansi-Flick.-Cine-e-pustiul-de-17-ani-pe-care-l-a-convocat-pentru-meciul-teribil-de-la-Inter-Milano.jpg"/><br/><p>Hansi Flick riscă și convoacă un puști de doar 17 ani pentru returul „de foc” cu Inter Milano din Liga Campionilor.</p>
<p>FC Barcelona se pregătește pentru returul din semifinalele Ligii Campionilor. Presa din Spania scrie despre surpriza pregătită de Hansi Flick. Germanul l-a convocat pe Landry Farre, apreciind versatilitatea defensivă a fundașului.</p>
<h2><span>Câștigătorul Youth League, convocat la echipa de seniori a Barcelonei: mutare surpriză a lui Hansi Flick</span></h2>
<p>Zilele trecute, FC Barcelona se impunea în Liga Campionilor, în Youth League, acolo unde Landry Farre a avut o prestație spectaculoasă pe postul de fundaș stânga. În marea finală, echipa antrenată de Juliano Belletti a trecut de turcii de la Trabzonspor, 4-1.</p>
<p>Hansi Flick are un curaj nebun și pare că e gata să mizeze pe un tânăr jucător într-un moment extrem de important. FC Barcelona pregătește duelul cu Inter, după un tur spectaculos cu șase goluri.</p>
<p>Landry Farre face parte din aceiași generație cu <span>jucători ai catalanilor care au deja experiență</span> la echipa de seniori. Printre aceștia se numără Lamine Yamal sau Pau Cubarsi. Internaționalul de tineret spaniol se remarcă prin rezistență și polivalență în defensivă, dar și prin spiritul de sacrificiu de care a dat dovadă în acst sezon.</p>
<p>Povestea de viață a tânărului jucător e emoționantă. S-a născut în Costa de Fildeș și a fost adoptat de o familie din Spania. În prezent, e la al doilea sezon la echipa de juniori a catalanilor. În weekend a evoluat pentru echipa secundă, intrând la pauza meciului în locul lui Trilli. A avut o contribuție importantă la victoria echipei sale în fața celor de la Valladolid, 4-0.</p>
<h2><span>Farre, posibil înlocuitor pentru Kounde: titularul de drept s-a accidentat în meciul cu Inter</span></h2>
<p>Xavi Hernandez l-a mai chemat la prima echipă sezonul trecut, la doar 17 ani, dar ar putea debuta pe final de sezon sub comanda lui Hansi Flick, profitând de accidentarea lui Jules Kounde.</p>
<p class="" data-end="2896" data-start="2610">„Pentru început, nu ar fi deloc surprinzător ca Flick să continue să conteze pe Landry în finalul acestui sezon, mai ales ținând cont că Jules Kounde se află în continuare în recuperare după accidentarea suferită în meciul tur al semifinalei Ligii Campionilor împotriva lui Inter Milano.</p>
<p class="" data-end="3167" data-start="2898">Landry vrea să profite la maximum de această oportunitate și muncește din greu pentru a păstra încrederea lui Hansi Flick. Miza este mare: posibilitatea de a efectua pregătirea din presezon cu prima echipă a Barcelonei. Totuși, jucătorul din Martorell merge pas cu pas” notează <span>sport.es</span>.</p>
<ul>
<li data-end="3167" data-start="2898">300.000 de euro e cota de piață a fundașului dreapta, potrivit Transfermarkt.</li>
<li data-end="3167" data-start="2898">A bifat 27 de meciuri în acest sezon.</li>
</ul>
<p>FC Barcelona va face deplasarea, marți, la Milano pentru returul de pe San Siro. În tur, <span>partida s-a încheiat la egalitate, 3-3</span>. Câștigătoarea va disputa finala de la Munchen împotriva celor de la Arsenal, sau PSG. Parizienii pornesc cu avantaj minim, grație golului marcat în turul de pe „Emirates”.</p>

]]></description>
    </item>
    <item>
      <title>„Luăm 9.000.000 de euro”. Gigi Becali a anunțat primul tun financiar pe care îl dă FCSB</title>
      <link>https://www.prosport.ro/fotbal-intern/superliga/luam-9-000-000-de-euro-gigi-becali-a-anuntat-primul-tun-financiar-pe-care-il-da-fcsb-20163902</link>
      <description><![CDATA[<img src="https://www.prosport.ro/wp-content/uploads/2025/05/„Luam-9.000.000-de-euro22.-Gigi-Becali-a-anuntat-primul-tun-financiar-pe-care-il-da-FCSB.webp"/><br/><p>Gigi Becali (66 de ani) își freacă palmele de bucurie cu trei etape înainte de finalul Superligii și spune că încă 9.000.000 de euro îi vor intra în conturi.</p>
<p>Patronul FCSB a încasat deja, în sezonul 2024 – 2025, peste 10.000.000 de euro, mulțumită parcursului european fantastic pe care l-a avut echipa sa.</p>
<h2><span>9.000.000 de euro, „asigurați” pentru Gigi Becali! Patronul FCSB a anunțat cum va intra în posesia banilor</span></h2>
<p>FCSB termină cu surle și trâmbițe un sezon 2024 – 2025 la capătul căruia conturile clubului au fost puternic pomate cu bani.</p>
<p>Ajunsă până în optimile de finală din UEFA Europa League, de unde a fost eliminată de francezii de la Olympique Lyon, <span>campioana României a încasat, doar din partea forului continental, suma de 12.500.000 de euro</span>. Asta pe lângă banii obținuți din bilete, market-poll și altele.</p>
<p>Acum, <span>FCSB se îndreaptă cu pași repezi către cucerirea unui nou titlu</span>, deoarece are 7 puncte avans în fruntea Superligii, cu 3 etape înainte de final.</p>
<p>Mulțumită parcursului european din sezonul trecut, FCSB va începe noua campanie de calificare cu un coeficient semnificativ ridicat, care o va ajuta să întâlnească adversare mult mai facile până în play-off-ul pentru faza principală din UEFA Champions League.</p>
<p>Iar dacă va ajunge până acolo, FCSB își va asigura practic din nou prezența în faza principală din Europa League.</p>
<p>Așadar, Gigi Becali spune că încă 9.000.000 de euro sunt „asigurați” pentru puterea financiară a clubului pe care îl patronează:</p>
<blockquote><p>(n.r. – Dinamo și Rapid nu au mai luat titlul de foarte mulți ani) Băi, pentru suporteri contează asta. Pentru mine e finalul… Adică nu că am bătut pe ăia, pe ăia. Pe mine mă interesează banii. Eu… Pe mine banii mă interesează. Ce înseamnă banii? Liga Campionilor! Aia mă interesează pe mine. Nu că bate Dinamo, bate Rapid, cutare. Pe mine mă interesează Liga Campionilor. Abia aștept să înceapă preliminariile, pe cuvânt! Dar parcă a trecut repede, știi? Chiar ziceam: „Uite, bă, ce repede a trecut”. Abia aștept să vedem tragerile, că parcă ieri trăgeam aici, PAOK, alea-alea. Și acum abia aștept să văd tragerile. Bine, noi fiind capi de serie, în play-off ne așteptăm la un adversar mai puternic. Că până acolo nu avem nicio treabă. Bine, ce o vrea Dumnezeu. Dar de 9.000.000 de euro suntem asigurați, că play-off-ul o să îl jucăm. Ca atare… Dar nu ai, mă, cum… Că întăresc echipa și…”, a declarat Gigi Becali.</p></blockquote>
<h2><span>Peste cine poate da FCSB în primul tur preliminar din UEFA Champions League</span></h2>
<p>Până în acest moment, se cunosc 20 din totalul de 28 de formații care vor lua startul din primul tur preliminar al Ligii Campionilor.</p>
<p>Așa cum a precizat și Gigi Becali, FCSB face parte din urna capilor de serie, alături de grupări ca Malmo (Suedia), Ludogorets (Bulgaria) sau RFS (Letonia).</p>
<p>În schimb, din urna formațiilor care nu sunt capi de serie, de unde sorții vor stabili o adversară pentru FCSB, fac parte echipe ca:</p>
<ul>
<li>Inter Club D`Escaldes, Levadia Tallinn, Dinamo Minsk, Kairat, Differdange, Iberia 1999, Vikingur, Shelbourne sau Virtus.</li>
</ul>
<p>Tot în această urnă vor ajunge și Shkendija, Milsami, Noah, Floriana sau Egnatia, în cazul în care vor câștiga competițiile interne, unde sunt mari favorite în prezent.</p>

]]></description>
    </item>
    <item>
      <title>Istvan Kovacs, tot mai aproape de lovitura carierei. A venit vestea de la UEFA</title>
      <link>https://www.prosport.ro/fotbal-intern/istvan-kovacs-tot-mai-aproape-de-lovitura-carierei-a-venit-vestea-de-la-uefa-20163980</link>
      <description><![CDATA[<img src="https://www.prosport.ro/wp-content/uploads/2025/05/Istvan-Kovacs-tot-mai-aproape-de-lovitura-carierei.-A-venit-vestea-de-la-UEFA-scaled-e1746530605704-1400x618.jpg"/><br/><p>Istvan Kovacs este tot mai aproape de o lovitură care i-ar putea propulsa cariera. „Centralul” din Carei este pe lista scurtă pentru a arbitra finala UEFA Champions League.</p>
<p>UEFA a decis ca Istvan Kovacs să nu primească niciun meci din semifinalele Ligii Campionilor. Partidele retur PSG – Arsenal și Inter – Barcelona vor fi arbitrate de alți „centrali”, ceea ce ar putea da indiciu că <span>Istvan Kovacs este favorit pentru finală</span>.</p>
<h2><span>Istvan Kovacs ar putea arbitra finala UEFA Champions League</span></h2>
<p>UEFA l-a delegat pe Szymon Marciniak la duelul dintre Inter Milano și FC Barcelona, care pornește de la scorul din tur, 3-3. În cadrul partidei PSG – Arsenal, forul european i-a dat credit lui Felix Zwayer. Meciul din „Hexagon” pleacă de la 1-0 pentru parizieni (din manșa tur).</p>
<p>În anii trecuți, UEFA nu delega arbitrul care va oficia finala și în semifinalele competiției. Istvan Kovacs ar putea primi „pe mână” meciul de la Munchen, de pe 31 mai. Anul trecut, arbitrul din Carei a oficiat finala UEFA Europa League, dintre Atalanta și Bayer Leverkusen, scor 3-0 pentru italieni.</p>
<p>Ultimul meci la care Kovacs a fost la centru în Liga Campionilor, în acest sezon, este Liverpool – PSG, meciul din optimile competiției. De-a lungul timpului, multe voci din fotbal au considerat că <span>arbitrul merită finala</span> celei mai importante competiții europene.</p>
<ul>
<li>Dar, Adrian Porumboiu a fost unul dintre cei mai asprii contestatari ai lui Istvan Kovacs. Fostul mare arbitru consideră că atitudinea sa de la meciurile internaționale este una exagerată.</li>
</ul>
<h2><span>Finala UEFA Champions League, tot mai aproape</span></h2>
<p>Arsenal are misiunea dificilă de a întoarce scorul de 1-0 pe Parc des Princes, sub privirile a zeci de mii de francezi. Paris Saint-Germain nu a reușit să câștige trofeul până acum, deși a ajuns în finală în sezonul 2019 – 2020. Pe atunci, PSG a fost răpusă de Bayern Munchen, scor 1-0, într-un meci disputat pe Estadio da Luz din Lisabona, Portugalia. Deși au mai ajuns în semifinale în cinci rânduri, parizienii au capotat în toate ocaziile avute.</p>
<p>FC Barcelona pleacă cu șansa a doua în Italia, acolo unde Inter Milano va fi gazdă, pe Giuseppe Meazza. Duelul pornește de la scorul de 3-3 la general, după un tur de infarct, în Spania.</p>

]]></description>
    </item>
    <item>
      <title>Adversarii FCSB din preliminariile Ligii Campionilor! E aproape completă lista</title>
      <link>https://www.prosport.ro/fotbal-extern/adversarii-fcsb-din-preliminariile-ligii-campionilor-e-aproape-completa-lista-20163100</link>
      <description><![CDATA[<img src="https://www.prosport.ro/wp-content/uploads/2025/05/Adversarii-FCSB-din-preliminariile-Ligii-Campionilor-E-aproape-completa-lista.jpg"/><br/><p>FCSB este la un pas de a-și apăra titlul cucerit sezonul trecut în Superliga și a aflat o mare parte din posibilii adversari pe care i-ar putea întâlni în drumul spre Liga Campionilor.</p>
<p>Au mai rămas trei meciuri de disputat în play-off, iar FCSB are un avans de patru puncte față de CFR. Cu o victorie în fața rivalei istorice, Dinamo, roș-albaștrii ar fi în proporție de 90% campioni în Superliga. Astfel, și-ar asigura din nou prezența în <span>preliminariile Ligii Campionilor</span> unde s-ar putea reîntâlni cu amatorii de la Virtus.</p>
<h2><span>Se cunosc 20 din cele 28 de echipe care vor lua startul în preliminariile Ligii Campionilor</span></h2>
<p>În cazul în care<span> FCSB va câștiga campionatul</span> în România pentru al doilea sezon la rând, va fi cap de serie în primele două tururi preliminare. Se cunosc deja 20 din cele 28 de echipe care se vor lupta pentru un loc în faza principală a celei mai râvnite competiții europene la nivel de club.</p>
<p>Primul tur va fi cel mai ușor de depășit de roș-albaștrii, acolo unde se pot duela din nou cu amatorii de la Virtus de care au trecut anul trecut cu 11-1, la general. Pe lângă campioana din San Marino, FCSB s-ar putea duela cu Floriana (Malta) sau Shelbourne (Irlanda), Inter Club D`Escaldes (Andorra) sau Differdange (Luxemburg) încă din primul tur.</p>
<p>Capii de serie din primul tur din Liga Campionilor sunt Ludogorets, Malmo, Zalgiris, RFS, Lincoln, KuPS, TNS, Drita, Breidablik, Linfield și Buducnost.</p>
<p>Posibilele adversare ale roș-albaștrilor se vor alege dintre, Inter Club D`Escaldes, Levadia Tallinn, Dinamo Minsk, Differdange, Iberia 1999, Vikingur, Shelbourne și Virtus.</p>
<p>FCSB, Shrendija, Milsami, Noah, Zrinjki și Olimpija Ljubljana sunt echipele aproape calificate în preliminarii, cu doar câteva etape rămase de jucat. Acestora li se pot alătura KuPS și New Saints în funcție de coeficientul celorlalte echipe.</p>
<p>Abia din turul trei pot începe problemele pentru roș-albaștri deoarece nu vor mai fi cap de serie. Sezonul trecut, Sparta Praga a eliminat echipa antrenată de Elias Charalambous în al treilea tur preliminar.</p>
<h2><span>Când încep meciurile din preliminariile sezonului 2025-2026</span></h2>
<p>Roș-albaștrii nu vor avea prea mult timp pentru relaxare. Sezonul acesta vor bifa 64 de meciuri oficiale, așa că și sezonul viitor se pot aștepta doar la meciuri din 3 în 3 zile. Pe 17 și 18 iunie are loc tragerea la sorți pentru primele două tururi preliminarii din cupele europene.</p>
<p>Pe 8 sau 9 iulie începe primul tur preliminar, manșa retur având loc pe 15, respectiv 16 iulie. Al doilea tur se va disputa pe 22 și 23 iulie, urmat de retur o săptămână mai târziu.</p>

]]></description>
    </item>
    <item>
      <title>Real Madrid, gata s-o transfere pe „vedeta” lui Arsenal! Suma colosală pe care o cer „tunarii”</title>
      <link>https://www.prosport.ro/fotbal-extern/real-madrid-gata-s-o-transfere-pe-vedeta-lui-arsenal-suma-colosala-pe-care-o-cer-tunarii-20162557</link>
      <description><![CDATA[<img src="https://www.prosport.ro/wp-content/uploads/2025/05/Real-Madrid-gata-s-o-transfere-pe-„vedeta-lui-Arsenal-Suma-colosala-pe-care-o-cer-„tunarii-1400x933.jpg"/><br/><p>Jurnaliștii francezi de la prestigioasa publicație L’Equipe au aflat că Real Madrid a demarat toate demersurile necesare pentru a o transfera pe „vedeta” lui Arsenal.</p>
<p>Fotbalistul mai are contract până la data de 30 iunie 2027, iar „tunarii cer o sumă colosală în schimbul lui: 100.000.000 de euro!</p>
<h2><span>Real Madrid, all-in pentru transferul lui William Saliba de la Arsenal! Clubul din Londra, dar și jucătorul, contactați de Florentino Perez</span></h2>
<p>Vestea că <span>Real Madrid va face tot posibilul în vara lui 2025 pentru a-l transfera pe William Saliba de la Arsenal</span> Londra circulă în presa internațională deja de câteva luni bune și inclusiv celebrul jurnalist Fabrizio Romano a confirmat faptul că interesul lui Florentino Perez pentru fundașul central francez este cât se poate de real.</p>
<p>Pe Santiago Bernabeu, <span>Saliba ar urma să găsească o comunitate importantă de internaționali francezi, iar Kylian Mbappe l-ar fi recomandat</span> deja personal conducerii. Însă, nu doar cu Mbappe se va întâlni Saliba în capitala Madridului, ci și cu Tchouameni, Camavinga sau Ferland Mendy, toți cu meciuri jucate în naționala Franței.</p>
<p>Iar după câteva luni de zvonuri continue, jurnaliștii de la prestigioasa publicație <span>L’Equipe</span> au făcut anunțul cel mare. Florentino Perez ar fi demarat toate demersurile necesare pentru a realiza transferul lui William Saliba în vara anului 2025 și atât reprezentanți ai clubului Arsenal, cât și ai fotbalistului au fost contactați pentru începerea negocierilor.</p>
<p>Conform sursei citate, William Saliba și-ar fi arătat deschiderea pentru un transfer la Real Madrid, însă în același timp nu este disperat să plece de la Arsenal, deoarece e încântat de proiect și are o relație foarte bună cu managerul Mikel Arteta. Așadar, în proporții foarte mari, negocierile vor depinde de cele două cluburi, iar L’Equipe susține că Arsenal nu ia în calcul posibilitatea de a-l vinde pe William Saliba pentru o sumă inferioară celei de 100.000.000 de euro.</p>
<p>Contractul stoperului francez cu „tunarii” mai este valabil până la data de 30 iunie 2027, însă Arsenal are și opțiunea de a-i prelungi înțelegerea pe încă un sezon. Și conform mai multor surse din presa internațională, această opțiune ar fi fost deja activată.</p>
<p>Așadar, este greu de crezut că Real Madrid îl va putea transfera pe Saliba fără le răsplătească pretențiile financiare londonezilor.</p>
<h2><span>William Saliba, aproape de borna celor 50 de meciuri jucate pentru Arsenal în 2024 – 2025</span></h2>
<p>William Saliba este unul dintre cei doi stâlpi ai defensivei de la Arsenal, alături de partenerul Gabriel Magalhaes, care s-a accidentat și nu va mai juca în acest sezon.</p>
<p>Saliba a bifat deja 48 de partide în stagiunea 2024 – 2025, în care a contribuit și cu două goluri, și cel mai probabil va depăși borna celor 50 de meciuri.</p>
<p>Arsenal mai are cel puțin un joc de disputat în UEFA Champions League, returul cu PSG din faza semifinalelor, plus alte trei partide importante în Premier League, care vor decide pe ce loc din clasament termină echipa.</p>
<p>Potrivit site-ului de specialitate Transfermarkt, cota de piață a lui William Saliba este de 80.000.000 de euro.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2ETjTJShwPA?si=qyjy6Rby6Zo3r0RA" title="YouTube video player" width="560"></iframe></p>

]]></description>
    </item>
  </channel>
</rss>
