<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Kovacs, gafă uriașă. A fost salvat de VAR în Champions League</title>
      <link>https://www.prosport.ro/fotbal-extern/liga-campionilor/kovacs-gafa-uriasa-a-fost-salvat-de-var-in-champions-league-20275614</link>
      <description><![CDATA[<img src="https://www.prosport.ro//wp-content/uploads/2025/09/Kovacs-gafa-uriasa.-A-fost-salvat-de-VAR-in-Champions-League-1400x933.jpg"/><br/><p>Arbitrul Istvan Kovacs a comis o gafă uriașă în meciul dintre Olympiakos și Pafos, care s-a disputat în prima etapă din faza grupei din noul sezon de UEFA Champions League.</p>
<p>Centralul român a luat o decizie greșită, care putea influența rezultatul final al partidei din Grecia, dar a fost ajutat și salvat de către arbitrajul video.</p>
<h2><span>Istvan Kovacs, salvat de VAR în Olympiakos – Pafos 0-0</span></h2>
<p>Miercuri, 17 septembrie 2025, Pafos, <span>echipa românului Vlad Dragomir, a debutat în UEFA Champions League</span>. Formația din Cipru a dat piept cu Olympiakos, în deplasare, și a reușit să obțină un rezultat foarte bun. Chiar dacă a evoluat în zece oameni aproximativ 65 de minute, Pafos a reușit să obțină un rezultat de egalitate, scor 0-0, și să plece cu un punct important din Grecia.</p>
<p>La centrul acestei partide s-a aflat <span>Istvan Kovacs</span>, cel care a fost nevoit să ia mai multe decizii importante pe parcursul celor 90 de minute. Prima a venit în minutul 25, când arbitrul român i-a arătat al doilea cartonaș galben lui Bruno și a lăsat-o pe Pafos în zece oameni.</p>
<p>Un moment cheie al jocului a avut loc în minutul 70, când ciprioții au scăpat pe contraatac, iar Taremi l-a faultat pe unul dintre atacanții celor de la Pafos. Chiar dacă acesta nu era în poziție de ultim apărător, Istvan Kovacs a decis să îi arate cartonașul roșu lui Mehdi Taremi, fotbalist care a fost introdus în teren la pauza meciului.</p>
<p>Gazdele au protestat vehement în momentul în care au văzut decizia luată de arbitrul român. Astfel, Istvan Kovacs a fost chemat la VAR, pentru a revedea faza respectivă. În cele din urmă, arbitrul român a decis să anuleze cartonașul roșu pe care i l-a arătat iranianului.m s-</p>
<h2><span>Cum s-a descurcat Vlad Dragomir</span></h2>
<p>Vlad Dragomir a fost titular în meciul pe care Pafos l-a disputat în fața celor de la Olympiakos, în prima etapă din grupa principală din UEFA Champions League.</p>
<p>Fotbalistul român a rezistat în teren până în minutul 85, când a fost schimbat. În locul lui, în joc a fost introdus Anderson Silva.</p>
<p>Conform platformei de specialitate Sofascore, Vlad Dragomir a fost notat cu 6.1 pentru prestația pe care a avut-o pe terenul celor de la Olympiakos. Un singur jucător din echipa cipriotă a obținut o notă mai mică. Este vorba despre Bruno, cel care a fost eliminat de arbitrul Istvan Kovacs în minutul 26.</p>

]]></description>
    </item>
    <item>
      <title>Reacția presei engleze după nebunia de la Liverpool. Simeone a fost la un pas de bătaie cu fanii britanici, care i-au arătat semne obscene, după golul de 3-2 din minutul 90+2</title>
      <link>https://www.prosport.ro/fotbal-extern/liga-campionilor/reactia-presei-engleze-dupa-nebunia-de-la-liverpool-simeone-a-fost-la-un-pas-de-bataie-cu-fanii-britanici-care-i-au-aratat-semne-obscene-dupa-golul-de-3-2-din-minutul-902-20275691</link>
      <description><![CDATA[<img src="https://www.prosport.ro//wp-content/uploads/2025/09/Reactia-presei-engleze-dupa-nebunia-de-la-Liverpool.-Simeone-a-fost-la-un-pas-de-bataie.jpg"/><br/><p>A apărut reacția presei engleze după nebunia de la meciul Liverpool – Atletico Madrid, încheiat cu scorul de 3-2 pentru gazde după un final de-a dreptul incendiar.</p>
<p>În cadrul <span>primei etape a grupei principale din Liga Campionilor</span>, „cormoranii” și-au continuat seria bună din acest start de sezon, și, totodată, obiceiul de a câștiga partidele în prelungiri.</p>
<p>De această dată, eroul formației lui Arne Slot a fost chiar căpitanul Virgil Van Dijk, care a adus toate cele trei puncte pe Anfield cu o lovitură de cap în minutul 90+2.</p>
<h2><span>Presa din Anglia a reacționat după finalul de infarct din Liverpool – Atletico Madrid</span></h2>
<p>În ciuda reușitei fundașului olandez, finalul de meci a fost acaparat de scandalul în care a fost implicat antrenorul oaspeților, Diego Simeone.</p>
<p>Recunoscut pentru stilul său impulsiv, argentinianul a fost la un pas de bătaie cu fanii britanici imediat după ce Van Dijk a marcat golul victoriei. Suporterii lui Liverpool ar fi celebrat reușita arătându-i semne obscene lui Simeone, ceea ce l-a scos din minți pe tehnicianul lui Atletico, ulterior fiind și eliminat de arbitru.</p>
<p>Presa din Anglia a reacționat imediat după finalul jocului, iar jurnaliștii britanici au precizat că imaginea lui Simeone cu siguranță va avea puțin de suferit în urma acestui episod, cu toate că ar fi fost provocat.</p>
<p>„Atlético avea un punct de câștigat, dar a încercat să reziste în loc să insiste și măcar să încerce să o țină pe Liverpool departe de poartă. Dar, continuând povestea acestui sezon al lui Liverpool, a marcat golul victoriei spre final, în prelungiri.</p>
<p>Atlético a demonstrat o adevărată forță în a riposta, dar apoi a cedat. Simeone va avea parte de o presă proastă, dar modul în care banca lui Atletico a fost inundată cu stewarzi după altercația sa cu unii suporteri sugerează că a fost provocat”, au scris jurnaliștii de la <span>The Telegraph</span>.</p>
<p><iframe allowfullscreen="allowfullscreen" frameborder="0" height="590" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FTheSunFootball%2Fposts%2Fpfbid031yyzyTw9RwSvXSUfVB1SUGbbQDKB8Mc2ZV8rHEgyk7WBEvUNWxCze26gv4R956XKl&amp;show_text=true&amp;width=500" style="border: none; overflow: hidden;" width="500"></iframe></p>
<p>Cât despre partida de la Munchen, dintre Bayern și Chelsea, încheiată cu scorul de 3-1 pentru gazde, cei de la SkySports au punctat:</p>
<p>„Un meci captivant se încheie la München. După o primă repriză plină de emoții, cu o multitudine de ocazii la ambele părți, Bayern a dominat repriza secundă. Olise și Kane au fost cei care au jucat în mod remarcabil și au reprezentat constant o amenințare din partea echipei bavareze.</p>
<p>Chelsea a cedat în final și a suferit o înfrângere. A dat dovadă de o oarecare luptă prin golul lui Palmer anulat în final, dar prestația din repriza secundă ridică unele semne de întrebare pentru Maresca. Va avea nevoie de mai mult din partea echipei sale pentru a progresa în această competiție”.</p>

]]></description>
    </item>
    <item>
      <title>Chivu respiră! Presa din Italia a dat verdictul după victoria lui Inter de la Ajax: „Le-a anulat!”</title>
      <link>https://www.prosport.ro/fotbal-extern/liga-campionilor/chivu-respira-presa-din-italia-a-dat-verdictul-dupa-victoria-lui-inter-de-la-ajax-le-a-anulat-20275684</link>
      <description><![CDATA[<img src="https://www.prosport.ro//wp-content/uploads/2025/09/Chivu-respira-Presa-din-Italia-a-dat-verdictul-dupa-victoria-lui-Inter-de-la-Ajax-„Le-a-anulat-1400x933.jpg"/><br/><p>Cristi Chivu răsuflă ușurat după ce echipa lui, Inter Milano, a reușit să se impună în prima etapă a noului sezon de UEFA Champions League, scor 0-2, pe terenul celor de la Ajax Amsterdam.</p>
<p>Jurnaliștii italieni au reacționat imediat după fluierul de final și au tras cele mai importante concluzii despre tehnicianul român și despre jocul prestat de jucătorii lui.</p>
<h2><span>Jurnaliștii italieni, verdict după victoria Interului</span></h2>
<p><span>Cristi Chivu a debutat cu o victorie în UEFA Champions League</span>, pe banca celor de la Inter Milano. Gigantul din Serie A s-a impus cu scorul de 2-0 pe terenul celor de la Ajax Amsterdam, iar tehnicianul român răsuflă ușurat după ce echipa lui a obținut toate cele trei puncte din această dispută.</p>
<p>Italienii au stat cu ochii pe finalista sezonului trecut de UEFA Champions League și au tras și câteva concluzii importante despre jocul prestat de echipa pregătită de Cristi Chivu.</p>
<p>Jurnaliștii de la <span>gazzetta.it</span> consideră că <span>victoria obținută pe Johan Cruyff Arena</span> reprezintă o adevărată gură de oxigen pentru Cristi Chivu și că anulează înfrângerile suferite în campionat, cu Udinese și Juventus Torino.</p>
<p>„Inter câștigă pe Johan Cruyff Arena, Marcus Thuram marcând, ca întotdeauna, cu o lovitură de cap în fiecare repriză. Chivu anulează înfrângerile cu Udinese și Juve din Serie A”, notează sursa menționată anterior.</p>
<p>Totodată, jurnaliștii de la <span>tuttomercatoweb.com </span>au ținut să amintească de presiunea care a apăsat pe umerii lui Cristi Chivu înaintea meciului din Olanda.</p>
<p>„Inter a fost criticată și presată intens pentru greșelile sale din acest sezon, dar a reușit o victorie la prima sa apariție în Liga Campionilor. A învins-o pe Ajax cu două goluri, ambele marcate de Marcus Thuram. Victoria cu 2-0 de pe Cruyff Arena îl lasă pe Cristi Chivu cu o victorie importantă și trei puncte”, notează sursa menționată mai sus.</p>
<h2><span>Ce adversare are Inter în faza principală din UEFA Champions League</span></h2>
<p>În faza principală din UEFA Champions League, Interul lui Cristi Chivu va mai întâlni următoarele adversare: Liverpool (H), Borussia Dortmund (A), Arsenal (H), Atletico Madrid (A), Slavia Praga (H), Kairat Almaty (H), Union SG (A).</p>
<p>În Serie A, trupa pregătită de tehnicianul român nu are parte de un start de sezon prea bun. În prima etapă, Inter a reușit să obțină o victorie spectaculoasă, scor 5-0, pe teren propriu, în fața celor de la FC Torino.</p>
<p>Următoarele două etape au adus două înfrângeri pentru Inter: 1-2 cu Udinese și 3-4 cu Juventus Torino, la capătul unui meci extrem de spectaculos.</p>

]]></description>
    </item>
    <item>
      <title>Nota pe care italienii i-au dat-o lui Cristi Chivu după meciul „în care doar rezultatul conta”</title>
      <link>https://www.prosport.ro/fotbal-extern/liga-campionilor/nota-pe-care-italienii-i-au-dat-o-lui-cristi-chivu-dupa-meciul-in-care-doar-rezultatul-conta-20275686</link>
      <description><![CDATA[<img src="https://www.prosport.ro//wp-content/uploads/2025/09/Nota-pe-care-italienii-i-au-dat-o-lui-Cristi-Chivu-dupa-meciul-„in-care-doar-rezultatul-conta.jpg"/><br/><p>Cristi Chivu a debutat cu dreptul în Liga Campionilor, iar italienii i-au acordat o notă pe măsura evoluției echipei sale într-un meci „în care doar rezultatul conta”.</p>
<p>Formația pregătită de Cristi Chivu<span> a câștigat primul meci </span>din noul sezon al Ligii Campionilor. A fost un meci cu totul special pentru fostul internațional român deoarece a evoluat împotriva fostei sale echipe, Ajax Amsterdam.</p>
<p>După două înfrângeri în campionat, Chivu a venit la Amsterdam cu o presiune uriașă deoarece un nou eșec i-ar fi pus pe șefii „nerazurrilor” pe gânduri în privința menținerii antrenorului român în cadrul echipei. Pentru modul cum și-a coordonat echipa în această seară, italienii l-au notat cu 7.</p>
<h2><span>Cristi Chivu, debut perfect în Liga Campionilor: nota 7 pentru tehnicianul român</span></h2>
<p><span>Presa din Italia a pus presiune mare</span> pe antrenorul român, după începutul mult sub așteptări din Serie A. Unii jurnaliști au scris că va fi „pe făraș” dacă nu va obține toate cele trei puncte din confruntarea de la Amsterdam. Cristi Chivu le-a dat peste nas criticilor și s-a impus fără emoții. Marcus Thuram a bifat ambele reușite ale oaspeților.</p>
<p>Imediat după fluierul de final a venit nota italienilor pentru fostul internațional român. A fost criticat că echipa sa nu a avut o evoluție strălucită în prima parte a jocului, dar i-a dat credit că e abia la început pe banca „nerazzurilor” și a primit nota 7 de la <span>Tutto Mercato Web.</span></p>
<p>„Echipa a câștigat la debutul european din acest sezon. Trupa sa a jucat puțin sau chiar deloc în prima jumătate de oră, apoi a reușit să înscrie la acele faze fixe, care rămân o caracteristică a predecesorului său. Va fi timp să-și impună ideile. Pentru o seară, doar rezultatul a contat. Și nici evoluția nu a fost de neglijat”, a notat presa din Peninsulă.</p>
<h2><span>Reacție de mare campion la golurile Interului</span></h2>
<p>Dacă la meciul cu Juventus sărea de bucurie atunci când echipa sa prelua conducerea pe tabelă, pe ”Johan Cruyff Arena” Cristi Chivu a avut altă atitudine.</p>
<p>Nu a uitat că Ajax e formația care l-a adus în fotbalul mare în anii 2000, iar la golurile lui Thuram nu s-a bucurat. Chiar dacă era la început de drum în anii 2000, Cristi Chivu a fost un jucător important pentru Ajax, bifând 142 de meciuri în tricoul „lăncierilor”.</p>
<p>Și olandezii au avut un mesaj special pentru român înainte de startul meciului. Pe rețelele sociale i-au transmis „So good to see you, Cristian Chivu (n.r. Ce bine să te vedem, Cristian Chivu)” tehnicianului român, semn că a însemnat ceva important pentru batavi.</p>

]]></description>
    </item>
    <item>
      <title>🚨 Ajax – Inter 0-2, Bayern – Chelsea 3-1, Liverpool – Atl. Madrid 3-2 și PSG – Atalanta 4-0, în Liga Campionilor. Cristi Chivu pune capăt seriei de eșecuri și le închide gura criticilor</title>
      <link>https://www.prosport.ro/fotbal-extern/liga-campionilor/ajax-inter-meci-decisiv-pentru-chivu-seara-fabuloasa-de-champions-league-cu-psg-bayern-si-liverpool-20275327</link>
      <description><![CDATA[<img src="https://www.prosport.ro//wp-content/uploads/2025/09/profimedia-1038181662.jpg"/><br/><p>A doua zi din prima etapă a Ligii Campionilor se anunță a fi una spectaculoasă cu meciuri tari și cu un derby între actuala și fosta echipă a lui Cristi Chivu, care poate fi decisiv pentru fostul internațional român.</p>
<p>După debutul noului sezon din cea mai titrată competiție inter-cluburi în care s-au marcat 23 de goluri în șase meciuri, urmează ziua cu numărul 2 care le aduce fanilor fotbalului derby-uri spectaculoase încă din prima etapă. <span>Interul lui Cristi Chivu </span>face deplasarea la Ajax, echipă la care fostul jucător român s-a lansat în fotbalul mare.</p>
<p>Bayern primește vizita lui Chelsea, în timp ce Liverpool va pune la treabă noii veniți din această vară împotriva elevilor lui Diego Simeone, de la Atletico Madrid. De asemenea, campioana PSG va primi vizita uneia dintre revelațiile ultimelor sezoane din Serie A, Atalanta.</p>
<h2><span>Ajax – Inter, meciul care poate decide soarta românului de la gruparea nerazzurilor</span></h2>
<p>Cristi Chivu revine la Amsterdam după aproape 22 de ani, de această dată din postura de adversar. Fostul internațional român are un debut de sezon catastrofal și <span>presiunea este uriașă pe umerii săi</span>. Mulți dintre criticii din Italia anunțau înaintea acestui meci că ar putea fi ultimul pentru antrenorul român dacă nu va bifa un succes la debutul său în Liga Campionilor, ca antrenor.</p>
<p>Din postura de jucător, Cristi Chivu a obținut trofeul în 2010, alături de Inter Milano. Înainte a mai evoluat în capitala Italiei, Roma, dar și la Ajax Amsterdam, formație care îl transfera în 1999 de la Universitatea Craiova, în schimbul sumei de 2.5 milioane de euro.</p>
<p>„Ajax mi-a rămas totdeauna în inimă şi în minte pentru că ce am ajuns eu acum la aproape 45 de ani, a fost fundamentul a ce sunt eu acum ca persoană. Vreau să îi mulţumesc acestei ţări pentru că m-a făcut o persoană mai bună şi un sportiv mai bun”, a declarat Chivu, la conferinţa de presă.</p>
<h2><span>Bayern Munchen – Chelsea și Liverpool – Atletico Madrid, capii de afiș de miercuri seară</span></h2>
<p>Primele meciuri ale acestei zile vor începe de la ora 19:45. Vlad Dragomir debutează alături de Pafos în deplasare la Olympiacos, iar la centru va fi arbitrul Istvan Kovacs. Slavia Praga primește vizita lui Bodo/Glimt, iar de la ora 22:00 începe un adevărat festival de meciuri tari, care ar putea fi oricând capii de afiș ai unei finale.</p>
<p>Bayern Munchen tânjește după o nouă finală, dar speră să își ia și revanșa în fața londonezilor, care i-au înfrânt în finala Ligii Campionilor din 2012. După 1-1 la finalul celor 90 de minute, Chelsea se impunea cu 4-3 la loviturile de departajare.</p>
<p>Liverpool poate fi considerată una dintre echipele abonate la fazele finale ale acestei competiții. În ultimii șapte ani, a ajuns de trei ori în finală, dar a câștigat o singură dată în fața celor de la Tottenham, sc0r 2-0, în 2019. De cealaltă parte, Atletico Madrid încă mai speră să pună mâna pe primul trofeu. De două ori, sub comanda lui Diego Simeone, gruparea madrilenă a ajuns în finală, dar de fiecare dată marea rivală din oraș, Real Madrid, a reușit să triumfe, în 2014 și 2016.</p>

]]></description>
    </item>
  </channel>
</rss>
