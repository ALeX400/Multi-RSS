<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Am luat 11 milioane de euro, cu bonusuri. Nu și-au dat seama”. Gigi Becali, anunț despre transferul care i-a adus o avere</title>
      <link>https://www.prosport.ro/fotbal-intern/superliga/am-luat-11-milioane-de-euro-cu-bonusuri-nu-si-au-dat-seama-gigi-becali-anunt-despre-transferul-care-i-a-adus-o-avere-20219220</link>
      <description><![CDATA[<img src="https://www.prosport.ro/wp-content/uploads/2025/07/„Am-luat-11-milioane-de-euro-cu-bonusuri.-Nu-si-au-dat-seama.-Gigi-Becali-anunt-despre-transferul-care-i-a-adus-o-avere.webp"/><br/><p>În pragul mutării record care l-ar putea avea în prim-plan pe Louis Munteanu (23 de ani), Gigi Becali (67) a rememorat unul dintre cele mai importante transferuri pe care le-a efectuat din postura de patron al clubului de fotbal FCSB.</p>
<p>Miliardarul a mărturisit că a luat 11 milioane cu tot cu bonusuri, deoarece echipa la care a fost trimis jucătorul a uitat de o clauză din contract.</p>
<h2><span>Gigi Becali, dezvăluiri despre banii care i-au intrat în conturi din transferul lui Nicolae Stanciu</span></h2>
<p><span>Louis Munteanu este pe punctul de a deveni cel mai scump transfer din istoria României</span>, în eventualitatea în care informațiile prezentate de Nelu Varga se confirmă și CFR Cluj va încasa 18.000.000 de euro.</p>
<p>Patronul ardelenilor a spus că transferul lui Munteanu va ajunge la această sumă cu tot cu bonusuri, iar reacțiile au curs în presa națională.</p>
<p>Pornind de la acest subiect, Gigi Becali a fost întrebat despre cele mai importante transferuri pe care le-a făcut din postura de finanțator al FCSB. Momentan, roș-albaștrii dețin recordul pentru cel mai scump jucător plecat din Superliga României.</p>
<p>Potrivit site-ului de specialitate Transfermarkt, Dennis Man a fost vândut la Parma, în ianuarie 2021, pentru 12.600.000 de euro. Întrebat fiind despre suma fixă pe care a primit-o în cazul lui Man, Gigi Becali a dezvăluit că a fost vorba de 11.000.000 de euro.</p>
<p>Un alt super <span>transfer realizat de FCSB l-a avut în prim-plan pe Nicolae Stanciu</span>. Este vorba despre tranzacția din august 2016, când Gigi Becali l-a cedat pe mijlocaș la Anderlecht, în Belgia. Sursa menționată anterior susține că afacerea s-a încheiat pentru 11.000.000 de euro, bani care chiar au intrat în conturile lui Gigi Becali.</p>
<p>Însă, mai întâi a fost vorba despre taxa fixă de transfer, de 10.000.000 de euro, după care a mai venit încă 1.000.000 de euro din bonusuri.</p>
<p>La aproape un deceniu de la plecarea lui Stanciu în afara României, Gigi Becali și-a amintit de faptul că a fost aproape să rateze un bonus din partea lui Anderlecht.</p>
<blockquote><p>Am luat bonusuri de la Nicolae Stanciu. Am luat 10 milioane, 11 milioane cu bonusuri. A luat campionatul și la ultimul meci erau campioni deja, uitaseră de clauză, putea să nu joace. Cu meciul ăla a făcut 50% din bonusuri (n.r. – partide jucate). Nu și-au dat seama și pe urmă au plătit milionul”, a declarat Gigi Becali, la <span>DigiSport</span>.</p></blockquote>
<h2><span>Cum s-a descurcat Stanciu la Anderlecht</span></h2>
<p>Nicolae Stanciu a rămas la Anderlecht timp de un sezon și jumătate, până în ianuarie 2018, când Sparta Praga l-a cumpărat cu 3.750.000 de euro.</p>
<p>Pentru gruparea din Belgia, Stanciu a adunat un total de 53 de partide jucate în toate competițiile, în care a contribuit cu 9 goluri și 10 pase decisive.</p>
<p>Un titlu și o Supercupă a Belgiei a câștigat mijlocașul din postura de fotbalist al lui Anderlecht.</p>

]]></description>
    </item>
    <item>
      <title>Au „explodat” prețurile pentru Inter Escaldes – FCSB. Suma neverosimilă pentru un bilet: mai scump decât la meciul cu Manchester United!</title>
      <link>https://www.prosport.ro/fotbal-extern/liga-campionilor/au-explodat-preturile-pentru-inter-escaldes-fcsb-suma-neverosimila-pentru-un-bilet-mai-scump-decat-la-meciul-cu-manchester-united-20218496</link>
      <description><![CDATA[<img src="https://www.prosport.ro/wp-content/uploads/2025/07/Au-„explodat-preturile-pentru-Inter-Escaldes-–-FCSB.-Suma-neverosimila-pentru-un-bilet-mai-scump-decat-la-meciul-cu-Manchester-United-1400x778.jpg"/><br/><p>Fanii FCSB care vor să facă deplasarea în Andorra pentru manșa decisivă a duelului cu Inter Escaldes din turul 1 preliminar al Ligii Campionilor trebuie să bage adânc mâna în buzunar, pentru că prețurile au „explodat”. Un bilet este mai scump decât la meciul cu Manchester United din ianuarie 2025.</p>
<p>Roș-albaștrii sunt la un pas de următoarea fază a celei mai importante competiții europene intercluburi. Asta pentru că în tur <span>s-au impus fără mari emoții, scor 3-1</span>.</p>
<p>Meciul se dispută marți, 15 iulie, la ora 21:30, în Encamp, un oraș situat pe malul râului Valira. Estadi de la FAF, arena care îl va găzdui, are o capacitate de doar 5.600 de locuri.</p>
<h2><span>Prețuri uriașe pentru Inter Escaldes – FCSB</span></h2>
<p>Potrivit celor de la FCSB, un bilet de acces la duelul din Andorra costă 65 de euro. Adică 330 de lei, dacă ne raportăm la cel mai recent curs valutar emis de BNR.</p>
<p>Prețul este mult mai mare decât cel practicat de FCSB la meciurile de pe propriul teren, inclusiv în sectorul VIP. La meciul cu Hermannstadt din prima etapă a Superligii, cel mai scump tichet a fost cu 130 de lei mai ieftin. De asemenea, suporterii care au urmărit pe viu starurile lui Manchester United au plătit între 65 și 280 de lei pentru biletele de la peluze, respectiv tribune.</p>
<blockquote><p>„Suporterii care doresc să-i susțină pe Campionii României la meciul de marți, de pe terenul celor de la Inter D’Escaldes, din turul 1 preliminar al UEFA Champions League, își pot procura bilete accesând site-ul https://entrades.faf.ad/.</p>
<p> </p>
<p>Prețul unui bilet este de 65 euro, limita maximă fiind de șase tichete pe tranzacție. Vă așteptăm alături de noi!”, a transmis campioana, prin intermediul rețelelor de socializare.</p></blockquote>
<h2><span>Formația din Andorra vrea să întoarcă rezultatul</span></h2>
<p>Chiar dacă a plecat învinsă de pe stadionul Ghencea, campioana Andorrei <span>continuă să spere într-o calificare miraculoasă</span>. Stă mărturie mesajul amenințător transmis de antrenorul Felip Ortiz.</p>
<blockquote><p>„Și noi citim presa și ne-am informat legat de ce s-a vorbit despre noi. Am făcut un campionat foarte bun si am avut evoluții foarte bune în Europa și consider că fotbalul andorran este în creștere.</p>
<p> </p>
<p>Dacă stăm să ne gândim, prima ocazie a meciului ne-a aparținut nouă, FCSB este o echipă bună, care ne-a pedepsit după aceea și ne-a dat două goluri, dar în a doua repriză am jucat același fotbal ca în prima repriză și nu cred că ei s-au relaxat, cred că si noi am jucat bine.</p>
<p> </p>
<p>O să jucăm așa cum am jucat tot anul, o să vedem ce am greșit și o să încercăm să remediem, pentru ca la retur să facem o partida mai bună. De când cu VAR-ul am învățat să nu mă bucur înainte. Dacă reușeam să reducem scorul la 3-2, le-am fi dat ceva emoții adversarilor pentru retur”, a spus acesta, imediat după partida tur.</p></blockquote>

]]></description>
    </item>
    <item>
      <title>Gigi Becali, nemilos cu unul dintre fotbaliștii săi preferați de la FCSB: „S-a ascuns! Ce să îi fac, săracul… Bine, mă, stai pe bancă”</title>
      <link>https://www.prosport.ro/fotbal-intern/superliga/gigi-becali-nemilos-cu-unul-dintre-fotbalistii-sai-preferati-de-la-fcsb-s-a-ascuns-ce-sa-ii-fac-saracul-bine-ma-stai-pe-banca-20219099</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-nemilos-cu-unul-dintre-fotbalistii-sai-preferati-de-la-FCSB-„S-a-ascuns-Ce-sa-ii-fac-saracul.-Bine-ma-stai-pe-banca-1400x726.jpg"/><br/><p>Gigi Becali (67 de ani) a fost nemilos cu unul dintre fotbaliștii săi preferați, după ce acesta și-a făcut apariția pe teren, din postura de titular, în partida FCSB – FC Hermannstadt 1-1.</p>
<p>Jucătorul nu s-a ridicat la nivelul așteptărilor cu prestația din prima repriză, iar patronul roș-albaștrilor a cerut înlocuirea sa în minutul 46.</p>
<h2><span>Mihai Lixandru va fi pedepsit de Gigi Becali. Prestația sa din prima repriză a partidei FCSB – FC Hermannstadt 1-1 a dezamăgit</span></h2>
<p><span>Mihai Lixandru a lipsit o perioadă lungă de pe gazon și a revenit în tricoul FCSB</span> abia în finalul sezonului trecut, în luna aprilie mai precis.</p>
<p>El a prins câteva partide, mai ales după ce roș-albaștrii au devenit campioni matematic, iar în acest sezon era așteptat să redevină o piesă de bază în angrenajul echipei.</p>
<p>Drept dovadă, <span>Gigi Becali a dat ordin pentru Charalambous şi Pintilii ca Lixandru</span>, alături de alți trei fotbaliști, să joace în Supercupa României, care le-a avut în prim-plan pe FCSB și CFR Cluj.</p>
<p>Mijlocașul în vârstă de 24 de ani și-a făcut apariția pe teren doar în ultimele 10 minute ale confruntării. Ulterior a fost aruncat în luptă în prelungirile disputei FCSB – Inter Escaldes 3-1, din manșa întâi a primului tur preliminar din Champions League, iar prima șansă cu adevărat importantă pe care a primit-o s-a consemnat la confruntarea FCSB – FC Hermannstadt 1-1, din runda inaugurală a Superligii.</p>
<p>Lixandru a fost titularizat de Elias Charalambous, dar a izbutit să rămână pe gazon doar în prima repriză. La pauză, Gigi Becali a solicitat să fie înlocuit, iar ulterior, după meci, finanțatorul FCSB a explicat și motivul pentru care a dat acest ordin:</p>
<blockquote><p>Lixandru, ce să îi fac, săracul… Când te ascunzi de joc, eu te văd. S-a ascuns de joc îi e frică. Bine, mă, stai pe bancă. Unde fugi? Ce să facem, Lixandru, tată, te schimbăm. O să vină Perianu. Îmi pare rău de Lixandru, e băiat bun, dar eu te văd când te ascunzi”, a declarat Gigi Becali, la <span>DigiSport</span>.</p></blockquote>
<h2><span>Ovidiu Perianu, rezervă la toate meciurile din noul sezon</span></h2>
<p>Ovidiu Perianu a impresionat în cantonamentul de vară din Olanda și s-a spus că va fi o piesă cheie pentru FCSB în sezonul 2025-2026.</p>
<p>Cu toate acestea, mijlocașul în vârstă de 23 de ani a fost rezervă neutilizată la partidele cu CFR Cluj, Inter Escaldes și Hermannstadt.</p>
<p>Acum, se pare că Gigi Becali este gata să îi acorde credit fotbalistului care în stagiunea trecută a fost împrumutat la Unirea Slobozia.</p>
<blockquote><p>Revelația cantonamentului, de departe, a fost Perianu. Perianu a venit excepțional (n.r. – de la naționala U21, alături de care a participat la EURO) și este un jucător care poate deveni important pentru noi în cel mai scurt timp posibil”, Meme Stoica, la Prima Sport.</p></blockquote>
<p>Pentru FCSB urmează returul cu Inter Escaldes, programat joi, de la 21:30, după care o deplasare cu Petrolul din Superliga, care va avea loc sâmbătă, de la aceeași oră.</p>

]]></description>
    </item>
    <item>
      <title>Transfer bombă de la FCSB la Rangers! Vedeta lui Gigi Becali ar putea ajunge pe Ibrox Park: „Ianis Hagi nu se întoarce, dar există interes pentru el”</title>
      <link>https://www.prosport.ro/fotbal-intern/superliga/transfer-bomba-de-la-fcsb-la-rangers-vedeta-lui-gigi-becali-ar-putea-ajunge-pe-ibrox-park-ianis-hagi-nu-se-intoarce-dar-exista-interes-pentru-el-20219083</link>
      <description><![CDATA[<img src="https://www.prosport.ro/wp-content/uploads/2025/07/Transfer-bomba-de-la-FCSB-la-Rangers-Vedeta-lui-Gigi-Becali-ar-putea-ajunge-pe-Ibrox-Park-„Ianis-Hagi-nu-se-intoarce-dar-exista-interes-pentru-el-scaled-e1752481007567-1400x777.jpg"/><br/><p>Presa din Scoția a scris din nou despre un transfer bombă care s-ar putea realiza între cluburile de fotbal FCSB și Rangers.</p>
<p>Este vorba despre un fotbalist pe care scoțienii îl monitorizează deja de mai bine de doi ani și s-a scris că l-au dorit atât în 2023, cât și în 2024.</p>
<h2><span>Darius Olaru e din nou subiectul unui transfer de la FCSB la Rangers. Ce au scris scoțienii despre vedeta lui Gigi Becali</span></h2>
<p>În ultimele zile, în presa internațională s-a lansat ipoteza potrivit căreia Ianis Hagi (26 de ani) s-ar putea întoarce la Rangers, chiar dacă înțelegerea sa cu gruparea din Scoția a expirat în această vară și inițial nu s-a luat în calcul varianta unei prelungiri.</p>
<p>Ulterior, zvonurile au fost infirmate, iar presa din Regat a revenit cu un nou anunț tranșat, conform căruia Hagi Jr. nu mai are viitor pe Ibrox. Totuși, un alt fotbalist român ar putea ajunge acolo.</p>
<p>Este vorba despre <span>Darius Olaru, pe care Rangers ar fi pus ochii pentru prima oară în urmă cu doi ani, în 2023</span>. Zvonurile nu s-au concretizat atunci, însă un an mai târziu, <span>în toamna lui 2024, s-a scris din nou că Rangers vrea transferul lui Darius Olaru</span>. De data aceasta, informațiile păreau foarte plauzibile, având în vedere că mijlocașul roș-albaștrilor traversa o formă de senzație. Doar că Olaru s-a accidentat în ianuarie 2025, iar ulterior nu au mai apărut noi detalii.</p>
<p>Până acum, când jurnaliștii de la <span>Inside Ibrox</span> susțin că Rangers nu are nici cea mai mică intenție de a-l readuce pe Ianis Hagi, dar îl dorește în continuare pe Darius Olaru:</p>
<blockquote><p>Hagi nu se va întoarce la Rangers, dar există interes pentru el. Rangers s-ar putea să nu o fi încheiat definitiv cu românii, deoarece există rapoarte cu privire la un transfer al mijlocașului de la FCSB, Darius Olaru”, se arată pe InsideIbrox.com.</p></blockquote>
<h2><span>Scoțienii au reamintit de interesul pe care Rangers l-a manifestat în iarnă pentru Olaru</span></h2>
<p>În continuare, jurnaliștii scoțieni au scris despre interesul pe care Rangers l-a manifestat pentru Darius Olaru înainte de accidentarea căpitanului de la FCSB din ianuarie.</p>
<blockquote><p>Jucătorul în vârstă de 27 de ani a fost asociat cu un posibil transfer la Rangers în ianuarie, dar atunci negocierile nu s-au concretizat într-o tranzacție. Însă, au apărut unele discuții cu privire la un interes reînnoit pentru internaționalul român”, mai notează sursa citată.</p></blockquote>
<p>Potrivit site-ului de specialitate Transfermarkt, Darius Olaru are o cotă de piață de 7.500.000 de euro. Însă, el ar putea fi achiziționat de la FCSB cu 5.000.000 de euro, suma pe care o are stipulată în clauza de reziliere.</p>

]]></description>
    </item>
    <item>
      <title>Experții au stabilit câte şanse mai are FCSB să ajungă în Liga Campionilor</title>
      <link>https://www.prosport.ro/fotbal-extern/liga-campionilor/expertii-au-stabilit-cate-sanse-mai-are-fcsb-sa-ajunga-in-liga-campionilor-20218694</link>
      <description><![CDATA[<img src="https://www.prosport.ro/wp-content/uploads/2025/07/Expertii-au-stabilit-cate-sanse-mai-are-FCSB-sa-ajunga-in-Liga-Campionilor-1-scaled-e1752436599547-1400x709.jpg"/><br/><p>Într-un clasament al echipelor cu cea mai mare probabilitate de calificare în faza ligii UEFA Champions League, întocmit de un site specializat în simulări și statistici, FCSB ocupă o poziție destul de scăzută.</p>
<p>Cu două zile înainte de returul din Andorra cu Inter club d’Escaldes, campioanei României nu îi sunt oferite prea multe șanse de a izbuti o prezență printre „stelele ligii”.</p>
<h2><span>Câte șanse mai are FCSB de a ajunge în Liga Campionilor</span></h2>
<p><span>Statisticienii de la Football Meets Data</span>, au realizat un clasament format din 15 echipe care au cele mai mari șanse de a accede în faza ligii Champions League. FCSB face parte din clasament, dar se clasează în subsolul acestuia. Locul 11 este poziția pe care se află campioana României, cu 27% probabilitate de a prinde faza ligii.</p>
<p>De precizat totuși că FCSB a lăsat în urmă nume importante din fotbalul european precum Malmo din Suedia (20%), Dinamo Kiev – campioana Ucrainei (20%), Ferencvaros – campioana Ungariei (22%) și Lech Poznan – campioana Poloniei (25%). Echipe din țări care au obținut o clasare mai bună în ierarhia FIFA față de România, potrivit ultimei actualizări.</p>
<p>Clasamentul integral:</p>
<p>1. Celtic (Scoția) – 71%<br/>
2. Bodo/Glimt (Norvegia)- 63%<br/>
3. Benfica (Portugalia) – 48%<br/>
4. Sturm Graz (Austria) – 47%<br/>
5. FC Copenhaga (Danemarca) – 43%<br/>
6. FC Basel 1893 (Elveția) – 42%<br/>
7. Club Brugge (Belgia) – 41%<br/>
8. Steaua Roșie Belgrad (Serbia) – 37%<br/>
9. Feyenoord (Țările de jos) – 33%<br/>
10. OGC Nice (Franța) – 27%<br/>
11. FCSB (România) – 27%<br/>
12. Lech Poznan (Polonia) – 25%<br/>
13. Ferencvaros (Ungaria) – 22%<br/>
14. Dynamo Kiev (Ucraina)- 20%<br/>
15. Malmo (Suedia) – 20%</p>
<h2><span>Gigi Becali a anunțat primul 11 al FCSB din returul cu Inter club D’Escaldes</span></h2>
<p><span>Returul din Andorra pornește de la scorul de <span>3-1 în favoarea campioanei României</span>, însă <span>nu se anunță un meci ușor</span>, ținând cont de faptul că FCSB a tremurat pe final de meci în Ghencea</span>. Patronul Gigi Becali, cu o practică în stilul său caracteristic, a oferit deja primul 11 în spațiul public.</p>
<p>„Echipa o știm deja. O să joace Târnovanu în poartă, cuplu de fundași va fi format din Ngezana și Mihai Popescu, iar pe benzi vor fi Crețu și Radunovic. La mijloc o să fie Chiricheș și Șut. O să vedem dacă vor juca Olaru sau Tănase.</p>
<p>Pe Olaru tot îl bag o repriză, chiar dacă nu joacă bine. Probabil Tănase va fi vârf. Cisotti va juca sută la sută. Cred că Miculescu e obosit. Să mai stea puțin pe bancă. Tănase nu dă randament ca vârf, dar e bun. Nu am ce să fac”, a transmis Gigi Becali pentru <span>Digi Sport</span>.</p>
<p>Așa va arăta primul „11” al campioanei, din returul preliminar al Ligii Campionilor, potrivit spuselor lui Gigi Becali: Ș.Târnovanu –  V. Crețu, M. Popescu, S. Ngezana, R. Radunovic –  A. Șut, V. Chiricheș – J. Cisotti, D. Olaru, D. Politic – Fl. Tănase.</p>

]]></description>
    </item>
  </channel>
</rss>
