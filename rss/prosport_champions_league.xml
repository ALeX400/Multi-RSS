<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Denis Alibec a avut puterea să recunoască decizia grea pe care a trebuit să o ia din cauza lui Gigi Becali: „Familia mea nu își mai dorea să mă întorc”</title>
      <link>https://www.prosport.ro/fotbal-intern/superliga/denis-alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-gigi-becali-familia-mea-nu-isi-mai-dorea-sa-ma-intorc-20222834</link>
      <description><![CDATA[<img src="https://www.prosport.ro/wp-content/uploads/2025/07/Denis-Alibec-a-avut-puterea-sa-recunoasca-decizia-grea-pe-care-a-trebuit-sa-o-ia-din-cauza-lui-Gigi-Becali-„Familia-mea-nu-isi-mai-dorea-sa-ma-intorc.webp"/><br/><p>În timp ce așteaptă verdictul medicilor la accidentarea pe care a suferit-o în Supercupa României, Denis Alibec (34 de ani) a acordat un interviu și, printre altele, a avut puterea să recunoască decizia grea pe care a trebuit să o ia din cauza lui Gigi Becali (67).</p>
<p>În vara acestui an, experimentatul atacant s-a întors la FCSB, unde până nu demult spunea că nu va mai reveni niciodată. Motivul? Familia lui a fost afectată de felul în care s-a încheiat precedenta colaborare dintre el și Gigi Becali, cea din intervalul 2017-2018.</p>
<h2><span>Denis Alibec, la momentul adevărului. De ce a acceptat, de fapt, să revină la FCSB</span></h2>
<p>În finalul lunii mai, <span>Denis Alibec a plecat de la protectorul Gică Hagi la „dictatorul” Gigi Becali</span> și a luat prin surprindere întreg peisajul fotbalului românesc.</p>
<p>Faptul că patronul FCSB l-a dorit nu a fost o surpriză, având în vedere că miliardarul a insistat pentru serviciile atacantului în mai toate ferestrele de transferuri din istoria recentă. Alibec a fost cel care a surprins, deoarece până nu demult spunea răspicat că nu va mai reveni la gruparea roș-albastră.</p>
<p>Atacantul a reprezentat-o pe FCSB în perioada ianuarie 2017-iulie 2018, iar atunci când a plecat de la echipă nu a făcut-o în cele mai bune condiții. Acel episod i-a afectat familia, iar din acest motiv, Alibec a transmis că nu va mai colabora din nou cu Gigi Becali.</p>
<p>Însă, imposibilul a devenit posibil, iar <span>Denis Alibec a semnat cu FCSB și chiar a impresionat în amicale</span>. Din nefericire, în prima partidă oficială și singura, cea din Supercupa României, cu CFR Cluj, atacantul a avut ghinion și a ieșit accidentat de pe teren după doar 11 minute.</p>
<p>În timp ce așteaptă verdictul medicilor, pentru a vedea dacă se impune o intervenție chirurgicală sau nu, Alibec a explicat cum a luat decizia de a reveni la FCSB:</p>
<blockquote><p>Familia mea nu îşi mai dorea să mă întorc aici, pentru ultima perioadă petrecută la Steaua (n.r. – FCSB). Dar am avut şi eu partea mea de vină, pentru că n-am ştiut să gestionez perioada aceea. Dar acum a trecut, e un nou grup, o nouă provocare pentru mine şi mă bucur să mă aflu aici. I-am spus: «Mă duc la Steaua (n.r. – FCSB)» şi cam atât. Nu s-a supărat sau ceva. Mi-a spus: «Du-te, mamă, dacă tu îţi doreşti asta. Şi dacă e visul tău să joci în UCL, doar acum îl mai poţi realiza». Mama, la fel, m-a sprijinit şi n-am avut nicio problemă”, a declarat Denis Alibec, într-un material video împărtășit de eAD, compania care deține drepturile TV pentru Superliga.</p></blockquote>
<h2><span>Statisticile lui Denis Alibec de la FCSB</span></h2>
<p>În prima aventură a sa de la FCSB, Denis Alibec a jucat 42 de partide în toate competițiile, în care a contribuit cu 12 goluri și 10 pase decisive.</p>
<p>În schimb, în actuala experiență, atacantul a bifat doar cele 11 minute din Supercupa României, fără să înscrie sau să ofere vreun assist.</p>
<p>Așadar, Denis Alibec va trebui să mai aibă ceva răbdare până când își va putea îmbunătăți statisticile. Gigi Becali a anunțat că ar putea reveni în 2-3 săptămâni, în cazul în care nu va fi nevoie de o intervenție chirurgicală. În schimb, dacă problemele la menisc se dovedesc a fi grave și trebuie operat, atunci Alibec va fi indisponibil până în octombrie, cel puțin.</p>
<p>Potrivit site-ului de specialitate Transfermarkt, cota de piață a lui Denis Alibec este de 600.000 de euro.</p>

]]></description>
    </item>
    <item>
      <title>Bogdan Stelea are curaj să îl pună la punct pe Gigi Becali pentru că l-a făcut praf pe Ștefan Târnovanu: „E gratuit să creezi gratuit presiunea asta”</title>
      <link>https://www.prosport.ro/fotbal-intern/superliga/bogdan-stelea-are-curaj-sa-il-puna-la-punct-pe-gigi-becali-pentru-ca-l-a-facut-praf-pe-stefan-tarnovanu-e-gratuit-sa-creezi-gratuit-presiunea-asta-20222979</link>
      <description><![CDATA[<img src="https://www.prosport.ro/wp-content/uploads/2025/07/Bogdan-Stelea-are-curaj-sa-il-puna-la-punct-pe-Gigi-Becali-pentru-ca-l-a-facut-praf-pe-Stefan-Tarnovanu-„E-gratuit-sa-creezi-gratuit-presiunea-asta-1400x1050.jpg"/><br/><p>Bogdan Stelea (57 de ani) a vorbit despre situația delicată prin care trece Ștefan Târnovanu (25) la FCSB și chiar i-a dat un sfat lui Gigi Becali (60).</p>
<p>Patronul campioanei României l-a criticat dur pe portar, după o eroare comisă în partida Inter Escaldes – FCSB 2-1, și a spus că îl va scoate dintre buturi. Așadar, la duelul cu Petrolul din etapa 2 a Superligii este de așteptat să apere Lukas Zima (31).</p>
<h2><span>Reacția lui Bogdan Stelea după ce Ștefan Târnovanu a ajuns pe lista neagră a lui Gigi Becali</span></h2>
<p>Marți, 15 iulie 2025, Ștefan Târnovanu a fost integralist în returul Inter Escaldes – FCSB 2-1, din primul tur preliminar al Ligii Campionilor.</p>
<p>Portarul în vârstă de 25 de ani a avut câteva parade bune, însă a și comis-o, la scurt timp după golul de 1-0 marcat de Radunovic. Târnovanu a greșit o pasă în flancul stâng, care l-a determinat pe Mihai Popescu să facă fault și să se aleagă cu un cartonaș galben. Ulterior, din aceeași lovitură liberă, mingea a fost centrată în careu și Andreu a marcat golul de 1-1.</p>
<p><span>Ștefan Târnovanu și-a pus cenușă în cap</span> pentru eroarea comisă, însă patronul FCSB nu s-a lăsat impresionat de declarațiile fotbalistului. Astfel, imediat după Inter Escaldes – FCSB 2-1, <span>Gigi Becali a spus că Târnovanu va fi out din poartă</span> pentru partida cu Petrolul.</p>
<blockquote><p>Pasează el acolo în stânga, vrea să arate că e pasator”, a răbufnit Gigi Becali, criticând jocul de picior al goalkeeperului său.</p></blockquote>
<p>Bogdan Stelea a vorbit și el despre situația lui Târnovanu și l-a sfătuit pe Gigi Becali să fie mai blând cu fotbalistul său, pentru că altfel riscă să îl bage într-o pasă proastă:</p>
<blockquote><p>El vrea să meargă în străinătate, dar acolo va trebui să construiască (n.r. – cu mingea la picior). E o chestie pe care o poate regla dacă se antrenează. Este mai mult o problemă de încredere și antrenament. Mi se pare puțin gratuit să-i creezi presiunea asta și în permanență să-i spui lui Târnovanu că nu știe jocul cu piciorul. Mai bine îl încurajezi și îi spui să se informeze și să joace simplu, din maximum două-trei atingeri. Dacă i se întâmplă o chestie ca asta și apare toată lumea la televizor și îi spune că are problema asta…”, a declarat Bogdan Stelea, la <span>Digi Sport</span>.</p></blockquote>
<h2><span>Zima, gata să bifeze al treilea său meci la FCSB</span></h2>
<p>Rămâne de văzut dacă Gigi Becali se va ține de cuvânt și îl va lăsa pe banca de rezerve pe Ștefan Târnovanu la partida Petrolul – FCSB, care e programată sâmbătă, 19 iulie, de la ora 21:30.</p>
<p>În acest scenariu, responsabilitatea de a apăra împotriva „lupilor” îi va reveni lui Lukas Zima, pe care FCSB l-a cumpărat chiar de la Petrolul Ploiești.</p>
<p>Pentru gruparea de pe arena „Ilie Oană”, Zima a jucat 60 de partide, iar pe 20 le-a terminat fără gol primit. În schimb, la FCSB a jucat doar de două ori și a încasat 5 goluri.</p>

]]></description>
    </item>
    <item>
      <title>Marius Şumudică, verdict despre FCSB în Liga Campionilor. E surprinzător pentru mulți</title>
      <link>https://www.prosport.ro/fotbal-extern/liga-campionilor/marius-sumudica-verdict-despre-fcsb-in-liga-campionilor-e-surprinzator-pentru-multi-20223019</link>
      <description><![CDATA[<img src="https://www.prosport.ro/wp-content/uploads/2025/07/Marius-Sumudica-verdict-despre-FCSB-in-Liga-Campionilor.-E-surprinzator-pentru-multi-1400x778.jpg"/><br/><p>După o calificare cu emoții în fața lui Inter Escaldes, FCSB o va înfrunta în turul doi preliminar al Ligii Campionilor pe campioana Macedoniei de Nord, Shkendija. Mulți se așteaptă la o dublă dificilă, dar nu și Marius Șumudică.</p>
<p>Prima manșă se va disputa marți, 22 iulie, la ora 21:00, pe „Todor Proeski National Arena” din Skopje. Fanii care nu vor face deplasarea o vor putea urmări în direct, dar nu la TV, ci online.</p>
<h2><span>Marius Șumudică, convins că FCSB o va învinge mai ușor pe Shkendija</span></h2>
<p>Chestionat despre șansele roș-albaștrilor de a trece de Shkendija, „Șumi” a avut un discurs extrem de optimist. Nu doar că i-a catalogat drept favoriți, dar a opinat că victoria va fi obținută cu mai mare ușurință decât în <span>duelul din runda anterioară</span>.</p>
<p>Motivul? Inter Escaldes are în componență jucători cu calități tehnice superioare țării din care provin și practică un joc diferit de cel al formației macedonene.</p>
<blockquote><p>„FCSB va avea un meci mai ușor cu cei din Macedonia de Nord. FCSB va avea posesia, va avea mingea. Echipa din Andorra a fost foarte bine așezată în teren, cu jucători cu o tehnicitate mult peste media Andorrei, cu jucători care pot juca la nivel înalt. FCSB se va califica mult mai ușor decât cu andorezii”, a declarat Marius Șumudică pentru <span>fanatik.ro</span>.</p></blockquote>
<h2><span>Târnovanu, „urecheat”: „N-are voie să facă așa ceva”</span></h2>
<p>În altă ordine de idei, tehnicianul nu a ezitat să-i reproșeze lui Ștefan Târnovanu <span>momentele de ezitare</span> din partida cu Inter Escaldes. Emoțiile sau oboseala nu pot fi folosite ca justificări, din punctul său de vedere, în cazul unui portar care s-a confruntat cu adversari mult mai dificili precum Manchester United sau Olympique Lyon.</p>
<blockquote><p>„Târnovanu încă din prima repriză, are niște ieșiri hazardate. Nu știu dacă a prins vreo minge, le-a jucat ca la volei. La talia lui, nu avea voie să facă așa ceva. Asta îți dă inconstanță și o neîncredere din punct de vedere fotbalistic pentru ceilalți.</p>
<p> </p>
<p>N-am văzut niciodată FCSB să plece fără construcție de la linia de 6 metri, numai cu minge lungă, în condițiile unui adversar inferior. Asta înseamnă teamă și conservarea de rezultat pentru a merge mai departe. Sunt în grafic, dar jocul lasă de dorit.</p>
<p> </p>
<p>Mi-aș dori să pun toate astea pe seama încărcăturii, efortului și filosofiei de antrenament ca să ajungă la forma maximă mai târziu, cu adversari dificili, dar nu poți uita fotbalul și nu îți poate fi frică când tu ai jucat cu Manchester United, cu Midtjylland…”, a spus Șumudică.</p></blockquote>

]]></description>
    </item>
    <item>
      <title>E gata transferul! A semnat chiar înainte de Shkendija – FCSB</title>
      <link>https://www.prosport.ro/fotbal-extern/liga-campionilor/e-gata-transferul-a-semnat-chiar-inainte-de-shkendija-fcsb-20222219</link>
      <description><![CDATA[<img src="https://www.prosport.ro/wp-content/uploads/2025/07/E-gata-transferul-A-semnat-chiar-inainte-de-Shkendija-FCSB-scaled-e1752760128132-1400x770.jpg"/><br/><p>Macedonenii de la Shkendija se întăresc înainte de dubla manșă cu FCSB, din turul 2 preliminar al Ligii Campionilor. Albanezul Arbin Zejnullai a semnat cu adversara campioanei Superligii, această mutare reprezentând, practic, o întoarcere a sa la Tetovo.</p>
<p>FCSB va juca împotriva campioanei Macedoniei de Nord, Shkendija Tetovo, în turul 2 al preliminariilor de Liga Campionilor. Formația „roș-albastră” pornește ca favorită, deși <span>s-a făcut de râs în Andorra</span>, împotriva micuței echipe Inter Club d’Escaldes.</p>
<h2><span>Shkendija se întărește înainte de dubla cu FCSB din Liga Campionilor</span></h2>
<p>Shkendija, o formație evaluată la puțin peste 5.000.000 de euro, cât cota individuală a lui Ștefan Târnovanu, a transferat un nou fotbalist înaintea dublei cu FCSB din Liga Campionilor. Macedonenii l-au readus în lot pe Arbin Zejnullai, un mijlocaș albanez de 26 de ani.</p>
<p>Fotbalistul nu se află la prima aventură la Tetovo, deoarece a evoluat pentru campioana Macedoniei și în perioada anilor 2016-2021. De-a lungul carierei sale, Zejnullai a mai jucat pentru NK Lokomotiva, Rabotnicki sau Egnatia, și este cotat la 400.000 de euro de Transfermarkt.</p>
<p>„Arbin Zejnullai se întoarce la Shkendija! KF Shkendija are plăcerea să anunțe transferul lui Arbin Zejnullai, care după patru ani se întoarce în casa în care a crescut și s-a format ca fotbalist”, au scris cei de la Shkendija Tetovo, pe Instagram.</p>
<p>În sezonul recent încheiat, Arbin Zejnullai a evoluat în 46 de partide, în care a marcat trei goluri și a oferit două pase decisive. Fotbalistul nu a apucat să debuteze pentru naționala Albaniei, deși a fost convocat în anul 2022.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DMNFHI-sRQ8/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Shkëndija Football Club (@fcshkendija)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>FCSB nu o sperie pe Shkendija Tetovo</span></h2>
<p>Macedonenii de la Shkendija Tetovo <span>nu se declară speriați de FCSB</span>. Fabrice Tamba, atacantul echipei, care a înscris un gol în calificarea contra lui The New Saints, a declarat că este pregătit să îi califice pe macedoneni în grupele unei competiții europene.</p>
<p>Jeton Bekjiri, antrenorul celor de la Shkendija, a spus că meciurile contra galezilor de la TNS au fost mai dificile decât vor fi cele cu FCSB. Denumind-o „Steaua”, antrenorul macedonean a spus că FCSB este o echipă „serioasă”, „de tradiție”, dar care nu îl sperie.</p>
<p>Declarațiile celor doi vin după calificarea chinuitoare a campioanei Superligii în turul 2, contra celor de la Inter Club d’Escaldes. Deși FCSB era favorită certă, bucureștenii s-au chinuit cu andorranii, reușind să obțină calificarea cu scorul de 4-3 la general. Nici Gigi Becali nu mai are foarte multă încredere într-o eventuală calificare în grupa Ligii Campionilor, după rezultatul rușinos din Andorra.</p>

]]></description>
    </item>
    <item>
      <title>Gabi Balint i-a făcut praf pe Șut, Olaru și Florin Tănase: „Cea mai mare greșeală să joci cu el”</title>
      <link>https://www.prosport.ro/fotbal-intern/superliga/gabi-balint-i-a-facut-praf-pe-sut-olaru-si-florin-tanase-cea-mai-mare-greseala-sa-joci-cu-el-20221985</link>
      <description><![CDATA[<img src="https://www.prosport.ro/wp-content/uploads/2025/07/Gabi-Balint-i-a-facut-praf-pe-Sut-Olaru-si-Florin-Tanase-„Cea-mai-mare-greseala-sa-joci-cu-el-scaled-e1752741971394-1400x703.jpg"/><br/><p>Gabi Balint a făcut praf mai multe vedete de la FCSB, după înfrângerea cu Inter Club d’Escaldes. Fostul fotbalist a avut o reacție dură la adresa lui Adrian Șut, Darius Olaru sau Florin Tănase, care nu mai au ritmul obișnuit de joc.</p>
<p>FCSB nu are un debut convingător de sezon, deși a câștigat Supercupa României și s-a calificat în turul 2 preliminar al Ligii Campionilor. Bucureștenii parcă nu se regăsesc pe teren, iar atacul a devenit extrem de ineficient.</p>
<h2><span>Gabi Balint, dur cu vedetele de la FCSB</span></h2>
<p>Gabi Balint a reacționat la adresa jucătorilor de la FCSB, care <span>s-au făcut de râs împotriva andorranilor de la Inter Club d’Escaldes</span>. Cu titularii pe teren, campioana Superligii nu a reușit să țină piept micuței formații din Andorra, care a învins cu 2-1.</p>
<p>„Multe nu sunt de discutat. Trebuie uitat cât mai repede acest meci. Lipsa de concentrare și felul cum au tratat meciul. Nu mai văd unitatea grupului. Unii parcă nu sunt cu mintea la echipă.</p>
<p>Nu dau nume, dar nume la jucătorii care mai au până revin la ritmul de dinainte, Olaru. E și Șut, care are o cădere mare, e Tănase care dispare o anumită perioadă, e cea mai mare greșeală să joci cu el vârf.</p>
<p>El are anumite calități, are nevoie de spații. Mai au probleme și fundașii centrali. Probabil unii se gândesc că au vrut să plece și nu au fost lăsați. Mai mult decât anul trecut eu nu cred că vor face. Probabil unii au avut oferte și au fost zăpăciți mental. Mai este și forma fizică”, a spus Balint, conform <span>Digisport</span>.</p>
<h2><span>Meme Stoica a răbufnit la adresa contestatarilor</span></h2>
<p>Meme Stoica a avut și el o <span>reacție dură la adresa contestatarilor echipei</span>. Încă de la început de sezon, FCSB a primit constant critici din partea oamenilor de fotbal, dar mai ales din partea fanilor, care nu au putut suporta jocul ineficient.</p>
<p>„Una e să te califici rușinos, alta e să fii umilit. Doar că unii nu pricep deloc cum vine asta. Azi încercăm să le explicăm și celor bătuți în cap”, a spus Meme Stoica, pe rețelele de socializare.</p>
<p>FCSB s-a calificat cu greu în turul 2 preliminar al Ligii Campionilor, scor 4-3 la general. În următorul tur, formația „roș-albastră” va juca cu Shkendija Tetovo, campioana Macedoniei de Nord, care vine cu planuri mari în Capitală, de calificare.</p>
<p>Antrenorul echipei, Jeton Beqiri, și atacantul vedetă Fabrice Tamba, au lansat declarații războinice după ce s-au calificat împotriva celor de la The New Saints. Macedonenii s-au calificat cu greu, cu gol în minutul 116 al prelungirilor, scor 2-1 la general.</p>

]]></description>
    </item>
  </channel>
</rss>
