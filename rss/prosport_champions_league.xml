<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Invazie VIP la FCSB – Shkendija. Ce nume mari au venit să vadă campioana României</title>
      <link>https://www.prosport.ro/fotbal-extern/liga-campionilor/invazie-vip-la-fcsb-shkendija-ce-nume-mari-au-venit-sa-vada-campioana-romaniei-20233638</link>
      <description><![CDATA[<img src="https://www.prosport.ro/wp-content/uploads/2025/07/Invazie-VIP-la-FCSB-Shkendija.-Ce-nume-mari-au-venit-sa-vada-campioana-Romaniei-1400x1050.jpg"/><br/><p>Meciul dintre FCSB și Shkendija a atras ca un magnet VIP-urile din fotbalul românesc. Mai multe nume mari au venit să o vadă la treabă pe campioana României, care încearcă să se califice în al treilea tur preliminar al UEFA Champions League.</p>
<p>Reamintim că trupa pregătită de Elias Charalambous are parte de o misiune dificilă în această seară. „Roș-albaștrii” trebuie să întoarcă rezultatul de 1-0, înregistrat în manșa tur.</p>
<h2><span>Nume importante la FCSB – Shkendija</span></h2>
<p><span>FCSB și Shkendija se întâlnesc astăzi, 30 iulie 2025</span>, într-o partidă care a început la ora 20:30, pe Arena Națională din București. Meciul „roș-albaștrilor” reprezintă un punct important de atracție pentru numele mari din fotbalul românesc.</p>
<p>Astfel, pe cel mai mare stadion al țării și-au făcut apariția Răzvan Burleanu, președintele Federației Române de Fotbal, dar și Mircea Lucescu, selecționerul echipei naționale a României.</p>
<p>Totodată, din tribunele Arenei Naționale vor urmări meciul și Florin Tănase, jucător care este suspendat, dar și căpitanul Darius Olaru, accidentat.</p>
<h2><span>Mircea Lucescu are încredere în FCSB</span></h2>
<p>Înainte de startul meciului, <span>Mircea Lucescu a prefațat partida celor de la FCSB</span>. Selecționerul echipei naționale a României a declarat că are încredere că trupa pregătită de Elias Charalambous și Mihai Pintilii se poate califica în următorul tur preliminar, chiar dacă a pierdut în manșa tur, scor 1-0.</p>
<p>„Sunt convins că vor face un meci mare în această seară. Este o echipă care joacă de foarte mult timp împreună. Vine un moment în care vor strânge rândurile, vor fi foarte atenți la tot ceea ce fac.</p>
<p>Este o echipă care joacă, care a strâns cei mai buni jucători din țară. Este o echipă cu adevărat românescă.</p>
<p>Sunt multe aspecte care mă fac să cred că vor face o partidă bună. Voi fi și eu prezent la acest meci. (De ce nu a jucat foarte bine FCSB la începutul acestui sezon?) Eu m-am săturat de opiniile celor care habar n-au.</p>
<p>E greu de spus, nu vreau să vorbesc despre lucrul ăsta, nu este corect. Țin pentru mine observațiile pe care le-am făcut. Victoria este importantă în seara asta”, a declarat Mircea Lucescu, conform digisport.ro.</p>

]]></description>
    </item>
    <item>
      <title>Codin Maticiuc rămâne un fan înfocat: „Îi batem rău! Ne calificăm şi cu Qarabag”. EXCLUSIV</title>
      <link>https://www.prosport.ro/fotbal-extern/liga-campionilor/codin-maticiuc-ramane-un-fan-infocat-ii-batem-rau-ne-calificam-si-cu-qarabag-20233599</link>
      <description><![CDATA[<img src="https://www.prosport.ro/wp-content/uploads/2025/07/Codin-Maticiuc-ramane-un-fan-infocat-1400x780.jpg"/><br/><p>Codin Maticiuc rămâne un fan înfocat al celor de la FCSB și este convins că echipa pregătită de Elias Charalambous și Mihai Pintilii se va impune categoric în fața celor de la Shkendija.</p>
<p>Mai mult de atât, Codin Maticiuc este de părere că trupa patronată de Gigi Becali va reuși să o elimine și pe Qarabag, în al treilea tur preliminar din UEFA Champions League.</p>
<h2><span>Codin Maticiuc, sigur de victoria celor de la FCSB</span></h2>
<p>Codin Maticiuc este prezent pe Arena Națională din București, la<span> meciul dintre FCSB și Shkendija, din manșa retur al celui de-al doilea tur preliminar din UEFA Champions League</span>. Înainte de a intra pe cel mai mare stadion al țării, acesta a vorbit despre parcursul trupei lui Elias Charalambous și<span> este de părere că „roș-albaștrii” vor obține o victorie categorică</span> în partida care se va disputa astăzi, 30 iulie 2025, începând cu ora 20:30. Mai mult de atât, Codin Maticiuc este de părere că FCSB nu va avea mari probleme nici cu Qarabag, adversară pe care o poate întâlni în al treilea tur preliminar.</p>
<p>„(Cu ce speranțe ai venit la această partidă?) Nu am venit cu speranțe, am venit cu certitudine. Îi batem rău. Nu mă bazez pe nimic. În toate acțiunile din viața mea nu m-am bazat pe nimic și mi-a ieșit. Îi batem rău, ne calificăm, mergem mai departe. (Are forța FCSB să meargă în Champions League?) Eu cred că am trecut doar printr-o pasă proastă, de la pauză. Echipa se va închega, suntem mai buni decât când s-a terminat. Nu văd de ce nu am avea forța să ne calificăm. E un adversar slab, zic eu.</p>
<p>(Ce zici de Qarabag?) Eu zic că trecem și de ei. Sper să se califice cât mai multe echipe, ținem cu România, vrem să avem un scor de țară cât mai bun, să nu avem atât de multe tururi preliminarii. Cred că va marca Bîrligea, merg pe el. Sper să marcheze astăzi”, a declarat Codin Maticiuc, pentru <span>ProSport</span>.</p>
<h2><span>Vrea victoria în derby-ul cu Dinamo București</span></h2>
<p>Sâmbătă, 2 august 2025, FCSB și Dinamo București se întâlnesc în a patra etapă din Superliga României. Codin Maticiuc, un fan înfocat al „roș-albaștrilor”, a prefațat această partidă și este de părere că echipa lui Elias Charalambous va avea parte de o misiune destul de dificilă în fața trupei lui Zeljko Kopic.</p>
<p>„(În campionat? Urmează derby-ul cu Dinamo) Cu Dinamo va fi mereu un derby, oricât de închegată e Steaua (FCSB). Știu că voi îi ziceți FCSB, eu am dreptul să îi spun cum vreau. Uneori îi spun și Dinamo, am dreptul să îi spun cum vreau. Echipa asta, Steaua, este pregătită. Cred că Dinamo este o echipă mai slabă acum. Dar, acesta va fi un derby, Dinamo joacă fotbal. Va fi spectaculos, mereu e spectaculos cu Rapid, cu Dinamo. Rapid nu bătea pe nimeni, ne bătea pe noi. Când e vorba despre echipele din orașul acesta, e o scânteie”, a mai spus Codin Maticiuc.</p>

]]></description>
    </item>
    <item>
      <title>Dinamovistul Andone ştie cum se califică FCSB în Liga Campionilor: „Trebuie să facă asta”</title>
      <link>https://www.prosport.ro/fotbal-extern/liga-campionilor/dinamovistul-andone-stie-cum-se-califica-fcsb-in-liga-campionilor-trebuie-sa-faca-asta-20233616</link>
      <description><![CDATA[<img src="https://www.prosport.ro/wp-content/uploads/2025/07/Dinamovistul-Andone-stie-cum-se-califica-FCSB-in-Liga-Campionilor-scaled-e1753896538806-1400x789.jpg"/><br/><p>Dinamovistul Ioan Andone stă cu ochii pe parcursul celor de la FCSB și știe cum se poate califica echipa pregătită de Elias Charalambous și Mihai Pintilii în Liga Campionilor.</p>
<p>Experimentatul tehnician este de părere că trupa patronată de Gigi Becali poate întoarce rezultatul înregistrat în manșa tur, scor 1-0 în favoarea celor de la Shkendija, și că se poate califica în al treilea tur preliminar.</p>
<h2><span>Cum se poate califica FCSB în următorul tur preliminar</span></h2>
<p>FCSB are parte de o nouă misiune dificilă. Astăzi, 30 iulie 2025, începând cu ora 20:30, <span>campioana României dă piept cu Shkendija, în manșa retur </span>al celui de-al doilea tur preliminar din UEFA Champions League. Echipa pregătită de Elias Charalambous și Mihai Pintilii are o misiune clară: să întoarcă scorul înregistrat în manșa tur, și să se califice în următoarea fază a competiției.</p>
<p>Ioan Andone stă cu ochii pe parcursul „roș-albaștrilor” și știe <span>ce trebuie să facă trupa patronată de Gigi Becali pentru a reuși să obțină calificarea</span>. Experimentatul tehnician este de părere că echipa pregătită de Elias Charalambous și Mihai Pintilii trebuie să pună presiune pe adversar încă din primele minute, pentru a reușit să marcheze cât mai repede.</p>
<p>„Nu mi-e teamă. Am încredere. Se poate întâmpla, dar trebuie să fii pregătit de orice. Nu mi se pare că Shkendija e o echipă slabă. Cred că FCSB va înscrie cel puțin trei goluri astăzi. Vedem. Trebuie să fie agresivi, să îi țină sub presiune până greșesc. În primele 15-20 de minute trebuie să își asume riscuri. Trebuie să surprinzi, să înscrii repede. În 15-20 de minute poți să marchezi două goluri. Eu așa abordam meciurile europene, cel puțin acasă”, a declarat Ioan Andone, la <span>DigiSport</span>.</p>
<h2><span>Pe cine mizează Ioan Andone</span></h2>
<p>Ioan Andone este de părere că fotbaliștii din compartimentul ofensiv trebuie să facă diferența în favoarea celor de la FCSB. Reamintim că Elias Charalambous va miza în atac pe Daniel Bîrligea, Octavian Popescu, David Miculescu și Juri Cisotti.</p>
<p>„Mizez pe jucătorii din ofensivă, care trebuie să marcheze. (Târnovanu?) Târnovanu trebuie să stea în poartă, să își facă treaba (n.r. – râde)”, a mai spus Ioan Andone, conform sursei menționate anterior.</p>

]]></description>
    </item>
    <item>
      <title>Ca milionarii între ei. Florin Tănase, discuții despre afaceri şi fotbal cu Teia Sponte înainte de FCSB – Shkendija</title>
      <link>https://www.prosport.ro/fotbal-extern/liga-campionilor/ca-milionarii-intre-ei-florin-tanase-discutii-despre-afaceri-si-fotbal-cu-teia-sponte-inainte-de-fcsb-shkendija-20233615</link>
      <description><![CDATA[<img src="https://www.prosport.ro/wp-content/uploads/2025/07/Ca-milionarii-intre-ei.-Florin-Tanase-discutii-despre-afaceri-si-fotbal-cu-Teia-Sponte-inainte-de-FCSB-Shkendija-e1753896292710-1400x835.jpg"/><br/><p>Florin Tănase, unul dintre liderii celor de la FCSB, a fost surprins în loja Arenei Naționale înainte de returul cu Shkendija.</p>
<p>Omul de atac al campionilor României a luat cartonașu roșu în Macedonia de Nord și va lipsi în următoarele trei meciuri din cupele europene.</p>
<h2><span>Ca milionarii între ei. Florin Tănase, discuții despre afaceri şi fotbal cu Teia Sponte înainte de FCSB – Shkendija</span></h2>
<p>Lipsa sa de pe teren nu l-a făcut însă să fie absent și de pe stadion. Florin Tănase a fost surprins pe cel mai mare stadion al țării alături de Teia Sponte, un milionar din cercul apropiat al patronului Gigi Becali.</p>
<p>Fotbalistul celor de la FCSB a intrat și el în categoria „milionarilor” după perioada petrecută în Golf, acolo unde a câștigat o adevărată avere înainte să revină în fotbalul românesc.</p>
<p>Florin Tănase a stat la discuții minute bune cu Teia Sponte, cei doi fiind foarte relaxați și așteptând cu mare entuziasm marele meci retur dintre FCSB și Shkendija.</p>
<ul>
<li>2,5 milioane de euro este cota de piață a lui Florin Tănase, potrivit portalului de specialitate Transfermarkt.com</li>
</ul>
<h2><span>Florin Tănase a luat cartonaș roșu în meciul tur din Macedonia de Nord. Cum s-a scuzat ulterior liderul celor de la FCSB: „Am vrut să opresc un atac periculos!”</span></h2>
<p>Florin Tănase a fost eliminat în meciul tur cu Shkendija, atunci când formația lui Elias Charalambous căuta cu disperare egalarea. Campioana Macedoniei de Nord conducea cu 1-0, atunci când Tănase a fost eliminat direct.</p>
<p><span>Faultul dur s-a petrecut în minutul 79</span>, într-un moment în care campioana României căuta egalarea, fiind în superioritate numerică după eliminarea lui Qamer Qaka.</p>
<p>Imediat după meci, Florin Tănase a ieșit la interviu și a ținut să explice de ce a procedat astfel, ținând cont că FCSB nu avea nevoie de o asemenea situație.</p>
<p>„Simt dezamăgire, puteam să câștigăm meciul, am avut o sumedenie de ocazii, puteam să marcam multe goluri. A fost acea greșeală a mea, îmi pare rău. Poate puteam să marcăm și să luăm o opțiune importantă pentru retur. Mai avem meciul retur și cred că putem marca și întoarce soarta calificării.</p>
<p>Ne lipsește golul, din păcate, și puțina neșansa am avut astăzi. Am dus mingea acolo, am avut multe ocazii, dar va fi altceva în retur. Îmi pare rău că nu voi juca, dar am încredere în colegi că ne putem califica.</p>
<p>Am încercat să opresc jocul, puteam să fac faultul mai jos, îmi pare rău, asta a fost să fie. Ce contează amendă, de amenzi îmi arde acum? Să jucăm ofensiv, avem nevoie de goluri, cu siguranță va fi altceva pe Arena Națională. Așteptăm fanii, avem cea mai mare nevoie de ei”, a spus Tănase la PrimaSport.</p>

]]></description>
    </item>
    <item>
      <title>🚨 FCSB – Shkendija 1-1, Live Text Online, în manșa secundă a turului 2 preliminar din Liga Campionilor. Macedonenii restabilesc egalitatea</title>
      <link>https://www.prosport.ro/fotbal-extern/liga-campionilor/fcsb-shkendija-live-text-online-de-la-ora-2030-in-mansa-secunda-a-turului-2-preliminar-din-liga-campionilor-duel-de-foc-pe-arena-nationala-pentru-calificarea-in-turul-3-20233144</link>
      <description><![CDATA[<img src="https://www.prosport.ro/wp-content/uploads/2025/07/WhatsApp-Image-2025-07-30-at-20.43.26-1400x931.jpeg"/><br/><p>Știrea inițială.</p>
<p>Meciul FCSB – Shkendija are loc în manșa secundă a turului 2 preliminar din Liga Campionilor, iar partida este Live Text Online pe www.prosport.ro.</p>
<p>De asemenea, duelul programat pe Arena Națională din București poate fi urmărit pe Antena 1, dar și pe Antena Play.</p>
<h2><span>FCSB – Shkendija Live Text Online în manșa secundă a turului 2 preliminar din Liga Campionilor</span></h2>
<p><span>FCSB o va înfrunta pe Shkendija Tetovo</span> în turul 2 preliminar din UEFA Champions League. Partida se va disputa pe Arena Națională din București. Formația antrenată de Elias Charalambous a pierdut meciul de la Skopje, scor 0-1.</p>
<p>Unicul gol al partidei a fost marcat de Adamu Alhassan. Ambele echipe au avut câte un jucător eliminat în duelul de pe National Arena Todor Proeski. Kamer Qaka și Florin Tănase au văzut cartonașul roșu în partida de la Skopje.</p>
<p>Jeton Bekjiri, antrenorul lui Shkendija, a prefațat returul cu FCSB și le-a transmis jucătorilor săi că trebuie să fie pragmatici în atac: „Sper să dăm maximum în acest meci. O respectăm pe FCSB. Cred că va fi un meci pe cinste.</p>
<p>Cred că trebuie să începem meciul gândindu-ne că scorul la general este 0-0. Rezultatul de 1-0 din tur nu este unul consistent. Trebuie să marcăm la ocaziile pe care ni le vom crea și să avem un joc defensiv solid”, a declarat Jeton Bekjiri, la conferința de presă.</p>
<p>Elias Charalambous a dezvăluit <span>ce trebuie să facă jucătorii săi</span> pentru a obține calificarea în turul 3 preliminar din UEFA Champions League: „Va trebui să ținem de minge, să jucăm repede, să reacționăm rapid și să ne depășim limitele.</p>
<p>Cu ajutorul suporterilor, jucătorii vor fi împinși de la spate. Fotbaliștii trebui să joace pentru fanii prezenți în tribune. Nu mă gândesc la penalty-uri. Cred că avem calitatea necesară pentru a încheia partida mai devreme”, a declarat antrenorul FCSB.</p>
<h2><span>Echipele probabile</span></h2>
<p>FCSB: Târnovanu – Crețu, M. Popescu, Ngezana, Radunovic – Șut, Chiricheș – Miculescu, Cisotti, Oct. Popescu – Bîrligea<br/>
Rezerve: Zima, Kiki, Alhassan, Lixandru, Graovac, Toma, Pantea, Stoian, Alibec, Politic<br/>
Antrenor: Elias Charalambous</p>
<p>Shkendija: Gaye – Trumci, Cake, Fetai, Webster – Zejnullai, S. Ramadani – Tamba, Krasniqi, Krstevski – Ibraimi<br/>
Rezerve: Ramani, Amzai – Alhassan, Ramadani, Ademi, Murati, Zejnullai, Ajetoviki, Meliqi, Kaba, Nuhija, Latifi<br/>
Antrenor: Jeton Bekjiri</p>

]]></description>
    </item>
  </channel>
</rss>
