<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Surpriză uriaşă în Liga Campionilor! Au scris istorie şi au intrat în faza grupei principale, visul de 50 de milioane de euro, interzis lui Gigi Becali</title>
      <link>https://www.prosport.ro/fotbal-extern/liga-campionilor/surpriza-uriasa-in-liga-campionilor-au-scris-istorie-si-au-intrat-in-faza-grupei-principale-visul-de-50-de-milioane-de-euro-interzis-lui-gigi-becali-20256914</link>
      <description><![CDATA[<img src="https://www.prosport.ro//wp-content/uploads/2025/08/Surpriza-uriasa-in-Liga-Campionilor-Au-scris-istorie-si-au-intrat-in-faza-grupei-principale-visul-de-50-de-milioane-de-euro-interzis-lui-Gigi-Becali.jpg"/><br/><p>Cea mai mare surpriză din ultimii ani în Liga Campionilor a fost produsă de o echipă care a intrat în grupa principală, visul de 50 de milioane de euro, interzis lui Gigi Becali.</p>
<p>Marți și miercuri au loc meciurile din returul play-off-ului pentru Liga Campionilor. Echipa azeră Kairat a eliminat Celtic la loviturile de departajare.</p>
<h2><span>Grupa principală a Ligii Campionilor, visul interzis lui Gigi Becali, a devenit realitate pentru echipa care a scris istorie</span></h2>
<p>Campioana în exercițiu a Azerbaidjanului, Kairat Almaty, a avut nevoie de trei încercări pentru a ajunge la masa bogaților din Liga Campionilor. În sezonul 2005/2006 a fost eliminată în primul tur preliminar de slovacii de la Artmedia cu 4-3 la general, după prelungiri.</p>
<p>În 2021/2022 a făcut un pas în plus, eliminând Maccabi Haifa după 2-0 acasă și 1-1 în deplasare. Steaua Roșie avea să treacă mai departe, după 6-2 în două manșe.</p>
<p>Acum, însă, lucrurile au mers și mai bine. A trecut, rând pe rând, de Olimpija Ljubljana (3-1 la general), KuPS (3-2), Slovan Bratislava și Celtic, pe ultimele două eliminându-le al loviturile de departajare. FCSB, în schimb, <span>s-a oprit în turul 2 preliminar</span>.</p>
<h2><span>În sezonul precedent, Celtic a ratat calificarea în optimile Ligii Campionilor din cauza unui gol primit în minutul 90+4 al returului cu Bayern</span></h2>
<p>Antrenorul lui Celtic, Brendan Rodgers, și-a găsit cu greu cuvintele, dând vina pe terenul groaznic, dar a recunoscut că este dezamăgit.</p>
<p>„Per total, mi s-a părut un meci slab. Terenul a fost groaznic. Am fost ok din punct de vedere defensiv, dar nu am reușit să progresăm.</p>
<p>Am avut ocazii bune, mai ales în a doua repriză, iar în prelungiri am avut oportunități să câștigăm. Când vine vorba de lovituri de departajare, orice se poate întâmpla. Per total, foarte dezamăgit.</p>
<p>S-a depus mult efort, jucătorii au muncit din greu și suntem dezamăgiți că nu am marcat în cele două manșe. Trebuie să reflectăm asupra oportunităților pe care le-am avut și pe care nu le-am profitat. Trebuie să ne mulțumim cu Europa League. Este o lovitură uriașă pentru noi.</p>
<p>Cu toții știm care sunt consecințele. Vrem să fim în Liga Campionilor, dar nu suntem. Europa League este încă o competiție prestigioasă, dar am ratat o oportunitate uriașă în aceste două meciuri. Mai este un drum lung spre casă. Nu mai avem multe de spus jucătorilor acum, sunt profund dezamăgiți”, a transmis tehnicianul, potrivit <span>Sky Sports</span>.</p>
<p>În ediția trecută a Ligii Campionilor, Celtic a obținut 3 victorii (5-1 cu Slovan Bratislava, 3-1 cu Leipzig și 1-0 cu young Boys Berna, toate acasă), 3 remize (0-0 în deplasare cu Atalanta și Dinamo Zagreb, plus 1-1 acasă cu Club Brugge), fiind învinsă de Borrusia Dortmund (1-7) și Aston Villa (2-4), de fiecare dată în deplasare.</p>
<p>În play-off-ul pentru optimile de finală ale competiției <span>a dat peste Bayern Munchen</span>. Echipa germană s-a calificat mai departe, dar greu, după 2-1 în deplasare și 1-1 acasă. La Munchen, Davies a marcat golșul calificării în minutul 90+4.</p>

]]></description>
    </item>
    <item>
      <title>Fabulos! Pafos, echipa lui Vlad Dragomir, a eliminat-o pe Steaua Roşie Belgrad şi a intrat în faza grupei Ligii Campionilor cu un gol în minutul 90</title>
      <link>https://www.prosport.ro/fotbal-extern/liga-campionilor/fabulos-pafos-echipa-lui-vlad-dragomir-a-eliminat-o-pe-steaua-rosie-belgrad-si-a-intrat-in-faza-grupei-ligii-campionilor-cu-un-gol-in-minutul-90-20256926</link>
      <description><![CDATA[<img src="https://www.prosport.ro//wp-content/uploads/2025/08/Fabulos-Pafos-echipa-lui-Vlad-Dragomir-a-eliminat-o-pe-Steaua-Rosie-Belgrad-si-a-intrat-in-faza-grupei-Ligii-Campionilor-cu-un-gol-in-minutul-90.jpg"/><br/><p>Formația cipriotă Pafos, cu Vlad Dragomir integralist, a intrat în faza grupei Ligii Campionilor după ce a eliminat Steaua Roşie Belgrad.</p>
<p>Prezentă pentru prima dată în preliminariile Ligii Campionilor, Pafos a eliminat Steaua Roșie Belgrad în play-off și va juca în grupa principală.</p>
<h2><span>Golul marcat în minutul 90 de Jaja a dus Pafos</span></h2>
<p>O seară istorică pe un stadion Alphamega arhiplin, după ce Pafos a remizat, 1-1, cu Steaua Roșie Belgrad și s-a calificat în Faza Ligii Campionilor, <span>datorită victoriei cu 2-1 din tur</span>.</p>
<p>Sârbii au preluat conducerea în minutul 60 cu Ivanić și au menținut o vreme „visul” unei reveniri, dar „albaștrii” au rămas calmi și au continuat să amenințe cu Bruno (83) și Correa (84).</p>
<p>Nebunia s-a declanșat pe gazon și în tribune în ultimul minut al celor 90, când Pepe a executat o lovitură liberă de pe dreapta, iar Jaja, nemarcat la aproxitiv 14 metri, a lobat spre colțul opus, iar mingea a intreat în poartă aproape de vinclu.</p>
<p>A fost un meci care a avut mult ritm, intensitate și mai multe ocazii pentru ambele echipe. Partida a început cu echipa gazdă arătând o dorință de a controla ostilitățile. În minutul 5, Pileas a centrat, iar Pepe a șutat la câțiva centimetri de bară.</p>
<p>Steaua Roșie Belgrad a răspuns (14) cu Babikas „pășind” în careu și șutând pe lângă poartă, într-o fază care le-a amintit de capacitățile lor pe terenul „deschis”.</p>
<p>După primul sfert de oră, Asteras a prins viteză fără a crea ocazii clasice, în timp ce Pafos a fost cea care a avut momentele importante. Anderson (34) a trimis cu capul după o centrare, dar Mateusz a făcut o paradă impresionantă, după care Correia a amenințat cu un șut puternic care s-a terminat în corner.</p>
<p>Cel mai important moment a venit în prelungirile primei reprize, când Bruno a trimis mingea cu capul după un corner de la Peleas, dar Mateusz a „ținut” din nou scorul la 0-0 până la pauză.</p>
<h2><span>Pafos, pe urmele lui Anorthosis și APOEL, în grupa Ligii Campionilor</span></h2>
<p>A doua repriză a început cu Steaua Roșie intrând mai puternic. Milosavljevic (46) s-a trezit într-o poziție bună după o lovitură de colț, dar a trimis mingea cu capul pe lângă poartă.</p>
<p>Presiunea sârbă a atins cote maxime, iar în minutul 60 a venit golul. Ivanic a șutat, mingea a ricoșat printre picioare și a ajuns în plasă, scorul devenind 1-0. Un gol care a dat impuls echipei din Belgrad și a pus Pafos într-o poziție mai dificilă.</p>
<p>Scorul general (2-2) a dat în continuare echipei gazdă speranța calificării în grupa principală. În ciuda scăderii ritmului după 75 de minute, atmosfera de pe stadion a rămas la fel de intensă.</p>
<p>Ocaziile lui Bruno (83) și Correa (84) au prefațat golul. Calificarea a venit în ultimul minut al celor 90 regulamtare, din gheata lui Jaja, după o lovitură liberă executată de Pepe.</p>
<p>Pafos FC este a treia echipă din Cipru care a obținut calificarea <span>în grupele Ligii Campionilor, după Anorthosis</span> și APOEL.</p>

]]></description>
    </item>
    <item>
      <title>A venit vestea de la UEFA. Asta arată care este, de fapt, părerea forului european despre Istvan Kovacs</title>
      <link>https://www.prosport.ro/fotbal-extern/liga-campionilor/a-venit-vestea-de-la-uefa-asta-arata-care-este-de-fapt-parerea-forului-european-despre-istvan-kovacs-20255681</link>
      <description><![CDATA[<img src="https://www.prosport.ro//wp-content/uploads/2025/08/A-venit-vestea-de-la-UEFA.-Asta-arata-care-este-de-fapt-parerea-forului-european-despre-Istvan-Kovacs-1400x933.jpg"/><br/><p>A venit o veste importantă de la UEFA, care arată care este, de fapt, părerea forului european despre arbitrul român Istvan Kovacs.</p>
<p>Acesta a fost delegat la o partidă importantă din play-off-ul UEFA Champions League, care se va disputa miercuri, 27 august 2025, începând cu ora 22:00.</p>
<h2><span>Istvan Kovacs, delegat la un meci din play-off-ul UEFA Champions League</span></h2>
<p>Istvan Kovacs este, în continuare, unul dintre cei mai importanți și mai apreciați arbitri din Europa, iar acest lucru este demonstrat de ultima decizie care a fost luată de UEFA. Centralul român a primit o veste extrem de bună: a fost delegat la o partidă importantă din play-off-ul UEFA Champions League, care se va disputa miercuri, 27 august 2025, începând cu ora 22:00.</p>
<p>Este vorba despre manșa retur dintre Copenhaga și FC Basel, care se va disputa în Danemarca.</p>
<p>De menționat este că Istvan Kovacs va fi ajutat de o brigadă complet românească din care mai fac parte asistenții Mihai Marica şi Ferencz Tunyogi, al patrulea oficial Szabolcs Kovacs şi arbitrii din camera VAR, Cătălin Popa şi Marcel Bîrsan.</p>
<p><span>Reamintim că Istvan Kovacs a arbitrat finala UEFA Champions League </span>din sezonul trecut, disputată între PSG și Inter Milano, pe care francezii au câștigat-o cu un categoric 5-0.</p>
<p>Centralul de la noi din țară a avut o prestație excelentă în acest meci, în care nu a ieșit deloc în evidență și nu a comis erori majore care să afecteze cursul firesc al jocului dintre cele două finaliste. La finala ultimului sezon de UEFA Champions League, Istvan Kovacs a fost ajutat la linii de către românii Mihai Marica și Ferencz Tunyogi. Totodată, Cătălin Popa a fost asistent VAR.</p>
<p>Pentru că <span>a arbitrat finala dintre PSG și Inter Milano</span>, Istvan Kovacs a primit din partea UEFA un cec în valoare de 10.900 de euro.</p>
<h2><span>Ce arbitri români au mai prins meciuri europene</span></h2>
<p>Nu doar Istvan Kovacs va arbitra săptămâna aceasta în Europa. Alte două brigăzi de la noi din țară vor conduce partide din play-off-ul cupelor europene.</p>
<p>Astfel, Radu Petrescu, ajutat de Radu Ghinguleac şi Mircea Grigoriu (asistenţi), Andrei Chivulete (al patrulea oficial), Sebastian Colţescu şi Cristina Trandafir (VAR), va arbitra meciul Sigma Olomouc (Cehia) – Malmo (Suedia) din play-off-ul UEFA Europa League.</p>
<p>Totodată, Horaţiu Feşnic, ajutat de Valentin Avram şi Alexandru Cerei (asistenţi), Rareş Vidican (al patrulea oficial), Ovidiu Haţegan şi Sorin Costreie (VAR), va fi la centru la partida dintre RFS (Letonia) și Hamrun Spartans (Malta) din play-off-ul UEFA Conference League.</p>

]]></description>
    </item>
    <item>
      <title>Multimilionarul are un lot care valorează cât Dennis Man, dar este la un singur pas de prezența istorică în Champions League: „E printre cei mai bogați oameni din țară!”. EXCLUSIV</title>
      <link>https://www.prosport.ro/fotbal-extern/liga-campionilor/multimilionarul-are-un-lot-care-valoreaza-cat-dennis-man-dar-este-la-un-singur-pas-de-prezenta-istorica-in-champions-league-e-printre-cei-mai-bogati-oameni-din-tara-exclusiv-20252322</link>
      <description><![CDATA[<img src="https://www.prosport.ro//wp-content/uploads/2025/08/Multimilionarul-are-un-lot-care-valoreaza-cat-Dennis-Man-dar-este-la-un-singur-pas-de-prezenta-istorica-in-Champions-League.jpg"/><br/><p>Kairat Almaty este la un singur pas de marea lovitură, calificarea la „masa bogaților” din Champions League! Ioan Andone cunoaște foarte bine fotbalul din această țară și nu este surprins de ascensiunea campioanei din Kazakhstan. Acesta crede că vom avea parte de o mare surpriză în acest sezon european.</p>
<p>Deși are un lot care valorează puțin mai mult ca Dennis Man, unul dintre cei mai bogați oameni din Kazakhstan speră să aducă Barcelona sau Real Madrid la Almaty, după ce Kairat a reușit o remiză neașteptată pe terenul celor de la Celtic, scor 0-0.</p>
<h2><span>Multimilionarul cu un lot cât Dennis Man, la un pas de Champions League: „E printre cei mai bogați oameni!”</span></h2>
<p>Noul format din Champions League oferă o șansă și echipelor mai mici să scrie istorie. Dacă FCSB n-a reușit să profite de un culoar foarte bun în acest an, fiind eliminată surprinzător de modesta Shkendija, o echipă din Kazakhstan este la un singur pas de o calificare de senzație. Kairat Almaty visează la o performanță excepțională, după ce miercuri seara a scăpat neînvinsă pe terenul lui Celtic, scor 0-0.</p>
<p>Fost antrenor în Kazakhstan, acolo unde le-a pregătit pe Aktobe și Astana, Ioan Andone susține că realizările de până acum ale celor de la Kairat Almaty nu sunt întâmplătoare, din moment ce „s-au investit foarte mulți bani”.</p>
<p>Totuși, tot lotul lui Kairat Almaty valorează puțin peste 12 milioane de euro, <span>cu doar două milioane mai mult decât cota de piață a lui Dennis Man</span>, care tocmai a fost transferat de cei de la PSV Eindhoven.</p>
<p>„S-au investit acolo foarte mulți bani! Almaty este fosta capitală din Kazakhstan. Aici joacă și naționala, pentru că la Astana este teren sintetic și nu-i lasă cei de la UEFA. Aktobe a dominat campionatul, apoi Astana și acum este rândul lor”, a mărturisit Ioan Andone, pentru<span> ProSport.</span></p>
<p>„Patronul de la Kairat Almaty este multimilionar. Este printre cei mai bogați oameni din Kazakhstan. El are afaceri cu gaz și țiței”, a mai afirmat Andone.</p>
<p>Ajuns la vârsta de 58 de ani, Kairat Boranbayev este omul de afaceri implicat la echipa din Kazakhstan. Cu o avere de aproape 600 de milioane de dolari, Boranbayev a fost inclus de cei de la Forbes printre cei mai importanți 50 de oameni de afaceri din Kazakhstan.</p>
<p>Totuși, patronul lui Kairat Almaty este un om controversat. Acesta a avut probleme și cu legea, fiind eliberat din închisoare spre finalul anului 2023. Inițial, acesta a primit opt ani de detenție, pedeapsa fiind redusă apoi la șase ani.</p>
<h2><span>Ioan Andone „pariază” până la capăt pe Kairat Almaty: „Se pot califica în fața lui Celtic!”</span></h2>
<p>Într-o seară plină de meciuri tari, în care partida vedetă a fost Fenerbahce – Benfica, Ioan Andone a urmărit-o și pe Kairat Alamaty în Scoția.</p>
<p>Concluzia fostului dinamovist este că formația din Kazakhstan poate merge până la capăt în Champions League, după ce în turul precedent a trecut la lovituri de departajare de Slovan Bratislava.</p>
<p>„Cred că se pot califica în fața celor de la Celtic. Au șansa lor după egalul din Scoția. Dacă ajung în Champions League, ar fi prima echipă din Kazakhstan prezentă acolo. Și cred că o să facă și puncte, pentru că echipele mai mici este un avantaj acest sistem, nu mai ai meciuri tur-retur”, a încheiat Andone.</p>
<ul>
<li>2013 este anul în care Ioan Andone a antrenat prima oară în Kazakhstan, după ce a preluat-o pe Astana. <span>Apoi, în 2015, tehnicianul a semnat cu Aktobe</span>, o altă echipă importantă din țara aflată aproape de granița cu China</li>
</ul>

]]></description>
    </item>
    <item>
      <title>Universitatea Craiova a refuzat gratis un fotbalist pe care Cristi Chivu îl vrea la Inter cu 30 de milioane de euro!</title>
      <link>https://www.prosport.ro/fotbal-extern/universitatea-craiova-a-refuzat-gratis-un-fotbalist-pe-care-cristi-chivu-il-vrea-la-inter-cu-30-de-milioane-de-euro-20252086</link>
      <description><![CDATA[<img src="https://www.prosport.ro//wp-content/uploads/2025/08/Universitatea-Craiova-a-refuzat-gratis-un-fotbalist-pe-care-Cristi-Chivu-il-vrea-la-Inter-cu-30-de-milioane-de-euro.webp"/><br/><p>Renato Veiga (22 de ani), fotbalist pe care Universitatea Craiova l-a refuzat, deși i-a fost propus gratis lui Mihai Rotaru, a ajuns pe lista de potențiale transferuri a lui Cristi Chivu (44) de la Inter Milano.</p>
<p>Prețul? Jurnaliștii de la prestigioasa publicație Gazzetta dello Sport susțin că „nerazzurrii” ar putea plăti 30 de milioane de euro în schimbul lui Veiga.</p>
<h2><span>A ajuns la Chelsea și Juventus după ce Universitatea Craiova l-a refuzat gratis, iar acum ar putea merge sub comanda lui Cristi Chivu, la Inter. Detalii despre transferul lui Renato Veiga</span></h2>
<p>În urmă cu mai mulți ani, <span>Mihai Rotaru a refuzat transferul lui Renato Veiga</span>, un fotbalist portughez care pe atunci încerca să se afirme la echipa secundă a celor de la Sporting Lisabona.</p>
<p>Fundaș central de meserie, Veiga i-a fost propus patronului de la Universitatea Craiova gratis, însă nu toate persoanele din cadrul clubului au fost de acord cu mutarea. În acest context, transferul nu s-a realizat, iar echipa care a decis să îi dea o șansă lusitanului a fost FC Basel.</p>
<p>Iar elvețienii au reușit, în stilul caracteristic, așa cum au făcut și cu Salah, Akanji, Calafiori, Embolo, și lista poate continua, să îl propulseze în fotbalul mare al Europei. Astfel, în iulie 2024, Chelsea i-a plătit lui FC Basel 14.000.000 de euro pentru transferul lui Renato Veiga.</p>
<p>Fundașul este în continuare tânăr, având doar 22 de ani, iar pentru a prinde mai multe minute, Chelsea l-a trimis, în a doua jumătate a sezonului trecut, sub formă de împrumut la Juventus.</p>
<p>Și acum, conform informațiilor deținute de <span>Gazzetta dello Sport</span>, Veiga i-a atras atenția lui Inter Milano, echipă care e antrenată de Cristi Chivu.</p>
<p>Chelsea nu este disperată să îl vândă pe fundaș, mai ales că fotbalistul mai are contract până în iunie 2031, iar conform sursei citate, prețul pentru care s-ar putea încheia afacerea este de 30 de milioane de euro.</p>
<p>Rămâne de văzut dacă Inter va accepta să plătească suma menționată, însă Renato Veiga beneficiază în prezent de cea mai mare cotă de piață din întreaga carieră, 25 de milioane de euro, potrivit site-ului de specialitate Transfermarkt.</p>
<h2><span>Statisticile lui Veiga de la Chelsea și Juventus</span></h2>
<p>Faptul că Renato Veiga nu a fost transferat de Universitatea Craiova nu reprezintă tocmai o surpriză. <span>Mihai Rotaru l-a ratat în trecut și pe Giorgi Mamardashvili, portar în vârstă de 24 de ani pentru care Liverpool a plătit</span> peste 30 de milioane de euro.</p>
<p>În tricoul lui Chelsea, Veiga a jucat 18 partide oficiale, în care a izbutit să contribuie, printre altele, cu două goluri și cu o pasă decisivă.</p>
<p>În schimb, la Juventus, în a doua jumătate a sezonului trecut, el a adunat 15 apariții, în care a oferit un assist.</p>
<p>Renato Veiga este deja și în atenția echipei naționale mari din Portugalia, pentru care a debutat în octombrie 2024 și a adunat 5 selecții.</p>
<p>Villarreal și Atletico Madrid, din La Liga, și-au manifestat de asemenea interesul pentru transferul său în ultimele luni de zile.</p>

]]></description>
    </item>
  </channel>
</rss>
