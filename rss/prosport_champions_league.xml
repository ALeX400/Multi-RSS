<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fostul fotbalist de la FCSB, care a jucat contra Shkendijei, anunță: „Diferență mare între cele două echipe!”. EXCLUSIV</title>
      <link>https://www.prosport.ro/fotbal-extern/liga-campionilor/fostul-fotbalist-de-la-fcsb-care-a-jucat-contra-shkendijei-anunta-diferenta-mare-intre-cele-doua-echipe-exclusiv-20224699</link>
      <description><![CDATA[<img src="https://www.prosport.ro/wp-content/uploads/2025/07/Fostul-fotbalist-de-la-FCSB-care-a-jucat-contra-Shkendijei-anunta-„Diferenta-mare-intre-cele-doua-echipe.-EXCLUSIV.jpeg"/><br/><p>Florin Achim, fost jucător la FCSB, care a evoluat și în prima ligă a Macedoniei de Nord, și actual președinte la Minaur Baia Mare, a vorbit, în exclusivitate, pentru <span>ProSport</span><span>, </span>despre „dubla” dintre FCSB și Shkendija, din turul 2 preliminar Champions League.</p>
<p><span>Meciul tur dintre Shkendija și FCSB</span> va avea loc marți, de la ora 21:00, în Macedonia de Nord, și va putea fi urmărit, în format live text, pe prosport.ro. Manșa retur este programată miercuri, 30 iulie, de la 20:30, pe Arena Națională din București.</p>
<h2><span>Ce spune Florin Achim despre „dubla” dintre FCSB și Shkendija</span></h2>
<p>Florin Achim susține că, în momentul de față, Shkendija este cea mai importantă echipă din Macedonia de Nord. Însă, cu toate acestea, o vede net inferioară celor de la FCSB, fiind convins că <span>formația antrenată de Elias Charalambous</span> se va impune fără probleme.</p>
<blockquote><p>„Eu am fost un an și la FCSB. Chiar mi-au rămas acolo destul de mulți prieteni și știu ce lucrează, știu ce fac. Păstrez o relație destul de apropiată cu finul meu, Adrian Șut. Când am fost eu în Macedonia de Nord, Shkendija era o echipă foarte bună a campionatului. Din punctul meu de vedere, Steaua (n.r. FCSB) este net superioară Shkendijei și nu cred că vor avea probleme cu ei, pentru că campionatul macedonean este mult sub campionatul românesc. Dar este o echipă bună, cu mulți albanezi. Este într-o zonă a Macedoniei unde oarecum domină partea albaneză. Ei, din ce știu, nu pot să plătească salarii lunare mai mari de 10-15 mii de euro. Dar în fotbalul de astăzi se poate întâmpla orice.</p>
<p> </p>
<p>E început de sezon, Steaua trebuie să-și caute ritmul. Dar o văd pe Steaua mult mai puternică decât anul trecut. A început sezonul puțin mai greu, dar, dacă îmi amintesc bine, așa a fost și anul trecut. Dar, după ce au turat motoarele, n-au mai avut probleme cu multe echipe din România. Eu nu văd să aibă Steaua vreo problemă cu Shkendija, pentru că este o mare diferență între cele două echipe. La orice capitol, Shkendija e sub Steaua”, a declarat Florin Achim, în exclusivitate, pentru <span>ProSport</span>.</p></blockquote>
<h2><span>Florin Achim a înfruntat-o de două ori pe Shkendija</span></h2>
<p>Florin Achim a evoluat timp de patru luni în Macedonia de Nord, la Bregalnica Stip. În cele 12 meciuri bifate în prima ligă a Macedoniei de Nord, fostul fotbalist a întâlnit-o de două ori pe Shkendija.</p>
<p>Actualul oficial de la Minaur Baia Mare a fost legitimat la FCSB timp de un an, în perioada 2022 – 2023, însă a avut o singură apariție în tricoul roș-albaștrilor, într-o partidă cu CFR Cluj.</p>

]]></description>
    </item>
    <item>
      <title>Când are loc tragerea la sorți pentru FCSB în turul 3 preliminar al Ligii Campionilor</title>
      <link>https://www.prosport.ro/fotbal-extern/liga-campionilor/cand-are-loc-tragerea-la-sorti-pentru-fcsb-in-turul-3-preliminar-al-ligii-campionilor-20224653</link>
      <description><![CDATA[<img src="https://www.prosport.ro/wp-content/uploads/2025/07/Cand-are-loc-tragerea-la-sorti-pentru-FCSB-in-turul-3-preliminar-al-Ligii-Campionilor-scaled-e1753021796981-1400x831.jpg"/><br/><p>FCSB se pregătește pentru marea „dublă” cu Shkendija Tetovo, din turul doi preliminar al UEFA Champions League.</p>
<p>Campionii României au trecut în primul tur cu mari emoții de Inter Escaldes, formație din Andorra.</p>
<h2><span>Când are loc tragerea la sorți pentru FCSB! Ce adversari ar putea întâlni în turul 3 preliminar al Ligii Campionilor</span></h2>
<p><span>Primul meci dintre FCSB și Shkendija</span> va avea loc marți, de la ora 21:00, în Macedonia de Nord. Campioana României va avea emoții și înainte de meciul tur.</p>
<p>Luni, pe 21 iulie, de la ora 13:00, va avea loc tragerea la sorți pentru turul al treilea preliminar din UEFA Champions League. Practic, FCSB își află adversara din următorul tur preliminar, în eventualitatea în care reușește să treacă de Shkendija în turul 2.</p>
<p>Din păcate, FCSB nu va fi cap de serie, astfel că, dacă o va elimina pe Shkendija, va da peste adversari mult mai dificili în următorul tur. Meciurile din turul 3 vor avea loc pe 5/6 august (tur), respectiv pe 12 august (retur).</p>
<p>Concret, iată pe cine ar putea întâlni FCSB în turul trei preliminar din Liga Campionilor:</p>
<ul>
<li>*FC Copenhaga (Danemarca) / Drita (Kosovo)</li>
<li>*Steaua Roșie Belgrad (Serbia) / Lincoln (Gibraltar)</li>
<li>*Ferencvaros (Ungaria) / Noah (Armenia)</li>
<li>*Maccabi Tel Aviv (Israel) / Pafos (Cipru)</li>
<li>*Slovan Bratislava (Slovacia) / Zrinjski (Bosnia)</li>
<li>*Qarabag (Azerbaidjan) / Shelbourne (Irlanda)</li>
</ul>
<p>Dintre toate aceste echipe, cele mai valoroase sunt de departe FC Copenhaga și Steaua Roșie Belgrad. Formația din Danemarca este cotată la aproximativ 91 de milioane de euro.</p>
<p>De cealaltă parte, Steaua Roșie Belgrad este cotată la aproximativ 73 de milioane de euro, potrivit portalului de specialitate Transfermarkt. Ca o comparație, FCSB este cotată la 51 de milioane de euro.</p>
<h2><span>Gigi Becali, scos din sărite de meciul retur cu Inter Escaldes. Patronul FCSB i-a făcut praf pe fotbaliști după eșecul din Andorra</span></h2>
<p>Deși era favorită clară înainte de „dubla” cu Inter Escaldes din primul tur preliminar UEFA Champions League, FCSB a trecut cu foarte mari emoții de echipa din Andorra.</p>
<p>După un 3-1 destul de convingător la București, FCSB a fost învinsă de Inter Escaldes cu 2-1, iar echipa din Andorra chiar a fost la un pas de a trimite meciul în prelungiri.</p>
<p>Gigi Becali a rămas fără cuvinte după acel meci și, intrând în direct imediat după fluierul final, <span>și-a exprimat nemulțumirea</span> față de jocul prestat de elevii lui Elias Charalambous.</p>
<p>„E prima dată de când sunt în fotbal când nu mai am cuvinte. Dă-o încolo de calificare, nu mai am cuvinte să vorbesc! Așa ceva nu există”, a declarat Gigi Becali, la DigiSport.</p>

]]></description>
    </item>
    <item>
      <title>UEFA a luat decizia pentru FCSB în Liga Campionilor. A venit vestea</title>
      <link>https://www.prosport.ro/fotbal-extern/liga-campionilor/uefa-a-luat-decizia-pentru-fcsb-in-liga-campionilor-a-venit-vestea-20224430</link>
      <description><![CDATA[<img src="https://www.prosport.ro/wp-content/uploads/2025/07/UEFA-a-luat-decizia-pentru-FCSB-in-Liga-Campionilor.-A-venit-vestea.webp"/><br/><p>UEFA a primit solicitarea FCSB și a luat decizia pentru partida retur a roș-albaștrilor cu Shkendija, care este programată la București, pe 30 iulie 2025, de la ora 20:30.</p>
<p>Campionii României vor reveni pe stadionul lor favorit, Arena Națională, după ce inițial au transmis că vor juca în Ghencea.</p>
<h2><span>Returul FCSB – Shkendija se mută pe Arena Națională! UEFA a aprobat solicitarea roș-albaștrilor pentru returul din Liga Campionilor</span></h2>
<p><span>FCSB și Shkendija, campioanele en-titre din România și Macedonia de Nord, se vor duela</span> în dublă manșă pentru un loc în turul trei preliminar din Liga Campionilor, ceea ce reprezintă penultimul hop înainte de faza principală.</p>
<p>Partida tur este programată la Skopje, pe stadionul National Arena Todor Proeski, marți, 22 iulie, de la ora 21:00, în timp ce returul se va juca la București, pe 30 iulie, de la ora 20:30.</p>
<p>Inițial, confruntarea din România a fost programată pe Stadionul Steaua din Ghencea, din cauza faptului că la momentul transmiterii listei de organizare, Arena Națională nu era disponibilă. Însă, festivalul de manele care ținea cel mai mare stadion al țării ocupat a fost mutat într-o altă locație, astfel că arena din Bulevardul Basarabia s-a eliberat.</p>
<p>În acest context, FCSB a solicitat ca returul cu Shkendija să fie mutat pe Arena Națională, iar <span>UEFA a luat hotărârea</span>. Forul continental a făcut mai multe anunțuri de curând, respectiv a dezvăluit brigăzile de arbitraj pentru dubla dintre FCSB și Shkendija, și totodată a transmis că meciul de la București nu se va mai disputa în Ghencea, ci pe Arena Națională.</p>
<blockquote><p>30 iulie, turul doi preliminar, manșa secundă. National Arena, București, FCSB (România) – Shkendija (Macedonia)”, se poate vedea pe site-ul <span>UEFA.com</span>.</p></blockquote>
<h2><span>Brigadă de arbitri din Ucraina pentru returul de la București</span></h2>
<p>Pentru turul din Macedonia de Nord, UEFA a delegat o brigadă de arbitri din Belgia. În schimb, pentru returul proaspăt mutat pe Arena Națională, responsabili vor fi șase oficiali din Ucraina.</p>
<p>Oleksii Derevinskyi, în vârstă de 36 de ani, se va afla la centrul duelului FCSB – Shkendija, ajutat de asistenții Viktor Matyash și Oleksii Myronov. Al patrulea oficial va fi Dmytro Panchyshyn, în timp ce în camera VAR se vor afla Mykola Balakin și Denys Shurman.</p>
<blockquote><p>Pe 30 (n.r. – 30 iulie 2025) o să jucăm pe Arena Națională. Ne-a anunțat Primăria că pe 29 se pune gazonul, iar noi o să jucăm pe 30. Acolo, pe Arena Națională, ne considerăm noi acasă. Pe Ghencea nu ne mai simțim acasă, pentru că nu cunoaștem stadionul. Este o casă ostilă, având în vedere că cer 60.000 doar pentru închiriere…”, Gigi Becali, potrivit <span>Fanatik</span>.</p></blockquote>

]]></description>
    </item>
    <item>
      <title>Cum era rupt vestiarul Stelei din 1986 în două bisericuțe: „O tabără mergea la şpriț, cealaltă la profiterol”</title>
      <link>https://www.prosport.ro/fotbal-intern/cum-era-rupt-vestiarul-stelei-din-1986-in-doua-bisericute-o-tabara-mergea-la-sprit-cealalta-la-profiterol-20224548</link>
      <description><![CDATA[<img src="https://www.prosport.ro/wp-content/uploads/2025/07/Cum-era-rupt-vestiarul-Stelei-din-1986-in-doua-bisericute.-„O-tabara-mergea-la-sprit-cealalta-la-profiterol-1400x799.jpg"/><br/><p>Nu multă lume știe că vestiarul fabuloasei echipe a Stelei din 1986, câștigătoare a Cupei Campionilor Europeni, a fost „rupt” în două bisericuțe în acele vremuri.</p>
<p>Dezvăluirea îi aparține „fundașului de fier” Adrian Bumbescu, cel care susține că o parte din jucători, din care făcea și el parte, mergea la spriț, ia alta la profiterol.</p>
<h2><span>Vestiarul Stelei ’86, rupt în două: „Unii la şpriț, alții la profiterol”</span></h2>
<p>Puțină lume știe că vestiarul Stelei, câștigătoare a Cupei Campionilor Europeni în 1986, <span>a fost și el „dezbinat” în acele vremuri</span>. Totul a fost dezvăluit de către Adrian Bumbescu, cel care susține că o parte din jucători, din care făcea și el parte, mergea la spriț, ia alta la profiterol.</p>
<p>Din prima categorie făceau parte Iovan, Piți, Bărbulescu, Radu II, care alegeau să meargă la Hanul lui Manuc, în timp ce Belodedici, Balint, Hagi, Pistol și Weissenbacher mergeau la „cofetărie”.</p>
<p>Pe de altă parte, „Bumbi” îl laudă pe Miodrag Belodedici, libero în acele timpuri la Steaua, despre care spune că anticipa foarte bine jocul, făcea bine marcaj, și era foarte elegant când ieșea din apărare cu mingea la picior. Nu ca el, care evolua la sacrificiu și mai mereu în duelurile sale se lăsa cu arcade sparte.</p>
<p>„Erau două tabere: una care se ducea la șpriț, la Hanul lui Manuc, și alta care se ducea la profiterol: Belo, Balint, Hagi, Pistol, Weissenbacher. Eu, Iovan, Piți, Bărbulescu, Radu II mergeam la Hanul lui Manuc. Belo anticipa foarte bine, era libero, dar încerca să mai facă și marcaj. Ne suplineam. El elegant, pe piept, pasă, mai ieșea cu ea, eu la sacrificiu, arcade sparte”, a declarat Adrian Bumbescu la <span>podcastul lui Costin Deșliu</span>.</p>
<p><img alt="" class="size-large wp-image-20224567" decoding="async" fetchpriority="high" height="1400" sizes="(max-width: 1000px) 100vw, 1000px" src="https://www.prosport.ro/wp-content/uploads/2025/07/CEREMONIE-STEAUA-BUCURESTI-1986-6.05.2011-1000x1400.jpg" srcset="https://www.prosport.ro/wp-content/uploads/2025/07/CEREMONIE-STEAUA-BUCURESTI-1986-6.05.2011-1000x1400.jpg 1000w, https://www.prosport.ro/wp-content/uploads/2025/07/CEREMONIE-STEAUA-BUCURESTI-1986-6.05.2011-768x1075.jpg 768w, https://www.prosport.ro/wp-content/uploads/2025/07/CEREMONIE-STEAUA-BUCURESTI-1986-6.05.2011-1097x1536.jpg 1097w, https://www.prosport.ro/wp-content/uploads/2025/07/CEREMONIE-STEAUA-BUCURESTI-1986-6.05.2011-1463x2048.jpg 1463w, https://www.prosport.ro/wp-content/uploads/2025/07/CEREMONIE-STEAUA-BUCURESTI-1986-6.05.2011-scaled.jpg 1828w" width="1000"/></p>
<h2><span>„Galacticii„ României. „Ne plecăm în fața eroilor noștri”</span></h2>
<p>Anul acesta, pe 7 mai, cu ocazia împlinirii a 39 de ani de la câștigarea CCE, clubul militar a emis un comunicat în care i-a supranumit „galactici” pe <span>componenții lotului care au scris istorie pentru fotbalul românesc</span>, în frunte cu Helmut Duckadam, Ștefan Iovan, Adrian Bumbescu, Miodrag Belodedici, Ilie Bărbulescu, Lucian Bălan, Gavril Balint, Ladislau Boloni, Mihail Majearu, Marius Lăcătuș, Victor Pițurcă și Marin Radu II.</p>
<p>Nu sunt uitați nici Emeric Ienei și Anghel Iordănescu, antrenorii acelei echipe minunate care a triumfat la Sevilla în fața Barcelonei, scor 2-0, după executarea loviturilor de departajare.</p>
<p>„7 mai, ziua când STEAUA BUCUREȘTI a strălucit în constelația fotbalului. Ziua când eroii noștri de poveste au triumfat în Cupa Campionilor Europeni.</p>
<p>Steaua era prima echipă din estul Europei care câștiga cel mai prețios trofeu în întrecerea echipelor de club. O finală de neuitat, la Sevilla, în care roș-albaștrii au trecut cu 2-0 de FC Barcelona, după executarea loviturilor de la 11 metri.</p>
<p>Pe 7 mai 1986, ei au fost galacticii Europei: Helmut Duckadam – Ștefan Iovan, Adrian Bumbescu, Miodrag Belodedici, Ilie Bărbulescu – Lucian Bălan (73 Anghel Iordănescu), Gavril Balint, Ladislau Boloni, Mihail Majearu – Marius Lăcătuș, Victor Pițurcă (112 Marin Radu II).</p>
<p>Antrenori: Emeric Ienei și Anghel Iordănescu. Au trecut 39 de ani și acea zi a rămas unică. Ne plecăm în fața eroilor noștri și le mulțumim pentru această bucurie pe care ne-au adus-o. Un gând pios pentru cei care nu mai sunt printre noi”, a transmis Steaua, pe Facebook.</p>

]]></description>
    </item>
    <item>
      <title>Gigi Becali: „Vreau ca FCSB să ajungă în finala Ligii Campionilor”. Ce spune despre triumful din 1986</title>
      <link>https://www.prosport.ro/fotbal-extern/liga-campionilor/gigi-becali-vreau-ca-fcsb-sa-ajunga-in-finala-ligii-campionilor-ce-spune-despre-triumful-din-1986-20224425</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-„Vreau-ca-FCSB-sa-ajunga-in-finala-Ligii-Campionilor.-Ce-spune-despre-triumful-din-1986-1400x968.jpeg"/><br/><p>Gigi Becali, finanțatorul FCSB, vrea ca echipa sa să aibă un parcurs cât mai lung în Liga Campionilor, cea mai importantă competiție europeană intercluburi, și eventual să atingă performanța din 1986 a Stelei. În plus, Becali a găsit explicația triumfului de la Sevilla și crede că în următorii ani, FCSB poate să atingă o astfel de finală.</p>
<p>În sezonul trecut, FCSB a ratat calificarea în play-off-ul Ligii Campionilor, după ce a fost învinsă de Sparta Parga, cu 4-3 la general. În Europa League, a doua cea mai valoroasă competiție europeană, <span>FCSB a ajuns până în faza optimilor de finală</span>, unde a fost eliminată de Olympique Lyon, cu scorul de 7-1 la general.</p>
<h2><span>„Vreau ca FCSB să ajungă în finala Ligii Campionilor”</span></h2>
<p>Gigi Becali a vorbit despre ceea mai mare dorință pe care o are pentru echipa sa, calificarea în finala Ligii Campionilor.</p>
<p>„Așa vreau eu să ajungă FCSB în finala Ligii Campionilor. El știe dorința inimii mele. Ce știu eu că mă știu pe mine cât de cât. Că nu mă cunosc eu. Cine sunt eu să mă cunosc? Noi, oamenii, suntem în necunoștință. Noi zicem că știm.</p>
<p>Dar ce cred eu și cum văd că lucrează Domnul cu mine, o finală de Liga Campionilor chiar o să o jucăm. Dar trebuie să lucrez eu! Eu să împlinesc dreptatea Domnului. Apoi, dacă Dumnezeu a făcut cerul și pământul, a făcut apele, munții, mingea, iarba, porțile și bocancii. Apoi cine îi va sta lui în cale dacă vrea să dea el Liga Campionilor”, a mărturisit Gigi Becali la <span>Fanatik</span>.</p>
<ul>
<li>În prezent, FCSB s-a calificat în turul 2 al preliminariilor Ligii Campionilor, unde va întâlni formația Shkendija (Macedonia de Nord), cu manșa tur programată pe 22 iulie, în deplasare, iar returul, o săptămână mai târziu, la București.</li>
</ul>
<h2><span>Explicația lui Gigi Becali pentru triumful Stelei în 1986</span></h2>
<p>Steaua București este singura echipă din România care a câștigat Cupa Campionilor Europeni, în 1986. Gigi Becali are o explicație cu privire la acest triumf, în care <span>Helmuth Duckadam a apărat patru lovituri de departajare</span>.</p>
<p>„Atunci în ’86 vrei să spui că eram noi cei mai buni? Domnul a făcut la Sevilla. A vrut să facă Domnul mărturisire și ce a zis? «Le voi da Liga Campionilor la o țară săracă din blocul comunist, ca să vă arăt vouă bogaților, care aveți cai și căruțe mari, că dau putere la unul. O să îi dau lui David să îl bată pe Goliat». Asta a făcut Dumnezeu atunci și va mai face Dumnezeu! A făcut Domnul și va mai face Domnul! Și va mai face Domnul din ce în ce mai multe minuni numai noi să le înțelegem. Ce cred eu, fără mândrie să fie, să mă ierte Dumnezeu! Eu cred că va face minuni din ce în ce mai mari în toate domeniile. Iar în sport asta va face. Că e ușor pentru Domnul”, a mai spus Gigi Becali.</p>

]]></description>
    </item>
  </channel>
</rss>
