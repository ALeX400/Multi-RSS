<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Au decis: 52.000.000 de euro pentru FCSB! Gigi Becali poate fi fericit</title>
      <link>https://www.prosport.ro/fotbal-intern/superliga/au-decis-52-000-000-de-euro-pentru-fcsb-gigi-becali-poate-fi-fericit-20207365</link>
      <description><![CDATA[<img src="https://www.prosport.ro/wp-content/uploads/2025/07/Au-decis-52.000.000-de-euro-pentru-FCSB-Gigi-Becali-poate-fi-fericit-1400x1050.jpg"/><br/><p>Cu mai puțin de două săptămâni înainte de startul sezonului 2025-2026 din Superliga României, specialiștii de la Transfermarkt au decis să crească din nou valoarea lotului de care dispune FCSB.</p>
<p>Așadar, în urma ultimei actualizări, campioana României a depășit pragul psihologic de 50.000.000 de euro. Mai exact, la 51.980.000 de euro sunt evaluați fotbaliștii lui Elias Charalambous (44 de ani).</p>
<h2><span>FCSB domină Superliga și după ultimul update făcut de Transfermarkt. Gigi Becali are fotbaliști de aproape 52.000.000 de euro</span></h2>
<p><span>Gigi Becali a exclus din lotul FCSB trei fotbaliști</span>, anume Malcom Edjouma, Alex Băluță și Jordan Gele, însă cu toate acestea, are în continuare un efectiv extrem de bine cotat. De fapt, este de departe cel mai valoros lot din Superliga României.</p>
<p>În finalul lunii iunie, <span>site-ul de specialitate Transfermarkt evalua întreg lotul lui FCSB la 49.180.000 de euro</span>. Însă, între timp, specialiștii au mai ajustat cotele de piață ale jucătorilor și campioana României a depășit pragul psihologic de 50.000.000 de euro.</p>
<p>Mai exact, cu nici două săptămâni înainte de startul sezonului 2025-2026 din Superliga, FCSB se bazează pe fotbaliști cotați la 51.980.000 de euro.</p>
<p>Mai jos TOP 10 fotbaliști de la FCSB, în funcție de cotele de piață:</p>
<ol>
<li>Darius Olaru – 7.500.000 de euro</li>
<li>Daniel Bîrligea – 5.000.000 de euro</li>
<li>Ștefan Târnovanu – 5.000.000 de euro</li>
<li>Adrian Șut – 3.500.000 de euro</li>
<li>Siyabonga Ngezana – 3.500.000 de euro</li>
<li>Joyskim Dawa – 3.000.000 de euro</li>
<li>Florin Tănase – 2.500.000 de euro</li>
<li>David Miculescu – 2.500.000 de euro</li>
<li>Dennis Politic – 1.500.000 de euro</li>
<li>Octavian Popescu – 1.400.000 de euro</li>
</ol>
<h2><span>De ce loturi dispun rivalele Rapid, CFR Cluj și Universitatea Craiova</span></h2>
<p>În ceea ce le privește pe contracandidatele FCSB din lupta pentru titlu, trebuie remarcat că și loturile acestora au crescut considerabil.</p>
<p>În iunie, Rapid se baza pe un efectiv evaluat la 26.650.000 de euro, iar acum, toți fotbaliștii lui Dan Șucu din Giulești valorează 30.130.000 de euro.</p>
<p>O îmbunătățire s-a înregistrat și la CFR Cluj, a cărei lot era evaluat, în iunie, la 25.280.000 de euro. În schimb, după ultimul update, fotbaliștii lui Nelu Varga au ajuns să însumeze 29.050.000 de euro.</p>
<p>Universitatea Craiova a înregistrat o creștere mult mai mică, iar în prezent beneficiază de un lot de 21.800.000 de euro, potrivit <span>Transfermarkt</span>.</p>
<p>TOP 10 loturi din Superliga, în funcție de valorile estimate în euro:</p>
<ol>
<li>FCSB – 51.980.000</li>
<li>Rapid – 30.130.000</li>
<li>CFR Cluj – 29.050.000</li>
<li>Universitatea Craiova – 21.800.000</li>
<li>Universitatea Cluj – 14.950.000</li>
<li>Dinamo București – 14.000.000</li>
<li>FC Hermannstadt – 11.350.000</li>
<li>Farul Constanța – 11.010.000</li>
<li>FC Botoșani – 8.980.000</li>
<li>Petrolul Ploiești – 8.660.000</li>
</ol>
<blockquote><p>Nu mai urmează transferuri. Mai sunt câteva zile și începe competiția. Gata, la revedere, ce să mai?! Nici nu mai avem loc ca să-i băgăm pe listă. Suntem prea mulți. Deja am scos 3!”, Gigi Becali, citat de <span>Sport.ro</span>.</p></blockquote>

]]></description>
    </item>
    <item>
      <title>Anunț pentru fanii FCSB: „Bilete disponibile”</title>
      <link>https://www.prosport.ro/fotbal-extern/liga-campionilor/anunt-pentru-fanii-fcsb-bilete-disponibile-20207446</link>
      <description><![CDATA[<img src="https://www.prosport.ro/wp-content/uploads/2025/07/Anunt-pentru-fanii-FCSB-„Bilete-disponibile-1400x1050.jpg"/><br/><p>FCSB a pus în vânzare biletele pentru meciul cu Inter Club d’Escaldes din primul tur preliminar UEFA Champions League. Biletele sunt disponibile pe platforma de ticketing a clubului, iar prețurile variază între 30 și 200 de lei.</p>
<h2><span>Cât costă cel mai ieftin bilet la FCSB – Inter Club d’Escaldes</span></h2>
<p><span>FCSB va juca cu Inter Club d’Escaldes</span> în primul tur preliminar UEFA Champions League. Meciul tur va avea loc pe 9 iulie și se va disputa pe Stadionul Steaua.</p>
<p>Gruparea roș-albastră a pus în vânzare biletele pentru partida cu Inter Club d’Escaldes. <span>Cel mai ieftin bilet</span> costă 30 de lei.</p>
<p>„Campioana României a pus în vânzare online biletele pentru partida cu Inter D’Escaldes, contând pentru turul 1 al UEFA Champions League, care se va disputa miercuri, 9 iulie, începând cu ora 20:30, pe Stadionul Steaua. Tichetele sunt disponibile pe platforma de ticketing a clubului! Prețurile biletelor sunt următoarele:</p>
<p>PELUZA – INELUL 1 – 30 LEI<br/>
TRIBUNA 2 – INEL 1 – 50 LEI<br/>
VIP 2 – 100 LEI<br/>
VIP 1 – 200 LEI</p>
<p>Casele de bilete vor fi deschise în ziua meciului, începând cu ora 12:00. De asemenea, facem următoarele precizări cu privire la accesul copiilor și persoanelor cu dizabilități pe Stadionul Steaua:</p>
<p>1. Copiii cu vârsta de până în 7 ani beneficiază de acces gratuit pe stadion, cu condiția să fie însoțiți de un adult. În situația în care un adult este însoțit de doi copii cu vârsta de până la 7 ani, acesta trebuie să achiziționeze un al doilea bilet.</p>
<p>2. Persoanele cu dizabilități sau însoțitorii acestora vor primi biletele în format electronic, pe baza solicitărilor venite pe contact@bilete-fcsb.ro începând cu data de 1 iulie, ora 15:00. Eliberarea biletelor se va face pe baza ordinii cronologice a solicitărilor!</p>
<p>Pentru a primi biletele, beneficiarii trebuie să trimită copii după C.I. a persoanei cu dizabilități și actul doveditor al dizabilității respective, precum și copie după C.I. a însoțitorului. Atenție! Persoanele cu dizabilități sunt obligate să prezinte certificatul de dizabilitate inclusiv la accesul în incinta stadionului. Vă așteptăm alături de noi!”, a anunțat FCSB.</p>
<blockquote><p>Se vede deja turul trei preliminar. Vorbim și despre noroc aici, Domnul le face pe toate. Dacă Dumnezeu așa a vrut. A zis: «Îți dau adversare ușoare în primele două tururi ca să nu ai nicio emoție». După aceea, în turul trei va apărea una tot mai ușoară. În play-off nu mai ai temeri, ești deja calificat în grupe. Vedem dacă Dumnezeu vrea mai mult, dar în primele două tururi ai emoții mai mari. Turul doi este mai ușor decât primul tur, eu așa cred”, a spus Gigi Becali, citat de <span>sportpesurse.ro</span>.</p></blockquote>

]]></description>
    </item>
    <item>
      <title>Cine transmite la TV drumul FCSB spre Liga Campionilor! Gigi Becali a luat o decizie radicală</title>
      <link>https://www.prosport.ro/fotbal-extern/cine-transmite-la-tv-drumul-fcsb-spre-liga-campionilor-gigi-becali-a-luat-o-decizie-radicala-20207823</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-drumul-FCSB-spre-Liga-Campionilor-Gigi-Becali-a-luat-o-decizie-radicala.jpg"/><br/><p>FCSB se pregătește de startul preliminariilor în Liga Campionilor și a decis cine va transmite la TV meciurile FCSB.</p>
<p>Au mai rămas câteva zile până la startul primului tur preliminar din Liga Campionilor. FCSB a ajuns la un acord cu un cunoscut post național de televiziune pentru a ceda drepturile TV. <span>Roș-albaștrii vor evolua</span> în prima manșă săptămâna viitoare cu Inter Club D’Escaldes, iar partida va fi transmisă de Antena 1.</p>
<h2><span>PRO TV a pierdut lupta cu Antena 1 pentru meciurile celor de la FCSB: Gigi Becali nu a uitat ce a pățit sezonul trecut</span></h2>
<p>În preliminariile cupelor europene, echipele își pot negocia drepturile TV pentru meciurile de pe teren propriu. Primul meci al roș-albaștrilor va avea loc săptămâna viitoare și nu va fi transmis la PRO TV, așa cum era de așteptat.</p>
<p>În noul sezon, Antena 1 a bătut palma cu latifundiarul din Pipera pentru primele două meciuri de pe teren propriu. Anul trecut, același post TV a obținut drepturile TV pentru meciul cu Maccabi Tel Aviv, scor 1-0.</p>
<p>Gigi Becali nu a uitat ce s-a întâmplat anul trecut când PRO TV a transmis meciul tur cu Sparta Praga doar pe o platformă de streaming online, fapt care a stârnit un val de indignare în rândul fanilor. Miliardarul a cedat atunci drepturile TV pentru retur tot celor de la PRO TV, dar s-a asigurat că transmisia va fi și live la TV.</p>
<p>PRO TV a încercat și în acest an să obțină drepturile TV pentru meciurile FCSB, dar campioana României nu ar mai fi interesată să colaboreze cu această televiziune pentru a nu se mai repeta istoria din sezonul trecut.</p>
<p>Totuși, <span>PRO TV ar putea intra în posesia drepturilor TV </span>pentru meciurile din deplasare ale roș-albaștrilor deoarece adversarii campioanei României vor vinde drepturile TV pentru meciurile de pe teren propriu. Astfel, tot există „riscul” ca FCSB să poată fi văzută doar pe platforma de streaming live a celor de la PRO TV.</p>
<blockquote><p>„Începem treaba. FCSB vs Inter. Primul meci de UCL va fi miercuri, 9 iulie, ora 20.30 în Ghencea. Sper ca în 2025 să se înțeleagă că noi deținem drepturile TV DOAR la meciurile de ACASĂ”, a scris Mihai Stoica pe rețelele de socializare.</p></blockquote>
<h2><span>Suma uriașă încasată de Gigi Becali pentru meciurile din preliminarii</span></h2>
<p>Suma obținută de Gigi Becali pentru meciurile din primele două tururi preliminare este aproape dublă față de cea din vara trecută, notează <span>golazo.ro.</span> Anul trecut, miliardarul a încasat aproximativ 150.000 de euro pentru fiecare tur preliminar.</p>
<p>Sezonul trecut, Digisport și Prima Sport 1 au transmis primul tur, iar în al doilea tur PRO TV a transmis meciul din Ghencea, returul fiind preluat de Antena 1. În turul trei preliminar, partida tur din Praga a fost disponibilă doar pe platforma Voyo, în timp ce returul de la București a fost live la TV pe PRO TV.</p>

]]></description>
    </item>
    <item>
      <title>Dezastru la FCSB! S-a accidentat din nou Cercel şi campioana tremură cu regula U21</title>
      <link>https://www.prosport.ro/fotbal-intern/superliga/dezastru-la-fcsb-s-a-accidentat-din-nou-cercel-si-campioana-tremura-cu-regula-u21-20207307</link>
      <description><![CDATA[<img src="https://www.prosport.ro/wp-content/uploads/2025/07/Dezastru-la-FCSB-S-a-accidentat-din-nou-Cercel-si-campioana-tremura-cu-regula-U21-1400x1051.jpg"/><br/><p>FCSB s-ar putea confrunta cu un dezastru, cu mai puțin de două săptămâni înainte de prima partidă pe care o are programată în sezonul 2025-2026 din Superliga.</p>
<p>Gigi Becali (67 de ani) a transmis răspicat că regula U21 va fi bifată cu ajutorul fundașului dreapta Ionuț Cercel (18), însă acesta s-a accidentat din nou.</p>
<h2><span>Ionuț Cercel a ieșit șchiopătând din amicalul Utrecht – FCSB și îi dă emoții lui Gigi Becali cu privire la regula U21</span></h2>
<p>Marți, 1 iulie 2025, în cantonamentul din Olanda, FCSB a avut programată o partidă amicală, în compania celor de la Utrecht.</p>
<p>Elias Charalambous a trimis în teren o formulă de start foarte competitivă, având în vedere că pe 5 iulie este programată Supercupa României, iar pe 9 iulie, roș-albaștrii vor debuta în preliminariile UEFA Champions League. Mai mult, pe 12 iulie, FCSB va disputa și prima partidă din sezonul 2025-2026 al Superligii, în compania lui FC Hermannstadt.</p>
<ul>
<li>Echipa de start pe care a mizat FCSB la amicalul cu Utrecht: Târnovanu – Cercel, Ngezana, Popescu, Kiki – Șut, Olaru, Cisotti – Miculescu, Bîrligea, Tănase</li>
</ul>
<p>Din nefericire pentru roș-albaștri, prima repriză a disputei de pregătire cu Utrecht a venit la pachet cu o veste proastă. <span>Ionuț Cercel s-a accidentat</span> din nou și, în minutul 42, a părăsit terenul șchiopătând.</p>
<p>Rămâne de văzut cât de serioasă este problema medicală a fotbalistului, însă emoțiile sunt mari, mai ales că <span>Ionuț Cercel s-a accidentat și în partida România U19 – Olanda U19 1-3</span>, de la Campionatul European.</p>
<figure aria-labelledby="figcaption_attachment_20207309" class="wp-caption aligncenter" id="attachment_20207309"><img alt="" class="size-full wp-image-20207309" decoding="async" fetchpriority="high" height="796" sizes="(max-width: 1321px) 100vw, 1321px" src="https://www.prosport.ro/wp-content/uploads/2025/07/ionut-cercel-1.jpg" srcset="https://www.prosport.ro/wp-content/uploads/2025/07/ionut-cercel-1.jpg 1321w, https://www.prosport.ro/wp-content/uploads/2025/07/ionut-cercel-1-768x463.jpg 768w" width="1321"/><figcaption class="wp-caption-text" id="figcaption_attachment_20207309">SURSA Foto: CAPTURĂ Youtube FCSB TV</figcaption></figure>
<h2><span>Ce variante are Gigi Becali</span></h2>
<p>Ionuț Cercel era anunțat de Gigi Becali drept principala variantă pentru acoperirea regulii U21 la meciurile din Superliga României. Referitor la partidele din cupele europene, pe postul de apărător dreapta ar fi urmat să fie folosit veteranul Valentin Crețu.</p>
<p>Gigi Becali a transmis răspicat că nu va mai folosi jucători eligibili regulii U21 în compartimentul ofensiv, iar în absența lui Cercel a spus că îl va pune pe Mihai Toma (18 ani) pe postul de apărător dreapta. Asta în condițiile în care Toma este aripă stânga sau mijlocaș ofensiv.</p>
<p>În cazul în care accidentarea lui Cercel este serioasă și Gigi Becali se va răzgândi în privința lui Toma, atunci, la meciul cu FC Hermannstadt, roș-albaștrii ar putea miza pe următoarele opțiuni U21:</p>
<ul>
<li>Luca Ciobanu – fundaș central</li>
<li>Andrei Dăncuș – fundaș central</li>
<li>Laurențiu Vlăsceanu – fundaș stânga</li>
<li>Matei Manolache – fundaș central</li>
<li>Mihai Toma – aripă stânga/mijlocaș ofensiv</li>
<li>David Popa – aripă dreapta</li>
<li>Denis Colibășanu – atacant central</li>
<li>Alexandru Stoian – atacant central</li>
<li>Robert Necșulescu – aripă dreapta</li>
</ul>

]]></description>
    </item>
    <item>
      <title>Nelu Varga a răbufnit după ce a aflat că FCSB vrea să îl folosească pe Daniel Bîrligea în Supercupa României: „Doamne ferește!”</title>
      <link>https://www.prosport.ro/fotbal-intern/superliga/nelu-varga-a-rabufnit-dupa-ce-a-aflat-ca-fcsb-vrea-sa-il-foloseasca-pe-daniel-birligea-in-supercupa-romaniei-doamne-fereste-20207106</link>
      <description><![CDATA[<img src="https://www.prosport.ro/wp-content/uploads/2025/07/Nelu-Varga-a-rabufnit-dupa-ce-a-aflat-ca-FCSB-vrea-sa-il-foloseasca-pe-Daniel-Birligea-in-Supercupa-Romaniei-„Doamne-fereste-1400x1050.jpg"/><br/><p>Prin vocea managerului general Mihai Stoica (60 de ani), FCSB a anunțat că îl va putea folosi pe Daniel Bîrligea (25) în derby-ul cu CFR Cluj din Supercupa României, iar acum a venit și reacția lui Nelu Varga.</p>
<p>Patronul grupării din Ardeal a fost întrebat dacă se teme de fostul său atacant, iar replica oferită s-a ridicat la nivelul așteptărilor.</p>
<h2><span>Nelu Varga nu se teme de Daniel Bîrligea! Cum a reacționat când a auzit că atacantul va fi folosit în Supercupa României, FCSB – CFR Cluj</span></h2>
<p>Nelu Varga l-a cedat pe Daniel Bîrligea la FCSB în septembrie 2024, atunci când s-a ales în schimbul atacantului cu suma de 2.000.000 de euro.</p>
<p>La acel moment, pentru a accepta ca afacerea să se materializeze, <span>patronul CFR-ului a impus stipularea unei clauze în contractul atacantului, astfel încât Bîrligea să nu poată evolua</span> împotriva fostei sale echipe.</p>
<p>Gigi Becali a acceptat fără să stea pe gânduri și inițial s-a vehiculat că respectiva clauză va fi valabilă pe toată perioada contractului. Însă, în realitate, aceasta a fost în vigoare doar pentru sezonul 2024-2025, iar <span>Mihai Stoica a anunțat că FCSB îl va putea folosi pe Daniel Bîrligea încă de la partida din Supercupa României</span>, programată pe 5 iulie, de la ora 20:00, în Ghencea.</p>
<p>Chestionat fiind dacă se teme de fostul său jucător, Nelu Varga a avut o reacție de zile mari și a spus că nu îi este frică nici măcar de Cristiano Ronaldo:</p>
<blockquote><p>Cum să-mi fie frică? Doamne ferește! De ce să ne fie frică? Nu îmi e frică de Ronaldo și îmi e frică de Bîrligea? Mergem liniștiți, cu fruntea sus”, a spus Nelu Varga, patronul CFR-ului, citat de <span>Gsp.ro</span>.</p></blockquote>
<h2><span>Daniel Bîrligea a avut parte de un sezon de debut fantastic la FCSB: 17 goluri în toate competițiile</span></h2>
<p>În ciuda celor declarate de Nelu Varga, Daniel Bîrligea va reprezenta, fără dubii, un pericol pentru defensiva CFR-ului.</p>
<p>Atacantul s-a adaptat de minune condițiilor de la FCSB, iar în sezonul 2024-2025 a izbutit să contribuie cu 17 goluri și două pase decisive, în cele 35 de meciuri bifate în toate competițiile.</p>
<p>De asemenea, după ce transferul său la gruparea roș-albastră s-a materializat, Daniel Bîrligea a spart gheața și la echipa națională. El a îmbrăcat tricoul primei reprezentative în 4 partide, iar pe 18 noiembrie 2024, într-un duel cu Cipru din Liga Națiunilor, a marcat primul său gol sub tricolor.</p>
<p>Potrivit site-ului de specialitate Transfermarkt, cota de piață a lui Daniel Bîrligea este de 5.000.000 de euro, cea mai mare din întreaga carieră a fotbalistului.</p>

]]></description>
    </item>
  </channel>
</rss>
