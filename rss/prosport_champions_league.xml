<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Stelele României U19 au primit lovitura! FCSB a luat decizia în cazul transferurilor lui Kodor și Guțea</title>
      <link>https://www.prosport.ro/fotbal-intern/superliga/stelele-romaniei-u19-au-primit-lovitura-fcsb-a-luat-decizia-in-cazul-transferurilor-lui-kodor-si-gutea-20205333</link>
      <description><![CDATA[<img src="https://www.prosport.ro/wp-content/uploads/2025/06/Stelele-Romaniei-U19-au-primit-lovitura-FCSB-a-luat-decizia-in-cazul-transferurilor-lui-Kodor-si-Gutea-1400x1050.jpg"/><br/><p>În urmă cu aproximativ două săptămâni, Mihai Stoica (60 de ani) anunța public că FCSB ia în calcul posibilitatea de a înainta o ofertă pentru un fotbalist din naționala României U19.</p>
<p>Managerul general al roș-albaștrilor nu a dezvăluit niciun nume, însă imediat după anunțul său, în presă s-au vehiculat două variante: atacantul Jason Kodor și mijocașul Remus Guțea.</p>
<h2><span>FCSB nu a mai ofertat niciun jucător din naționala României U19. Meme Stoica a venit cu clarificări</span></h2>
<p>Meme Stoica s-a declarat impresionat de felul în care a evoluat naționala U19 a României la Campionatul European și pe parcursul turneului final a surprins cu o declarație: <span>„S-ar putea să facem și noi o ofertă pentru unul dintre jucători”</span>, spunea managerul general al roș-albaștrilor.</p>
<p><span>Gigi Becali a confirmat ulterior că ar putea achiziționa un internațional U19</span>, la recomandarea lui Meme Stoica, însă a păstrat misterul în privința numelui.</p>
<p>Ulterior s-a vehiculat că ar putea fi vorba despre <span>Jason Kador, atacantul de la Lecce care l-a refuzat deja pe Gigi Becali</span>, sau Remus Guțea, mijlocaș legitimat la FC Voluntari.</p>
<p>Se pare că totul va rămâne un mister, deoarece Mihai Stoica a revenit cu o nouă declarație prin care a transmis că oferta nu a mai fost înaintată. Și, fără să intre prea mult în detalii, oficialul campioanei a sugerat că o propunere nu va mai fi făcută în această vară:</p>
<blockquote><p>N-am făcut nicio ofertă pentru vreun fotbalist de la naționala U19. Eligibilitatea în Youth League începe pe 1/1/2007. Cei din 2006 ar trebui să fie formați de club ca să poată juca în această competiție, indiferent dacă joci în preliminarii sau – dacă seniorii ajung la masa mare – în faza principală (primele 6 din cele 8 meciuri ale seniorilor)”, a scris Meme Stoica, pe <span>pagina oficială de Facebook</span>.</p></blockquote>
<p>Așadar, FCSB nu l-ar putea utiliza pe jucătorul transferat în Youth League, iar la prima echipă, Gigi Becali a anunțat deja că nu mai are loc pe listele de Superliga și UEFA.</p>
<h2><span>Transferurile bifate de FCSB în vara lui 2025</span></h2>
<p>În acest context, FCSB va rămâne cu trei transferuri bifate în fereastra de mercato din vara lui 2025. Daniel Graovac, sosit de la CFR Cluj, gratis, a fost primul fotbalist care și-a trecut numele pe listă. L-a urmat apoi Denis Alibec, venit de la Farul Constanța, tot liber de contract.</p>
<p>Și, în cele din urmă, singurul fotbalist pentru care Gigi Becali a plătit o sumă de bani în această vară este Dennis Politic, adus de la Dinamo București pentru aproximativ 1.000.000 de euro. Însă, în afacerea din urmă menționată a fost implicat și Alexandru Musi, care a fost trimis gratis la gruparea alb-roșie.</p>

]]></description>
    </item>
    <item>
      <title>Tachtsidis e liber de contract. Gigi Becali s-a mişcat rapid şi a făcut deja anunțul oficial</title>
      <link>https://www.prosport.ro/fotbal-intern/superliga/tachtsidis-e-liber-de-contract-gigi-becali-s-a-miscat-rapid-si-a-facut-deja-anuntul-oficial-20204561</link>
      <description><![CDATA[<img src="https://www.prosport.ro/wp-content/uploads/2025/06/Tachtsidis-e-liber-de-contract.-Gigi-Becali-s-a-miscat-rapid-si-a-facut-deja-anuntul-oficial-scaled-e1751115619690-1400x789.jpg"/><br/><p>Panagiotis Tachtsidis (34 de ani) e liber de contract după despărțirea oficială de CFR Cluj, astfel că Gigi Becali (67) a fost contactat pentru a fi întrebat dacă vrea să îl transfere.</p>
<p>Experimentatul mijlocaș grec s-a aflat pe lista patronului FCSB în trecut și, de asemenea, are o relație foarte apropiată cu antrenorul campioanei României, Elias Charalambous (44).</p>
<h2><span>Ghinion! Ce a declarat Gigi Becali despre transferul lui Panagiotis Tachtsidis</span></h2>
<p>Vineri, 27 iunie 2025, <span>Panagiotis Tachtsidis a rămas liber de contract</span>, după ce ardelenii de la CFR Cluj au comunicat oficial despărțirea.</p>
<p>Experimentatul mijlocaș grec, cu trecut la cluburi precum AEK Atena, Genoa, AS Roma, Torino, Cagliari, Olympiacos sau Nottingham Forest, mai avea contract în Gruia până la data de 30 iunie 2026, însă a ajuns la un acord cu Nelu Varga pentru rezilierea înțelegerii.</p>
<p>Imediat după ce grecul a devenit disponibil pe piață, s-a vehiculat că o potențială destinație în cazul său ar fi FCSB. În ceea ce o privește pe campioana României, Panagiotis Tachtsidis nu doar că a fost apreciat de Gigi Becali în mod public, ci <span>are și o relație foarte apropiată cu antrenorul Elias Charalambous</span>. Tehnicianul cipriot a mărturisit că vorbește cu Tacthsidis „de două-trei ori pe săptămână”, în timp ce Cristi Balaj, președintele CFR-ului, a declarat și el că Elias Charalambous a insistat pentru transferul grecului la FCSB.</p>
<p>Cu toate acestea, <span>Gigi Becali a luat în urmă cu doar câteva zile o hotărâre fermă la FCSB</span>: a închis robinetul la transferuri pentru vara lui 2025!</p>
<p>Miliardarul din Pipera a comunicat că a scos deja 3 jucători din lot și că listele pentru Superliga și UEFA sunt pline de fotbaliști. În acest context, nu mai transferă pe nimeni, pentru că nu are cum să îi facă loc în echipă.</p>
<p>Și se pare că finanțatorul FCSB nu își va schimba decizia nici măcar pentru Tachtsidis:</p>
<blockquote><p>Nu mai avem loc pe listă pentru Tachtsidis, nu vine la FCSB”, a declarat Gigi Becali, potrivit <span>Fanatik</span>.</p></blockquote>
<h2><span>Tachtsidis a fost slăbiciunea lui Gigi Becali</span></h2>
<p>Pentru CFR Cluj, Panagiotis Tachtsidis a marcat 9 goluri și a oferit 5 pase decisive într-un total de 64 de partide.</p>
<p>În toamna anului trecut, Gigi Becali spunea despre el că e „pianistul” ardelenilor și că face tot jocul lui CFR Cluj:</p>
<blockquote><p>Tachtsidis ăla leagă jocul, e posibil, nu știu. Vezi și la noi, cum l-am băgat pe Tănase, gata totul. Băi, dacă n-ai creier, nu se poate! Trebuie să fie și pianistul, că așa toți: hai să cărăm la pian…”, declara Gigi Becali, la palat.</p></blockquote>
<p>Panagiotis Tachtsidis a fost transferat gratis de CFR Cluj, în iulie 2023, de la Khor Fakkan, din Emirate, iar în prezent are o cotă de piață de 450.000 de euro.</p>
<p>La data de 15 februarie 2026, mijlocașul grec va împlini vârsta de 35 de ani.</p>

]]></description>
    </item>
    <item>
      <title>Clubul legendar din Premier League vrea să transfere un fotbalist de la FCSB: „E în cursă”</title>
      <link>https://www.prosport.ro/fotbal-intern/superliga/clubul-legendar-din-premier-league-vrea-sa-transfere-un-fotbalist-de-la-fcsb-e-in-cursa-20206083</link>
      <description><![CDATA[<img src="https://www.prosport.ro/wp-content/uploads/2025/06/Clubul-legendar-din-Premier-League-vrea-sa-transfere-un-fotbalist-de-la-FCSB-„E-in-cursa-scaled-e1751261770422-1400x815.jpg"/><br/><p>Leeds United, club legendar din fotbalul britanic care a revenit în Premier League pentru sezonul 2025-2026, vrea să transfere un fotbalist de la FCSB.</p>
<p>Este vorba despre fundașul central Joyskim Dawa (29 de ani), despre care s-a mai scris și în trecut că ar fi intrat pe radarul formațiilor din Anglia.</p>
<h2><span>Ajunge Joyskim Dawa în Premier League? Numele fotbalistului de la FCSB e asociat din nou cu un transfer în Regat</span></h2>
<p>Joyskim Dawa nu a mai jucat un meci oficial din martie 2025, după ce s-a accidentat la naționala Camerunului, într-o partidă cu Eswatini, 0-0, din preliminariile Cupei Mondiale.</p>
<p>Fundașul central a suferit o intervenție chirurgicală la genunchi, iar perioada de recuperare se va întinde și în debutul sezonului 2025-2026.</p>
<p>Această accidentare aproape că i-a anulat șansa lui Joyskim Dawa de a prinde un transfer în străinătate în această vară. Fundașul central era curtat de mai multe echipe importante, între care și <span>Fulham, grupare care a terminat pe locul 11 în Premier League</span>. De altfel, Anglia a fost o destinație foarte vehiculată în cazul lui <span>Joyskim Dawa și inclusiv impresarul jucătorului a confirmat interesul din Premier League</span>. Însă, așa cum am precizat deja, a venit accidentarea și negocierile s-au sistat.</p>
<p>Acum, cu Joyskim Dawa intrat în a doua jumătate a procesului de recuperare, interesul din Regat în privința fundașului pare să se fi reactivat, iar africanii de la publicația <span>Actu Cameroun</span> susțin că o nouă grupare din Premier League l-a pus pe listă pe stoperul naționalei lor. Este vorba despre Leeds United, club legendar din Anglia care în sezonul 2025-2026 va evolua din nou pe prima scenă a fotbalului britanic:</p>
<blockquote><p>La 29 de ani, Joyskim Dawa vine după cel mai bun sezon al carierei sale la Steaua București (n.r. – FCSB). Titular obișnuit, fundașul camerunez a fost o adevărată stâncă în SuperLiga. Spiritul său de lider, soliditatea în dueluri și constanța atrag acum cluburi din ligi mai elitiste. Leeds United este în cursă, la fel ca și Stade de Reims, care îl văd ca o soluție credibilă pentru a-și stabiliza apărarea. Valoarea sa este estimată la 3 milioane de euro, dar Steaua (n.r. – FCSB) cere 3.5 milioane de euro, conștientă de interesul pe care îl generează fotbalistul”, informează sursa citată.</p></blockquote>
<h2><span>Ar putea fi posibil transferul chiar în această vară?</span></h2>
<p>Chiar dacă <span>Joyskim Dawa nu a mai jucat</span> în ultimele luni, camerunezii lasă de înțeles că o propunere pe numele său ar putea veni chiar în această vară.</p>
<blockquote><p>Pentru Dawa, această perioadă de transferuri de vară ar putea fi oportunitatea pentru o ultimă provocare la nivel înalt, într-o ligă mai competitivă, unde experiența sa va fi neprețuită”, se mai arată pe Actu Cameroun.</p></blockquote>
<p>Potrivit site-ului de specialitate Transfermarkt, cota de piață a lui Joyskim Dawa este de 3.000.000 de euro.</p>
<p>În total, el a jucat 133 de partide pentru FCSB, izbutind să contribuie, printre altele, cu 12 goluri și cu două pase decisive.</p>

]]></description>
    </item>
    <item>
      <title>Cosmin Olăroiu a pus ochii pe doi fotbaliști de la FCSB. Le-a rostit numele și i-ar putea recomanda pentru transferuri de milioane în Emirate</title>
      <link>https://www.prosport.ro/fotbal-intern/superliga/cosmin-olaroiu-a-pus-ochii-pe-doi-fotbalisti-de-la-fcsb-le-a-rostit-numele-si-i-ar-putea-recomanda-pentru-transferuri-de-milioane-in-emirate-20204441</link>
      <description><![CDATA[<img src="https://www.prosport.ro/wp-content/uploads/2025/06/Cosmin-Olaroiu-a-pus-ochii-pe-doi-fotbalisti-de-la-FCSB.-Le-a-rostit-numele-si-i-ar-putea-recomanda-pentru-transferuri-de-milioane-in-Emirate-1400x933.jpg"/><br/><p>Cosmin Olăroiu (56 de ani), unul dintre cei mai exeperimentați antrenori români aflați încă în activitate, lucrează din noiembrie 2021 în Emiratele Arabe Unite.</p>
<p>Olăroiu a colaborat mai întâi cu echipa de club Sharjah FC, în intervalul noiembrie 2021-iunie 2025, iar în prezent se află în funcția de selecționer al Emiratelor.</p>
<h2><span>Cosmin Olăroiu e cu ochii pe fotbaliștii români. A numit doi jucători de la FCSB pe care i-ar vedea instant în Emirate</span></h2>
<p><span>Cosmin Olăroiu s-a despărțit de Sharjah FC</span> în iunie 2025, după aproape patru ani de succes petrecuți alături de gruparea din Emiratele Arabe Unite.</p>
<p>Cupa, de două ori, și Supercupa Emiratelor, plus Liga Campionilor Asiei 2 sunt cele patru trofee pe care le-a ridicat antrenorul român la Sharjah FC.</p>
<p>După terminarea aventurii de la formația menționată, <span>Cosmin Olăroiu a început contractul de 6.000.000 de euro</span> pe care l-a semnat pentru a fi selecționerul naționalei Emiratelor.</p>
<p>Antrenorul român a dus deja naționala la barajul pentru Campionatul Mondial 2026, iar acum, în timp ce se bucură de o bine meritată vacanță, Olăroiu a vorbit cu jurnaliștii din România.</p>
<p>Pus în postura de a alege jucători români pe care i-ar recomanda oricând cluburilor potente financiar din Emirate, Cosmin Olăroiu nu a stat pe gânduri și a oferit două nume de la fosta sa echipă.</p>
<blockquote><p>Olaru mi se pare un jucător foarte bun, dar nu cred că ar fi putut veni la Sharjah. La fel, am văzut un fundaş central care mi-a plăcut, Popescu. Joacă la echipa naţională acum. Dar nu ar fi putut ajunge la echipa mea. Sunt jucători buni, dar unde am fost eu nu prea ne permiteam”, a declarat Cosmin Olăroiu, citat de <span>As.ro</span>.</p></blockquote>
<p>Cosmin Olăroiu a antrenat-o pe FCSB în intervalele 2005-2007 și mai-iunie 2011.</p>
<h2><span>Darius Olaru, cel mai bine cotat jucător al campioanei României</span></h2>
<p>Așa cum a lăsat de înțeles și Cosmin Olăroiu, prețurile fotbaliștilor de la FCSB sunt destul de piperate, iar în ceea ce îl privește pe căpitanul Darius Olaru, acesta are cea mai mare cotă din întreg lotul lui Elias Charalambous.</p>
<p>Potrivit site-ului de specialitate Transfermarkt, mijlocașul naționalei României este evaluat la 7.500.000 de euro.</p>
<p>Referitor la celălalt jucător care i-a atras atenția lui Olăroiu, fundașul central Mihai Popescu, acesta are o cotă de piață de 1.000.000 de euro.</p>
<p>Dacă Darius Olaru nu a bifat nicio experiență în afara granițelor, singurele echipe din CV-ul său fiind Gaz Metan Mediaș și FCSB, Mihai Popescu a mai trecut de-a lungul carierei doar prin Scoția, unde le-a reprezentat pe St. Mirren, Heart of Midlothian și Hamilton.</p>

]]></description>
    </item>
    <item>
      <title>Gigi Becali a plătit o avere pentru transferul verii la FCSB. Ce a aflat de la medicii olandezi: „L-a văzut un specialist”</title>
      <link>https://www.prosport.ro/fotbal-intern/superliga/gigi-becali-a-platit-o-avere-pentru-transferul-verii-la-fcsb-ce-a-aflat-de-la-medicii-olandezi-l-a-vazut-un-specialist-20204393</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-a-platit-o-avere-pentru-transferul-verii-la-FCSB.-Ce-a-aflat-de-la-medicii-olandezi-„L-a-vazut-un-specialist.webp"/><br/><p>Gigi Becali (67 de ani) a plătit o avere pentru a materializa transferul lui Dennis Politic (25) la FCSB. Concret, aproximativ 1.000.000 de euro a scos din conturi miliardarul din Pipera pentru a încheia afacerea.</p>
<p>Însă, trebuie amintit că în tranzacție a fost inclus și fotbalistul Alexandru Musi (20), care potrivit site-ului de specialitate Transfermarkt are o cotă de piață de 700.000 de euro.</p>
<h2><span>A găsit FCSB soluția pentru a-l feri pe Dennis Politic de accidentări? Ce a spus Meme Stoica despre noul pariu al lui Gigi Becali</span></h2>
<p><span>Meme Stoica l-a avertizat pe Gigi Becali cu privire la accidentările frecvente ale lui Dennis Politic</span> încă de la începutul lunii mai, atunci când patronul FCSB doar ce îl pusese pe lista de potențiale transferuri pe ex-jucătorul lui Dinamo.</p>
<p>Însă, miliardarului din Pipera nu i-a păsat de avertismentul colaboratorului său și în cele din urmă l-a achiziționat pe <span>Dennis Politic, care a devenit noul lui pariu, fiind comparat chiar cu marele Gică Hagi</span>.</p>
<p>Gigi Becali a primit informații de la anumiți specialiști, potrivit cărora problemele musculare ale lui Dennis Politic ar putea fi evitate pe viitor: „Am vorbit cu un specialist, a zis să-l luăm că îi vom găsi problemele”, puncta finanțatorul FCSB.</p>
<p>Iar acum, la câteva săptămâni după ce afacerea s-a încheiat, Meme Stoica a oferit noi detalii cu privire la investigațiile la care a fost supus Politic. Fotbalistul a vizitat cabinetul unui specialist din Zwolle, orașul din nordul Olandei, și a fost supus unor teste:</p>
<blockquote><p>Acum două zile a fost la Zwolle și a fost văzut de un specialist. I-a făcut niște măsurători și va purta niște talonete (n.r. – utilizate frecvent pentru a corecta diverse deformări ale piciorului). Cred eu că problemele se vor rezolva, dar este de durată”, a declarat Meme Stoica, la <span>Prima Sport</span>.</p></blockquote>
<h2><span>Cum se comportă la antrenamente în raport cu ceilalți jucători: „Trebuie să își câștige ritmul”</span></h2>
<p>Pe de altă parte, managerul general al FCSB a sugerat că Dennis Politic mai are până să îi prindă pe coechipieri din urmă la capitolul ritm de joc:</p>
<blockquote><p>El se antrenează normal, poate să joace, dar trebuie să-și câștige ritmul pe care îl au noii coechipieri. Ritmul este puțin diferit față de echipele lor”, a completat Meme Stoica.</p></blockquote>
<p>În totalul de 27 de partide pe care le-a jucat pentru Dinamo București în sezonul 2024-2025, Dennis Politic a contribuit cu șase goluri și cu două pase decisive.</p>
<p>Conform Transfermarkt, Politic este evaluat la suma de 1.500.000 de euro.</p>

]]></description>
    </item>
  </channel>
</rss>
