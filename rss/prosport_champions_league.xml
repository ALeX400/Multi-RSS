<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Lovitură uimitoare”. Englezii, impresionați de starurile lui Luis Enrique, după Arsenal – PSG 0-1</title>
      <link>https://www.prosport.ro/fotbal-extern/liga-campionilor/lovitura-uimitoare-englezii-impresionati-de-starurile-lui-luis-enrique-dupa-arsenal-psg-0-1-20158699</link>
      <description><![CDATA[<img src="https://www.prosport.ro/wp-content/uploads/2025/04/„Lovitura-uimitoare.-Englezii-impresionati-de-starurile-lui-Luis-Enrique-dupa-Arsenal-PSG-0-1.jpg"/><br/><p>Jurnaliștii englezi au rămas impresionați de vedetele antrenate de Luis Enrique, după ce PSG s-a impus pe „Emirates” în fața lui Arsenal, scor 1-0.</p>
<p>Unicul gol a fost marcat de Ousmane Dembele, în minutul 4, cu o „lovitură uimitoare”, așa cum a fost caracterizată execuția de către presa britanică.</p>
<h2><span>Presa engleză, impresionată de vedetele lui Luis Enrique, după Arsenal – PSG 0-1, în prima manșă a semifinalelor UCL</span></h2>
<p>Ziariștii britanici s-au arătat de-a dreptul impresionați de starurile Luis Enrique, după Arsenal – PSG, scor 0-1, în <span>prima manșă a semifinalelor din UEFA Champions League.</span></p>
<p>Unicul gol al întâlnirii de pe „Emirates” a purtat semnătura lui Ousmane Dembele, în minutul 4, cu o „lovitură uimitoare” de la marginea careului, așa cum a fost intitulată execuția internaționalului francez de către presa din Regat.</p>
<p>„PSG a învins pe Arsenal cu 1-0 în prima manșă a semifinalei Ligii Campionilor. Lovitura uimitoare a lui Dembele în colțul din dreapta jos le oferă parizienilor avantaj în semifinalele UCL.</p>
<p>Gianluigi Donnarumma a reușit o intervenție miraculoasă la ocazia lui Gabriel Martinelli de la finalul primei reprize, iar parizienii au intrat în avantaj la pauză. Portarul italian a fost din nou ocupat în repriza secundă, când l-a împiedicat pe Leandro Trossard să egaleze”, au scris cei de la <span>The Sun</span>.</p>
<h2><span>Arbitrii din camera VAR s-au făcut că nu văd un penalty clar pentru oaspeți</span></h2>
<p><span>Arsenal – PSG</span>, prima manșă din semifinalele Ligii Campionilor, a avut parte de o fază extrem de controversată de arbitraj în prima repriză, la scorul de 1-0 pentru oaspeți. Parizienii își puteau dubla avantajul de pe tabelă, dacă Slavko Vincic era chemat la monitorul VAR pentru a analiza un duel între Kvaratskhelia și Timber.</p>
<p>La scurt timp după faza cu pricina, jurnaliștii britanici l-au contactat pe fostul arbitru Keith Hackett pentru un verdict pertinent, iar acest a fost de părere că trupa din Hexagon merita să primească lovitura de la 11 metri.</p>
<p>„Din acest unghi, se vede că fundașul lui Arsenal e foarte norocos că VAR-ul nu s-a legat de această ținere. După ce am văzut faza, trebuie să mă întreb de ce VAR-ul nu a intervenit și nu l-a pus pe arbitru să vadă faza și din alt unghi.</p>
<p>Cu siguranță s-ar fi pus problema dacă ținerea e suficient de puternică încât să se acorde penalty. Arsenal a avut noroc că a scăpat de un penalty”, a declarat fostul arbitru, conform <span>footballinsider247.com</span>.</p>
<h2><span>Au jucat echipele:</span></h2>
<ul>
<li>Arsenal: Raya, Timber, Saliba, Kiwior, Lewis-Skelly Odegaard, Rice, Merino – Saka, Trossard, Martinelli</li>
<li>PSG: Donnarumma, Hakimi, Marquinhos, Pacho, Mendes – Neves, Vitinha, Ruiz – Doue, Dembele, Kvaratskhelia</li>
</ul>

]]></description>
    </item>
    <item>
      <title>Notele din Arsenal – PSG 0-1. Cine a fost omul meciului şi cine a fost marea dezamăgire</title>
      <link>https://www.prosport.ro/fotbal-extern/liga-campionilor/notele-din-arsenal-psg-0-1-cine-a-fost-omul-meciului-si-cine-a-fost-marea-dezamagire-20158657</link>
      <description><![CDATA[<img src="https://www.prosport.ro/wp-content/uploads/2025/04/Notele-din-Arsenal-PSG-0-1.-Cine-a-fost-omul-meciului-si-cine-a-fost-marea-dezamagire.jpg"/><br/><p>Arsenal Londra și PSG s-au întâlnit marți, 29 aprilie 2025, în manșa tur a semifinalelor UEFA Champions League, iar gruparea din capitala Franței s-a impus cu scorul de 0-1.</p>
<p>După această victorie, trupa pregătită de Luis Enrique are prima șansă la calificarea în finala competiției, unde încearcă să ajungă și Inter Milano și FC Barcelona, care se vor duela miercuri 30 aprilie 2025, începând cu ora 22:00.</p>
<h2><span>Notele obținute de fotbaliști după Arsenal – PSG 0-1</span></h2>
<p>Spectacolul din UEFA Champions League a continuat în seara zilei de marți, 29 aprilie 2025, cu <span>meciul dintre Arsenal Londra și PSG</span>. Gruparea din capitala Franței a reușit să obțină o victorie importantă pe terenul formației din Premier League, scor 0-1, și are prima șansă la calificarea în finala competiției.</p>
<p>Singurul gol al partidei a fost marcat de către francezul Ousmane Dembele, în minutul 4. Chiar dacă tabela de marcaj a înregistrat o singură reușită, cele două formații au avut mai multe ocazii importante de a marca pe parcursul celor peste 90 de minute. Arsenal Londra a reușit să introducă mingea în poarta apărată de Donnaruma, în minutul 47, prin Merino, dar golul a fost anulat după consultarea VAR, din cauza faptului că spaniolul era în ofsaid. Astfel, trupa pregătită de Luis Enrique s-a impus la limită pe terenul celor de la Arsenal Londra și are prima șansă la calificarea în finala UEFA Champions League.</p>
<p>Conform platformei de specialitate Sofascore.com, cel mai bun jucător de pe teren a fost brazilianul Marquinhos, fundașul celor de la PSG, care a fost notat cu 8.0. Declan Rice și Donnaruma, ambii cu nota 7.8, se află pe poziția a doua. La polul opus se află un jucător din lotul pregătit de Mikel Arteta, Gabriel Martinelli, care a fost notat cu 6.1 pentru prestația pe care a avut-o în manșa tur a semifinalei din UEFA Champions League.</p>
<p>Ousmane Dembele, cel care a marcat singurul gol al acestui meci, a fost notat de platforma de specialitate cu 7.2. De menționat este că Dembele a fost înlocuit în minutul 70, în locul lui fiind introdus în teren Barcola.</p>
<p><img alt="" class="aligncenter size-full wp-image-20158685" decoding="async" fetchpriority="high" height="534" sizes="(max-width: 1055px) 100vw, 1055px" src="https://www.prosport.ro/wp-content/uploads/2025/04/Note-Arsenal-PSG.jpg" srcset="https://www.prosport.ro/wp-content/uploads/2025/04/Note-Arsenal-PSG.jpg 1055w, https://www.prosport.ro/wp-content/uploads/2025/04/Note-Arsenal-PSG-768x389.jpg 768w" width="1055"/></p>

]]></description>
    </item>
    <item>
      <title>Presa franceză a dat de pământ cu PSG după ce campioana din Ligue 1 a câștigat chinuit cu Arsenal: „Parisul a suferit”</title>
      <link>https://www.prosport.ro/fotbal-extern/liga-campionilor/presa-franceza-a-dat-de-pamant-cu-psg-dupa-ce-campioana-din-ligue-1-a-castigat-chinuit-cu-arsenal-parisul-a-suferit-20158680</link>
      <description><![CDATA[<img src="https://www.prosport.ro/wp-content/uploads/2025/04/Presa-franceza-a-dat-de-pamant-cu-PSG-dupa-ce-campioana-din-Ligue-1-a-castigat-chinuit-cu-Arsenal-„Parisul-a-suferit.jpg"/><br/><p>Presa din Franța a reacționat dur după ce Paris Saint-Germain a câștigat chinuit cu Arsenal în semifinalele Champions League.</p>
<p>Jurnaliștii de la RMC Sport au analizat prestația formației pariziene și au dat un verdict cât se poate de clar.</p>
<h2><span>Reacția presei din Franța după Arsenal – PSG 0-1</span></h2>
<p><span>Paris Saint-Germain a câștigat meciul tur cu Arsenal</span>, scor 1-0, din semifinalele UEFA Champions League.</p>
<p>Unicul gol al partidei a fost marcat de Ousmane Dembele, care a deschis scorul după o execuție de finețe din marginea careului.</p>
<p>Presa din Franța a reacționat după meci și a subliniat că formația pariziană a suferit pe Emirates Stadium.</p>
<p>Cu toate acestea, jurnaliștii de la RMC Sport sunt conștienți că PSG va intra cu un avantaj clar în returul de pe Parc des Princes.</p>
<p>„PSG câștigă meciul în Anglia! O prestație bună pentru PSG, care a câștigat prima manșă a semifinalei în deplasare cu 1-0 în fața lui Arsenal, grație unui gol marcat în minutul patru de Ousmane Dembele.</p>
<p>Parisul a suferit, dar va intra în manșa secundă de pe Parc des Princes cu un avantaj clar”, a scris <span>RMC Sport</span>.</p>
<h2><span>Reacția lui Vitinha</span></h2>
<p>Desemnat jucătorul meciului, Vitinha a venit cu o primă reacție după victoria cu Arsenal din <span>semifinalele Champions League.</span></p>
<p>„E foarte dificil să vii și să câștigi aici, am văzut asta în octombrie. Am făcut un meci grozav, chiar dacă nu am avut mereu mingea.</p>
<p>Asta arată echipele mari. Trebuie să ne adaptăm. Suntem mulțumiți de rezultat. Eram siguri că putem oferi o performanță ca aceasta. Sunt oameni care nu cred, dar nu ne pasă. Fanii sunt incredibili.</p>
<p>Lucrăm cu toții împreună. Nu s-a terminat, trebuie să facem un meci grozav pe Parc des Princes. Nu, nu este o răzbunare personală. Am făcut un meci colectiv grozav, am arătat dorința de a ajunge în finală” a transmis Vitinha pentru Canal +.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 678px; left: 9px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Arsenal – PSG 0-1, în semifinalele Ligii Campionilor. Dembele dă lovitura în startul meciului și parizienii pornesc cu prima șansă în retur</title>
      <link>https://www.prosport.ro/fotbal-extern/liga-campionilor/arsenal-psg-de-la-ora-2200-live-video-online-in-semifinalele-ligii-campionilor-incepe-lupta-pentru-finala-de-la-munchen-20158219</link>
      <description><![CDATA[<img src="https://www.prosport.ro/wp-content/uploads/2025/04/profimedia-0993604890.jpg"/><br/><p>Arsenal și PSG dau startul semifinalelor Ligii Campionilor din sezonul 2024/2025, iar partida poate fi urmărită live blog pe www.prosport.ro.</p>
<p>De asemenea, meciul va fi transmis live la TV, începând cu ora 22:00, pe Digi Sport 1 și Prima Sport 1.</p>
<h2><span>Arsenal – PSG, reeditarea meciului din faza principală din Champions League: francezii, pregătiți de revanșă în fața „tunarilor”</span></h2>
<p>Arsenal primește vizita francezilor de la PSG în <span>prima semifinală din Liga Campionilor.</span> „Tunarii” pornesc cu un avantaj moral datorită victoriei înregistrate în meciul direct din faza principală a competiției. Atunci reușeau să învingă cu 2-0, grație reușitelor lui Kai Havertz și Bukayo Saka.</p>
<p>Tot gazdele pornesc ca favorite în acest prim duel. În sferturile de finală, elevii lui Mikel Arteta reușeau să elimine deținătoarea trofeului, Real Madrid. A fost o dublă manșă surprinzătoare în care „tunarii” au dominat clar cele 180 de minute.</p>
<p>De cealaltă parte, parizienii au trecut cu mari emoții de dubla din sferturile de finală cu Aston Villa, 5-4, la general. Luis Enrique are și un mare avantaj față de Mikel Arteta. Spaniolul nu are parte de jucători accidentați, în timp ce lista lui Arteta devine tot mai lungă și absențele din formula de bază pot conta decisiv în această etapă.</p>
<p><span>Echipele probabile:</span></p>
<ul>
<li>Arsenal (4-3-3): Raya; Timber, Saliba, Kiwior, Lewis-Skelly; Odegaard, Rice, Merino; Saka, Trossard, Martinelli</li>
<li>PSG (4-3-3): Donnarumma; Hakimi, Marquinhos, Pacho, Mendes; Vitinha, Fabian, Neves; Doue, Dembele, Kvaratskhelia</li>
</ul>
<p>În cele cinci întâlniri directe de-a lungul istoriei, PSG nu a reușit niciodată să triumfe în fața londonezilor. Arsenal are trei victorii și două remize în confruntările directe.</p>
<p><span>„Tunarii” sunt văzuți ca favoriți să triumfe</span> în această ediție a Ligii Campionilor. Supercomputerul Opta a precizat că Arsenal are 31.3% șanse, urmată de Barcelona, cu 27,4% procente de reușită. Pe locul trei este PSG, care a primit 22,1 șanse de câștig, iar pe poziția a patra Inter Milano, cu numai 19,2%.</p>
<h2><span>Mikel Arteta, în fața primului succes major alături de Arsenal: „Facem istorie împreună”</span></h2>
<p>Arsenal a fost aproape să câștige Liga Campionilor în 2006, însă niciodată nu a pus mâna pe râvnitul trofeu. Ca și PSG, poate da în premieră lovitura în acest an, dar mai este un drum lung. Mikel Arteta cere suportul fanilor în această dublă manșă.</p>
<blockquote><p>„Facem istorie și vrem mai mult. De la fani avem nevoie de mai mult sprijin, chiar mai mult decât la meciul cu Madrid! Nu exagerez.</p>
<p> </p>
<p>Aduceți-vă ghetele, pantalonii scurți, tricourile, să jucăm fiecare minge împreună”, le-a transmis Arteta fanilor lui Arsenal la conferința premergătoare meciului.</p></blockquote>
<h2><span>Luis Enrique, deranjat de jurnaliști: „Toți vorbiți despre înfrângeri”</span></h2>
<p>Tehnicianul de la PSG s-a arătat dezamăgit că presa franceză a pus accent pe înfrângerea suferită de echipa sa în campionat în loc să laude jucătorii pentru un sezon remarcabil.</p>
<blockquote><p>„Nu vorbește nimeni despre golurile pe care le înscriem și despre victoriile noastre. Toată lumea vorbește despre înfrângerile noastre. În regulă. Puteți spune ce vreți voi, direcționați totul către mine.</p>
<p> </p>
<p>Mentalitatea noastră este remarcabilă. Cel mai supărat membru al echipei sunt eu, deci vă puteți da seama cum se simt ceilalți. Întrebările care vin din partea jurnaliștilor sunt negative. Poate mi se pare doar mie.”, a declarat Enrique la conferința de presă.</p></blockquote>

]]></description>
    </item>
    <item>
      <title>„Aș fi intrat în foc pentru el”. Javier Zanetti, fostul jucător al lui Mircea Lucescu la Inter, a vorbit despre antrenorul care i-a marcat cariera</title>
      <link>https://www.prosport.ro/fotbal-extern/liga-campionilor/as-fi-intrat-in-foc-pentru-el-javier-zanetti-fostul-jucator-al-lui-mircea-lucescu-la-inter-a-vorbit-despre-antrenorul-care-i-a-marcat-cariera-20158601</link>
      <description><![CDATA[<img src="https://www.prosport.ro/wp-content/uploads/2025/04/As-fi-intrat-in-foc-pentru-el.-Javier-Zanetti-fostul-jucator-al-lui-Mircea-Lucescu-la-Inter-a-vorbit-despre-antrenorul-care-i-a-marcat-cariera.jpg"/><br/><p>Javier Zanetti, câștigător de UEFA Champions League cu Inter Milano, a dezvăluit ce antrenor i-a marcat cariera.</p>
<p>Fostul fundaș al echipei de pe Giuseppe Meazza a avut numai cuvinte de laudă la adresa lui Jose Mourinho.</p>
<h2><span>Jose Mourinho i-a marcat cariera lui Javier Zanetti</span></h2>
<p>Javier Zanetti a jucat la Inter Milano în perioada 1995–2014. Antrenat de Jose Mourinho, sud-americanul a câștigat trofeul UEFA Champions League în sezonul 2009/2010.</p>
<p><span>Echipa din Italia a triumfat în finala cu Bayern Munchen</span>, scor 2-0, grație golurilor marcate de Diego Milito. Jose Mourinho i-a unit pe fotbaliștii lui Inter și a reușit să creeze o adevărată familie.</p>
<p>Zanetti avea o legătură strânsă cu antrenorul portughez. <span>Căpitanul lui Inter era gata să facă orice</span> pentru The Special One: „Aș fi intrat în foc pentru el”.</p>
<p>„A reușit să creeze o familie. Am creat acest grup în timpul săptămânii, când făceam asados-urile noastre (grătare argentiniene), care îi plăceau și lui Mourinho.</p>
<p>A fost un moment de unitate, un moment de familie. Am spus odată că mă voi arunca în foc pentru Jose Mourinho.</p>
<p>Relația noastră nu a fost doar antrenor – jucător sau antrenor – căpitan, a fost mult mai mult. A fost o legătură umană foarte puternică și va fi întotdeauna.</p>
<p>Acei doi ani au fost foarte importanți pentru mine și pentru el și vor rămâne în inimile noastre pentru totdeauna. Ne-a învățat atât de multe și ne-a făcut să credem că putem face istorie și am reușit”, a transmis Zanetti, citat de <span>tuttomercatoweb</span>.</p>
<blockquote><p>Nu e totul așa ușor cum pare, e rodul unei munci de un an, în care ne-am implicat toți. Am trecut peste perioadele grele și apoi ne-am revenit pentru că doar așa se câștigă, daca ești o echipă. În cele din urmă am obținut ce am vrut, suntem cu toții mulțumiți. Când m-am operat la cap nu știam nici măcar daca voi mai juca fotbal, de aceea este o bucurie fantastică”, declara Cristi Chivu, colegul lui Javier Zanetti.</p></blockquote>

]]></description>
    </item>
  </channel>
</rss>
