<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un club legendar vrea să-l cumpere pe Radu Drăguşin de la Tottenham. Numele românului, în topul listei de transferuri: „Vrea rol principal”</title>
      <link>https://www.prosport.ro/fotbal-extern/un-club-legendar-vrea-sa-l-cumpere-pe-radu-dragusin-de-la-tottenham-numele-romanului-in-topul-listei-de-transferuri-vrea-rol-principal-20154430</link>
      <description><![CDATA[<img src="https://www.prosport.ro/wp-content/uploads/2025/04/Un-club-legendar-vrea-sa-l-cumpere-pe-Radu-Dragusin-de-la-Tottenham.-Numele-romanului-in-topul-listei-de-transferuri-„Vrea-rol-principal22.webp"/><br/><p>Potențialul transfer al lui Radu Drăgușin (23 de ani) de la Tottenham Hotspur înapoi în Italia va fi un subiect aprins și în perioada de mercato din vara lui 2025.</p>
<p>Potrivit presei din Peninsulă, numele românului și-a făcut apariția în topul listei de transferuri a unui club legendar.</p>
<h2><span>Napoli pur și simplu nu renunță la Radu Drăgușin! Presa din Italia susține că legendarul club din Serie A va relua asaltul în privința românului</span></h2>
<p>Radu Drăgușin este în continuare cel mai bine evaluat fotbalist român, potrivit site-ului de specialitate Transfermarkt, cu o cotă de piață de 25.000.000 de euro.</p>
<p>Astfel, în ciuda fapatului că se recuperează după o accidentare gravă și o intervenție chirurgicală, Drăgușin continuă să fie protagonistul unor articole care fac trimitere la un potențial transfer al său.</p>
<p>Jurnaliștii italieni de la <span>Il Mattino</span> anunță că Napoli, una dintre favoritele la titlu în Serie A, nu a renunțat la ideea de a-l transfera pe talentatul stoper român și în vara anului 2025 va relua asaltul.</p>
<p>Trebuie amintit faptul că <span>Napoli a încercat să îl transfere pe Radu Drăgușin de la Tottenham și în vara anului trecut</span>, atunci când s-a vehiculat că a înaintat și o ofertă oficială de 46.000.000 de euro.</p>
<p>Mai apoi, în fereastra de mercato din iarna trecută, <span>transferul lui Radu Drăgușin de la Tottenham la Napoli a fost</span> din nou cap de afiș în presa internațională.</p>
<p>Iar veștile nu sunt surprinzătoare, având în vedere că Drăgușin a fost dorit de Napoli încă dinainte ca românul să facă pasul de la Genoa către Premier League.</p>
<p>De data aceasta, napoletanii se bazează pe ideea că Radu Drăgușin nu a izbutit să devină o piesă cheie la Tottenham, iar acest detaliu le dă încredere că românul ar putea fi tentat de o revenire în Serie A.</p>
<p>Conform Il Matino, directorul sportiv al lui Napoli, Giovanni Manna, îl cunoaște foarte bine pe stoper și ar fi gata să îi propună un rol extrem de important în cadrul echipei. Astfel, formația care a adunat 71 de puncte în actuala stagiune de Serie A speră să aibă succes în cadrul negocierilor:</p>
<blockquote><p>Numele lui Radu Drăgușin revine în prim-plan, iar directorul sportiv Manna îl cunoaște foarte bine din perioada petrecută la Juventus. Fundașul român nu a avut prea multe șanse în Premier League, la Tottenham, și ar reveni cu plăcere în Italia, unde își dorește să joace un rol principal”, scriu jurnaliștii de la Il Mattino.</p></blockquote>
<h2><span>E război pentru titlul din Serie A</span></h2>
<p>Trecerea la Napoli l-ar putea avantaja pe Radu Drăgușin din mai multe puncte de vedere. Gruparea din Serie A este 100% sigură de faptul că va evolua în UEFA Champions League în sezonul următor și, mai mult decât atât, Napoli e mare favorită să câștige titlul.</p>
<p>Concret, după 33 de etape, echipa lui Antonio Conte are 71 de puncte, tot atâtea câte are și Inter Milano, a cărei golaveraj este însă net superior. Podiumul este completat de Atalanta, cu 64 de puncte.</p>
<p>Așadar, finalul sezonului 2024 – 2025 anunță un adevărat război pentru trofeul suprem din fotbalul italian.</p>
<p>De partea cealaltă, dacă va rămâne la Tottenham, Radu Drăgușin are șanse să nu evolueze în cupele europene deloc. În Premier League, londonezii sunt pe locul 16, cu doar 37 de puncte adunate după 33 de etape.</p>
<p>Însă, Tottenham încă mai visează la UEFA Champions League pe traseul câștigării Europa League. Echipa lui Drăgușin e angrenată în semifinalele competiției și va avea o adversară teoretic mai modestă, anume Bodo/Glimt, din Norvegia.</p>
<p>Pe partea cealaltă de tablou, semifinala se anunță mult mai disputată, între Athletic Bilbao și Manchester United.</p>

]]></description>
    </item>
    <item>
      <title>UEFA e gata să ia o nouă decizie în favoarea cluburilor din TOP 8 în Champions League! Totul pentru satisfacția bogătaşilor şi forțelor Europei</title>
      <link>https://www.prosport.ro/fotbal-extern/liga-campionilor/uefa-e-gata-sa-ia-o-noua-decizie-in-favoarea-cluburilor-din-top-8-in-champions-league-totul-pentru-satisfactia-bogatasilor-si-fortelor-europei-20154238</link>
      <description><![CDATA[<img src="https://www.prosport.ro/wp-content/uploads/2025/04/UEFA-e-gata-sa-ia-o-noua-decizie-in-favoarea-cluburilor-din-TOP-8-in-Champions-League-1400x795.jpg"/><br/><p>Forul continental de fotbal dă încă o dată satisfacție bogătaşilor şi forțelor Europei cu o decizie în favoarea cluburilor din TOP 8 în Champions League.</p>
<p>Din această stagiune competițională, Liga Campionilor are un nou format, cu o fază principală, în care echipele clasate pe primele 8 locuri merg direct în optimi.</p>
<h2><span>Decizia pe care o va lua UEFA în folosul echipelor din TOP 8 în Champions League</span></h2>
<p>Acesta ar fi un prim avantaj față de celelalte formații, în contextul în care cele aflate între locurile 9 și 24 joacă baraj pentru optimi, iar grupările de pe ultimele 12 poziții sunt eliminate din competiție.</p>
<p>Un alt atu al celor clasate pe primele 8 locuri în clasamentul unic este că joacă returul optimilor de finală pe teren propriu. Numai că UEFA este pe cale să aprobe o măsură de care vor beneficia grupările din TOP 8.</p>
<p>Forul continental <span>vrea să dea, în sezonul viitor</span>, prioritate absolută respectivelor grupări. Concret, au existat unele voci care cconsideră că cel mai bine ar fi ca acest avantaj să fie menținut până în penultima rundă, adică până în semifinale.</p>
<p>UEFA îl studiază și este destul de aproape să îl aprobe. Dacă în sferturile de finală ar ajunge echipele clasate pe primele 8 locuri, ordinea clasamentului va fi respectată când se decide stadionul unde se vor juca prima și a doua manșă, scrie <span>Marca</span>.</p>
<h2><span>Cele mai multe trofee de Liga Campionilor dintre cele rămase în cursă în acest sezon le are Barcelona</span></h2>
<p>Deocamdată, nu se iau în calcul alte modificări la o competiție care și-a văzut creșterea audienței datorită schimbării formatului.</p>
<p>În actuala stagiune competițională, primele 8 locuri din clasamentul unic au fost ocupate de către Liverpool, Barcelona, Arsenal, Inter Milano, Atletico Madrid, Bayer Leverkusen, Lille și Aston Villa.</p>
<p>În play-off au avut loc următoarele confruntări: Club Brugge – Atalanta 5-2 (scor general), Sporting Lisabona – Borussia Dortmund 0-3, Manchester City – Real Madrid 3-6, Celtic – Bayern Munchen 2-3, Juventus – PSV Eindhoven 3-4, Feyenoord – Milan 2-1, Brest – PSG 0-10 și Monaco – Benfica 3-4.</p>
<p>În sferturile de finală ale competiției au avut loc confruntările Arsenal – Real Madrid 5-1, Bayern Munchen – Inter 3-4, PSG – Aston Villa 5-4 și Barcelona – Borussia Dortmund 5-3. În fine, meciurile din penultimul act sunt Arsenal – PSG pe 29 aprilie și 7 mai, <span>respectiv, Barcelona – Inter Milano pe 30 aprilie și 6 mai</span>.</p>
<p>Finala se va juca în ziua de 31 mai, la Munchen, pe Allianz Arena. Dintre cele patru echipe rămase în competiție, Barcelona a câștigat trofeul de 5 ori, în 1992, 2006, 2009, 2011 și 2015, Aston Villa și Borussia Dortmund o dată, în 1982 și 1997, iar PSG a pierdut finala din 2020, când Bayern s-a impus în turneul final din Portugalia cu 1-0.</p>

]]></description>
    </item>
    <item>
      <title>50.000.000 de euro pentru Gigi Becali. „Pepita de aur” numită FCSB și cum vin milioanele de la UEFA prin Champions League: „Am calculat eu”</title>
      <link>https://www.prosport.ro/fotbal-intern/superliga/50-000-000-de-euro-pentru-gigi-becali-pepita-de-aur-numita-fcsb-si-cum-vin-milioanele-de-la-uefa-prin-champions-league-am-calculat-eu-20154490</link>
      <description><![CDATA[<img src="https://www.prosport.ro/wp-content/uploads/2025/04/50.000.000-de-euro-pentru-Gigi-Becali.-„Pepita-de-aur-numita-FCSB-si-cum-vin-milioanele-de-la-UEFA-prin-Champions-League-„Am-calculat-eu.jpg"/><br/><p>Gigi Becali a făcut deja calculele pentru Champions League, deși FCSB încă nu și-a adjudecat titlul oficial. Bucureștenii sunt la trei puncte de locul secund, dar latifundiarul din Pipera deja așteaptă milioanele de la UEFA.</p>
<p>FCSB se află în cursă pentru al doilea titlu consecutiv, fiind favorită cu cinci etape rămase până la final. Formația „roș-albastră” a reprezentat România în acest sezon de Champions League, acolo unde a ajuns până în turul 3 al preliminariilor.</p>
<h2><span>Gigi Becali așteaptă 50.000.000 de la UEFA, dacă se va califica în grupa Champions League</span></h2>
<p>Gigi Becali a declarat că suma pe care o va primi, <span>în cazul unei calificări în Champions League</span>, este de ordinul zecilor de milioane. Patronul echipei estimează că ar încasa 50.000.000 de euro de la UEFA.</p>
<p>„Miza este de 20 de milioane de euro în Champions League premiu plus aia, aia, aia. Noi am luat pe Europa League 5 milioane de euro. Dar de fapt au fost 16 milioane de euro. Deci la Champions League e 20 de milioane de euro intrarea.</p>
<p>Dar apoi mai iei încă 5 milioane, plus celelalte. Din bilete o să ai vreo 10 milioane de euro din bilete, plus market pool şi ajungi la 50 de milioane de euro. Nu ştiu exact, atunci vom vedea.</p>
<p>Contează cu ce echipă cazi, cu cine joci. Să înţeleagă toată lumea. Premierea pentru Europa League este 5 milioane de euro şi am luat 16, de trei ori mai mult. Pentru Champions League e 20 de milioane.</p>
<p>De trei ori mai mult ar fi 60. Dar eu am zis 50 de milioane. Hai că or fi 45, hai că or fi 40 de milioane, poftim. Dar sub 40 de milioane de euro nu ai cum. Echipa trebuie să o faci oricum. Dacă o să iau 40 de milioane de euro, întră la buzunar la mine. Echipa o fac oricum”, a declarat Gigi Becali, conform <span>Fanatik</span>.</p>
<h2><span>FCSB, coeficient cu care Gigi Becali speră să fie cap de serie în Champions League</span></h2>
<p>FCSB va avea un coeficient uriaș pentru o echipă din România, în următorul sezon, de 22.500 puncte. Gigi Becali a declarat că speră să fie cap de serie pentru a putea avea o misiune mai ușoară spre grupa de Liga Campionilor.</p>
<p>Dacă FCSB ar fi avut acest coeficient în preliminariile din vara anului 2024, într-adevăr ar fi fost cap de serie și în play-off-ul preliminariilor. După o estimare a Football Meets Data, <span>campioana en-titre nu ar fi în urna capilor de serie la vară</span>, urmând să dea piept cu nume precum Steaua Roșie Belgrad, Ludogorets sau Celtic Glasgow.</p>

]]></description>
    </item>
    <item>
      <title>Ce veste pentru FCSB legată de Champions League</title>
      <link>https://www.prosport.ro/fotbal-extern/liga-campionilor/ce-veste-pentru-fcsb-legata-de-champions-league-20151575</link>
      <description><![CDATA[<img src="https://www.prosport.ro/wp-content/uploads/2025/04/Ce-veste-pentru-FCSB-legata-de-Champions-League-1400x778.jpg"/><br/><p>Cel mai arzător vis al lui Gigi Becali nu mai pare chiar imposibil. Drumul spre faza principală a Ligii Campionilor, care înlocuiește grupele din vechiul format, ar putea începe direct în turul doi preliminar.</p>
<p>Până atunci însă, latifundiarul este angrenat în lupta pentru titlu. Victoria din ziua de Paște, <span>scor 3-2</span>, i-a asigurat un avans confortabil în fața principalei urmăritoare, CFR Cluj.</p>
<h2><span>Gigi Becali jubilează. Cum poate ajunge direct în turul doi preliminar al Ligii Campionilor </span></h2>
<p>În mod normal, roș-albaștrii ar trebui să treacă prin toate tururile preliminare pentru a ajunge unde își dorește finanțatorul, dar ar putea primi o mână de ajutor din partea norvegienilor de la Bodo/Glimt, care se află în lupta pentru trofeul Europa League.</p>
<p>Dacă reușesc să-l cucerească, aceștia își asigură automat prezența în faza principală din Champions League, dar nu va fi deloc ușor. În semifinale îi așteaptă un duel cu Tottenham.</p>
<p>Gigi Becali le va ține pumnii cu siguranță, căci va avea astfel ocazia de a merge direct în turul doi preliminar. La fel și Ludogorets, În timp ce Steaua Roșie Belgrad și-ar asigura prezența în play-off, conform actualei situații a clasamentelor.</p>
<h2><span>FCSB se pregătește pentru derby-ul cu Rapid. Gigi Becali refuză să divulge echipa de start: „Domnul Șumudică e hoț, nu te pui cu el</span></h2>
<p>După victoria cu CFR Cluj, pentru FCSB urmează un nou duel de foc, în compania Rapidului. Gigi Becali a decis să renunțe la obiceiul de <span>a face publică echipa de start,</span> în încercarea de a-l împiedica pe Marius Șumudică să-l surprindă. De asemenea, a făcut calculele pentru titlu.</p>
<blockquote><p>„Bîrligea? Poate ne-a făcut Dumnezeu echipa și a zis: «Ia să ia ăsta un roșu, că să îți fac echipa cu o săptămână înainte». (n.r. – Îi mai spuneți echipa lui Șumudică?) Nu i-o mai spun! Că domnul Șumudică e hoț, ăla.. Nu te pui cu el.</p>
<p> </p>
<p>Lui Petrescu i-o spun! Lui Petrescu… El își vede de treaba lui, el își vede de jocul lui, înainte și după ea… Înțelegi? Dar Șumudică e hoț, înțelegi? Nu îi spun lu’ ăla, ha, ha, ha.</p>
<p> </p>
<p>Păi cam așa este, noi dacă o să câștigăm… Și înainte joacă, mi se pare, Craiova. Dacă mai face și Craiova cine știe ce belele cu U Cluj. Stai puțin, la Craiova nu se știe dacă intră în cupele europene, că trece U Cluj în fața lor. Și atunci, dacă noi câștigăm…”, a declarat finanțatorul campioanei, în tradiționala „conferință” de la palat.</p></blockquote>

]]></description>
    </item>
    <item>
      <title>Adversarii FCSB din Champions League. Din turul 3 începe iadul</title>
      <link>https://www.prosport.ro/fotbal-extern/liga-campionilor/adversarii-fcsb-din-champions-league-din-turul-3-incepe-iadul-20152550</link>
      <description><![CDATA[<img src="https://www.prosport.ro/wp-content/uploads/2025/04/Adversarii-FCSB-din-Champions-League.-Din-turul-3-incepe-iadul-1400x778.jpg"/><br/><p>Gigi Becali visează la prezența în faza principală din Champions League, dar nu va fi deloc ușor. În turul trei preliminar ar putea da peste echipe puternice precum Steaua Roșie Belgrad, Ludogorets sau Qarabag.</p>
<p>Cu aceasta din urmă și-a măsurat forțele și în ianuarie 2025, reușind s-o învingă, scor 3-2. Adrian Șut cu o dublă și David Miculescu au semnat reușitele de atunci.</p>
<p>Mai departe, în play-off, s-ar putea confrunta cu Celtic, FC Copenhaga, Bodo/Glimt. Trebuie spus, însă, că norvegienii vor scăpa de preliminarii în cazul în care vor cuceri trofeul Europa League. Îi așteaptă un duel cu Tottenham în semifinale.</p>
<h2><span>FCSB, traseu infernal în Champions League</span></h2>
<p>După parcursul din Europa League, campioana en-titre a României <span>și-a sporit coeficientul</span>, astfel că ar avea statut de cap de serie în primul tur preliminar. Adversara s-ar alege dintre:</p>
<ul>
<li>Inter Club d’Escaldes (Andorra)</li>
<li>KF Shkëndija (Macedonia de Nord)</li>
<li>Levadia Tallinn (Estonia)</li>
<li>Dinamo Minsk (Belarus)</li>
<li>Milsami Orhei (Republica Moldova)</li>
<li>FC Noah (Armenia)</li>
<li>Differdange (Luxemburg)</li>
<li>Iberia 1999 (Georgia)</li>
<li>Floriana (Malta)</li>
<li>Vikingur (Insulele Feroe)</li>
<li>Shelbourne (Irlanda)</li>
<li>Egnatia (Albania)</li>
<li>AC Virtus (San Marino)</li>
</ul>
<p>În turul al doilea, FCSB s-ar afla tot în urma capilor de serie, dar ar putea întâlni echipe precum Pafos, RFS (adversara din Europa League) sau Rakow. Lista completă arată astfel:</p>
<ul>
<li>Rijeka (Croația)</li>
<li>Zalgiris (Lituania)</li>
<li>Pafos (Cipru)</li>
<li>RFS (Letonia)</li>
<li>Lincoln Red Imps (Gibraltar)</li>
<li>KuPS (Finlanda)</li>
<li>The New Saints (Țara Galilor)</li>
<li>FC Drita (Kosovo)</li>
<li>Breidablik (Islanda)</li>
<li>Linfield (Irlanda de Nord)</li>
<li>Buducnost (Muntenegru)</li>
<li>Rakow (Polonia)</li>
</ul>
<p>În turul al treilea preliminar, șansele ca formația patronată de Gigi Becali să se mai regăsească printre capii de serie sunt destul de mici. Asta înseamnă că ar putea avea parte de un adversar dificil. Dacă se va păstra actuala situație a clasamentelor din campionatele europene, pe listă vor fi:</p>
<ul>
<li>FC Copenhaga (Danemarca)</li>
<li>Steaua Roșie Belgrad (Serbia)</li>
<li>Ferencvaros (Ungaria)</li>
<li>Slovan Bratislava (Slovacia)</li>
<li>Qarabag (Azerbaidjan)</li>
<li>Ludogorets (Bulgaria)</li>
</ul>
<p>După cele trei tururi preliminare, ar mai rămâne un singur pas până în faza principală care înlocuiește grupele din vechiul format. Adversara s-ar alege dintre următoarele echipe:</p>
<ul>
<li>Bodo/Glimt (Norvegia)</li>
<li>FC Copenhaga (Danemarca)</li>
<li>Steaua Roșie Belgrad (Serbia)</li>
<li>Ferencvaros (Ungaria)</li>
<li>Celtic (Scoția)</li>
</ul>
<h2><span>Gigi Becali le-a pus gând rău rivalilor de la Rapid: „Vreau să joace prelungiri, să fie obosiți, ca să-i paradesc”</span></h2>
<p>Pentru a menține intacte speranțele de a ajunge la „masa bogaților”, FCSB este nevoită să cucerească din nou titlul. În următoarea etapă a play-off-ului <span>va merge în Giulești</span>, pentru derby-ul cu Rapid, iar Gigi Becali a început deja războiul psihologic.</p>
<blockquote><p>„Vreau să joace prelungiri (n.r. Rapid va da piept cu Hermannstadt în semifinala Cupei României), să fie obosiți, ca să pot să-i paradesc eu. Apoi să nu mai aibă meciuri, să fie odihniți, să joace și cu Universitatea Craiova, și cu CFR Cluj.</p>
<p> </p>
<p>Dacă îi batem pe ei și pe Dinamo, la revedere! Poate să se întâmple orice, să facă ei ce vor. Nu ne poate stăpâni nimeni. Nimeni nu poate. Suntem puternici rău de tot. Îi decapităm!”, a declarat latifundiarul din Pipera pentru <span>fanatik.ro</span>.</p></blockquote>

]]></description>
    </item>
  </channel>
</rss>
