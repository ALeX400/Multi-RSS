<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dan Șucu transferă de la Inter. A pus ochii pe un atacant</title>
      <link>https://www.prosport.ro/fotbal-extern/dan-sucu-transfera-de-la-inter-a-pus-ochii-pe-un-atacant-20160365</link>
      <description><![CDATA[<img src="https://www.prosport.ro/wp-content/uploads/2025/05/Dan-Sucu-transfera-de-la-Inter.-A-pus-ochii-pe-un-atacant-1400x933.jpg"/><br/><p>În vederea sezonului următor de Serie A, 2025 – 2026, Dan Șucu (62 de ani) ar putea transfera la Genoa un fotbalist cu nume de la Inter Milano.</p>
<p>Cel puțin asta susțin jurnaliștii din Italia, care au aflat că Patrick Vieira (48) a făcut deja lobby pentru ca mutarea să se realizeze.</p>
<h2><span>Dan Șucu l-ar putea transfera pe argentinianul Joaquin Correa de la Inter, la îndrumarea antrenorului Patrick Vieira</span></h2>
<p>Cu 4 etape înainte de finalul sezonului 2024 – 2025 din Serie A, Genoa ocupă locul 13 în clasament, cu 39 de puncte, și este salvată matematic de la retrogradare. Ocupanta locului 18, primul retrogradabil, Venezia, are 25 de puncte.</p>
<p>Având în vedere contextul dat, <span>Dan Șucu a început deja să contureze stagiunea următoare din Serie A</span> și, de asemenea, focusul jurnaliștilor italieni s-a schimbat și el.</p>
<p>Afaceristul român, care deține pachetul majoritar de acțiuni la Genoa, <span>are în plan să realizeze o fereastră de transferuri interesantă</span>, iar cei de la publicația <span>Mundo Udinese</span> au aflat care ar putea fi prima mare lovitură dată de Șucu.</p>
<p>Potrivit sursei citate, patronul Rapidului ar fi fost înștiințat de Patrick Vieira despre disponibilitatea pe piață a argentinianului Joaquin Correa. Antrenorul lui Genoa este atras de calitățile fotbalistului cu profil ofensiv de la Inter, iar detaliul cel mai tentant este reprezentat de faptul că Joaquin Correa va rămâne liber de contract la data de 30 iunie 2025.</p>
<p>Astfel, având în vedere că nu va trebui să plătească o taxă de transfer, Dan Șucu i-ar putea propune un contract atrăgător internaționalului argentinian, prin intermediul căruia să îl convingă să rămână în Serie A.</p>
<p>Mundo Udinese lasă de înțeles că Patrick Vieira ar fi primit undă verde din partea lui Dan Șucu și, mai mult, ar fi ajuns deja la o înțelegere verbală cu Joaquin Correa:</p>
<blockquote><p>Genoa nu pierde timpul și pare să fi încheiat o înțelegere cu jucătorul nerazzurrilor”, se arată pe Mundo Udinese.</p></blockquote>
<h2><span>Statisticile lui Joaquin Correa din acest sezon</span></h2>
<p>În actuala stagiune, Joaquin Correa nu a mai reprezentat o soluție de bază la Inter Milano, însă chiar și așa a jucat într-un total de 18 partide, în care a contribuit cu un gol și cu 4 pase decisive.</p>
<p>În schimb, în totalul de 95 de meciuri pe care le-a jucat pentru „nerazzurri”, el a marcat 11 goluri și a oferit 9 assist-uri.</p>
<p>Statisticile lui Correa au fost poate chiar mai bune în perioada Lazio Roma, în care a marcat 30 de goluri și a pasat decisiv de 18 ori într-un total de 117 jocuri.</p>
<p>Potrivit site-ului de specialitate Transfermarkt, cota de piață a lui Joaquin Correa este în prezent de 3.000.000 de euro. La nivelul primei reprezentative din Argentina, el a marcat 4 goluri în 19 apariții.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/UxeGAUGeYzk?si=Tn-ok3uB7YUiHowj" title="YouTube video player" width="560"></iframe></p>

]]></description>
    </item>
    <item>
      <title>„Bagă 20.000.000 de euro în transferuri pentru Liga Campionilor”. Gigi Becali s-a panicat când l-a auzit pe Dumitrescu: „Mai glumim şi noi, Ilie”</title>
      <link>https://www.prosport.ro/fotbal-extern/liga-campionilor/baga-20-000-000-de-euro-in-transferuri-pentru-liga-campionilor-gigi-becali-s-a-panicat-cand-l-a-auzit-pe-dumitrescu-mai-glumim-si-noi-ilie-20160515</link>
      <description><![CDATA[<img src="https://www.prosport.ro/wp-content/uploads/2025/05/„Baga-20.000.000-de-euro-in-transferuri-pentru-Liga-Campionilor.-Gigi-Becali-s-a-panicat-cand-l-a-auzit-pe-Dumitrescu.-„Mai-glumim-si-noi-Ilie-1400x761.jpg"/><br/><p>FCSB este foarte aproape de al doilea titlu de campioană consecutiv, iar Gigi Becali se gândește deja la transferurile cu care vrea să atace calificarea în grupele Ligii Campionilor.</p>
<p>Finanțatorul „roș-albaștrilor” s-a repliat imediat într-un dialog în direct cu Ilie Dumitrescu, atunci când fostul mare internațional român i-a cerut să investească 20.000.000 de euro în jucători noi.</p>
<h2><span>Gigi Becali s-a repliat instant atunci când Ilie Dumitrescu i-a cerut să investească 20 de milioane de euro în transferuri</span></h2>
<p>FCSB este pe cale să pună mâna pe al doilea titlu de campioană consecutiv în Superligă. Trupa lui Elias Charalambous are 6 puncte avans în fruntea clasamentului, cu 4 etape înainte de final, iar Gigi Becali și-a creionat deja <span>lista de jucători cu care vrea să atace grupele UEFA Champions League</span>.</p>
<p>Nu mai că, latifundiarul din Pipera „a dat-o imediat la întors” într-un dialog în direct cu Ilie Dumitrescu, atunci când membrul Generației de Aur i-a cerut să investească 20.000.000 de euro în jucători noi.</p>
<p>Patronul de la FCSB a anunțat totodată că visează să se dueleze cu Barcelona în faza grupei celei mai importante competiții intercluburi a Europei, unde să dea peste puștiul-minune Lamine Yamal.</p>
<p>„Ilie, la anul, pe vremea asta, poate te uiți la televizor să vezi cine va câștiga pentru calificarea în finala de Champions League, Paris Saint Germain sau FCSB. O să vedeți voi! Ne vedem la anul (n.r. – în Champions League), dar în situația asta, pe vremea asta. Vreau să joc cu Lamine Yamal. Păi, nu vreau în grupe, vreau în sferturi. De ce să dau 20 milioane de euro, când pot să dau mai puțin? Lasă, stai tu liniștit. O să vezi, tu, Ilie”, a spus Gigi Becali la <span>DigiSport</span>.</p>
<p>„Adică în fazele superioare, sferturi, nu? Hai să o luăm pas cu pas. Hai mai întâi să te califici în grupe și mai vedem. Păi, poți juca și în grupe cu Lamine Yamal. Păi, dă 15-20 de milioane de euro și fă transferuri, pentru că altfel nu ai cum să ajungi acolo. Eu sunt convins că vrei să întărești lotul în anumite poziții, vrei să iei tot ce e mai bun. Mitriță are 16 goluri, spre exemplu. Ca să joci la nivelul ăla, acolo, nu-ți asigură nimeni faptul că ajungi în grupă cu Mitriță, cu Louis Munteanu, dar cu ei te lupti, da”, a replicat analistul Ilie Dumitrescu.</p>
<p>„Bine, mă, Ilie, mai glumesc și eu. Mai glumim și noi, Ilie, dar în grupe vreau să ajung”, a conchis patronul de la FCSB.</p>
<p><img alt="" class="size-full wp-image-20157916" decoding="async" fetchpriority="high" height="960" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/04/Gigi-Becali-reactie-despre-donatia-FCSB-catre-PSD-partid-pentru-care-a-candidat-Hategan-„Au-gasit-o-portita-in-lege.jpg" srcset="https://www.prosport.ro/wp-content/uploads/2025/04/Gigi-Becali-reactie-despre-donatia-FCSB-catre-PSD-partid-pentru-care-a-candidat-Hategan-„Au-gasit-o-portita-in-lege.jpg 1280w, https://www.prosport.ro/wp-content/uploads/2025/04/Gigi-Becali-reactie-despre-donatia-FCSB-catre-PSD-partid-pentru-care-a-candidat-Hategan-„Au-gasit-o-portita-in-lege-768x576.jpg 768w" width="1280"/></p>
<h2><span>Maxim 4-5 jucători, câte unul în fiecare compartiment</span></h2>
<p>La o zi după succesul cu Rapid, care i-a asigurat, în mare proporție, un nou titlu de campion, Gigi Becali a dezvăluit care sunt <span>posturile din echipă ce vor fi întărite</span> în vederea noului sezon. Maxim 4-5 jucători, câte unul pentru fiecare compartiment. La aceștia se adaugă și fotbaliștii care revin după accidentări, ca Lixandru, Tavi Popescu și Darius Olaru.</p>
<p>„Echipa aceasta, plus două-trei plombe… Noi avem coeficientul mare, ne ducem până în play-off cap de serie. Mai iau un atacant, un mijlocaş, fundaş central, poate chiar 2, deci vreo 4-5 jucători.</p>
<p>Îl mai avem şi pe Olaru, pe Lixandru. Am ajuns în situaţia în care Lixandru, jucător de bază, n-a jucat, Olaru n-a jucat, Tavi Popescu n-a jucat”, a anunțat Gigi Becali.</p>

]]></description>
    </item>
    <item>
      <title>„Pe Yamal nu poți să-l compari cu Messi”. Adrian Mutu a dat verdictul între cei doi: „E mult mai bun”</title>
      <link>https://www.prosport.ro/fotbal-extern/liga-campionilor/pe-yamal-nu-poti-sa-l-compari-cu-messi-adrian-mutu-a-dat-verdictul-intre-cei-doi-e-mult-mai-bun-20161221</link>
      <description><![CDATA[<img src="https://www.prosport.ro/wp-content/uploads/2025/05/„Pe-Yamal-nu-poti-sa-l-compari-cu-Messi.-Adrian-Mutu-a-dat-verdictul-intre-cei-doi.-„E-mult-mai-bun-1400x772.jpg"/><br/><p>Fostul internațional Adrian Mutu a dat verdictul în privința tânărului superstar al celor de la FC Barcelona, Lamine Yamal. „Briliantul” susține că este exagerată comparația atacantului în vârstă de doar 17 ani cu fosta legendă a catalanilor, Lionel Messi.</p>
<p>Mutu a vorbit despre evoluția lui Yamal din meciul cu Inter, din manșa tur a semifinalelor Ligii Campionilor, în care cele două echipe au oferit un meci spectaculos și care s-a încheiat cu o remiză, scor 3-3.</p>
<h2><span>Adrian Mutu a dat verdictul în privința lui Lamine Yamal și spune că este exagerată comparația cu Lionel Messi: „Pe Yamal nu poți să-l compari cu Messi”</span></h2>
<p>Adrian Mutu a vorbit despre manșa tur a semifinalei Ligii Campionilor dintre FC Barcelona și Inter, în care ambele formații au jucat un fotbal spectaculos, iar rezultatul a fost unul surprinzător, scor 3-3 pe stadionul olimpic din orașul catalan. „Briliantul” l-a remarcat pe superstarul grupării „blaugrana”, Lamine Yamal, și a analizat evoluția sa din meciul cu „nerazzurri”.</p>
<p>Mutu consideră că este exagerată comparația atacantului în vârstă de doar 17 ani cu fosta legendă a Barcelonei, argentinianul Lionel Messi.</p>
<p>„Lamine Yamal a făcut un meci bun, spre foarte bun, totuși s-a terminat 3-3. Când se termină 3-3 te aștepți la altceva, nu de la Yamal, pentru că Yamal a avut, pe lângă gol, și câteva faze extraordinare. Totuși am apreciat și jocul Interului, care, la un moment dat, putea să și câștige meciul. A fost un meci într-adevăr spectaculos, un meci care s-a ridicat la nivelul competiției. A fost un meci în care Barcelona, ca întotdeauna, de mulți ani încoace conduce jocul, prin posesie și așa mai departe, domine adversarul, iar Inter… Ceea ce a acceptat, cred că și asta e jocul lor, să se apere foarte bine și să plece pe contraatac. Inter e o echipă solidă, o echipă bună! M-am uitat cât de umili erau jucătorii lui Inter, acceptând faptul că Barcelona e o echipă de la care e greu să iei posesia, și să apărau și să sacrificau pentru a putea pleca pe contraatac cât mai bine. Au avut câteva contraatacuri senzaționale, în afară de golul Thuram.</p>
<p>Golul lui Thuram a fost senzațional, o capodoperă, o execuție fantastică. Am dat și eu goluri cu călcâiul în carieră. Unul l-am dat cu Cehia, scor 2-0. Centrarea a venit de la Dorinel, sau Dorinel i-a dat o pasă lui Florentin Petre… Nu mai țin minte. A fost golul doi cu Cehia, când am bătut 2-0 la Constanța și ne-am calificat la Europene, când am dat cu călcâiul. (Ce simți când dai gol cu călcâiul?) Pentru mine, dar și pentru toți fotbaliștii, normal că te simți așa puțin… La nivel emoțional, la nivel mental, ai foarte mare încredere că ți-a ieșit o execuție de genul ăla. Dar pentru un atacant nu contează cum înscrie, important este să fie gol. Bineînțeles că frumusețea unui gol te ajută la nivel de încredere, ai mai multă încredere decât un gol așa cu cârja, așa cum îi spunem noi. Golul rămâne gol! Uite, chiar mi-a părut rău și nu înțeleg regula asta, de ce nu i-au dat golul lui Raphinha?</p>
<p>Chiar dacă a venit din bară în capul lui Sommer și după aia a intrat. Golul acela trebuia să fie a lui Raphinha, ce să mai? Cum să pui autogol la golul acela fantastic? Îi iei lui Raphina un gol de genul acela, care a fost un gol superb, și e nedrept! Are intenție de a trage la poartă, bine, are noroc și de bară, dar dacă era vorba de un apărător puteam spune că e autogol, dar la portar e altceva. Îl certam puțin aseară pe Lamine Yamal, pentru că dacă eram în situația aia spuneam că un 4-3 e mai bun decât 3-3. Indiscutabil, Lamine Yamal e foarte bun la vârsta lui. E normal să se facă comparații între el și Messi sau Ronaldo. Nu e important ce cred eu, dar ce arată acum Lamine Yamal e ceva fantastic! I se proiectează un viitor de a fi unul dintre cei mai buni din istoria acestui sport. Nu contează dacă Messi era sau nu la nivelul acesta la vârsta lui Yamal. Eu cred că pe Yamal îl putem compara cu Messi și Ronaldo abia când se lasă de acest sport. Au făcut oamenii o analiză. Messi, la vârsta lui Yamal, a câștigat mai multe trofee, avea vreo 4.</p>
<p>Singurul capitol la care Yamal l-a bătut este la assisturi, Yamal are vreo 40 și ceva, iar Messi avea în jur de 14. În rest, la goluri e Messi, la trofee e Messi. Pe Yamal nu poți să-l compari cu Messi, pentru că Messi era mult mai bun. Mai sunt și alții, nu e doar el. Are toate șansele să devină cel mai bun fotbalist din lume, așa cum are și toate șansele să dispară în 2 ani. A dispărut Ronaldinho, despre ce vorbim? La nivel de dribling nu se compară niciunul cu Ronaldinho. După 4 ani, la revedere! Talentul și valoarea nu stau neapărat în evoluțiile de moment, ci în constanța pe care o ai de-a lungul carierei”, a declarat Adrian Mutu, pentru Fanatik.</p>
<h2><span>FC Barcelona, în cursă pentru finala Ligii Campionilor</span></h2>
<p>FC Barcelona a remizat, scor 3-3, în prima manșă a semifinalelor Ligii Campionilor împotriva Interului, la capătul unui meci spectaculos, în care trupa lui Simone Inzaghi a început ca din tun și a marcat încă din primul minut al meciului, prin reușita lui Marcus Thuram. Catalanii sunt încrezători că se pot impune în returul de pe San Siro și că vor prinde un loc în finala de la Munchen, de pe 31 mai.</p>

]]></description>
    </item>
    <item>
      <title>Fotbalul european se apropie de un record istoric! Ce țară poate trimite 6 echipe în Liga Campionilor, în sezonul viitor</title>
      <link>https://www.prosport.ro/fotbal-extern/liga-campionilor/fotbalul-european-se-apropie-de-un-record-istoric-ce-tara-poate-trimite-6-echipe-in-liga-campionilor-in-sezonul-viitor-20160287</link>
      <description><![CDATA[<img src="https://www.prosport.ro/wp-content/uploads/2025/05/Fotbalul-european-se-apropie-de-un-record-istoric-Ce-tara-poate-trimite-6-echipe-in-Liga-Campionilor-in-sezonul-viitor.jpg"/><br/><p>Victoriile obținute de Tottenham, 3-1 cu Bodo Glimt, și Manchester United, 3-0 la Athletic Bilbao, nu înseamnă doar o previzibilă finală de Europa League între cele două formații din Premier League. Dincolo de faptul că trofeul va ajunge în Marea Britanie, dacă nu se întâmplă un miracol în returul semifinalelor, mai există un avantaj considerabil pentru englezi.</p>
<p>Câștigătoarea va intra direct în Liga Campionilor, iar Premier League va avea, astfel, șase echipe în sezonul viitor al celei mai importante competiții europene. Adică, aproape o treime dintre competitoarele campionatului englez (Premier League are 20 de formații) vor juca în Liga Campionilor. Un record absolut.</p>
<h2><span>Cum ajung englezii să trimită nu mai puțin de 6 echipe în Liga Campionilor</span></h2>
<p>Acest fapt se datorează noului format al UCL, în care echipele se pot califica prin trei moduri diferite: locurile din Liga Campionilor alocate ligii lor, locul suplimentar acordat de coeficientul UEFA ligii lor și câștigarea Europa League.</p>
<p>Prin urmare, dacă nu vor exista mari surprize în manșa secundă a semifinalelor Europa League, șase echipe engleze vor juca în Liga Campionilor, în sezonul viitor.</p>
<p>În configurația actuală a clasamentului, cu patru etape înainte de finalul campionatului, Liverpool, Arsenal, Newcastle și Manchester City s-ar califica direct prin cele patru locuri garantate în Liga Campionilor pentru Premier League.</p>
<p>Chelsea, care este pe poziția a cincea, ar beneficia de locul suplimentar acordat de clasamentul UEFA Premier League.</p>
<p>Și, fie Tottenham, fie Manchester United, ar obține calificarea directă datorită faptului că ar fi câștigătoarea Ligii Europa. Asta în cazul în care Bodo Glimt ori Bilbao nu întorc rezultatul în returul semifinalelor, iar mai apoi câștigă finala Ligii Europa.</p>
<p>Situația din Premier League nu este, însă, jucată. Nottingham Forest și Aston Villa visează și ele la locul 5, pe care se află Chelsea acum. Și, ar putea profita de pașii greșiți făcuți de londonezi, care sunt ca și calificați în finala Conference League.</p>
<p>De fapt, în Anglia, de la locul 3 la locul 7, bătaia este mare. Newcastle (62 p.), Manchester City (61 p.), Chelsea (60 p.), Nottingham Forrest (60 p.) și Aston Villa (57 p.) se luptă pentru trei locuri de Liga Campionilor.</p>

]]></description>
    </item>
    <item>
      <title>„Istvan Kovacs, la finala Ligii Campionilor”. Nemții cutremură Europa cu anunțul despre român: „E favorit”</title>
      <link>https://www.prosport.ro/fotbal-extern/liga-campionilor/istvan-kovacs-la-finala-ligii-campionilor-nemtii-cutremura-europa-cu-anuntul-despre-roman-e-favorit-20160192</link>
      <description><![CDATA[<img src="https://www.prosport.ro/wp-content/uploads/2025/05/Nemtii-cutremura-Europa-cu-anuntul-despre-roman-„E-favorit-e1746133263122.jpg"/><br/><p>Sezonul UEFA Champions League se apropie de final, iar România ar putea primi o veste extrem de bună: țara noastră ar putea fi reprezentată de arbitrul Istvan Kovacs în ultimul act al competiției.</p>
<p>Reamintim că centralul român a arbitrat nu mai puțin de opt meciuri în acest sezon în cea mai puternică competiție intercluburi, ultimul fiind returul din optimile de finală dintre Liverpool și PSG.</p>
<h2><span>Istvan Kovacs poate arbitra finala UEFA Champions League</span></h2>
<p>Chiar dacă nu a fost delegat în manșa tur a unei semifinale europene, <span>Istvan Kovacs este considerat favorit </span>pentru a arbitra finala UEFA Champions League din acest sezon, conform portalului german de specialitate IG Schiedsrichter. Nemții anticipează că arbitrul german Felix Zwayer, în vârstă de 43 de ani, va fi trimis de UEFA la returul semifinalei PSG – Arsenal, care se va disputa miercuri, începând cu ora 22:00.</p>
<p>În cursul zilei de astăzi, 5 mai 2025, publicația poloneză Meczyki a dezvăluit că Szymon Marciniak, în vârstă de 44 de ani, arbitrul finalei Campionatului Mondial din 2022, va fi delegat la celălalt retur din semifinale, Inter – Barcelona, care se va disputa marți, începând cu ora  22:00.</p>
<p>„Dacă delegarea sa în semifinale va fi confirmată, Marciniak nu va arbitra finala Champions League de pe 31 mai”, scriu jurnaliștii polonezi.</p>
<p>Totodată, jurnaliștii germani avansează același scenariu în legătură cu finala UEFA Champions League.</p>
<p>„Cel mai probabil, finala UEFA Champions League va fi condusă de un arbitru care a fost delegat ultima oară în sferturi, nu și în semifinale. Românul Istvan Kovacs este considerat un favorit important”, notează presa din Germania.</p>
<h2><span>Răzvan Burleanu a vorbit despre Istvan Kovacs</span></h2>
<p>Răzvan Burleanu, președintele Federației Române de Fotbal, a vorbit recent despre <span>Istvan Kovacs, cel care este prezentat ca favorit pentru finala UEFA Champions League</span>. Astfel, acesta consideră că arbitrul român poate trece la următorul nivel și că poate arbitra finala celei mai puternice competiții intercluburi.</p>
<p>„După o experienţă de Conference League, urmată de o experienţă de finală de Liga Europa, cred că ăsta ar fi pasul normal în cariera sa, finala Ligii Campionilor. Dacă nu va fi anul acesta, sunt sigur că anul următor sau în doi ani va avea această oportunitate pe care o merită. E cel mai bun arbitru român, un produs al arbitrajului românesc”, a declarat Răzvan Burleanu.</p>

]]></description>
    </item>
  </channel>
</rss>
