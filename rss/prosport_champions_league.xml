<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Istvan Kovacs, decizie controversată în Champions League. A venit imediat verdictul specialistului italian despre faza din Villarreal – Juventus</title>
      <link>https://www.prosport.ro/fotbal-extern/liga-campionilor/istvan-kovacs-decizie-controversata-in-champions-league-a-venit-imediat-verdictul-specialistului-italian-despre-faza-din-villarreal-juventus-20287904</link>
      <description><![CDATA[<img src="https://www.prosport.ro//wp-content/uploads/2025/10/Istvan-Kovacs-decizie-controversata-in-Champions-League.-A-venit-imediat-verdictul-specialistului-italian-despre-faza-din-Villarreal-Juventus.jpg"/><br/><p>Istvan Kovacs a avut parte de un meci dificil în Champions League, iar faza controversată la care a validat golul gazdelor a fost analizată cu mare atenție de un specialist italian.</p>
<p>Cel mai bine cotat arbitru român a fost la centrul partidei dintre Villareal și Juventus. În minutul 18, românul a validat un gol pentru gazde, iar jucătorii torinezilor l-au înconjurat și i-au cerut socoteală. Aceștia au contestat un posibil fault al lui Mikautadze asupra lui Cambiaso, dar nici din camera VAR nu a venit o decizie diferită de cea a lui Kovacs.</p>
<h2><span>Verdictul italienilor după faza controversată de la golul lui Villareal</span></h2>
<p>Georges Mikautadze a deschis scorul pentru Villareal în minutul 19. Imediat după marcarea golului, jucătorii lui Juventus au protestat vehement deoarece Georges Mikautadze l-ar fi faultat înainte pe Cambiaso, iar Kovacs nu a sesizat acest lucru. După verificarea VAR, meciul a continuat, iar gazdele au intrat în avantaj la pauză.</p>
<p>În partea secundă, Gatti și Conceicao au întors scorul în favoarea oaspeților, dar în minutul 90 Veiga a restabilit egalitatea.</p>
<p>Fostul arbitru italian Gianpaolo Calvarese a analizat faza contestată de italieni la golul lui Mikautadze și i-a dat câștig de cauză lui Kovacs.</p>
<p>„Pare legitim, există un contact, dar este accidental și nu este fault”, a transmis acesta, potrivit <span>Tuttomercatoweb.</span></p>
<h2><span>Gafă uriașă a românului în prima etapă din Champions League</span></h2>
<p>Pe 17 septembrie, Istvan Kovacs a fost la centrul meciul <span>Olympiacos – Pafos</span>, partidă în care a evoluat și românul Vlad Dragomir. Și în acel meci, românul a fost protagonistul unui moment controversat, dar a fost salvat de arbitrajul video.</p>
<p><span>A avut un meci dificil </span>în care a trebuit să ia mai multe decizii la limită. În minutul 25 i-a arătat al doilea cartonaș galben lui Bruno și a lăsat-o pe Pafos în 10 oameni. Cu 20 de minute înainte de final, Kovacs i-a arătat cartonașul roșu lui Taremi, în urma unui fault asupra unui atacant de la Pafos. VAR-ul a intervenit și după ce a revăzut faza, Kovacs s-a întors asupra deciziei și a anulat cartonașul roșu.</p>
<p>Înainte de startul fazei principale din Champions League, Istvan Kovacs a mai fost delegat la două meciuri în preliminarii. A arbitrat Fenerbahce – Feyenoord, în turul 3 preliminar și Copenhaga – Basel, în returul din play-off.</p>

]]></description>
    </item>
    <item>
      <title>🚨 Barcelona – PSG 1-2, după ce gazdele au deschis scorul! Titular în Bayer Leverkusen – PSV, Dennis Man a fost înlocuit în minutul 73</title>
      <link>https://www.prosport.ro/fotbal-extern/liga-campionilor/barcelona-psg-1-2-dupa-ce-gazdele-au-deschis-scorul-titular-in-bayer-leverkusen-psv-dennis-man-a-fost-inlocuit-in-minutul-73-20287688</link>
      <description><![CDATA[<img src="https://www.prosport.ro//wp-content/uploads/2025/10/Barcelona-PSG-1-2-dupa-ce-gazdele-au-deschis-scorul-Titular-in-Bayer-Leverkusen-PSV-Dennis-Man-a-fost-inlocuit-in-minutul-73.jpg"/><br/><p>După ce în etapa de debut din Liga Campionilor s-au marcat 67 de goluri, azi au loc ultimele partide din runda secundă.</p>
<p>Spre deosebire de prima etapă, când meciurile s-au jucat pe parcursul a 3 zile, din această rundă se dispută câte 9 pe zi.</p>
<h2><span>Barcelona – PSG, meciul zilei în etapa 2 de Liga Campionilor, începe la ora 22:00</span></h2>
<p>Miercuri, 1 octombrie, au loc ultimele 9 confruntări din etapa a doua din <span>grupa de Liga Campionilor</span>. Este vorba despre meciurile Qarabag – Copenhaga, Royale Union SG – Newcastle (ambele de la 19:45), Arsenal – Olympiakos, Barcelona – PSG, Borussia Dortmund – Athletic Bilbao, Bayer Leverkusen – PSV, Monaco – Manchester City, Napoli – Sporting Lisabona și Villarreal – Juventus (toate de la 22:00).</p>
<p>Cel mai intereant meci este, fără îndoială, partida dintre Barcelona și deținătoarea trofeului, PSG. Va fi prima revenire a lui Luis Enrique în Catalunia, ca adversar, după ce a câștigat tot ce se putea cu gruparea blau-grana.</p>
<p>„Este incitant pentru noi să jucăm împotriva unei echipe cu această mentalitate și la acest nivel. Îl cunosc pe Flick de mult timp și îi cunosc stilul de joc. Indiferent de rezultat, cred că vor fi două echipe asemănătoare, iar pentru mine cheia va fi cine va avea posesia mingii.</p>
<p>Trecutul nu contează, trebuie să ne gândim la prezent și la viitor. Vor fi mulți fani ai PSG în tribune, ceea ce ne oferă confort și ne încurajează. Este un meci făcut parcă special pentru ambele echipe. Nu este nevoie să comparăm echipe sau antrenori diferiți, pentru că sunt situații diferite.</p>
<p>Pot doar să spun că îmi place echipa lui Flick. Rezonează cu filosofia fotbalistică a Barcelonei. Nu speculează și atacă, dar știu să preseze bine și să joace sus. Știți că sunt fan Barcelona și susținător al Barcelonei, și voi fi toată viața”, a spus el înaintea meciului.</p>
<h2><span>Yamal s-a dus la frizer înaintea „clinciului” cu PSG</span></h2>
<p>Lamine Yamal este unul dintre acei fotbaliști care acordă atenție fiecărui detaliu. Fotbalul său l-a transformat într-un brand global și un model pentru milioane de băieți și fete, iar ca orice „icoană” a fotbalului, aspectul său fizic face parte din brandul său.</p>
<p>Într-atât de mult încât, în ajunul unui meci important așa cum este cel împotriva formației franceze, purtătorul tricoului cu numărul 10 de la Barcelonei s-a dus la frizer să pună la punct totul.</p>
<p>Înșiși frizerii, Tenorio Wagner și Fabio Pontes, au distribuit un videoclip cu ședința de styling cu starul Barcelonei, iar acum tot ce mai rămâne de văzut este rezultatul, când jucătorii Barcelonei vor intra pe gazonul de pe Montjuic, pentru încălzirea de dinaintea meciului.</p>
<p>De când a devenit faimos, Lamine și-a vopsit tot părul blond platinat, și-a făcut șuvițe blonde și restul închise la culoare, și-a ras părul ras pe părțile laterale ale capului și chiar și l-a lăsat ceva mai lung.</p>
<p><span>În primele meciuri din etapa 2 a Ligii Campionilor</span>, jucate marți, s-au consemnat rezultatele: Atalanta – FC Bruges 2-1 (marcatori: Lazar Samardzic 74-p, Pasalic 87 / Tzolis 38), Kairat Almatî – Real Madrid 0-5 (Mbappe 25-p, 52, 73, Camavinga 83, Brahim Diaz 90+3), Atletico Madrid – Eintracht 5-1 (Raspadori 4, Le Normand 33, Griezmann 45+1, Simeone 70, Alvarez 82-p / Burkardt 37), Bodo/Glimt – Tottenham 2-2 (Hauge 53, 66 / van de Ven 68, Gundersen 89-a; Hoegh de la Bodo/Glimt a ratat un penalty în minutul 35), Chelsea – Benfica 1-0 (Richard Rios 18-a; Joao Pedro de la Chelsea a luat cartonaș roșu în minutul 90), Galatasaray – Liverpool 1-0 (Osimhen 16-p), Inter – Slavia Praga 3-0 (Lautaro Martinez 30, 65, Dumfries 34), Marseille – Ajax 4-0 (Paixao 6, 12, Greenwood 26, Aubameyang 52) și FC Pafos – Bayern 1-5 (Mislav Orsic 45 / Harry Kane 15, 34, Raphael Guerreiro 20, Nicolas Jackson 31, Michael Olise 69).</p>

]]></description>
    </item>
    <item>
      <title>Nota primită de Dennis Man după Leverkusen – PSV. Românul a avut un ghinion teribil</title>
      <link>https://www.prosport.ro/fotbal-extern/liga-campionilor/nota-primita-de-dennis-man-dupa-leverkusen-psv-romanul-a-avut-un-ghinion-teribil-20287888</link>
      <description><![CDATA[<img src="https://www.prosport.ro//wp-content/uploads/2025/10/Nota-primita-de-Dennis-Man-dupa-Leverkusen-PSV.-Romanul-a-avut-un-ghinion-teribil-1400x933.jpg"/><br/><p>Dennis Man a fost titular în partida pe care PSV a disputat-o pe terenul celor de la Bayer Leverkusen, în a doua etapă a fazei principale din UEFA Champions League.</p>
<p>Internaționalul român a fost ținut în teren până în minutul 73 și a fost notat imediat pentru prestația pe care a avut-o în fața formației din Bundesliga.</p>
<h2><span>Ce notă a primit Dennis Man după prestația din Leverkusen – PSV 1-1</span></h2>
<p><span>Dennis Man a fost titular în partida pe care PSV a disputat-o </span>în a doua etapă a fazei ligii din UEFA Champions League, pe terenul celor de la Bayer Leverkusen. Internaționalul român, care a avut o prestație destul de bună, a fost scos din teren în minutul 73, când a fost înlocuit cu Bajraktarevic.</p>
<p>Conform platformei de specialitate Sofascore, fostul fotbalist al celor de la Parma a fost notat cu 6.7 în urma jocului pe care l-a reușit în fața celor de la Bayer Leverkusen. De menționat este că media notelor celor de la PSV este exact 6.7.</p>
<h2><span>Dennis Man, ghinion uriaș</span></h2>
<p><span>Dennis Man a avut parte de un start foarte bun de meci </span>și a reușit să ofere o pasă de gol, în minutul 5 al partidei, pentru Ivan Perisic.</p>
<p>Internaționalul român a primit mingea în banda dreaptă a terenului și a trimis o centrare în forță pentru cealaltă aripă a formației din Eindhoven, Ivan Perisic. Croatul a avut de îndeplinit o simplă formalitate, dar golul pe care l-a marcat a fost anulat pe motiv de ofsaid, cu ajutorul VAR.</p>
<p>Fostul jucător al celor de la Parma a mai ieșit o dată în evidență, tot în prima repriză, în minutul 39, când i-a pasat, din nou, lui Ivan Perisic.</p>
<p>„Dennis Man îi mai trimite o pasă fantastică lui Perisic, dar Ivan nu reușește să plaseze mingea suficient de bine și aceasta trece pe lângă poartă”, au scris olandezii.</p>

]]></description>
    </item>
    <item>
      <title>I-au „furat” lui Dennis Man assist-ul la VAR! Reacția olandezilor despre execuția românului din Champions League</title>
      <link>https://www.prosport.ro/fotbal-extern/stranieri/i-au-furat-lui-dennis-man-assist-ul-la-var-reactia-olandezilor-despre-executia-romanului-din-champions-league-20287877</link>
      <description><![CDATA[<img src="https://www.prosport.ro//wp-content/uploads/2025/10/I-au-„furat-lui-Dennis-Man-assist-ul-la-VAR-Reactia-olandezilor-despre-executia-romanului-din-Champions-League-1400x889.jpg"/><br/><p>Dennis Man, titular pentru PSV în partida cu Bayer Leverkusen, din a doua etapă a fazei principale din UEFA Champions League, a reușit să dea o pasă de gol, dar reușit olandezilor a fost anulată de VAR.</p>
<p>Olandezii stau cu ochii pe prestația internaționalului român, are a fost transferat în vara acestui an de către PSV, și au oferit o reacție despre execuția pe care acesta a avut-o în partida cu nemții.</p>
<h2><span>VAR-ul a anulat reușita lui Dennis Man</span></h2>
<p>Astăzi, 1 octombrie 2025, <span>Bayer Leverkusen și PSV se întâlnesc în a doua etapă a fazei ligii din UEFA Champions League</span>. Dennis Man, fotbalist care a fost transferat în această vară de olandezi, din Serie A, de la Parma, a avut parte de o surpriză. I<span>nternaționalul român a fost titularizat</span> și a reușit să ofere o pasă de gol, în minutul 5 al partidei, pentru Ivan Perisic.</p>
<p>Man a primit mingea în banda dreaptă a terenului și a trimis o centrare în forță pentru cealaltă aripă a formației din Eindhoven, Ivan Perisic. Croatul a avut de îndeplinit o simplă formalitate, dar golul pe care l-a marcat a fost anulat pe motiv de ofsaid, cu ajutorul VAR.</p>
<p>Olandezii stau cu ochii pe prestația internaționalului român, are a fost transferat în vara acestui an de către PSV, și au oferit o reacție despre execuția pe care acesta a avut-o în partida cu nemții de la Bayer Leverkusen.</p>
<p>„Dennis Man trimite o centrare excelentă, cu efect spre bara a doua, unde Ivan Perišić reușește o lovitură de cap impecabilă. Dar se pare că Perišić a fost puțin în poziție de ofsaid”, a scris<span> presa din Olanda.</span></p>
<p>Dennis Man a avut parte de o evoluție bună și în ultima etapă de campionat, când PSV a dat piept cu Excelsior. Internaționalul român a fost decisiv, reușind o pasă de gol, iar echipa lui s-a impus cu scorul de 2-1.</p>

]]></description>
    </item>
    <item>
      <title>Fotbalistul pe care Gigi Becali l-a ratat cu mulți ani în urmă strălucește în Liga Campionilor! A marcat pentru una dintre „cenușăresele” competiției</title>
      <link>https://www.prosport.ro/fotbal-extern/liga-campionilor/fotbalistul-pe-care-gigi-becali-l-a-ratat-cu-multi-ani-in-urma-straluceste-in-liga-campionilor-a-marcat-pentru-una-dintre-cenusaresele-competitiei-20287853</link>
      <description><![CDATA[<img src="https://www.prosport.ro//wp-content/uploads/2025/10/Fotbalistul-pe-care-Gigi-Becali-l-a-ratat-cu-multi-ani-in-urma-straluceste-in-Liga-Campionilor-A-marcat-pentru-una-dintre-„cenusaresele-competitiei-e1759347383946-1400x852.jpg"/><br/><p>Un fotbalist pe care Gigi Becali l-a ratat cu mulți ani în urmă a ajuns să strălucească în UEFA Champions League. Acesta a marcat pentru una dintre „cenușăresele” competiției.</p>
<p>Este vorba despre Abdellah Zoubir, în vârstă de 33 de ani, cel care este cel mai important jucător al celor de la Qarabag și care a reușit să deschidă scorul în partida cu Copenhaga.</p>
<h2><span>Abdellah Zoubir, gol în UEFA Champions League</span></h2>
<p><span>Abdellah Zoubir, fotbalist pe care Gigi Becali a încercat să îl aducă la FCSB </span>în urmă cu mai mulți ani, strălucește în tricoul celor de la Qarabag, în UEFA Champions League. Fotbalistul în vârstă de 33 de ani a deschis scorul în meciul pe care echipa lui l-a disputat în fața celor de la Copenhaga, în a doua etapă din faza principală a competiției.</p>
<p>Abdellah Zoubir a marcat în minutul 28 ai meciului care s-a disputat la Baku, spre bucuria fanilor aflați în tribunele stadionului „Tofiq Bahramov”. Mai mult de atât, Qarabag a reușit să mai lovească o dată, în minutul 83, prin Addai, care a stabilit scorul final, 2-0.</p>
<p>Qarabag a început cum nu se putea mai bine parcursul în UEFA Champions League. În prima etapă a produs o surpriză de proporții și <span>a învins-o pe Benfica, chiar la Lisabona, cu scorul de 3-2</span>.</p>
<p>Conform platformei de specialitate Transfermarkt, Abdellah Zoubir, în vârstă de 33 de ani, este cotat în acest moment la suma de 450.000 de euro.</p>
<h2><span>Cum s-a descurcat francezul în România</span></h2>
<p>Abdellah Zoubir a evoluat în România, pentru Petrolul Ploiești, între 2015 și 2016. Acesta a fost adus la noi în țară de către Mihai Joița, de la Istres, o formație care evolua în ligile inferioare din Franța. Acesta a dezvăluit că fotbalistul francez încasa un salariu lunar de 4.000 de euro la formația de pe „Ilie Oană”.</p>
<p>În tricoul celor de la Petrolul Ploiești, Abdellah Zoubir a reușit să marcheze 5 goluri și să ofere patru pase decisive în 41 de meciuri disputate.</p>
<p>După aventura pe care a trăit-o în România, francezul a ajuns la Lens, în țara natală, unde încasa un salariu de șapte ori mai mare decât la Petrolul Ploiești. În 2018, acesta ajungea la Qarabag, în schimbul sumei de un milion de euro. Acesta primea un salariu lunar de 40.000 de euro, dar a ajuns să încaseze, în fiecare lună, nu mai puțin de 60.000 de euro.</p>

]]></description>
    </item>
  </channel>
</rss>
