<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>🚨 PSG – Arsenal Live Video Online, de la ora 22:00, în semifinalele Ligii Campionilor (în tur, 1-0). Echipele de start. Inter Milano își află adversara din ultimul act</title>
      <link>https://www.prosport.ro/fotbal-extern/liga-campionilor/psg-arsenal-live-video-online-de-la-ora-2200-in-semifinalele-ligii-campionilor-in-tur-1-0-inter-milano-isi-afla-adversara-din-ultimul-act-echipele-probabile-20164959</link>
      <description><![CDATA[<img src="https://www.prosport.ro/wp-content/uploads/2025/05/PSG-Arsenal-Live-Video-Online-de-la-ora-1400x821.jpg"/><br/><p>Meciul dintre PSG și Arsenal are loc în semifinalele Ligii Campionilor, sezonul 2024/2025, iar partida este Live Video Online pe www.prosport.ro.</p>
<p>De asemenea, duelul programat pe Parc des Princes din Paris poate fi urmărit și în direct la televizor pe posturile Digi Sport 1 și <span>Prima Sport 1</span>, începând cu ora 22:00.</p>
<h2><span>PSG – Arsenal Live Video Online, de la ora 22:00, în semifinalele Ligii Campionilor (în tur, 1-0)</span></h2>
<p>La miezul nopții aflăm a doua finalistă a ediției din acest an a Ligii Campionilor, <span>adversara lui Inter Milano</span> în meciul care va avea loc la Munchen, pe 31 mai. Învinsă în tur, pe teren propriu, cu 0-1, Arsenal merge la Paris cu gândul la finala din 2005/2006, pierdută cu 1-2 în fața Barcelonei, dar pe Stade de France.</p>
<p>„Tunarii” au jucat în inferioritate din minutul 18, după eliminarea lui Lehmann (în poartă a intrat Almunia, iar Pires a ajuns pe banca de rezerve), dar au deschis scorul prin Campbell, în minutul 37. Barcelona a marcat de două ori în 5 minute, prin Eto’o (76) și Belletti (80) și a câștigat trofeul.</p>
<p>Însă pentru Mikel Arteta, antrenorul echipei londoneze, prezentul contează cel mai mult. „Suntem la o victorie distanță de finala Ligii Campionilor, într-unul dintre cele mai frumoase orașe din lume. Nu este însă timp pentru vizitarea obiectivelor turistice. Suntem aici pentru a face istorie”, a declarat spaniolul, potrivit <span>site</span>-ului oficial al competiției.</p>
<p>El nu îi va putea folosi în acest meci pe Jorginho, Gabriel Magalhães, Gabriel Jesus, Kai Havertz și Takehiro Tomiyasu, toți accidentați.</p>
<h2><span>Luis Enrique împlinește, a doua zi după meci, 55 de ani</span></h2>
<p>De partea cealaltă, compatriotul lui Luis Enrique are motive speciale să spere că data de astăzi aduce o schimbare de soartă. Asturianul, care pe 8 mai împlinește 55 de ani, vrea ca ziua de naștere să fie o aventură foarte veselă</p>
<p>„A fost aceeași situație anul trecut, iar 8 mai nu a fost o zi grozavă. Dar am o a doua șansă și sper că va fi diferit”, a spus el făcând referire la faptul că în ediția precedentă a competiției PSG a fost eliminată în semifinale de Borussia Dortmund <span>cu două eșecuri, ambele cu 0-1</span>.</p>
<p>„Există un sentiment de calm în raport cu semifinala de anul trecut, pentru că știm ce am făcut bine și ce nu am făcut chiar atât de bine”, a mai transmis fostul mare jucător spaniol.</p>
<p>El a câștigat trofeul doar ca antrenor, când era pe banca tehnică a Barcelonei, în ediția 2014/2015, după 3-1 în ultimul act cu Juventus (golurile au fost marcate de Rakitic, Suarez și Neymar, respectiv, Morata).</p>
<p>De precizat că organizatorii au decis să mobilizeze peste 2.000 de polițiști în capitala Franței, pentru a asigura securitatea meciului. „Niciun exces nu va fi tolerat”, a avertizat prefectura, care va desfășura un dispozitiv de protecție în jurul stadionului și un altul pe celebrul bulevard Champs-Elysees.</p>
<h2><span>Echipele probabile:</span></h2>
<p>PSG (1 – 4 – 3 – 3): Donnarumma – Hakimi, Marquinhos, Pacho, Nuno Mendes – Fabián Ruiz, João Neves, Vitinha – Doué, Dembélé, Kvaratskhelia. Antrenor: Luis Enrique</p>
<p>Arsenal (1 – 4 – 3 – 3): Raya – Timber, Saliba, Kiwior, Lewis-Skelly – Ødegaard, Partey, Rice – Saka, Trossard, Martinelli. Antrenor: Mikel Arteta</p>
<p>Meciul va fi arbitrat la centru de Felix Zwayer, ajutat la linii de Robert Kempter și Christian Dietz, rezervă fiind Harm Osmers. În camera VAR au fost delegați Bastian Dankert și Benjamin Brand. Toți cei 6 oficiali sunt din Germania.</p>

]]></description>
    </item>
    <item>
      <title>Lamine Yamal n-a mai suportat durerea și atacurile. A intervenit pe rețelele de socializare, după Inter – Barcelona: „Nu mă voi opri!”</title>
      <link>https://www.prosport.ro/fotbal-extern/liga-campionilor/lamine-yamal-n-a-mai-suportat-durerea-si-atacurile-a-intervenit-pe-retelele-de-socializare-dupa-inter-barcelona-nu-ma-voi-opri-20164765</link>
      <description><![CDATA[<img src="https://www.prosport.ro/wp-content/uploads/2025/05/Lamine-Yamal-n-a-mai-suportat-durerea-si-atacurile.-A-intervenit-pe-retelele-de-socializare-dupa-Inter-Barcelona-„Nu-ma-voi-opri-2.jpg"/><br/><p>Talentatul atacant Lamine Yamal (17 ani) a reacționat după înfrângerea dramatică suferită de Barcelona, scor 3-4 cu Inter (3-3 în manșa tur), din semifinala Ligii Campionilor.</p>
<p>De-a lungul istoriei, Barcelona a ajuns de opt ori în faza finală a competiției, reușind de cinci ori să câștige râvnitul trofeu, de fiecare dată după 1992. Ultimul titlu de a fost cucerit în 2015.</p>
<p>Pentru ediția din acest an a Ligii Campionilor, <span>Barcelona era cotată cu a doua șansă să câștige finala, în timp ce Inter era doar cu a patra șansă, potrivit supercomputerului Opta</span>.</p>
<h2><span>Lamine Yamal a reacționat după Inter – Barcelona: „Nu mă voi opri”</span></h2>
<p>Apreciat după remiza din manșa tur, când a marcat pentru 1-2, Yamal a fost extrem de criticat pentru prestația din meciul de marți, în special pe social media.</p>
<p>Astfel, tânărul jucător, mult mai matur decât vârsta pe care o are, a reacționat, tot pe social media, unde a postat un mesaj plin de promisiuni.</p>
<p>„Am dat totul, anul acesta nu s-a putut, dar vom reveni, nu aveți nicio îndoială. Nu mă voi opri până când nu voi lăsa acest club acolo unde merită să fie, în vârf.</p>
<p>Îmi voi ține promisiunea și o voi aduce la Barcelona, nu ne vom opri până nu o vom obține. Dar, duminică este o altă finală și noi toți trebuie să fim împreună. Trăiască Barca”, a scris Lamine Yamal pe contul său de Instagram.</p>
<p>În ciuda faptului că nu a reușit să marcheze în manșa retur a semifinalei, Yamal a primit o notă mare, de 8.7, peste media din ultimele 12 luni, unde nu a trecut de 7,69, dar în același mai mică decât în remiza de săptămâna trecută (8.1), când a marcat un gol și a avut o ocazie uriașă pe <span>poarta apărată de elvețianul Sommer</span>.</p>
<ul>
<li>În La Liga, Barcelona va juca, duminică, cu Real Madrid. Meciul este unul cu miză foarte importantă și aduce față în față primele două clasate din campionat. Cu patru etape înainte de finalul sezonului, Barcelona se află pe primul loc, cu 79 de puncte, în timp ce Real Madrid se află la o distanță de patru „lungimi”.</li>
<li>Ultimele trei meciuri ale Barcelonei sunt: cu Espanyol (locul 14), în deplasare, cu Villarreal (locul 5), pe teren propriu, și cu Athletico Bilbao (locul 4), în deplasare.</li>
<li>Real Madrid va juca împotriva echipei Mallorca (locul 10), acasă, cu Seviila (locul 16), în deplasare, și cu Real Sociedad (locul 11), pe teren propriu.</li>
</ul>
<h2><span>Cifrele lui Yamal la returul cu Inter</span></h2>
<p>Cifrele pe care le-a atins Yamal arată, însă, că atacantul a dat totul pe teren pentru meciul cu Inter, fiind pe locul 3 al celor mai multe preluări finalizate într-un meci din Liga Campionilor în ultimele opt sezoane, cu 14 preluări – după Neymar, care a avut de două ori câte 15, în 2017 și 2020.</p>
<p>„125 de atingeri, 23 de dueluri câștigate, 17 atingeri în careul advers, 14 preluări reușite, 11 centrări, nouă șuturi, șapte faulturi câștigate, cinci șuturi la țintă, două tacklinguri, o șansă creată. A dat totul”, au scris cei de la Squawka pe <span>X</span>.</p>

]]></description>
    </item>
    <item>
      <title>„Atât să ți se facă atunci când ți-e lumea mai dragă”. Comentatorul Emil Grădinescu a scăpat „perla” în direct şi apoi s-a contrazis cu Costi Mocanu</title>
      <link>https://www.prosport.ro/fotbal-extern/liga-campionilor/atat-sa-ti-se-faca-atunci-cand-ti-e-lumea-mai-draga-comentatorul-emil-gradinescu-a-scapat-perla-in-direct-si-apoi-s-a-contrazis-cu-costi-mocanu-20164836</link>
      <description><![CDATA[<img src="https://www.prosport.ro/wp-content/uploads/2025/05/„Atat-sa-ti-se-faca-atunci-cand-ti-e-lumea-mai-draga.-Comentatorul-Emil-Gradinescu-a-scapat-„perla-in-direct-si-apoi-s-a-contrazis-cu-Costi-Mocanu-1400x788.jpg"/><br/><p>Arbitrul polonez Szymon Marciniak a oficiat partida retur dintre Inter Milano și FC Barcelona, din semifinalele Ligii Campionilor, și în care milanezii s-au impus dramatic, după prelungiri, scor 4-3.</p>
<p>Arbitrul meciului a fost ținta unuia dintre comentatorii din România. Este vorba despre Emil Grădinescu, care a avut un derapaj vulgar la adresa lui Marciniak și a scăpat „perla” în fața colegului său de la masa de comentatori, Costi Mocanu.</p>
<h2><span>Emil Grădinescu a scăpat „perla” de față cu colegul său, Costi Mocanu. Comentatorul, derapaj vulgar la adresa lui Szymon Marciniak: „Atât să ți se facă atunci când ți-e lumea mai dragă”</span></h2>
<p>Szymon Marciniak a fost cel care a împărțit dreptatea în meciul din manșa secundă a semifinalelor Ligii Campionilor, dintre Inter Milano și FC Barcelona și încheiată cu victoria dramatică a milanezilor, scor 4-3, după prelungiri. Arbitrul polonez a fost protagonist la o fază petrecută în minutul 68, când starul ibericilor, Lamine Yamal, a fost oprit din drumul spre poarta apărată de Yann Sommer de o alunecare a lui Henrikh Mkhitaryan. Yamal a căzut în careu, iar Marciniak a avut nevoie de o analiză venită din camera VAR pentru a decide dacă a fost penalty sau lovitură liberă.</p>
<p>După ce a consultat VAR-ul, oficialul polonez a decis ca Barcelona să aibă o lovitură liberă. Cel care a reacționat la decizia arbitrului a fost comentatorul Emil Grădinescu, care a avut un derapaj vulgar după ce Marciniak a gesticulat cu degetele distanța dintre faultul armeanului și careu, la care a urmat o discuție în contradictoriu cu colegul său de la masa de comentatori, Costi Mocanu.</p>
<blockquote><p>„Atâta să ți se facă când ți-e lumea mai dragă, domnule Marciniak. Atâta să fie!”, a fost reacția lui Emil Grădinescu, citat de golazo.ro.</p></blockquote>
<h2><span>Inter a eliminat-o pe FC Barcelona și a reușit să prindă biletele pentru finala Ligii Campionilor. Reacția presei italiene</span></h2>
<p>Presa italiană a reacționat la victoria dramatică obținută de Inter în fața Barcelonei, scor 4-3, după prelungiri, în manșa secundă a semifinalelor Ligii Campionilor. <span>Jurnaliștii din Peninsulă au felicitat</span> trupa lui Simone Inzaghi pentru faptul că au ajuns din nou în finala competiției, după ce au reușit acest lucru și 2023, dar au pierdut în ultimul act, disputat la Istanbul împotriva lui Manchester City. Englezii s-au impus atunci cu 1-0, prin reușita lui Rodri.</p>
<p>„Noapte epică, Inter elimină Barça în prelungiri și e în finală! Catalanii întorc scorul în repriza secundă, Acerbi făcând 3-3 în minutul 93 pentru a redeschide jocul, iar Frattesi marcând golul de 4-3 în prelungiri.</p>
<p>Visul lui Inter continuă: nerazzurri sunt în finala Ligii Campionilor după ce au eliminat (4-3) Barcelona lui Flick. Două goluri ale gazdelor în prima repriză (Lautaro și Calhanoglu), trei ale Barçei în a doua (Garcia, Olmo, Raphinha), apoi golul de 3-3 din minutul 93 al lui Acerbi.</p>
<p>Totul a fost amânat în prelungiri, când Frattesi l-a învins pe Szczesny în minutul 99. Vuietul de pe San Siro, sub ploaie, a însoțit exultarea nestăvilită a lui Inzaghi și a echipei sale, care s-a întors să joace o finală a Ligii Campionilor. Și acum așteaptă să-și afle adversarul dintre PSG și Arsenal”, a notat <span>Gazzetta dello Sport</span>.</p>

]]></description>
    </item>
    <item>
      <title>Marciniak a reacționat dur, după acuzațiile Barcelonei: „Sunt pregătit pentru orice”</title>
      <link>https://www.prosport.ro/fotbal-extern/liga-campionilor/marciniak-a-reactionat-dur-dupa-acuzatiile-barcelonei-sunt-pregatit-pentru-orice-20165052</link>
      <description><![CDATA[<img src="https://www.prosport.ro/wp-content/uploads/2025/05/Marciniak-a-reactionat-dur-dupa-acuzatiile-Barcelonei-„Sunt-pregatit-pentru-orice.jpg"/><br/><p>FC Barcelona a fost eliminată dramatic din semifinalele Ligii Campionilor, iar catalanii au lansat acuzații dure la adresa arbitrului Szymon Marciniak. Experimentatul central polonez a oferit prima reacție care îi va enerva și mai mult pe fanii echipei lui Hansi Flick.</p>
<p>S-a decis prima finalistă la capătul unuia din cele mai spectaculoase meciuri din ultimul deceniu. Inter s-a calificat dramatic, la capătul unei partide cu 7 goluri (4-3, 7-6 la general).</p>
<p><span>Centralul Marciniak a fost extrem de contestat </span>de către toți susținătorii și oameni din cadrul clubului catalan, astfel că a revenit a doua zi după meci să lămurească lucrurile.</p>
<h2><span>Marciniak, criticat dur după Inter – Barcelona 4-3: „Nu am greșit cu nimic”</span></h2>
<p>Maniera de arbitraj a polonezului Marciniak a fost aspru criticată, după ce Barcelona a fost eliminată din drumul spre finala de la Munchen.</p>
<p>Elevii lui Hansi Flick au fost la câteva minute distanță de finală, dar Acerbi a întors soarta partidei și „dubla” acestuia a schimbat soarta meciului în favoarea nerazzurilor. Imediat după meci, Hansi Flick, dar și o parte din jucători au contestat unele faze din meci.</p>
<p>Reacția centralului nu a întârziat să apară și polonezul le-a răspuns contestatarilor, menținându-și în continuare deciziile luate în timpul partidei. Marciniak a declarat pentru presa iberică că nu se simte vinovat pentru nimic, considerând că a luat toate deciziile într-un mod corect.</p>
<blockquote><p>„Comentariile apărute sunt ridicole. Ce aș putea să spun despre aceste comentarii stupide? Nu am greșit cu nimic. Al treilea gol al lui Inter a fost absolut corect. Sunt pregătit pentru orice”, a transmis Marciniak, citat de <span>As.com.</span></p></blockquote>
<h2><span>Reacțiilor din tabăra Barcelonei cu privire la arbitraj: „A influențat rezultatul final”</span></h2>
<p>După remiza din Spania, 3-3, a urmat returul de la Milano, acolo unde fanii fotbalului au avut parte de un spectacol pe măsura așteptărilor. Martinez și Calhanoglu au lovit pe San Siro în fața propriilor fani și la pauză Inter era calificată cu două goluri avans. La golul doi al gazdelor, oaspeții au contestat decizia centralului cu privire la intervenția lui Pau Cubarsi asupra lui Lautaro Martinez.</p>
<p>La revenirea de la cabine, Eric Garcia și Dani Olmo au restabilit egalitatea. Raphinha a lovit cu cinci minute înainte de finalul celor 90 de minute, iar întreg stadionul a amuțit. Doar că bucuria catalanilor a fost „stinsă” de reușita din prelungiri a lui Acerbi. Oaspeții au contestat faptul că Dumfries a faultat în atac la golul de 3-3. Meciul a mers în prelungiri, unde Acerbi a mai lovit o dată și Inter merge într-o nouă finală unde așteaptă câștigătoarea dintre Arsenal și PSG.</p>
<p>„<span>Nu e prima dată când ni se întâmplă</span> asta cu acest arbitru. Sunt lucruri pe care nu le înțeleg, iar UEFA ar trebui să verifice”, a spus după meci Hansi Fick.</p>
<p>„Cred că Gerard a fost faultat la golul de 3-3. Arbitrul a influențat rezultatul final, dar nu trebuie să ne găsim scuze. Avem o mentalitate foarte bună, iar echipa asta va reveni sezonul viitor”, a declarat Ronald Araujo, conform <span>Foot Mercato.</span></p>

]]></description>
    </item>
    <item>
      <title>Mircea Lucescu a numit fotbalistul vinovat de eliminarea Barcelonei în fața Interului: „A greşit la două goluri”</title>
      <link>https://www.prosport.ro/fotbal-extern/liga-campionilor/mircea-lucescu-a-numit-fotbalistul-vinovat-de-eliminarea-barcelonei-in-fata-interului-a-gresit-la-doua-goluri-20165010</link>
      <description><![CDATA[<img src="https://www.prosport.ro/wp-content/uploads/2025/05/Mircea-Lucescu-a-numit-fotbalistul-vinovat-de-eliminarea-Barcelonei-in-fata-Interului-1400x1050.jpg"/><br/><p>Mircea Lucescu a stat cu ochii pe manșa retur a semifinalelor UEFA Champions League, disputată între Inter Milano și FC Barcelona, și a numit fotbalistul vinovat de eliminarea catalanilor.</p>
<p>Selecționerul echipei naționale a României, care a stat și pe banca gigantului din Serie A, consideră Araujo a greșit la două dintre golurile înscrise de italieni.</p>
<h2><span>Mircea Lucescu l-a scos vinovat pe Araujo</span></h2>
<p><span>Inter Milano și FC Barcelona s-au întâlnit în semifinalele UEFA Champions League</span>. După ce au remizat în manșa tur, scor 3-3, cele două grupări au repetat rezultatul și în manșa retur. Astfel, meciul a intrat în prelunigiri, iar Inter s-a calificat în finala competiției, grație golului marcat de Frattesi.</p>
<p>Mircea Lucescu a stat cu ochii pe această dispută și a numit fotbalistul vinovat de eliminarea catalanilor. Selecționerul echipei naționale a României, care a stat și pe banca gigantului din Serie A, consideră Araujo a greșit la două dintre golurile înscrise de italieni.</p>
<p>„Sommer a făcut meciul vieții, a scos niște mingi absolut imposibile. În schimb, Barcelona și-a creat o mulțime de ocazii, dar n-a reușit să marcheze suficient. Inter a acționat mai pragmatic, profitând de faptul că Barcelona era obligată să atace cu mai mulți jucători și să se descopere. A folosit la maximum forța fizică a lui Thuram și Acerbi. Iar lui Flick nu prea i-au ieșit schimbările. Araujo a contribuit decisiv la golurile trei și patru ale lui Inter.</p>
<p>Va fi o finală cu PSG, care, în mod normal, nu are cum să scape calificarea în fața lui Arsenal. Are stilul de a controla jocul, iar englezii nu vor mai regăsi aceleași șanse pe care le-au avut cu Real Madrid. Cred că Interul va duce la sfârșit competiția, va cuceri trofeul, mai ales în contextul în care a sacrificat și campionatul pentru Champions League”, a declarat Mircea Lucescu, conform <span>gsp.ro</span>.</p>
<h2><span>Mircea Lucescu, impresionat de ce a văzut în Inter – Barcelona</span></h2>
<p>Mircea Lucescu a fost cu adevărat impresionat de <span>meciul dintre Inter și Barcelona </span>și consideră că cele două echipe au oferit un spectacol demn de finala UEFA Champions League.</p>
<p>„A fost un meci deosebit, iar Inter a demonstrat o dată în plus că vine dintr-un campionat supertacticizat. Și-au luat măsuri speciale cu Yamal, l-au închis, a avut mereu trei jucători în marcaj, dar tot a reușit să fie cel mai bun de pe teren. O partidă care a arătat ca o adevărată finală de Champions League, nu de semifinală: Barcelona și-a pus în valoare oamenii cu calități individuale, Inter a răspuns cu o apărare bună și contraatacuri periculoase.</p>
<p>Inzaghi a ghicit exact înlocuirile potrivite. A împrospătat zona de la mijlocul terenului, unde a renunțat la jucători mai în vârstă, precum Mkhitaryan sau Calhanoglu. A mutat curajos și prin scoaterea lui Lautaro, și-a asumat responsabilități. A preferat prospețimea înaintea experienței. Nu au fost schimbări ușoare, ați văzut cât de triști erau pe bancă cei trei”,</p>

]]></description>
    </item>
  </channel>
</rss>
