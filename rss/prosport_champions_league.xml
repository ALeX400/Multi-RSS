<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Shkendija și-a găsit „nașul” după ce a eliminat-o pe FCSB din Liga Campionilor. Ce a făcut în manșa întâi a turului 3 preliminar</title>
      <link>https://www.prosport.ro/fotbal-extern/liga-campionilor/shkendija-si-a-gasit-nasul-dupa-ce-a-eliminat-o-pe-fcsb-din-liga-campionilor-ce-a-facut-in-mansa-intai-a-turului-3-preliminar-20239057</link>
      <description><![CDATA[<img src="https://www.prosport.ro//wp-content/uploads/2025/08/Shkendija-si-a-gasit-„nasul-dupa-ce-a-eliminat-o-pe-FCSB-din-Liga-Campionilor.-Ce-a-facut-in-mansa-intai-a-turului-3-preliminar-1400x1050.jpg"/><br/><p>Marți seară, 5 august 2025, Shkendija Tetovo a întâlnit-o pe Qarabag în manșa întâi a turului 3 preliminar din Liga Campionilor, într-o partidă care a fost programată în Macedonia de Nord, la Skopje.</p>
<p>Pe același teren pe care FCSB a sfârșit prin a fi învinsă cu scorul de 0-1, Shkendija nu a mai avut parte de același noroc și la finalul celor 90 de minute tabela a indicat o victorie în dreptul grupării din Azerbaidjan.</p>
<h2><span>După dubla victorie cu FCSB, Shkendija a fost răpusă de Qarabag. Cât s-a terminat partida din manșa întâi a turului 3 preliminar</span></h2>
<p>Shkendija, o micuță grupare din Tetovo, Macedonia de Nord, a produs una dintre cele mai mari surprize în turul doi preliminar din UEFA Champions League, după ce <span>a izbutit să o învingă pe FCSB în dublă manșă</span>, scor 1-0 la Skopje și 2-1 la București.</p>
<p>În turul 3 preliminar, nord-macedonenii au fost așteptați de Qarabag, din Azerbaidjan, iar marți seară, 5 august, tot pe terenul Național Arena Toshe Proeski din Skopje a fost programată prima manșă a dublei.</p>
<p>Dacă <span>pe FCSB a reușit să o învingă cu 1-0, cu ceva noroc</span>, de data aceasta șansa nu a mai fost de partea grupării din Macedonia de Nord, iar Qarabag a izbutit să se impună.</p>
<p>Singurul gol al partidei a fost marcat în minutul 18, de fundașul Toral Bayramov, care a transformat fără emoții o lovitură de pedeapsă.</p>
<p>Însă, la capitolul statistici, disputa a fost destul de echilibrată. Azerii au ținut mai mult de minge, având o posesie de 55%, însă nord-macedonenii au stat mai bine la raportul șuturilor expediate pe spațiul porții, cu 7 la 6 în favoarea lor. În schimb, raportul cornerelor a fost similar, 7 la 6, doar că în favoarea oaspeților.</p>
<h2><span>Ce a declarat antrenorul lui Shkendija, după înfrângere</span></h2>
<p>La scurt timp după fluierul final al disputei de la Skopje, antrenorul gazdelor, Jeton Bekjiri, a ținut să își scoată pălăria în fața suporterilor pentru atmosfera pe care au făcut-o pe stadionul național. Totodată, tehnicianul le-a transmis că dubla nu a fost tranșată și că elevii săi vor da totul pentru a răsturna soarta calificării în Azerbaidjan.</p>
<blockquote><p>Vreau să le mulțumesc fanilor pentru atmosfera pe care au creat-o. Cred că n-ar fi trebuit să primim gol la o astfel de fază, nu am fost suficient de atenți. Sincer, Qarabag a avut ceva șanse, dar și noi ne-am creat ocazii. Am făcut o repriză secundă mai bună. Vreau să îmi felicit elevii pentru modul în care au ieșit de la vestiare. Trebuie să vedem unde am greșit, responsabilitatea este a mea. Ne vom încerca norocul la Baku. Până la urmă, e un eșec la un singur gol. Nimic nu e jucat, dar avem nevoie de un meci perfect!”, a declarat antrenorul Jetnon Bekjiri, după Shkendija – Qarabag 0-1.</p></blockquote>
<p>Returul Qarabag – Shkendija este programat săptămâna viitoare, marți, 12 august, de la ora 19:00, pe stadionul Azersun Arena din Baku.</p>

]]></description>
    </item>
    <item>
      <title>„Revoluția soft a lui Chivu”. Corriere della Sera a dezvăluit cum a devenit românul stăpân peste vestiarul lui Inter</title>
      <link>https://www.prosport.ro/fotbal-extern/revolutia-soft-a-lui-chivu-corriere-della-sera-a-dezvaluit-cum-a-devenit-romanul-stapan-peste-vestiarul-lui-inter-20239181</link>
      <description><![CDATA[<img src="https://www.prosport.ro//wp-content/uploads/2025/08/„Revolutia-soft-a-lui-Chivu.-Corriere-della-Sera-a-dezvaluit-cum-a-devenit-romanul-stapan-peste-vestiarul-lui-Inter.webp"/><br/><p>Cristi Chivu (44 de ani) a devenit un lider al vestiarului de la Inter Milano într-un timp foarte scurt, iar metodele prin care antrenorul român s-a impus au fost analizate și de jurnaliștii italieni de la Corriere della Sera.</p>
<p>În puținele săptămâni pe care le-a petrecut în fruntea băncii tehnice, Cristi Chivu a trebuit să rezolve, printre altele, și un conflict intern care părea cu nu mai are rezolvare. Este vorba despre cunoscuta dispută dintre Lautaro Martinez și Hakan Calhanoglu.</p>
<h2><span>După Gazzetta dello Sport, publicația Corriere della Sera a remarcat și ea calitățile de lider ale lui Cristi Chivu. Cum s-a impus românul la Inter</span></h2>
<p><span>Cristi Chivu a fost instalat în calitate de nou antrenor al lui Inter Milano</span> la data de 9 iunie 2025, iar ulterior a avut parte de o perioadă foarte agitată.</p>
<p>„Nerazzurrii” au plecat în Statele Unite ale Americii pentru a lua parte la Campionatul Mondial al Cluburilor, iar rezultatul sportiv înregistrat peste ocean nu a fost tocmai satisfăcător. Inter a părăsit competiția în faza optimilor de finală, fiind eliminată fără drept de apel de brazilienii de la Fluminense, scor 0-2.</p>
<p>Însă, pentru antrenorul Cristi Chivu, mai greu de gestionat decât eșecul menționat a fost un conflict izbucnit în cadrul echipei. Căpitanul Lautaro Martinez l-a criticat public pe Hakan Calhanoglu și i-a solicitat turcului să plece de la Inter Milano. Au urmat numeroase reacții, inclusiv din partea conducerii, și părea că disputa izbucnită între cei doi fotbaliști nu va putea fi rezolvată pe cale amiabilă. Totuși, de nicăieri, Chivu i-a împăcat pe Martinez și Calhanoglu, care chiar s-au pozat împreună, cu zâmbetul de buze, înainte de reunirea echipei din vară.</p>
<p><span>„Chivu le-a transmis fotbaliștilor de la Inter că liderul este el”, a titrat Gazzetta dello Sport</span> un material din finalul lunii iulie, în care a dezvăluit, printre altele, cum s-a impus românul atât de rapid la nivelul vestiarului.</p>
<p>Acum, jurnaliștii italieni de la Corriere della Sera au aflat și ei câteva detalii despre acest subiect și nu au ezitat să le prezinte publicului larg:</p>
<blockquote><p>Chivu, de la intensitate la dialog. Revoluția soft a antrenorului de la Inter”, a titrat Corriere della Sera, titlul fiind preluat și de cei de la <span>FCInternews.it</span>.</p></blockquote>
<p>Aparent, antrenorul român a alternat în interacțiunile pe care le-a avut cu noii săi fotbaliști. Dacă după episodul de la Mondialul Cluburilor a avut o ieșire considerată a fi destul de impulsivă, ulterior a încercat să le intre pe sub piele jucătorilor și să devină camaradul lor:</p>
<blockquote><p>Cristi Chivu pare să fi moștenit abordarea tactică a lui Simone Inzaghi, dar metodele sale sunt oarecum diferite. Iată ce relatează Corriere della Sera. O revoluție blândă, dar nu una soft, moale. Cei care își petrec zilele la Pinetina (n.r. – baza de pregătire a lui Inter) relatează sesiuni diverse, de mare intensitate, care necesită gândire rapidă, pressing, dribling și verticalitate. Jucătorii sunt copleșiți, dar extrem de motivați. Chivu s-a reconectat cu ei prin întâlniri de grup și individuale. Astfel vrea să restabilească starea de calm după furtuna izbucnită la finalul Campionatului Mondial. Și totodată lucrează la reconstruirea triunghiului Lautaro-Calhanoglu-Thuram”, se mai arată pe FCInterNews.it.</p></blockquote>
<h2><span>Urmează mai multe jocuri de pregătire pentru Inter</span></h2>
<p>Inter Milano are programat un joc amical cu Monaco, pe 8 august, după care le va întâlni pe Monza și Olympiacos, pe 12 și 16 august, în alte două partide de pregătire.</p>
<p>În schimb, prima confruntare oficială a sezonului 2025-2026 va avea loc pe 25 august, de la ora 21:45. În runda inaugurală din Serie A, Inter va primi vizita lui Torino.</p>

]]></description>
    </item>
    <item>
      <title>Și bătut, și cu banii luați! A venit nota de plată pentru Gigi Becali, după ce suporterii au făcut scandal după umilința din FCSB – Shkendija</title>
      <link>https://www.prosport.ro/fotbal-extern/liga-campionilor/si-batut-si-cu-banii-luati-a-venit-nota-de-plata-pentru-gigi-becali-dupa-ce-suporterii-au-facut-scandal-dupa-umilinta-din-fcsb-shkendija-20237962</link>
      <description><![CDATA[<img src="https://www.prosport.ro//wp-content/uploads/2025/08/Si-batut-si-cu-banii-luati-A-venit-nota-de-plata-pentru-Gigi-Becali-dupa-ce-suporterii-au-facut-scandal-dupa-umilinta-din-FCSB-Shkendija.webp"/><br/><p>UEFA a decis să o amendeze pe FCSB după ce suporterii au făcut scandal la returul cu Shkendija de pe Arena Națională.</p>
<p>Forul european nu a iertat incidentele provocate de suporteri la partida de pe Arena Națională și a sancționat-o pe echipa lui Gigi Becali.</p>
<h2><span>Și bătut, și cu banii luați! A venit nota de plată pentru Gigi Becali, după ce suporterii au făcut scandal după umilința din FCSB – Shkendija</span></h2>
<p>FCSB a fost sancționată de UEFA după <span>returul cu Shkendija</span>. Incidentele provocate de suporteri au ajuns pe masa Comisiei de Disciplină. Golul lui Vane Krstevski din minutul 87 i-a scandalizat pe fanii campioanei României.</p>
<p>Iritați de eliminarea din Champions League, aceștia și-au vărsat furia la schimbarea lui Fabrice Tamba. Suporterii au aruncat cu pahare de plastic și alte obiecte în direcția fotbalistului senegalez. UEFA nu a rămas indiferentă după incidentele de la București. Forul european a decis să o amendeze pe gruparea roș-albastră cu 27.000 de euro.</p>
<h2><span>Reacția lui Elias Charalambous după eșecul cu Shkendija</span></h2>
<p>Elias Charalambous <span>a reacționat după ce FCSB a fost eliminată</span> de Shkendija în turul 2 preliminar din UEFA Champions League. Antrenorul campioanei României și-a cerut scuze în fața suporterilor și a încercat să găsească explicații.</p>
<p>„Lucrurile nu au mers așa cum ne așteptam. În prima repriză ne-am creat câteva ocazii. Am primit un gol ușor. Nu am făcut nimic pentru a repeta situația. În prima repriză am fost mai buni decât în a doua. Din păcate, nu am avut reacție, nu-mi dau seama dacă a fost o problemă mentală.</p>
<p>Nu așa trebuia să reacționăm. Acesta este fotbalul, a trecut, nu putem schimba nimic. Suporterii și-au făcut treaba, îmi cer scuze în fața lor. Nu trebuie să rămânem cu amintirea sezonului trecut. După ultimul meci am zis că trebuie să reacționăm, nu este de ajuns doar să spunem că vrem asta.</p>
<p>Orice aș spune acum nu cred că mai poate ajuta. Nu suntem ce trebuie. Cred că e o problemă mentală. Nu suntem la nivelul la care trebuie să fim. Mintea controlează totul. Trebuie să găsim motivul pentru care ne prezentăm așa.</p>
<p>Probabil că nu luăm cele mai bune decizii când ne aflăm sub presiune. În prima repriză am jucat jocul nostru, dar în a doua repriză nu a mai fost așa. Sunt îngrijorat de situație, atât timp cât nu jucăm ceea ce pregătim, ceea ce ne dorim.</p>
<p>Trecem printr-un moment dificil. Nu cred că am arătat aroganță în fața adversarului. Cum am putea face asta când am pierdut în campionat și meciul tur din Macedonia? Nu are logică”, a declarat Elias Charalambous, la conferință.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 335px; left: 65px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>„Gigi Becali a pierdut 50 de milioane de euro”. Prietenul patronului FCSB a rămas uimit</title>
      <link>https://www.prosport.ro/fotbal-intern/superliga/gigi-becali-a-pierdut-50-de-milioane-de-euro-prietenul-patronului-fcsb-a-ramas-uimit-20237568</link>
      <description><![CDATA[<img src="https://www.prosport.ro//wp-content/uploads/2025/08/„Gigi-Becali-a-pierdut-50-de-milioane-de-euro.-Prietenul-patronului-FCSB-a-ramas-uimit.jpg"/><br/><p>Mitică Dragomir a făcut calculul și a aflat ce sumă de bani a pierdut Gigi Becali, după ce FCSB a ratat calificarea în grupele UEFA Champions League.</p>
<p>Reamintim că trupa pregătită de Elias Charalambous și Mihai Pintilii a fost eliminată surprinzător, încă din al doilea tur preliminar al competiției, de către Shkendija.</p>
<h2><span>Mitică Dragomir, uimit de suma pierdută de Gigi Becali</span></h2>
<p>FCSB traversează o perioadă dificilă în startul noului sezon competițional. Cu o singură victorie în patru etape disputate în Superliga României, campioana a dezamăgit și în preliminariile UEFA Champions League, fiind eliminată încă din al doilea tur, de către cei de la Shkendija.</p>
<p>Mitică Dragomir a stat cu ochii pe parcursul pe care echipa pregătită de Elias Charalambous și Mihai Pintilii l-a avut până acum, în actuala stagiune, și a tras o concluzie dureroasă pentru Gigi Becali. Fostul președinte al Ligii Profesioniste de Fotbal a calculat și a aflat ce sumă de bani a pierdut latifundiarul din Pipera după ce FCSB a ratat calificarea în UEFA Champions League. Acesta consideră că prezența la „masa bogaților” putea aduce în conturile lui Gigi Becali, garantat, nu mai puțin de 50 de milioane de euro.</p>
<p>„Extraordinar, ce nenoroc! 30 de milioane lua Gigi! Extraordinar, 30 de milioane a pierdut Gigi. A pierdut 50 de milioane de euro cu tot cu bilete și meciuri… Greșelile nu iartă”, a spus Dumitru Dragomir, pentru<span> Fanatik</span>.</p>
<p>Reamintim că FCSB a fost eliminată din al doilea tur preliminar al UEFA Champions League, de către Shkendija, formație care s-a impus cu scorul general de 3-1. În manșa tur, echipa lui Elias Charalambous a pierdut cu scorul de 1-0, în timp ce manșa retur a fost un alt eșec, FCSB pierzând cu scorul de 2-1, chiar dacă a reușit să deschidă scorul.</p>
<h2><span>FCSB știe pe cine poate întâlni în play-off-ul UEFA Europa League</span></h2>
<p>După ce a fost eliminată din preliminariile UEFA Champions League, <span>FCSB a retrogradat în al treilea tur preliminar al UEFA Europa League</span>, unde va da piept cu kosovarii de la Drita. Astăzi, campioana României a aflat pe cine poate întâlni în play-off-ul competiției, în cazul în care se va impune în fața campioanei din Kosovo.</p>
<p><span>Aberdeen, din Scoția, poate fi următoarea adversară a celor de la FCSB</span> în cupele europene. Aceasta a încheiat sezonul precedent pe poziția a patra a clasamentului și a ajuns în preliminariile UEFA Europa League datorită faptului că a cucerit Cupa Scoției.</p>
<p>Conform platformei de specialitate Transfermarkt, Aberdeen are un lot evaluat în acest moment la suma de 17 milioane de euro. Din acest punct de vedere, echipa pregătită de Elias Charalambous și Mihai Pintilii ar porni ca favorită.</p>

]]></description>
    </item>
    <item>
      <title>„Poate câștig Europa League și joc direct în Champions League”. S-a „întors” Gigi Becali</title>
      <link>https://www.prosport.ro/fotbal-intern/superliga/poate-castig-europa-league-si-joc-direct-in-champions-league-s-a-intors-gigi-becali-20237725</link>
      <description><![CDATA[<img src="https://www.prosport.ro//wp-content/uploads/2025/08/„Poate-castig-Europa-League-si-joc-direct-in-Champions-League.-S-a-„intors-Gigi-Becali.jpg"/><br/><p>Chiar dacă FCSB a ajuns la patru înfrângeri consecutive în toate competițiile, Gigi Becali și-a revenit și a etalat, din nou, optimismul care îl caracterizează.</p>
<p>Latifundiarul din Pipera a trecut peste înfrângerea cu Dinamo București și peste eliminarea din UEFA Champions League și crede că echipa lui poate pune mâna pe trofeul UEFA Europa League.</p>
<h2><span>Gigi Becali s-a „întors” și este optimist</span></h2>
<p>Gigi Becali a trecut peste înfrângerea din derby-ul cu Dinamo București și peste<span> eliminarea din UEFA Champions League</span> și a revenit la optimismul care îl caracterizează.</p>
<p>Latifundiarul din Pipera pare că nu mai este afectat de faptul că FCSB a acumulat patru înfrângeri consecutive, în toate competițiile, și crede că trupa pregătită de Elias Charalambous și Mihai Pintilii poate produce o reală surpriză în UEFA Europa League. Omul de afaceri consideră că echipa pe care o patronează poate pune mâna pe trofeu și că poate ajunge, sezonul următor, în grupele UEFA Champions League.</p>
<p>„Nu e vorba ca jucătorii să se trezească. Dacă nu se trezeau ei, țipam eu, dar aici e vorba de altceva, lucrurile pe care voi nu le înțelegeți. Dragostea și rugăciunea rezolvă! Și-au băgat dracii coada.</p>
<p>Poate așa vrea să facă Dumnezeu: nu îmi dă Champions League, dar îmi dă acum să câștig Europa League și să joc direct Champions League la anul!”, a declarat Gigi Becali, conform <span>sport.ro</span>.</p>
<p>Reamintim că FCSB a fost eliminată încă din al doilea tur preliminar al UEFA Champions League, de către cei de la Shkendija, după ce a pierdut cu scorul general de 3-1 (1-0 în manșa dur și 2-1 în manșa retur). Acum, campioana României a „retrogradat” în turul al treilea preliminar din UEFA Europa League, unde va da pipet cu kosovarii de la Drita.</p>
<h2><span>Pe cine poate întâlni FCSB în play-off-ul UEFA Europa League</span></h2>
<p>În cazul în care va reuși să o elimine pe Drita, campioana din Kosovo, <span>FCSB va da piept, în play-off-ul UEFA Europa League, cu scoțienii de la Aberdeen</span>. Cu un lot evaluat de către cei de la Transermarkt la suma de 17 milioane de euro, gruparea din Scoția a încheiat ultimul sezon competițional pe poziția a patra a clasamentului.</p>
<p>Aberdeen a ajuns în UEFA Europa League datorită faptului că a cucerit, în ultimul sezon competițional, Cupa Scoției.</p>
<p>Având în vedere valoarea celor două loturi, FCSB ar fi favorită în duelul cu Aberdeen din play-off-ul UEFA Europa League.</p>

]]></description>
    </item>
  </channel>
</rss>
