<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vedetele lui Real Madrid au luat cina în oraș pe banii lui Vincius și Mbappe. Ultimul fotbalist a părăsit restaurantul la ora 02:50</title>
      <link>https://www.prosport.ro/fotbal-extern/vedetele-lui-real-madrid-au-luat-cina-in-oras-pe-banii-lui-vincius-si-mbappe-ultimul-fotbalist-a-parasit-restaurantul-la-ora-0250-20380636</link>
      <description><![CDATA[<img src="https://www.prosport.ro//wp-content/uploads/2026/02/Vedetele-lui-Real-Madrid-au-luat-cina-in-oras-pe-banii-lui-Vincius-si-Mbappe.-Ultimul-fotbalist-a-parasit-restaurantul-la-ora-02-50-e1770811107685-1400x775.jpg"/><br/><p>Jurnaliștii spanioli au oferit detalii importante despre vedetele lui Real Madrid, care marți, 10 februarie 2026, au luat cina în oraș pe banii lui Vinicius (25 de ani) și Mbappe (27).</p>
<p>Cei doi lideri din vestiarul „galacticilor” au vrut să unească grupul, fără membrii staff-ului tehnic, având în vedere că urmează un moment crucial al sezonului 2025-2026.</p>
<h2><span>Vinicius, Mbappe și ceilalți 22 de jucători de la Real Madrid au luat cina în oraș! Primii doi menționați au plătit totul</span></h2>
<p>Pe parcursul ultimelor săptămâni, <span>clubul de fotbal Real Madrid a avut parte de câteva episoade nu tocmai plăcute</span>. Mai întâi a pierdut Supercupa Spaniei în fața marii rivale Barcelona, după care și-a pierdut antrenorul principal, pe Xabi Alonso. A urmat eliminarea rușinoasă din Cupă, în fața divizionarei secunde Albacete, și încheierea fazei principale din Liga Campionilor în afara TOP 8. Așadar, pentru a fi prezentă în optimi, trupa din capitala Spaniei va trebui să joace un play-off, în dublă manșă, în compania Benficăi Lisabona, care a învins-o cu 4-2 și în ultima etapă din grupa principală.</p>
<p>Nici în La Liga lucrurile nu stau excelent pentru Real Madrid, deoarece se află sub rivala Barcelona în clasament, însă la un singur punct distanță.</p>
<p>Urmează un punct crucial al sezonului 2025-2026, iar Vinicius și Mbappe au vrut să demonteze zvonurile potrivit cărora <span>vestiarul ar fi „rupt” la Real Madrid</span> și au organizat o ședință specială. Una călduroasă mai precis, fără staff-ul tehnic și organizată la un restaurant cochet din capitala Spaniei.</p>
<p>„Jucătorii lui Real Madrid au luat parte la o cină de consolidare a grupului pentru a se pregăti de ultima parte a sezonului. Toți cei 24 de jucători au luat parte la întâlnirea de marți, inclusiv accidentații Militao, Rodrygo și Bellingham. Iar Vinicius și Mbappe au fost gazdele cinei. Întâlnirea a avut loc fără staff-ul tehnic și s-a petrecut cu doar o săptămână înainte de meciul crucial din Liga Campionilor împotriva Benficăi și în mijlocul cursei pentru titlul din La Liga. Asta demonstrează angajamentul echipei față de provocările ce urmează”, au notat spaniolii de la <span>Marca</span>.</p>
<h2><span>Primul a plecat Lunin, ultimul Asencio</span></h2>
<p>Spaniolii au fost cu ochii pe evenimentul de la restaurant ca pe butelie, iar în continuarea materialului de pe Marca, jurnaliștii dezvăluie orele la care au plecat jucătorii.</p>
<p>„Lunin, Rudiger, Arda Guler și Mendy au plecat primii, la scurt timp după ora 23:00. Fede Valverde și Militao au făcut-o în jurul orei 23:30. Fran Garcia a plecat la 23:39, iar Mastantuono, Brahim și Gonzalo s-au urcat într-o mașină la 23:57. Puțin peste o oră mai târziu, la 1:01, a părăsit locația și Camavinga. L-a urmat Alaba, la 1:14, în timp ce Rodrygo și Huijsen au plecat la 1:18. Vinicius s-a dus acasă la 1:26 și a fost urmat de Mbappe, care s-a urcat în mașină la 1:32. Același lucru l-au făcut și Courtois și Carvajal, dar la 1:38, respectiv 1:43. Tchouameni a luat drumul spre casă la 1:45, iar Alvaro Carreras la 1:47. Englezii Bellingham și Trent au rezistat până aproape de final și au părăsit restaurantul în jurul orei 2 dimineața, 1:52 mai precis. Puțin mai târziu a plecat Ceballos, la 1:59. Iar ultimul care a plecat a fost Asencio, la aproape o oră după Ceballos, la 2:50”, au detaliat jurnaliștii spanioli.</p>
<p>Cei 24 de jucători ai lui Real Madrid s-au revăzut miercuri dimineață, 11 februarie, la ora 11:00, la baza de antrenament de la Valdebebas. Pe 14 februarie, de la ora 22:00, „galacticii” primesc vizita lui Real Sociedad, în etapa 24 din La Liga. Urmează apoi turul play-off-ului cu Benfica, programat la Lisabona, pe 17 februarie, tot de la ora 22:00.</p>

]]></description>
    </item>
    <item>
      <title>MERCATO Cristi Chivu le-a cerut patronilor miliardari de la Oaktree să facă o excepție! Ce transfer vrea de la Manchester City</title>
      <link>https://www.prosport.ro/fotbal-extern/cristi-chivu-le-a-cerut-patronilor-miliardari-de-la-oaktree-sa-faca-o-exceptie-ce-transfer-vrea-de-la-manchester-city-20381683</link>
      <description><![CDATA[<img src="https://www.prosport.ro//wp-content/uploads/2026/02/Cristi-Chivu-le-a-cerut-patronilor-miliardari-de-la-Oaktree-sa-faca-o-exceptie-Ce-transfer-vrea-de-la-Manchester-City.webp"/><br/><p>Cristi Chivu (45 de ani) le-a cerut patronilor miliardari de la grupul Oaktree Capital Management, cu sediul în Los Angeles, California, să facă o excepție în fereastra de mercato din vara lui 2026 și să îi transfere un fotbalist de la Manchester City.</p>
<p>Iar pentru a-i convinge pe americani să îi îndeplinească dorința, antrenorul român le-a oferit și un exemplu care s-a dovedit a fi de succes.</p>
<h2><span>Miliardarii americani de la Oaktree, împinși de la spate de Cristi Chivu să îl transfere pe John Stones de la Manchester City</span></h2>
<p>Cristi Chivu este foarte mulțumit de felul în care s-a adaptat Manuel Akanji (30 de ani) sub comanda sa și, mai mult ca sigur, Inter îl va transfera definitiv de la Manchester City la finalul sezonului.</p>
<p>Momentan, internaționalul elvețian se află doar sub formă de împrumut în nordul Italiei, însă „nerazzurrii” au opțiune de achiziție și suma stipulată în documente e una accesibilă.</p>
<p>Pe de altă parte, <span>la o ședință recentă pe care ar fi avut-o cu șefii lui Inter de la Oaktree</span>, Cristi Chivu l-a dat exemplu pe Akanji pentru a forța un nou transfer de la Manchester City.</p>
<p>Este vorba despre John Stones, internațional englez care evoluează tot pe postul de fundaș central. Acesta se află într-o situație specială, deoarece va rămâne liber de contract în iunie și va putea semna gratis cu cine își dorește. Însă, mutarea nu va fi simplă de realizat pentru șefii lui Inter, deoarece Stones își dorește un salariu important și, de asemenea, de serviciile sale se mai interesează și alte cluburi mari.</p>
<p>„Chivu le cere patronilor de la Oaktree să facă o excepție”, a titrat publicația italiană <span>InterLive.it</span>.</p>
<p>În continuarea materialului despre John Stones, care va împlini 32 de ani pe 28 mai, jurnaliștii din Peninsulă scriu:</p>
<p>„Antrenorul român a avut o cerere pentru sezonul următor: un fotbalist vârstnic, dar care poate fi adus fără taxă de transfer. AC Milan e și ea interesată. E vorba de John Stones, fundașul englez care va pleca de la Manchester City în iunie, după ce nu i-a fost oferită prelungirea contractului. Având în vedere vârsta înaintată pe care o are și salariul pe care îl va solicita, cu siguranță nu se încadrează în politica Oaktree. Dar faptul că Akanji s-a descurcat excelent l-a ajutat pe Chivu să insiste la fondul de investiții american pentru a face o excepție. Inter s-ar putea alătura cursei pentru Stones, dar va avea o concurență acerbă: Everton, Aston Villa, Bayern Munchen, Atletico Madrid și chiar AC Milan îl doresc”, au completat italienii de la sursa citată.</p>
<h2><span>Statisticile lui John Stones de la Manchester City</span></h2>
<p>Rămâne de văzut cât de darnici vor fi <span>miliardarii de la Oaktree, care și-au dat deja acordul pentru construcția unui nou stadion în Milano, de 1.500.000.000 de euro</span>, pe care Inter va evolua la comun cu marea rivală.</p>
<p>Revenind la John Stones, acesta a făcut pasul la Manchester City în august 2016, atunci când Everton a încasat în schimbul lui 55.6 milioane de euro.</p>
<p>De atunci, Stones a adunat în tricoul „cetățenilor” 290 de partide oficiale, în care a contribuit, printre altele, cu 19 goluri și 9 pase decisive.</p>
<p>Însă, cele mai importante sunt trofeele și nici la acest capitol fotbalistul nu stă rău. Alături de Manchester City, fundașul englez a câștigat Liga Campionilor, Supercupa Europei, Mondialul Cluburilor, 6 titluri în Premier League, 2 Cupe și 2 Supercupe ale Angliei, plus 4 Cupe ale Ligii.</p>

]]></description>
    </item>
    <item>
      <title>Radu Drăgușin are un nou antrenor! Tottenham a făcut anunțul oficial</title>
      <link>https://www.prosport.ro/fotbal-extern/radu-dragusin-are-un-nou-antrenor-tottenham-a-facut-anuntul-oficial-20382454</link>
      <description><![CDATA[<img src="https://www.prosport.ro//wp-content/uploads/2026/02/Radu-Dragusin-are-un-nou-antrenor-Tottenham-a-facut-anuntul-oficial.webp"/><br/><p>Începând de sâmbătă, 14 februarie 2026, Radu Drăgușin (24 de ani) are în mod oficial un nou antrenor principal la Tottenham Hotspur.</p>
<p>Gruparea din nordul Londrei, care traversează o formă groaznică în actuala stagiune de Premier League, l-a prezentat pe înlocuitorul lui Thomas Frank (52).</p>
<h2><span>Igor Tudor, prezentat oficial de clubul lui Radu Drăgușin! Tottenham a anunțat noul antrenor</span></h2>
<p><span>Igor Tudor, fostul tehnician de la Juventus Torino, este noul antrenor al lui Radu Drăgușin</span>, iar vestea a fost confirmată oficial prin intermediul unui comunicat postat sâmbătă, 14 februarie.</p>
<p>Tottenham a realizat o scurtă postare pe platformele de socializare, prin care l-a prezentat fanilor pe înlocuitorul lui Thomas Frank:</p>
<p>„Suntem încântați să vă confirmăm aducerea lui Igor Tudor în calitate de antrenor principal al echipei masculine de seniori până la finalul sezonului. Obținerea permisului de muncă este în curs”, au transmis londonezii, pe <span>contul oficial de Instagram</span>.</p>
<h2><span>Primele declarații ale antrenorului</span></h2>
<p>Pentru site-ul oficial <span>TottenhamHotspur.com</span>, Igor Tudor a oferit deja și un scurt interviu, în care a vorbit despre importanța provocării pe care a acceptat-o:</p>
<p>„Este o onoare să mă alătur acestui club într-un moment atât de important. Înțeleg perfect responsabilitatea care mi-a fost înmânată și obiectivul meu e clar. Vreau să readuc o consistență solidă performanței echipei, astfel încât să putem concura cu convingere în fiecare meci. Există multă calitate la nivelul lotului și munca mea este să organizez totul, să aduc energie și să îmbunătățesc rezultatele rapid”, a declarat Igor Tudor, conform sursei citate.</p>
<h2><span>Veste bună sau rea pentru Radu Drăgușin?</span></h2>
<p>Vestea bună pentru Radu Drăgușin este că Igor Tudor îl cunoaște personal. În 2021, românul a fost promovat la prima echipă a lui Juventus Torino pe vremea când croatul se afla în staff-ul lui Andrea Pirlo, din postura de antrenor secund. Ulterior, Igor Tudor le-a antrenat, din postura de principal, pe Hellas Verona, Marseille, Lazio și chiar Juventus, în intervalul martie-octombrie 2025.</p>
<p><span>Partea mai puțin plăcută pentru Radu Drăgușin este că jurnaliștii britanici de la The Sun au aflat deja cum va arăta echipa</span> sub comanda lui Igor Tudor. Croatul ar fi pregătit trei variante de prim 11, cu 3 sisteme diferite, iar românul nu e titular nicăieri.</p>
<p>Rămâne de văzut cum vor arăta lucrurile în realitate, însă până atunci, Johan Lange, directorul sportiv al lui Tottenham, a declarat:</p>
<p>„Igor ne va aduce claritate, intensitate și experiență, astfel încât să trecem peste provocările momentului și să avem un impact rapid. Obiectivul nostru este să mergem mai departe, să echilibrăm performanța echipei și să scoatem totul din calitatea pe care o avem la nivelul lotului, pentru a concura în Premier League și Champions League”, a declarat șeful lui Tottenham, conform site-ului oficial.</p>

]]></description>
    </item>
    <item>
      <title>Radu Drăgușin, ofertat de Bayern Munchen. Italienii scriu despre refuzul care i-a schimbat cariera românului</title>
      <link>https://www.prosport.ro/fotbal-extern/radu-dragusin-ofertat-de-bayern-munchen-italienii-scriu-despre-refuzul-care-i-a-schimbat-cariera-romanului-20375704</link>
      <description><![CDATA[<img src="https://www.prosport.ro//wp-content/uploads/2026/02/Radu-Dragusin-ofertat-de-Bayern-Munchen.-Italienii-scriu-despre-refuzul-care-i-a-schimbat-cariera-romanului.jpg"/><br/><p>Radu Drăgușin a împlinit, marți, 3 februarie 2026, vârsta de 24 de ani, iar jurnaliștii italieni de la TuttoMercatoWeb au rememorat momentul în care talentatul stoper din naționala României a fost ofertat de Bayern Munchen.</p>
<p>Totul s-a întâmplat în ianuarie 2024, atunci când Drăgușin i-a refuzat pe bavarezi și a ales să plece de la Genoa la Tottenham, în Premier League.</p>
<h2><span>Refuzul lui Radu Drăgușin pentru Bayern Munchen încă surprinde. Ce au scris italienii de ziua românului</span></h2>
<p>Luni, 1 februarie 2026, <span>Radu Drăgușin a fost titular și integralist în disputa Tottenham – Manchester City 2-2</span>, din etapa 24 a Premier League.</p>
<p>A fost pentru prima oară când românul a bifat echipa de start, după o pauză de fix un an de zile. Concret, pe 30 ianuarie 2025 fusese Drăgușin ultima oară titular, atunci când s-a accidentat grav într-o dispută cu Elfsborg din Europa League și a avut nevoie de o operație la genunchi.</p>
<p>Revenirea românului pe gazon, în primul 11, s-a consumat și în pragul altui eveniment important. Marți, pe 3 februarie, Drăgușin a împlinit 24 de ani.</p>
<p>Și pornind de la toate aceste evenimente care s-au întâmplat recent în viața lui Radu Drăgușin, italienii de la TuttoMercatoWeb au rememorat momentul în care românul a părăsit fotbalul din Peninsulă. Iar acest episod coincide cu <span>refuzul surprinzător pe care internaționalul l-a îndreptat către gigantul Bayern Munchen</span>:</p>
<p>„Acum doi ani, în ianuarie 2024, Radu Drăgușin alegea Tottenham, chiar dacă Bayern Munchen oferea o sumă mai mare pentru fundașul central român. Idea lui a fost însă de a juca în Premier League la o echipă din partea superioară a clasamentului, care să îl propulseze ulterior la o echipă de top din Europa. Transferul acesta nu a dat însă roade în întregime. În ultima fereastră de mercato, mai multe cluburi din Italia l-au vrut, în special Roma și Milan, însă nu au putut ajunge la un acord cu Tottenham. Londonezii își doreau un transfer definitiv, nu un împrumut”, au scris italienii de la <span>TuttoMercatoWeb</span>.</p>
<h2><span>Radu Drăgușin rămâne la Tottenham cel puțin până în vară</span></h2>
<p>În această iarnă s-a scris frecvent despre un potențial transfer al lui Radu Drăgușin de la Tottenham, însă fereastra de mercato s-a închis luni seară, 2 ianuarie. În acest context, românul va rămâne în nordul Londrei cel puțin până la vară, iar date fiind accidentările din defensiva lui Tottenham, Drăgușin e așteptat să își mai facă apariția pe teren în perioada următoare.</p>
<p>În total, el a adunat 40 de meciuri jucate pentru Tottenham în toate competițiile, fără să înscrie sau să paseze decisiv.</p>
<p>În ianuarie 2024, londonezii au plătit 25 de milioane de euro pentru a-l transfera de la Genoa, iar în prezent, cota fundașului e de 22 de milioane de euro, conform Transfermarkt.</p>

]]></description>
    </item>
    <item>
      <title>MERCATO Real Madrid, salvarea lui Radu Drăgușin! Galacticii, ofertă pentru campionul mondial de la Tottenham</title>
      <link>https://www.prosport.ro/fotbal-extern/real-madrid-salvarea-lui-radu-dragusin-galacticii-oferta-pentru-campionul-mondial-de-la-tottenham-20374373</link>
      <description><![CDATA[<img src="https://www.prosport.ro//wp-content/uploads/2026/02/Real-Madrid-salvarea-lui-Radu-Dragusin-Galacticii-oferta-pentru-campionul-mondial-de-la-Tottenham.webp"/><br/><p>Real Madrid forțează un transfer colosal în finalul ferestrei de mercato de iarnă, iar afacerea ar putea fi salvarea lui Radu Drăgușin (23 de ani).</p>
<p>Și asta pentru că „galacticii” vor să îl aducă pe Santiago Bernabeu pe Cristian Romero (27), campionul mondial care e lider la Tottenham.</p>
<h2><span>Spaniolii susțin că Real Madrid a pus pe masă 100 de milioane de euro pentru Cristian Romero, colegul lui Radu Drăgușin de la Tottenham</span></h2>
<p>Fereastra de mercato din această iarnă se închide luni, 2 februarie 2026, iar în ultimele ore, <span>Radu Drăgușin încă mai speră că ar putea prinde un transfer</span> care să îl ajute să bifeze mai multe minute în teren până la barajul Turcia – România.</p>
<p>Pe de altă parte, din cauza accidentărilor de la Tottenham, <span>Radu Drăgușin ar putea fi titular cu Manchester City</span>, în etapa 24 din Premier League.</p>
<p>Însă, pe termen lung, fundașul central are nevoie de garanții că va juca mai des, iar o veste bună în acest sens vine din Spania.</p>
<p>Jurnaliștii iberici de la Fichajes, citați de <span>Transfer News Live</span>, susțin că Florentino Perez s-a săturat să vadă defensiva Realului slăbită, mai ales după încasarea celor 4 goluri de la Benfica, și ar fi decis să spargă banca. Concret, președintele „galacticilor” ar fi trimis o ofertă de 100 de milioane de euro la Londra, pentru Cristian Romero, campionul mondial cu Argentina și liderul din defensiva lui Tottenham.</p>
<p>Oferta ar putea părea de nerefuzat pentru stoperul de 27 de ani, însă Cristian Romero este căpitan la Tottenham, iar londonezii au și ei probleme în defensivă, mai ales din cauza accidentărilor. În acest context, formația din Premier League ar putea refuza cele 100 de milioane de euro propuse de Florentino Perez.</p>
<h2><span>Radu Drăgușin, anunțat titular în fața lui Manchester City</span></h2>
<p>Duminică, 1 februarie 2026, de la ora 18:30, Tottenham va primi vizita lui Manchester City în etapa 24 din Premier League și nu va avea la dispoziție mai mulți jucători din compartimentul defensiv. Pedro Porro, Ben Davies și Micky van de Ven erau indisponibili încă de acum câteva zile, însă mai nou, Kevin Danso ar fi suferit și el o accidentare minoră și a fost scos din calculele pentru partida cu City.</p>
<p>De asemenea, Djed Spence e și el incert pentru confruntarea de duminică, astfel că Radu Drăgușin are toate șansele de a începe meciul cu City din postura de titular.</p>
<p>„Tottenham are doar 12 seniori 100% apți fizic pentru a o înfrunta pe Manchester City astăzi. Iar aici este inclus și Radu Drăgușin, care nu a mai fost titular de mai bine de un an”, se arată într-o postare de pe <span>X</span>.</p>

]]></description>
    </item>
  </channel>
</rss>
