<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA e gata să ia o nouă decizie în favoarea cluburilor din TOP 8 în Champions League! Totul pentru satisfacția bogătaşilor şi forțelor Europei</title>
      <link>https://www.prosport.ro/fotbal-extern/liga-campionilor/uefa-e-gata-sa-ia-o-noua-decizie-in-favoarea-cluburilor-din-top-8-in-champions-league-totul-pentru-satisfactia-bogatasilor-si-fortelor-europei-20154238</link>
      <description><![CDATA[<img src="https://www.prosport.ro/wp-content/uploads/2025/04/UEFA-e-gata-sa-ia-o-noua-decizie-in-favoarea-cluburilor-din-TOP-8-in-Champions-League-1400x795.jpg"/><br/><p>Forul continental de fotbal dă încă o dată satisfacție bogătaşilor şi forțelor Europei cu o decizie în favoarea cluburilor din TOP 8 în Champions League.</p>
<p>Din această stagiune competițională, Liga Campionilor are un nou format, cu o fază principală, în care echipele clasate pe primele 8 locuri merg direct în optimi.</p>
<h2><span>Decizia pe care o va lua UEFA în folosul echipelor din TOP 8 în Champions League</span></h2>
<p>Acesta ar fi un prim avantaj față de celelalte formații, în contextul în care cele aflate între locurile 9 și 24 joacă baraj pentru optimi, iar grupările de pe ultimele 12 poziții sunt eliminate din competiție.</p>
<p>Un alt atu al celor clasate pe primele 8 locuri în clasamentul unic este că joacă returul optimilor de finală pe teren propriu. Numai că UEFA este pe cale să aprobe o măsură de care vor beneficia grupările din TOP 8.</p>
<p>Forul continental <span>vrea să dea, în sezonul viitor</span>, prioritate absolută respectivelor grupări. Concret, au existat unele voci care cconsideră că cel mai bine ar fi ca acest avantaj să fie menținut până în penultima rundă, adică până în semifinale.</p>
<p>UEFA îl studiază și este destul de aproape să îl aprobe. Dacă în sferturile de finală ar ajunge echipele clasate pe primele 8 locuri, ordinea clasamentului va fi respectată când se decide stadionul unde se vor juca prima și a doua manșă, scrie <span>Marca</span>.</p>
<h2><span>Cele mai multe trofee de Liga Campionilor dintre cele rămase în cursă în acest sezon le are Barcelona</span></h2>
<p>Deocamdată, nu se iau în calcul alte modificări la o competiție care și-a văzut creșterea audienței datorită schimbării formatului.</p>
<p>În actuala stagiune competițională, primele 8 locuri din clasamentul unic au fost ocupate de către Liverpool, Barcelona, Arsenal, Inter Milano, Atletico Madrid, Bayer Leverkusen, Lille și Aston Villa.</p>
<p>În play-off au avut loc următoarele confruntări: Club Brugge – Atalanta 5-2 (scor general), Sporting Lisabona – Borussia Dortmund 0-3, Manchester City – Real Madrid 3-6, Celtic – Bayern Munchen 2-3, Juventus – PSV Eindhoven 3-4, Feyenoord – Milan 2-1, Brest – PSG 0-10 și Monaco – Benfica 3-4.</p>
<p>În sferturile de finală ale competiției au avut loc confruntările Arsenal – Real Madrid 5-1, Bayern Munchen – Inter 3-4, PSG – Aston Villa 5-4 și Barcelona – Borussia Dortmund 5-3. În fine, meciurile din penultimul act sunt Arsenal – PSG pe 29 aprilie și 7 mai, <span>respectiv, Barcelona – Inter Milano pe 30 aprilie și 6 mai</span>.</p>
<p>Finala se va juca în ziua de 31 mai, la Munchen, pe Allianz Arena. Dintre cele patru echipe rămase în competiție, Barcelona a câștigat trofeul de 5 ori, în 1992, 2006, 2009, 2011 și 2015, Aston Villa și Borussia Dortmund o dată, în 1982 și 1997, iar PSG a pierdut finala din 2020, când Bayern s-a impus în turneul final din Portugalia cu 1-0.</p>

]]></description>
    </item>
    <item>
      <title>Ce veste pentru FCSB legată de Champions League</title>
      <link>https://www.prosport.ro/fotbal-extern/liga-campionilor/ce-veste-pentru-fcsb-legata-de-champions-league-20151575</link>
      <description><![CDATA[<img src="https://www.prosport.ro/wp-content/uploads/2025/04/Ce-veste-pentru-FCSB-legata-de-Champions-League-1400x778.jpg"/><br/><p>Cel mai arzător vis al lui Gigi Becali nu mai pare chiar imposibil. Drumul spre faza principală a Ligii Campionilor, care înlocuiește grupele din vechiul format, ar putea începe direct în turul doi preliminar.</p>
<p>Până atunci însă, latifundiarul este angrenat în lupta pentru titlu. Victoria din ziua de Paște, <span>scor 3-2</span>, i-a asigurat un avans confortabil în fața principalei urmăritoare, CFR Cluj.</p>
<h2><span>Gigi Becali jubilează. Cum poate ajunge direct în turul doi preliminar al Ligii Campionilor </span></h2>
<p>În mod normal, roș-albaștrii ar trebui să treacă prin toate tururile preliminare pentru a ajunge unde își dorește finanțatorul, dar ar putea primi o mână de ajutor din partea norvegienilor de la Bodo/Glimt, care se află în lupta pentru trofeul Europa League.</p>
<p>Dacă reușesc să-l cucerească, aceștia își asigură automat prezența în faza principală din Champions League, dar nu va fi deloc ușor. În semifinale îi așteaptă un duel cu Tottenham.</p>
<p>Gigi Becali le va ține pumnii cu siguranță, căci va avea astfel ocazia de a merge direct în turul doi preliminar. La fel și Ludogorets, În timp ce Steaua Roșie Belgrad și-ar asigura prezența în play-off, conform actualei situații a clasamentelor.</p>
<h2><span>FCSB se pregătește pentru derby-ul cu Rapid. Gigi Becali refuză să divulge echipa de start: „Domnul Șumudică e hoț, nu te pui cu el</span></h2>
<p>După victoria cu CFR Cluj, pentru FCSB urmează un nou duel de foc, în compania Rapidului. Gigi Becali a decis să renunțe la obiceiul de <span>a face publică echipa de start,</span> în încercarea de a-l împiedica pe Marius Șumudică să-l surprindă. De asemenea, a făcut calculele pentru titlu.</p>
<blockquote><p>„Bîrligea? Poate ne-a făcut Dumnezeu echipa și a zis: «Ia să ia ăsta un roșu, că să îți fac echipa cu o săptămână înainte». (n.r. – Îi mai spuneți echipa lui Șumudică?) Nu i-o mai spun! Că domnul Șumudică e hoț, ăla.. Nu te pui cu el.</p>
<p> </p>
<p>Lui Petrescu i-o spun! Lui Petrescu… El își vede de treaba lui, el își vede de jocul lui, înainte și după ea… Înțelegi? Dar Șumudică e hoț, înțelegi? Nu îi spun lu’ ăla, ha, ha, ha.</p>
<p> </p>
<p>Păi cam așa este, noi dacă o să câștigăm… Și înainte joacă, mi se pare, Craiova. Dacă mai face și Craiova cine știe ce belele cu U Cluj. Stai puțin, la Craiova nu se știe dacă intră în cupele europene, că trece U Cluj în fața lor. Și atunci, dacă noi câștigăm…”, a declarat finanțatorul campioanei, în tradiționala „conferință” de la palat.</p></blockquote>

]]></description>
    </item>
    <item>
      <title>Istoric! Spania poate avea 6 echipe în Liga Campionilor: ce mai trebuie să se întâmple</title>
      <link>https://www.prosport.ro/fotbal-extern/campionate-externe/spania/istoric-spania-poate-avea-6-echipe-in-liga-campionilor-ce-mai-trebuie-sa-se-intample-20148781</link>
      <description><![CDATA[<img src="https://www.prosport.ro/wp-content/uploads/2025/04/Istoric-Spania-poate-avea-6-echipe-in-Liga-Campionilor.-Ce-mai-trebuie-sa-se-intample.jpg"/><br/><p>La Liga, campionatul de fotbal din Spania, este la un pas de a trimite 6 echipe în ediția de anul viitor a Ligii Campionilor.</p>
<p>Pentru ca acest lucru să se întâmple, trebuie ca Athletic Bilbao să câștige Europa League, iar în același timp, trupa bască să nu termine competiția internă pe locul 4.</p>
<h2><span>Premieră. La Liga poate trimite șase formații în UEFA Champions League</span></h2>
<p>La Liga, campionatul de fotbal iberic, are mari șanse să trimită șase echipe în ediția de anul viitor a Ligii Campionilor. Pentru ca acest deziderat că se îndeplinească, trebuie ca <span>Athletic Bilbao să câștige Europa League</span>, iar în același timp, bascii să nu termine sezonul din competiția internă pe locul 4, scrie <span>as.com</span>.</p>
<p>Spania are deja cinci echipe în următoarea ediție a Ligii Campionilor. La Liga este în primele două campionate din Europa, primul fiind Premier League, după eliminarea Lazio din Europa League, ceea ce face imposibil ca Italia să îi ia locul Spaniei în această ierarhie.</p>
<p>LaLiga a avut cinci echipe în UCL de mai multe ori până acum, dar este posibil să se realizeze ceea ce nu s-a mai fost până acum: șase echipe în Champions League. Pentru aceast lucru să se întâmple, Athletic ar trebui să câștige Europa League și să nu termine pe locul patru în La Liga.</p>
<p>În acest fel, s-ar asigura un loc în Liga Campionilor ca și câștigător al celei de-a doua competiții europene, iar primele patru echipe din LaLiga și echipa de pe locul cinci sau a șase, dacă Athletic Bilbao termină pe locul cinci, s-ar califica și ele la rândul lor.</p>
<p>În cazul în care Athletic Bolbao termină pe locul al patrulea în La Liga, doar locul cinci se va califica ca loc suplimentar în Liga Campionilor și s-ar pierde astfel opțiunea pentru un loc al șaselea.</p>
<p><img alt="Sursa foto: Sport Pictures" class="size-large wp-image-20148613" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Recordul-doborat-de-Manchester-United.-Asa-ceva-chiar-nu-s-a-mai-vazut-3-1400x1050.jpg" srcset="https://www.prosport.ro/wp-content/uploads/2025/04/Recordul-doborat-de-Manchester-United.-Asa-ceva-chiar-nu-s-a-mai-vazut-3-1400x1050.jpg 1400w, https://www.prosport.ro/wp-content/uploads/2025/04/Recordul-doborat-de-Manchester-United.-Asa-ceva-chiar-nu-s-a-mai-vazut-3-768x576.jpg 768w, https://www.prosport.ro/wp-content/uploads/2025/04/Recordul-doborat-de-Manchester-United.-Asa-ceva-chiar-nu-s-a-mai-vazut-3-1536x1152.jpg 1536w, https://www.prosport.ro/wp-content/uploads/2025/04/Recordul-doborat-de-Manchester-United.-Asa-ceva-chiar-nu-s-a-mai-vazut-3.jpg 1700w" width="1400"/></p>
<h2><span>Englezii sunt și ei la un pas de șase echipe în UCL</span></h2>
<p>Chiar și mai aproape decât Spania și cele șase echipe ale Ligii Campionilor, este Anglia. Premier League are, de asemenea, a cincea echipă garantată prin clasamentul intern și, și-a asigurat de asemenea, un loc în<span> semifinalele Europa League, cu Manchester United</span> și Tottenham Hutspor, care se află în a doua parte a clasamentului din Premier League, cu mult în urma primelor cinci echipe din competiția internă.</p>
<p>Astfel, dacă una dintre cele două echipe va triumfa în Europa League, Anglia va avea șase reprezentante în Liga Campionilor: primele cinci din Premier League și una dintre Manchester United sau Tottenham.</p>
<p> </p>

]]></description>
    </item>
    <item>
      <title>Adversarii FCSB din Champions League. Din turul 3 începe iadul</title>
      <link>https://www.prosport.ro/fotbal-extern/liga-campionilor/adversarii-fcsb-din-champions-league-din-turul-3-incepe-iadul-20152550</link>
      <description><![CDATA[<img src="https://www.prosport.ro/wp-content/uploads/2025/04/Adversarii-FCSB-din-Champions-League.-Din-turul-3-incepe-iadul-1400x778.jpg"/><br/><p>Gigi Becali visează la prezența în faza principală din Champions League, dar nu va fi deloc ușor. În turul trei preliminar ar putea da peste echipe puternice precum Steaua Roșie Belgrad, Ludogorets sau Qarabag.</p>
<p>Cu aceasta din urmă și-a măsurat forțele și în ianuarie 2025, reușind s-o învingă, scor 3-2. Adrian Șut cu o dublă și David Miculescu au semnat reușitele de atunci.</p>
<p>Mai departe, în play-off, s-ar putea confrunta cu Celtic, FC Copenhaga, Bodo/Glimt. Trebuie spus, însă, că norvegienii vor scăpa de preliminarii în cazul în care vor cuceri trofeul Europa League. Îi așteaptă un duel cu Tottenham în semifinale.</p>
<h2><span>FCSB, traseu infernal în Champions League</span></h2>
<p>După parcursul din Europa League, campioana en-titre a României <span>și-a sporit coeficientul</span>, astfel că ar avea statut de cap de serie în primul tur preliminar. Adversara s-ar alege dintre:</p>
<ul>
<li>Inter Club d’Escaldes (Andorra)</li>
<li>KF Shkëndija (Macedonia de Nord)</li>
<li>Levadia Tallinn (Estonia)</li>
<li>Dinamo Minsk (Belarus)</li>
<li>Milsami Orhei (Republica Moldova)</li>
<li>FC Noah (Armenia)</li>
<li>Differdange (Luxemburg)</li>
<li>Iberia 1999 (Georgia)</li>
<li>Floriana (Malta)</li>
<li>Vikingur (Insulele Feroe)</li>
<li>Shelbourne (Irlanda)</li>
<li>Egnatia (Albania)</li>
<li>AC Virtus (San Marino)</li>
</ul>
<p>În turul al doilea, FCSB s-ar afla tot în urma capilor de serie, dar ar putea întâlni echipe precum Pafos, RFS (adversara din Europa League) sau Rakow. Lista completă arată astfel:</p>
<ul>
<li>Rijeka (Croația)</li>
<li>Zalgiris (Lituania)</li>
<li>Pafos (Cipru)</li>
<li>RFS (Letonia)</li>
<li>Lincoln Red Imps (Gibraltar)</li>
<li>KuPS (Finlanda)</li>
<li>The New Saints (Țara Galilor)</li>
<li>FC Drita (Kosovo)</li>
<li>Breidablik (Islanda)</li>
<li>Linfield (Irlanda de Nord)</li>
<li>Buducnost (Muntenegru)</li>
<li>Rakow (Polonia)</li>
</ul>
<p>În turul al treilea preliminar, șansele ca formația patronată de Gigi Becali să se mai regăsească printre capii de serie sunt destul de mici. Asta înseamnă că ar putea avea parte de un adversar dificil. Dacă se va păstra actuala situație a clasamentelor din campionatele europene, pe listă vor fi:</p>
<ul>
<li>FC Copenhaga (Danemarca)</li>
<li>Steaua Roșie Belgrad (Serbia)</li>
<li>Ferencvaros (Ungaria)</li>
<li>Slovan Bratislava (Slovacia)</li>
<li>Qarabag (Azerbaidjan)</li>
<li>Ludogorets (Bulgaria)</li>
</ul>
<p>După cele trei tururi preliminare, ar mai rămâne un singur pas până în faza principală care înlocuiește grupele din vechiul format. Adversara s-ar alege dintre următoarele echipe:</p>
<ul>
<li>Bodo/Glimt (Norvegia)</li>
<li>FC Copenhaga (Danemarca)</li>
<li>Steaua Roșie Belgrad (Serbia)</li>
<li>Ferencvaros (Ungaria)</li>
<li>Celtic (Scoția)</li>
</ul>
<h2><span>Gigi Becali le-a pus gând rău rivalilor de la Rapid: „Vreau să joace prelungiri, să fie obosiți, ca să-i paradesc”</span></h2>
<p>Pentru a menține intacte speranțele de a ajunge la „masa bogaților”, FCSB este nevoită să cucerească din nou titlul. În următoarea etapă a play-off-ului <span>va merge în Giulești</span>, pentru derby-ul cu Rapid, iar Gigi Becali a început deja războiul psihologic.</p>
<blockquote><p>„Vreau să joace prelungiri (n.r. Rapid va da piept cu Hermannstadt în semifinala Cupei României), să fie obosiți, ca să pot să-i paradesc eu. Apoi să nu mai aibă meciuri, să fie odihniți, să joace și cu Universitatea Craiova, și cu CFR Cluj.</p>
<p> </p>
<p>Dacă îi batem pe ei și pe Dinamo, la revedere! Poate să se întâmple orice, să facă ei ce vor. Nu ne poate stăpâni nimeni. Nimeni nu poate. Suntem puternici rău de tot. Îi decapităm!”, a declarat latifundiarul din Pipera pentru <span>fanatik.ro</span>.</p></blockquote>

]]></description>
    </item>
    <item>
      <title>Nu există oboseală! Program infernal pentru una dintre semifinalistele Ligii Campionilor</title>
      <link>https://www.prosport.ro/fotbal-extern/liga-campionilor/nu-exista-oboseala-program-infernal-pentru-una-dintre-semifinalistele-ligii-campionilor-20149495</link>
      <description><![CDATA[<img src="https://www.prosport.ro/wp-content/uploads/2025/04/Nu-exista-oboseala-Program-infernal-pentru-una-dintre-semifinalistele-Ligii-Campionilor.jpg"/><br/><p>Barcelona a încheiat o serie de șapte meciuri, în 17 zile, cu o înfrângere la Dortmund (3-1), care nu a împiedicat-o să urce în careul de ași al Ligii Campionilor.</p>
<p>Catalanii se vor duela cu Inter Milano și au parte de o serie infernală în următoarea perioadă. Asta pentru că, după șapte meciuri în 17 zile, urmează alte șapte în următoarele trei săptămâni.</p>
<h2><span>Program infernal pentru Barcelona</span></h2>
<p>Decisive pentru îndeplinirea cu succes a celor trei obiective în care este angrenat clubul. Barcelona luptă pentru campionat, Cupa Spaniei și Liga Campionilor.</p>
<p>Și va juca așa: azi (acasă) cu Celta Vigo, marți (acasă) cu Mallorca, vineri (la Sevilla) finala Cupei Spaniei cu Real Madrid. Apoi, pe 30 aprilie, Barca va disputa prima manșă a semifinalei Ligii Campionilor împotriva lui Inter. Tot acasă. Sâmbătă, pe 4 mai, catalanii merg la Valladolid, în campionat. După care vin alte două meciuri esențiale. Returul cu Inter (7 mai) și El Clásico, duminică, 11 mai, acasă cu Real Madrid.</p>
<p>În total, Barcelona va încheia o serie de 14 meciuri în șase săptămâni, cel mai greu program al unei semifinaliste de Liga Campionilor.</p>
<p>Un program nebun care ar putea continua dacă <span>echipa lui Hansi Flick</span> ar ajunge în finala Ligii Campionilor. În acest caz, ar trebui să joace trei meciuri de campionat foarte grele în zece zile. Adversare vor fi Espanyol, Villarreal și Athletic Bilbao. După care ar fi finala Ligii Campionilor, de pe Allianz Arena, din Munchen, programată pe 31 mai.</p>
<p>Un tur de forță pentru <span>fosta echipă a lui Messi</span>, care poate aduce în vitrina clubului trei trofee, în cel mai fericit caz, sau niciunul, în condițiile în care catalanii vor rata toate obiectivele.</p>
<p>Barcelona, Inter Milano și PSG sunt cele trei semifinaliste ale Ligii Campionilor care pot termina sezonul cu trei trofee. Arsenal, cea de-a patra, mai are doar șansa titlului (o șansă mai mult teoretică) și cea a Ligii Campionilor. Tunarii au fost eliminați din Cupa Angliei.</p>

]]></description>
    </item>
  </channel>
</rss>
