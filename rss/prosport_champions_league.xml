<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali, anunțul momentului pentru meciul retur FCSB – Shkendija: „Sunt apți amândoi”</title>
      <link>https://www.prosport.ro/fotbal-extern/liga-campionilor/gigi-becali-anuntul-momentului-pentru-meciul-retur-fcsb-shkendija-sunt-apti-amandoi-20227494</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-anuntul-momentului-pentru-meciul-retur-FCSB-–-Shkendija-„Sunt-apti-amandoi-scaled-e1753270017702-1400x786.jpg"/><br/><p>Gigi Becali a făcut anunțul momentului despre meciul retur al echipei sale cu Shkendija. FCSB a pierdut meciul din Macedonia de Nord, scor 0-1, din cauza lipsei de eficiență în atac, dar patronul echipei a anunțat că Denis Alibec și Daniel Birligea sunt apți de joc.</p>
<p>FCSB a pierdut meciul tur al dublei manșe cu Shkendija, scor 0-1. Duelul din turul 2 al preliminariilor Ligii Campionilor a fost unul cu urmări pentru campioana Superligii, deoarece Gigi Becali a anunțat schimbări mari de efectiv. Daniel Birligea și Denis Alibec vor reveni în lotul formației „roș-albastre”.</p>
<h2><span>FCSB va avea atacanți la meciul retur cu Shkendija</span></h2>
<p>După ce a arătat o lipsă clară de coerență în atac, campioana Superligii va respira ușurată, după ce Denis Alibec și Daniel Birligea vor reveni pe teren. Gigi Becali a făcut marele anunț chiar după meciul tur cu Shkendija, pierdut cu 0-1.</p>
<p>„Acum o să joace de frică. Alibec și Bîrligea sunt apți amândoi pentru retur. Joacă amândoi, da!”, a spus Gigi Becali, patronul echipei, conform <span>Fanatik</span>, despre cele două reveniri din lotul campioanei Superligii, care a arătat că are nevoie de un atacant veritabil.</p>
<p><span>Denis Alibec s-a accidentat în Supercupa României</span>, contra celor de la CFR Cluj, câștigată de formația „roș-albastră” cu 2-1. Fostul „marinar” a rezistat pe teren doar 10 minute, apoi s-a zvonit că ar putea lipsi până la finalul lunii august.</p>
<p>Daniel Birligea a suferit o fractură de stres la metatarsian care l-a ținut departe de gazon trei săptămâni. Atacantul a fost golgheterul echipei în sezonul trecut de Superliga. Gigi Becali a plătit pentru serviciile sale suma de 2 milioane de euro, în vara anului trecut.</p>
<h2><span>FCSB suferă crunt fără atacant central</span></h2>
<p>FCSB a arătat că oricâte variante ar testa pe poziția de atacant central, nu poate deveni mai eficientă. În toate meciurile disputate până acum, 6 la număr, bucureștenii au ratat foarte multe ocazii mari. Deși pe poziția respectivă <span>au fost folosiți jucători precum Juri Cisotti sau Florin Tănase</span>, situația nu s-a îmbunătățit.</p>
<p>Bucureștenii îl mai aveau în lot pe Jordan Gele, dar Gigi Becali a decis ca fotbalistul să nu fie trecut pe listele UEFA și LPF. Fotbalistul francez se antrenează singur la baza echipei din Berceni, așteptând un transfer bun. UTA Arad, Unirea Slobozia sau Hermannstadt l-au dorit pe atacantul francez de 1,91 metri, dar acesta le-a refuzat succesiv pe toate.</p>
<p>FCSB a arătat dependență de un atacant central, mai ales după sezonul bun al lui Daniel Birligea. Deși în trecut benzile marcau cel mai mult la bucureșteni sau chiar mijlocașii ofensivi, stilul actual al campioanei Superligii nu se mai pretează la un joc cu vârf fals.</p>

]]></description>
    </item>
    <item>
      <title>Cine vrea să îi salveze pe cei doi fotbaliști de la FCSB pe care Gigi Becali i-a dat afară după eșecul cu Shkendija: „Am vorbit. Vom vedea ce va fi”</title>
      <link>https://www.prosport.ro/fotbal-extern/liga-campionilor/cine-vrea-sa-ii-salveze-pe-cei-doi-fotbalisti-de-la-fcsb-pe-care-gigi-becali-i-a-dat-afara-dupa-esecul-cu-shkendija-am-vorbit-vom-vedea-ce-va-fi-20227365</link>
      <description><![CDATA[<img src="https://www.prosport.ro/wp-content/uploads/2025/07/Cine-vrea-sa-ii-salveze-pe-cei-doi-fotbalisti-de-la-FCSB-pe-care-Gigi-Becali-i-a-dat-afara-dupa-esecul-cu-Shkendija-„Am-vorbit.-Vom-vedea-ce-va-fi-scaled-e1753258799754-1400x840.jpg"/><br/><p>Meme Stoica a pornit o misiune personală de salvare a jucătorilor intrați în vizorul lui Gigi Becali după înfrângerea cu Shkendija. Managerul general recunoaște că a vorbit cu patronul, urmând ca o decizie să se ia curând.</p>
<p>La finalul meciului cu Shkendija, din Macedonia de Nord, FCSB s-a întors din nou învinsă. Bucureștenii au cedat cu scorul de 1-0, deși au avut 60 de minute foarte bune la Skopje. Totuși, ineficiența din atac i-a costat scump pe campionii Superligii. <span>Gigi Becali a pus tunurile pe doi jucători</span>, pe Marius Ștefănescu și Ovidiu Perianu.</p>
<h2><span>Meme Stoica vrea să-i salveze pe exilații Ștefănescu și Perianu</span></h2>
<p>Imediat după meci, Meme Stoica a declarat că încearcă să-l înduplece pe patron, care i-a criticat public pe Marius Ștefănescu și Ovidiu Perianu. Patronul FCSB a dat ordin ca cei doi să fie scoși de pe listele LPF și UEFA, urmând ca în locul lor să revină Malcom Edjouma și Alexandru Băluță.</p>
<p>„Vom vedea ce va fi. O să discutăm. Am vorbit și mai devreme”, a spus Meme Stoica la <span>PrimaSport</span>. Chiar managerul general a fost unul dintre promotorii fotbaliștilor, despre care a spus în mai multe rânduri că are încredere.</p>
<p>Gigi Becali chiar a avut un atac subtil la adresa lui Meme Stoica și staff-ului FCSB, care l-ar fi lăudat pe Ovidiu Perianu în mai multe rânduri pentru evoluțiile bune de la antrenamente. Recent, managerul general a spus că Marius Ștefănescu este pariul său.</p>
<p>I-am spus lui Gigi, noi trebuie să îl avem pe Ștefănescu toată viața, pentru că dacă iei Supercupa e clar că ai luat campionatul sau Cupa. Mie îmi place, e un jucător important pentru vestiar, se antrenează excepțional. Este imposibil să nu îți vină rândul când te antrenezi excepțional. Poți să joci prost un meci, dar nu mai multe”, a spus Mihai Stoica, conform sursei de mai sus.</p>
<h2><span>FCSB, rezultat slab în Macedonia de Nord</span></h2>
<p>FCSB a arătat un joc bun în primele 60 de minute de la Skopje, dar lipsa de claritate în atac i-a costat scump pe campionii Superligii. Macedonenii au dat lovitura prin Adamu Alhassan, în minutul 65 al partidei. După gol, macedonenii au luat un cartonaș roșu, chiar prin <span>fostul jucător al formației „roș-albastre”, Kamer Qaka</span>.</p>
<p>Superioritatea numerică a bucureștenilor a rezistat doar 9 minute, deoarece Florin Tănase a făcut un fault violent și inutil la mijlocul terenului, cel mai probabil pe fondul lipsei de eficiență în atac. Nu s-a mai întâmplat nimic pe tabelă până la final, deși gazdele au forțat și își puteau dubla avantajul.</p>

]]></description>
    </item>
    <item>
      <title>„Cel mai greu moment din ultimul deceniu!”. Mihai Stoica, cuvinte dure la o zi după Shkendija – FCSB 1-0. Mesaj pentru suporteri</title>
      <link>https://www.prosport.ro/fotbal-extern/liga-campionilor/cel-mai-greu-moment-din-ultimul-deceniu-mihai-stoica-cuvinte-dure-la-o-zi-dupa-shkendija-fcsb-1-0-mesaj-pentru-suporteri-20227438</link>
      <description><![CDATA[<img src="https://www.prosport.ro/wp-content/uploads/2025/07/„Cel-mai-greu-moment-din-ultimul-deceniu.-Mihai-Stoica-cuvinte-dure-la-o-zi-dupa-Shkendija-FCSB-1-0.-Mesaj-pentru-suporteri-scaled-e1753265328943-1400x859.jpg"/><br/><p>Mihai Stoica a discutat despre momentul greu în care se află FCSB, care nu convinge în debutul de sezon. Bucureștenii au pierdut cu Shkendija, campioana Macedoniei de Nord, scor 1-0, în turul dublei manșe din turul 2 preliminar al Ligii Campionilor. Managerul general îndeamnă fanii să vină la retur pentru a-i sprijini pe jucătorii formației „roș-albastre”.</p>
<p>FCSB a pierdut în Macedonia de Nord, după ce a dominat complet 60 de minute, apoi jocul a căzut inexplicabil. Macedonenii au dat lovitura prin Alhassan, în minutul 65 al partidei, dar își puteau dubla avantajul pe final de meci. Ștefan Târnovanu a fost salvatorul echipei în ultimele minute ale partidei.</p>
<h2><span>Mihai Stoica, mesaj pentru fanii FCSB după înfrângerea cu Shkendija</span></h2>
<p>Cunoscut pentru reacțiile sale publice, Mihai Stoica nu a ezitat să scrie după meciul cu Shkendija, în care campioana s-a făcut de râs, și a publicat un mesaj pentru fani. Managerul general îi îndeamnă pe suporteri să vină pe Arena Națională la meciul retur, pentru „remontada”.</p>
<p>„Este primul moment greu din ultimii doi ani. Și, ținând cont de așteptări, probabil cel mai greu din ultimul deceniu. Nu ignor meciul cu Farul, dar simt nevoia să mă refer la ce va fi pe Arena Națională. Și nu doar pe teren, ci – mai ales – în tribune.</p>
<p>Miercuri, pe 30 iulie, vom afla dacă echipa care a dominat autoritar Liga 1 în ultimii doi ani și a jucat 64 meciuri oficiale în ultimul sezon are suporteri care înțeleg că e mare nevoie de aportul lor pe stadion. Nu doar pe rețele”, a spus Mihai Stoica, pe Facebook.<br/>
<iframe allowfullscreen="allowfullscreen" frameborder="0" height="500" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FMMStoica12%2Fposts%2Fpfbid0J9XH6QoCDhdB7i6JGxgSNLdk3GwUT71GqJfPSLvqkrW41TrW4WBNhwwAckzQJ34wl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>FCSB se întoarce pe Arena Națională pentru meciul cu Shkendija</span></h2>
<p>FCSB se va întoarce pe Arena Națională, stadionul unde jucătorii au declarat că se simt ca acasă. Bucureștenii vor juca meciul retur cu Shkendija pe cel mai mare stadion al țării, pe 30 iulie, de la ora 20:30. <span>Mutarea a fost anunțată chiar și de UEFA</span>.</p>
<p>Deși inițial FCSB urma să joace pe Stadionul Steaua, situația s-a schimbat. Bucureștenii, mai ales prin vocea patronului Gigi Becali, au militat pentru anularea anumitor evenimente de pe arena din Capitală. Ba mai mult, formația „roș-albastră” a reușit chiar să anuleze un festival de manele, Festobal.</p>
<p>Organizatorul s-a declarat nedreptățit de faptul că este dat la o parte pentru ca FCSB să-și dispute meciul cu Dinamo, din weekend-ul 2-3 august. <span>Mihai Stoica l-a criticat în termeni duri</span> pe acesta, spunând că este un „nimeni” care încearcă să-și facă reclamă.</p>

]]></description>
    </item>
    <item>
      <title>„Jucătorii nu se mai înțeleg!”. Laurențiu Reghecampf nu s-a mai abținut și a spus lucrurilor pe nume despre dezastrul de la FCSB</title>
      <link>https://www.prosport.ro/fotbal-intern/superliga/jucatorii-nu-se-mai-inteleg-laurentiu-reghecampf-nu-s-a-mai-abtinut-si-a-spus-lucrurilor-pe-nume-despre-dezastrul-de-la-fcsb-20227462</link>
      <description><![CDATA[<img src="https://www.prosport.ro/wp-content/uploads/2025/07/„Jucatorii-nu-se-mai-inteleg.-Laurentiu-Reghecampf-nu-s-a-mai-abtinut-si-a-spus-lucrurilor-pe-nume-despre-dezastrul-de-la-FCSB-scaled-e1753267453706-1400x791.jpg"/><br/><p>Laurențiu Reghecampf, unul dintre cei mai de succes antrenori din istoria FCSB, a discutat despre dezastrul de la FCSB, care s-a făcut de râs cu Shkendija, în Macedonia de Nord. Bucureștenii au arătat vitalitate doar în primele 60 de minute, apoi întregul joc a picat. Tehnicianul dă vină pe lipsa de disciplină a jucătorilor.</p>
<p>FCSB nu are parte de rezultatele așteptate în acest debut de sezon. După ce a suferit o rușine istorică cu Inter Club d’Escaldes, FCSB a mai avut o înfrângere neașteptată, contra celor de la Shkendija. Macedonenii s-au impus cu 1-0, dar <span>Mihai Stoica&amp;Co. mai cred încă în calificare</span>.</p>
<h2><span>Laurențiu Reghecampf dă vină pe jucătorii FCSB pentru rezultatele proaste</span></h2>
<p>Fostul tehnician al celor de la FCSB spune că o problemă principală a echipei este lipsa de coerență la mijloc. Laurențiu Reghecampf crede că jucătorii FCSB nu se mai înțeleg așa cum o făceau în sezonul trecut, iar efectele jocului lent se resimt asupra prestațiilor echipei.</p>
<p>„Cred că e o problemă între jucători. Nu se mai înțeleg ca în sezonul trecut. Nu am mai văzut devieri și un-doiuri și finalizări pe care le aveau anul trecut în foarte multe partide. Jocul e foarte lent, cu multe atingeri. Înseamnă că e o problemă. Nu există încredere când abuzezi de balon și ți-e teamă de joc. E neîncrederea.</p>
<p>Probabil că există o situație în sânul echipei, dar sunt oameni acolo care să rezolve acest conflict. La mijlocul terenului sunt foarte multe probleme. Faptul că fundașii ajung în multe situații critice, iar adversarul vine direct spre ei, e clar că au probleme în anumite momente</p>
<p>Există o problemă în grup. Au fost foarte multe lucruri minore de indisciplină. Ei, anul trecut, le gestionau foarte bine. Prea multe atingeri”, a spus Laurențiu Reghecampf, conform celor de la <span>Fanatik</span>, după <span>Shkendija – FCSB 1-0</span>.</p>
<h2><span>FCSB speră să întoarcă rezultatul pe Arena Națională</span></h2>
<p>FCSB se va întoarce pe Arena Națională odată cu returul dublei manșe cu Shkendija. Bucureștenii recunosc că nu se simțeau ca acasă pe Stadionul Steaua, astfel că abia așteptau momentul revenirii. Meciul va avea loc pe data de 30 iulie, de la ora 20:30.</p>
<p>Până atunci, FCSB mai are de jucat un meci pe stadionul din Ghencea, împotriva celor de la Farul Constanța. Bucureștenii au adunat 4 puncte din 2 meciuri în Superliga, după 1-1 cu Hermannstadt și 1-0 cu Petrolul Ploiești. Oaspeții au strâns tot atâtea puncte, astfel că duelul se anunță unul interesant. Duelul cu Farul va avea loc sâmbătă, de la ora 21:30.</p>

]]></description>
    </item>
    <item>
      <title>Marius Șumudică, reacție tranșantă după Shkendija – FCSB 1-0: „Nu-mi permit să-i fac echipa lui Gigi Becali, dar asta e problema”</title>
      <link>https://www.prosport.ro/fotbal-extern/liga-campionilor/marius-sumudica-reactie-transanta-dupa-shkendija-fcsb-1-0-nu-mi-permit-sa-i-fac-echipa-lui-gigi-becali-dar-asta-e-problema-20227464</link>
      <description><![CDATA[<img src="https://www.prosport.ro/wp-content/uploads/2025/07/Marius-Sumudica-reactie-transanta-dupa-Shkendija-FCSB-1-0.-„Nu-mi-permit-sa-i-fac-echipa-lui-Gigi-Becali-dar-asta-e-problema-1400x778.jpg"/><br/><p><!--StartFragment --></p>
<p class="pf0"><span class="cf0">Marius </span><span class="cf0">Șumudică</span><span class="cf0"> a analizat eșecul campioanei FCSB </span><span class="cf1">î</span><span class="cf0">n deplasare cu </span><span class="cf0">Shkendija</span><span class="cf0"> din Liga Campionilor, </span><span class="cf0">și și-a permis să-i dea anumite sfaturi prietenului său Gigi Becali.</span></p>
<p class="pf0"><span class="cf0">Fostul antrenor al Rapidului este de părere că trupa lui Elias Charalambous suferă din plin la faza de construcție și nu mai e o echipă at</span><span class="cf1">â</span><span class="cf0">t de </span><span class="cf0">cursivă cu doi </span><span class="cf1">î</span><span class="cf0">nchiz</span><span class="cf0">ători lenți pe teren.</span></p>
<h2><span>Marius Șumudică, verdict dur după Shkendija – FCSB 1-0: „Asta e problema”</span></h2>
<p class="pf0"><span class="cf0">Șomer în momentul de față, antrenorul </span><span class="cf0">a analizat în amănunt <span>eșecul campioanei </span></span><span>din Liga Campionilor </span><span class="cf0">și și-a permis să-i ofere câteva sfaturi prietenului său Gigi Becali.</span></p>
<p class="pf0"><span class="cf0">Fostul antrenor al Rapidului este de părere că FCSB suferă din plin la faza de construcție și nu mai e o echipă at</span><span class="cf1">â</span><span class="cf0">t de </span><span class="cf0">cursivă cu doi </span><span class="cf1">î</span><span class="cf0">nchiz</span><span class="cf0">ători lenți pe teren.</span></p>
<p class="pf0"><span class="cf2">„</span><span class="cf1">Eu ieri am rămas un pic surprins de comentariile făcute pe la alte posturi de TV și pe alte platforme, că FCSB trebuie să joace cu doi închizători, să joace 4-2-3-1… Eu nu îmi permit să îi fac echipa domnului Becali, dar eu consider că FCSB suferă pe faza de construcție și nu mai e o echipă cursivă atâta timp cât au doi închizători în teren.</span></p>
<p class="pf0"><span class="cf1">Și nu doar atât. Au 4-5 închizători de aceeași viteză. Adică foarte lenți. </span><span class="cf1">Chiricheș</span><span class="cf1">, Șut, Lixandru, </span><span class="cf1">Perianu</span><span class="cf1">, Baba Alhassan. Sunt cinci jucători dintre care niciunul nu poate prelua rolul de numărul 8. Să plece de lângă celălalt și să ceară mingea în adâncime. Toți sunt număr 6</span><span class="cf0">”, a spus Marius </span><span class="cf0">Șumudică</span><span class="cf0"> la </span><span>Fanatik</span><span class="cf0">.</span></p>
<p><img alt="" class="size-large wp-image-20151889" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/cisotti-cfr-cluj-1400x1050.jpg" srcset="https://www.prosport.ro/wp-content/uploads/2025/04/cisotti-cfr-cluj-1400x1050.jpg 1400w, https://www.prosport.ro/wp-content/uploads/2025/04/cisotti-cfr-cluj-768x576.jpg 768w, https://www.prosport.ro/wp-content/uploads/2025/04/cisotti-cfr-cluj-1536x1152.jpg 1536w, https://www.prosport.ro/wp-content/uploads/2025/04/cisotti-cfr-cluj-2048x1536.jpg 2048w" width="1400"/></p>
<h2><span>Juri Cisotti, luat în colimator</span></h2>
<p class="pf0"><span class="cf0">Ulterior, fostul antrenor al Rapidului a pus tunurile pe Juri </span><span class="cf0">Cisotti</span><span class="cf0">, jucător lăudat peste măsură </span><span class="cf1">î</span><span class="cf0">n sezonul trecut, dar intrat de ceva timp </span><span class="cf1">î</span><span class="cf0">ntr-un con de umbr</span><span class="cf0">ă. </span><span class="cf0">Șumudică</span><span class="cf0"> spune despre italian că a fost inexistent </span><span class="cf1">î</span><span class="cf0">n meciul de la Skopje. Nu a avut vitez</span><span class="cf0">ă, nu și-a depășit adversarul direct și a greșit aproape toate pasele.</span></p>
<p class="pf0"><span class="cf3">„</span><span class="cf1">Cisotti</span> <span class="cf4">este </span><span class="cf1">în momentul de fa</span><span class="cf4">ță e un jucător normal. Un jucător care ieri a fost inexistent. A greșit foarte multe mingi. Nu a avut nicio realizare </span><span class="cf1">în afar</span><span class="cf4">ă de șutul ăla pe care </span><span class="cf1">îl d</span><span class="cf4">ă de la 25 de metri și pe care </span><span class="cf1">îl d</span><span class="cf4">ă orice copil de pe stradă pe care </span><span class="cf1">îl pui s</span><span class="cf4">ă degajeze o minge.</span></p>
<p class="pf0"><span class="cf4">FCSB a jucat fără </span><span class="cf4">Cisotti</span><span class="cf4"> ieri. L-au pus </span><span class="cf1">în banda dreapt</span><span class="cf4">ă, un jucător care nu are viteză, toate acțiunile luate 1 contra 1 au fost pierdute, el av</span><span class="cf1">ând un adversar superior ca vitez</span><span class="cf4">ă. Ieri, </span><span class="cf4">Cisotti</span><span class="cf4"> n-a existat. E adevărat că FCSB suferă la nivel de atacanți. Tănase și Miculescu sunt atacanți de conjunctură, să joci un meci cu ei și să </span><span class="cf1">î</span><span class="cf4">ți faci treaba cu ei”, a mai afirmat antrenorul. </span></p>
<p><img alt="" class="size-large wp-image-20212198" decoding="async" height="891" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/FCSB-tremura-pentru-Denis-Alibec-1400x891.jpg" srcset="https://www.prosport.ro/wp-content/uploads/2025/07/FCSB-tremura-pentru-Denis-Alibec-1400x891.jpg 1400w, https://www.prosport.ro/wp-content/uploads/2025/07/FCSB-tremura-pentru-Denis-Alibec-768x489.jpg 768w, https://www.prosport.ro/wp-content/uploads/2025/07/FCSB-tremura-pentru-Denis-Alibec-1536x977.jpg 1536w, https://www.prosport.ro/wp-content/uploads/2025/07/FCSB-tremura-pentru-Denis-Alibec-2048x1303.jpg 2048w" width="1400"/></p>
<h2 class="pf0"><span class="cf2"><span>Greu fără un număr 9 în teren. „<span class="cf1">Aici sufer</span><span class="cf4">ă</span>”</span><br/>
</span></h2>
<p class="pf0"><span class="cf4">Marius </span><span class="cf4">Șumudică</span><span class="cf4"> este ferm convins că <span>jocul și implicit rezulatele campioanei României ar fi fost cu totul altele</span> dacă ar fi avut în teren unul dintre atacanții centrali, Daniel </span><span class="cf4">B</span><span class="cf1">îrligea</span> sau <span class="cf4">Denis </span><span class="cf4">Alibec, ambii accidentați în ultima perioadă. </span><span class="cf4">Cei doi sunt pe ultima sută de metri cu recuperarea și ar putea reveni pe gazon la returul cu Shkendija de peste o săptămână.<br/>
</span></p>
<p class="pf0"><span class="cf2">„Nu, </span><span class="cf4">ție </span><span class="cf1">î</span><span class="cf4">ți trebuie un număr 9! Gigi a făcut niște eforturi inimaginabile. Să aduci doi jucători și să </span><span class="cf1">îi pl</span><span class="cf4">ătești la nivelul la care </span><span class="cf1">îi pl</span><span class="cf4">ătește Gigi, mă refer aici la </span><span class="cf4">B</span><span class="cf1">îrligea</span> <span class="cf4">și la </span><span class="cf4">Alibec</span><span class="cf4">, nimeni nu putea să se g</span><span class="cf1">ândeasc</span><span class="cf4">ă că cei doi o să se accidenteze </span><span class="cf1">în acela</span><span class="cf4">și moment. A adus doi atacanți de echipa națională. Cine mai e l</span><span class="cf1">âng</span><span class="cf4">ă ei? Drăguș și Louis Munteanu, care ar putea să fie la națională. P</span><span class="cf1">ân</span><span class="cf4">ă acum a fost la U21.</span></p>
<p class="pf0"><span class="cf4">El a luat doi jucători de națională. Nimeni nu știa că se vor accidenta </span><span class="cf1">în acest moment. Aici sufer</span><span class="cf4">ă FCSB. Joacă un jucător de conjunctură. Ați văzut, Tănase c</span><span class="cf1">ând a v</span><span class="cf4">ăzut că nu poate cu spatele la poartă s-a tras </span><span class="cf1">în partea stâng</span><span class="cf4">ă”, a concluzionat tehnicianul pentru sursa citată.<br/>
</span></p>
<p><!--EndFragment --></p>

]]></description>
    </item>
  </channel>
</rss>
