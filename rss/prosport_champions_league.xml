<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mircea Lucescu a făcut anunțul clar! Alex Mitriță nu va mai juca la naționala României: „Mă bucur pentru Politic, avem nevoie de jucători după plecarea lui în China”</title>
      <link>https://www.prosport.ro/fotbal-intern/nationala/mircea-lucescu-a-facut-anuntul-clar-alex-mitrita-nu-va-mai-juca-la-nationala-romaniei-ma-bucur-pentru-politic-avem-nevoie-de-jucatori-dupa-plecarea-lui-in-china-20214214</link>
      <description><![CDATA[<img src="https://www.prosport.ro/wp-content/uploads/2025/07/Mircea-Lucescu-a-facut-anuntul-clar-Alex-Mitrita-nu-va-mai-juca-la-nationala-Romaniei.webp"/><br/><p>Mircea Lucescu (79 de ani) a comentat debutul bun al lui Dennis Politic (25) de la FCSB și în același timp i-a dat o veste lui Alex Mitriță (30).</p>
<p>Aparent, după ce a acceptat transferul de la Universitatea Craiova la Zhejiang FC, în China, pentru 2.000.000 de euro, talentatul mijlocaș și-a închis ușa către naționala României.</p>
<h2><span>Plecarea lui Alex Mitriță în China e o veste bună pentru Dennis Politic. Ce a spus Mircea Lucescu despre flancul stâng al naționalei României</span></h2>
<p>Flancul stâng din ofensiva naționalei României obișnuia să fie cel mai blindat post până nu demult, însă lucrurile s-au schimbat dramatic în ultima perioadă.</p>
<p>Transferul lui Florinel Coman la Cagliari s-a dovedit a fi un eșec total, în timp de Valentin Mihăilă a fost mai mult accidentat și, de asemenea, nu traversat o formă bună atunci când a fost apt din punct de vedere fizic.</p>
<p>Alexandru Mitriță devenise și el o soluție în mandatul lui Mircea Lucescu, iar după prestațiile bune pe care le-a avut în sezonul 2024-2025 la Universitatea Craiova părea că ar putea deveni chiar titularul flancului stâng.</p>
<p>Însă, în iunie 2025, <span>Alex Mitriță a dat curs unei oferte din China</span>, de la Zhejiang FC, și a plecat la mare distanță de România.</p>
<p>Acest detaliu, coroborat cu <span>debutul bun al lui Dennis Politic de la FCSB</span>, l-a determinat pe Mircea Lucescu să facă un anunț tranșant. Mitriță nu pare să mai fie o soluție pentru echipa națională, în timp ce noul jucător al campioanei României are o șansă importantă de a deveni titular:</p>
<blockquote><p>Sunt mulțumit că Politic a debutat bine, mai ales că avem nevoie de jucători, după plecarea lui Mitriță în China. Avem nevoie de concurență. Dacă nu am concurență între ei, e o pierdere de timp. Ușor-ușor trebuie să joace cei care evoluează la echipele de club. Dacă se întâmplă să nu joace, să fie accidentați și să se lege de echipa națională doar că să prindă minute, atunci nu vor mai juca”, a declarat Mircea Lucescu, la <span>Digi Sport</span>.</p></blockquote>
<h2><span>Valentin Mihăilă și Florinel Coman, așteptați să își decidă viitorul</span></h2>
<p>În ceea ce îi privește pe rivalii pe post pe care i-ar putea avea Dennis Politic la echipa națională, principalele nume sunt Valentin Mihăilă și Florinel Coman.</p>
<p><span>Mihăilă ar putea fi protagonistul unui transfer la Lecce</span>, grupare care va avea drept obiectiv salvarea de la retrogradarea din Serie A, însă nici aici nu va fi sigur de postul de titular. De asemenea, problemele fizice ale fostului fotbalist de la Craiova ar putea reprezenta în continuare o problemă.</p>
<p>În ceea ce îl privește pe <span>Florinel Coman, acesta s-a întors în Qatar</span> după împrumutul eșuat de la Cagliari, însă nu este sigur dacă „Mbappe” va continua alături de Al-Gharafa.</p>
<p>Așadar, la felul în care arată lucrurile în prezent, Dennis Politic are șanse mari să devină o piesă cheie în angrenajul echipei naționale.</p>
<p>Un singur meci a bifat fotbalistul transferat de la Dinamo sub tricolor. Este vorba despre debutul din data de 23 martie 2025, consemnat cu ocazia unui duel San Marino – România 1-5.</p>

]]></description>
    </item>
    <item>
      <title>Mesajul emoționant pe care Florin Tănase, golgheterul FCSB în cupele europene din lotul actual, îl transmite în ziua startului spre visul Champions League: „Așa îmi doresc să fie acest sezon!” EXCLUSIV</title>
      <link>https://www.prosport.ro/fotbal-extern/liga-campionilor/mesajul-emotionant-pe-care-florin-tanase-golgheterul-fcsb-in-cupele-europene-din-lotul-actual-il-transmite-in-ziua-startului-spre-visul-champions-league-asa-imi-doresc-sa-fie-acest-sezon-20213426</link>
      <description><![CDATA[<img src="https://www.prosport.ro/wp-content/uploads/2025/07/Mesajul-emotionant-pe-care-Florin-Tanase-golgheterul-FCSB-in-cupele-europene-din-lotul-actual-il-transmite-in-ziua-startului-spre-visul-Champions-League-„Asa-imi-doresc-sa-fie-acest-sezon-EXCLUSIV-1400x1050.jpg"/><br/><p>FCSB debutează azi în noul sezon al cupelor europene cu obiectivul principal de a intrat în grupa Champions League, fază a competiției continentale supreme la care roș-albaștrii nu au mai ajuns din ediția 2013/2014. Valoarea și forma fotbaliștilor aflați sub comanda lui Elias Charalambous, amplitudinea lotului și „chimia” dintre jucători sunt suficiente argumente solide, mai ales în contextul parcursului Europa League de excepție din sezonul precedent, pentru ca visul Ligii Campionilor să pară mai aproape de realitate ca oricând.</p>
<p>În premieră, <span>ProSport</span> a realizat o analiză specială cu ocazia partidei FCSB – Inter Club d’Escaldes (Andorra), prima pentru campioană în preliminariile Champions League 2025/2026. Concluziile ei, privind golgheterii echipei în cupele europene din 2003, de când Gigi Becali i-a devenit patron, și până acum, <span>sunt disponibile în exclusivitate aici</span>. Cei mai buni marcatori pe fiecare competiție în parte, dar și în clasamentul agregat european!</p>
<p>În acest moment, liderul este Nicolae Dică, fost jucător emblematic și ulterior antrenor al echipei. Acesta are 14 goluri marcate. Din lotul pregătit să debuteze azi într-o nouă poveste specială a cupelor europene, cel mai bun marcator e Florin Tănase, cu 8 reușite, la egalitate cu Darius Olaru.</p>
<p>I-am împărtășit lui Florin concluziile analizei noastre iar experimentatul ofensiv de la FCSB a acceptat să ne ofere în exclusivitate atât reacția lui cât, și un mesaj emoționant pentru toți suporterii roș-albaștri în ziua startului spre visul Champions League!</p>
<h2><span>Mesajul emoționant al lui Florin Tănase înaintea unui nou sezon de cupe europene</span></h2>
<p>Ajuns la 30 de ani, pe care i-a împlinit în decembrie, <span>prilej cu care a oferit aici un amplu interviu-confesiune în exclusivitate pentru</span> <span>ProSport</span>, Florin Tănase a revenit din 2024 la FCSB, după perioada 2014-2022 petrecută în tricoul roș-albastru. Cum a descoperit el concluziile analizei noastre privind golgheterii echipei lui Gigi Becali în cupele europene?</p>
<blockquote><p>Este o mare onoare pentru mine să fiu golgheterul echipei în Europa, este o realizare care mă face să fiu responsabil și motivat în același timp. Fiecare gol marcat este o confirmare a muncii mele, a efortului comun al întregii echipe, al staff-ului și al suporterilor. Îmi doresc să continui să marchez și să contribui cât mai mult la succesul echipei!”</p></blockquote>
<p>Ce fel de sezon în cupele europene așteaptă Florin Tănase și cu ce gânduri?</p>
<blockquote><p>Sezonul european este o provocare pentru mine, de aceea îmi doresc să fie memorabil! Să demonstrăm, încă o dată, că putem concura la un nivel înalt. Am încredere în forța echipei, suntem uniți, valoroși, și cred că, dacă rămânem concentrați și continuăm să dăm totul pe teren, putem face un parcurs european de care să fim mândri. Dincolo de toate, suntem o echipă care luptă împreună până la capăt. Suporterii noștri sunt motorul echipei. Le mulțumim pentru sprijinul constant și suntem convinși că împreună suntem mai puternici!</p></blockquote>
<figure aria-labelledby="figcaption_attachment_20213477" class="wp-caption aligncenter" id="attachment_20213477"><img alt="" class="size-full wp-image-20213477" decoding="async" fetchpriority="high" height="1920" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/07/salut-peluza-scaled.jpg" srcset="https://www.prosport.ro/wp-content/uploads/2025/07/salut-peluza-scaled.jpg 2560w, https://www.prosport.ro/wp-content/uploads/2025/07/salut-peluza-1400x1050.jpg 1400w, https://www.prosport.ro/wp-content/uploads/2025/07/salut-peluza-768x576.jpg 768w, https://www.prosport.ro/wp-content/uploads/2025/07/salut-peluza-1536x1152.jpg 1536w, https://www.prosport.ro/wp-content/uploads/2025/07/salut-peluza-2048x1536.jpg 2048w" width="2560"/><figcaption class="wp-caption-text" id="figcaption_attachment_20213477">© FOTO:Razvan Pasarica/SPORT PICTURES</figcaption></figure>
<h2><span>Palmaresul european și general al lui Florin Tănase la FCSB</span></h2>
<p>Seria celor 8 goluri marcate de Florin Tănase la echipă în cupele europene a început încă din ediția 2017/2018, în preliminariile Champions League. În turul 3 de atunci, după 2-2 acasă cu Viktoria Plzen (Cehia), „Tase” a înscris pentru 4-1 în deplasare, mai exact la 2-1, ducând campioana spre o calificare entuziasmantă. Ulterior, trei sezoane europene la rând, din 2018 până în 2021, Florin Tănase a înscris în preliminarii de Europa League, ajungând la borna 8 chiar sezonul trecut.</p>
<p>El a înscris în 2-0 cu FC Midtjylland la București în grupa Europa League reușind, pe parcursul celor 10 apariții pe care le-a avut în aventura europeană FCSB oprită abia în optimi de finală, să furnizeze și trei pase de gol coechipierilor.</p>
<p>Per total, până azi, Florin Tănase are 270 de meciuri pentru echipă în toate competițiile, în care a marcat nu mai puțin de 88 de goluri și a furnizat 47 de pase de gol! Cu FCSB, Tănase a cucerit atât titlul de campion (2025), cât și Cupa României (2020) și Supercupa României (2025).</p>

]]></description>
    </item>
    <item>
      <title>Inter Escaldes nici n-ar mai trebui să se prezinte cu FCSB. Calificarea românilor stabilită de specilialiști: „Șanse de 97 la sută!”</title>
      <link>https://www.prosport.ro/fotbal-extern/liga-campionilor/inter-escaldes-nici-n-ar-mai-trebui-sa-se-prezinte-cu-fcsb-calificarea-romanilor-stabilita-de-specilialisti-sanse-de-97-la-suta-20214232</link>
      <description><![CDATA[<img src="https://www.prosport.ro/wp-content/uploads/2025/07/Inter-Escaldes-nici-n-ar-mai-trebui-sa-se-prezinte-cu-FCSB.-Calificarea-romanilor-stabilita-de-specilialisti-„Sanse-de-97-la-suta-1400x778.jpg"/><br/><p>Inter Club d’Escaldes, echipa pe care FCSB o va întâlni în turul întâi preliminar al Ligii Campionilor, are șanse infime de a produce surpriza. La această concluzie au ajuns specialiști în materie de statistică.</p>
<p>Totuși, roș-albaștrii au probleme de lot înaintea meciului tur, programat miercuri, 9 iulie, la ora 20:30, pe stadionul Steaua. Nici Daniel Bîrligea, nici Denis Alibec, nu pot evolua, din cauza accidentărilor suferite recent.</p>
<p>Cu alte cuvinte, pe postul de atacant va fi nevoie de o improvizație. Meme Stoica a recunoscut că staff-ul tehnic ia în calcul <span>reprofilarea lui Juri Cisotti</span>.</p>
<h2><span>FCSB, favorită certă în primul tur preliminar al Ligii Campionilor. Specialiștii au dat verdictul </span></h2>
<p>Potrivit Football Meets Data, cea mai cunoscută platformă pentru statistici din fotbalul mondial, Gigi Becali nu are motive de îngrijorare. Calificarea în turul doi preliminar al competiției pare doar o formalitate.</p>
<blockquote class="twitter-tweet">
<p dir="ltr" lang="und">💥 The wait is over – new European season starts today! 💥</p>
<p>👉 To reach 🔵 UCL Q2:</p>
<p>97% 🇷🇴 FCSB<br/>
97% 🇧🇦 Zrinjski<br/>
87% 🇸🇪 Malmö<br/>
82% 🇧🇬 Ludogorets<br/>
78% 🇦🇲 Noah<br/>
76% 🇱🇻 RFS<br/>
70% 🇽🇰 Drita<br/>
69% 🇸🇮 Olimpija<br/>
69% 🇮🇪 Shelbourne<br/>
65% 🇱🇹 Žalgiris<br/>
65% 🇫🇮 KuPS<br/>
64% 🇫🇴 Vikingur<br/>
60% 🇮🇸 Breidablik<br/>
57%… pic.twitter.com/0AFaCtpxe3</p>
<p>— Football Meets Data (@fmeetsdata) July 8, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Echipa sa a fost creditată cu 97% șanse de a obține victoria. Doar bosniacii Zrinjski Mostar mai au acest procentaj, dar trebuie spus că au făcut deja primul pas, învingând-o în tur cu 2-0 pe Virtus, formația din San Marino cu care campioana României <span>a dat piept în 2024</span>.</p>
<p>De asemenea, Malmo din Suedia este văzută ca favorită certă în duelul cu georgienii de la FC Iberia 1999 Tibilisi. Specialiștii i-au atribuit 87% șanse.</p>
<h2><span>Adversarii au lăudat-o pe FCSB: „Un nume foarte mare”</span></h2>
<p>De altfel, jucătorii lui Inter Club d’Escaldes sunt conștienți că le va fi extrem de greu să plece cu un rezultat pozitiv de la București. Rafinha Baldres, unul dintre jucătorii importanți ai echipei, a avut numai cuvinte de laudă la adresa elevilor lui Elias Charalambous.</p>
<blockquote><p>„Visez la Liga Campionilor de când eram copil. Chiar dacă e doar în turul preliminar, pot auzi imnul competiției din teren. Este ceva ce nici nu visam să trăiesc acum un an.</p>
<p> </p>
<p>A fost un sezon incredibil. Am câștigat tot ce se putea, am fost o echipă unită, cu un stil clar: presiune sus, fotbal ofensiv și agresiv. Am avut și jucători experimentați, iar echilibrul a fost perfect. M-am simțit din nou valoros, m-am perfecționat, dar am rămas același jucător pasionat. Am crescut, m-am adaptat, dar nu sunt încă mulțumit. Vreau mai mult!</p>
<p> </p>
<p>Acest meci cu FCSB este o oportunitate să demonstrez că pot evolua la un nivel superior. FCSB este un nume foarte mare, un club de tradiție, cu jucători buni, care vor încerca să domine jocul”, a declarat brazilianul care evolua până mai ieri în ligile inferioare din Spania.</p></blockquote>

]]></description>
    </item>
    <item>
      <title>Ionel Dănciulescu, şocat de FCSB, după transferul lui Dennis Politic: „Îți dai seama cât e de puternică”</title>
      <link>https://www.prosport.ro/fotbal-intern/superliga/ionel-danciulescu-socat-de-fcsb-dupa-transferul-lui-dennis-politic-iti-dai-seama-cat-e-de-puternica-20214181</link>
      <description><![CDATA[<img src="https://www.prosport.ro/wp-content/uploads/2025/07/Ionel-Danciulescu-socat-de-FCSB-dupa-transferul-lui-Dennis-Politic-Iti-dai-seama-cat-e-de-puternica.webp"/><br/><p>În direct, la TV, Ionel Dănciulescu (48 de ani) a analizat din toate unghiurile posibile transferul lui Dennis Politic (25) de la Dinamo București la marea rivală FCSB.</p>
<p>Concluzia fostului mare atacant a fost că mutarea s-a dovedit a fi una avantajoasă pentru toate părțile implicate în tranzacție.</p>
<h2><span>Toată lumea a avut de câștigat de pe urma transferului lui Dennis Politic, dar FCSB chiar a dat lovitura. Concluzia trasă de Ionel Dănciulescu</span></h2>
<p><span>Transferul la FCSB îl ajută pe Dennis Politic</span> să fie mai aproape de marele său vis, faza principală din UEFA Champions League, iar lupta pentru atingerea obiectivului începe chiar miercuri seară, 9 iulie 2025, de la ora 21:30.</p>
<p>Campioana României debutează în primul tur preliminar, pe Stadionul Steaua din București, contra campioanei din Andorra, Inter Escaldes. Returul e programat săptămâna viitoare, marți, 15 iulie, de la aceeași oră.</p>
<p><span>Debutul lui Dennis Politic a produs deja entuziasm</span> în rândul roș-albaștrilor, după ce fotbalistul a izbutit să înscrie un gol superb în Supercupa câștigată cu CFR Cluj, scor 2-1.</p>
<p>„Câine” convins, Ionel Dănciulescu a analizat transferul mijlocașului pe axa rivalelor Dinamo-FCSB și a spus că toate părțile implicate în tranzacție au avut de câștigat. Însă, pe termen scurt, echipa care va profita cel mai mult va fi FCSB:</p>
<blockquote><p>A fost decizia și dorința lui Politic, dar din ce am simțit, a fost și dorința celor de la Dinamo să îl ia pe Musi, pentru că și-l doreau foarte mult. Și au luat și o sumă de bani. Eu cred că s-au mulțumit. Musi, un jucător foarte tânăr, de perspectivă, iar lui Kopic îi place foarte mult. Și mie, personal, e un jucător interesant care are un potențial foarte mare de creștere. La lucrul ăsta s-au gândit. În momentul de față, e un câștig pentru FCSB. FCSB are de dus niște lupte pe mai multe fronturi. Deci îți dai seama cât de puternică e FCSB în momentul de față? La nivel de lot, de echipă, de exprimare în joc”, a declarat Ionel Dănciulescu, la <span>Digi Sport</span>.</p></blockquote>
<h2><span>Dennis Politic, așteptat să facă diferența și cu Inter Escaldes</span></h2>
<p><span>Dennis Politic pare să se fi adaptat de minune la noua sa echipă, iar primul gol l-a marcat în amicalul cu Utrecht</span> din data de 1 iulie, câștigat de roș-albaștri cu 3-1.</p>
<p>Ulterior, așa cum am precizat deja, Politic a lovit în partida oficială cu CFR Cluj și a fost desemnat cel mai bun jucător al Supercupei României. Asta în condițiile în care a fost trimis pe teren în startul reprizei secunde.</p>
<p>Acum, fotbalistul transferat de la Dinamo București este așteptat să iasă la rampă și cu ocazia partidei tur cu Inter Escaldes.</p>
<blockquote><p>(n.r. – După această săptămână perfectă vrei un gol în cupele europene?) Da, sunt fericit pentru modul în care am început. E primul meu gol, îmi doresc să marchez în continuare. Să ajut echipa nu doar cu goluri, ci și cu pase de gol. Este un vis pentru fiecare copil să ajungă în Champions League, acesta e obiectivul clar. Nu îmi place să fac comparație între Dinamo și FCSB. Sunt fericit aici, este un mediu profesionist. Nu ne așteaptă un meci ușor, trebuie să fim 100% montați, să câștigăm la un scor mai mare pentru a ne fi mai ușor în retur”, Dennis Politic, printre altele, înaintea partidei FCSB – Inter Escaldes.</p></blockquote>
<p>Potrivit site-ului de specialitate Transfermarkt, cota de piață a lui Dennis Politic este de 1.500.000 de euro.</p>

]]></description>
    </item>
    <item>
      <title>Mihai Stoica și-a pierdut cumpătul și a reacționat virulent, după ce a fost făcut „circar”: „Un anonim!”</title>
      <link>https://www.prosport.ro/fotbal-intern/superliga/mihai-stoica-si-a-pierdut-cumpatul-si-a-reactionat-virulent-dupa-ce-a-fost-facut-circar-un-anonim-20214091</link>
      <description><![CDATA[<img src="https://www.prosport.ro/wp-content/uploads/2025/07/Mihai-Stoica-si-a-pierdut-cumpatul-si-a-reactionat-virulent-dupa-ce-a-fost-facut-„circar-„Un-anonim.webp"/><br/><p>Mihai Stoica (60 de ani) a reacționat dur, după ce Florin Păun, unul dintre organizatorii Festobal, a anunțat că festivalul de manele nu se mai ține pe Arena Națională.</p>
<p>Evenimentul este programat în intervalul 1-2 august 2025, iar Florin Păun a spus că el și colaboratorii săi au fost „victimele unor atacuri murdare”.</p>
<h2><span>Cum a comentat Mihai Stoica dispariția Festobal de pe Arena Națională. A refuzat să îi răspundă organizatorului Florin Păun</span></h2>
<p>În debutul lunii aprilie, în spațiul public s-a aflat că <span>FCSB va fi alungată din nou de pe Arena Națională</span>, însă la mijloc a existat și o premieră. Evenimentul pentru care se vehicula că stadionul numărul 1 din România a fost închiriat era un festival de manele, anume Festobal.</p>
<p>Așa cum era de așteptat, roș-albaștrii, în frunte cu patronul Gigi Becali, au protestat vehement și au transmis că vor face tot posibilul pentru a bloca spectacolul menționat mai sus. Iar în cele din urmă, <span>Gigi Becali s-a dovedit a fi mai puternic decât Florin Salam și Tzancă Uraganu, deoarece festivalul de manele a fost mutat de pe Arena Națională</span>.</p>
<p>Anunțul a fost făcut de unul dintre organizatori, Florin Păun, care nu și-a putut ascunde frustrarea și a spus că el și colaboratorii săi au fost „victimele unor atacuri murdare”.</p>
<p>„A devenit totul un circ”, a mai spus reprezentantul Festobal, care nu a reușit, totuși, să smulgă un răspuns pe măsura așteptărilor din partea lui Mihai Stoica.</p>
<p>Managerul general al FCSB l-a numit anonim și a transmis că nu vrea să comenteze declarațiile menționate mai sus:</p>
<blockquote><p>Înțeleg că nu au vândut biletele, nu că nu vrea ăla să iște niște conflicte. Dacă i-aș răspunde lui, i-aș răspunde unui anonim. Ar însemna să răspund tuturor anonimilor. Ce informații aveam eu? Aveam informații că nu s-a semnat contractul. Am oameni cu care relaționez. E așa grav că știam? Spune că au vândut câteva mii. Asta înseamnă vreo 2.000. Nu înseamnă nici 67.000, nici 25.000. Ar mai fi timp să mai vândă vreo 200. Au gândit ceva și a ieșit altceva”, a declarat Meme Stoica, la <span>Prima Sport</span>.</p></blockquote>
<h2><span>Așteaptă cu nerăbdare revenirea pe Arena Națională: „Din turul 2”</span></h2>
<p>FCSB va continua să evolueze în Ghencea în următoarele 3 partide programate pe teren propriu, cu Inter Escaldes, Hermannstadt și Farul Constanța, însă în turul 2 preliminar din UEFA Champions League, roș-albaștrii ar putea reveni pe cel mai mare stadion al țării, spune Mihai Stoica.</p>
<blockquote><p>În mod normal, după spusele celui intervievat, dacă nu se mai desfășoară festivalul de manele, Neversea a fost deja ultimul eveniment pe Arenă. Trebuie să schimbe gazonul, care e comandat pe altă dată. În 5 zile, normal, se poate juca, din momentul în care e pus. Am vorbit și cu Andrei Nicolescu, așteptăm. Gazonul pe Ghencea e foarte bun. Anul trecut a fost bun la început, apoi s-a deteriorat și a fost foarte rău pe final. Dacă nu se mai desfășoară festivalul acesta și poate fi adus gazonul, noi putem juca și returul din turul 2 pe Arenă. Ne gândim la viitorul adversar din Champions League, dar încă nu ne-am calificat”, a completat Meme.</p></blockquote>
<p>În eventualitatea în care va trece de Inter Escaldes, FCSB va da în turul 2 preliminar din Champions League peste învingătoarea dintre The New Saints și Shkendija. Returul este programat la București, în intervalul 29-30 iulie.</p>

]]></description>
    </item>
  </channel>
</rss>
