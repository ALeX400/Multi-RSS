<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Poate ajunge la nivelul tău?”. Reacția lui Adrian Mutu despre Dennis Man: „Asta trebuie să facă pentru a fi cu adevărat important”. EXCLUSIV</title>
      <link>https://www.prosport.ro/fotbal-extern/liga-campionilor/poate-ajunge-la-nivelul-tau-reactia-lui-adrian-mutu-despre-dennis-man-asta-trebuie-sa-faca-pentru-a-fi-cu-adevarat-important-exclusiv-20305171</link>
      <description><![CDATA[<img src="https://www.prosport.ro//wp-content/uploads/2025/10/„Poate-ajunge-la-nivelul-tau.-Reactia-lui-Adrian-Mutu-despre-Dennis-Man-„Asta-trebuie-sa-faca-pentru-a-fi-cu-adevarat-important.-EXCLUSIV.jpeg"/><br/><p>Adrian Mutu a reacționat, în exclusivitate, pentru <span>ProSport</span>, după evoluția de senzație a lui Dennis Man, din PSV – Napoli, 6-2.</p>
<p><span>Dennis Man a marcat două goluri</span> superbe în partida PSV – Napoli, scor 6-2, din faza principală a Champions League.</p>
<p>De 16 ani, niciun jucător român nu mai reușise o „dublă” în cea mai importantă competiție europeană intercluburi. În octombrie 2009, Adrian Mutu, pe atunci jucător al Fiorentinei, înscria de două ori în victoria cu 4-3 împotriva maghiarilor de la Debrecen.</p>
<h2><span>Ce spune Adrian Mutu despre Dennis Man, după „dubla” din PSV – Napoli 6-2</span></h2>
<p><span>Adrian Mutu a vorbit</span> la superlativ despre Dennis Man. Totuși, întrebat dacă Man poate ajunge la nivelul său, „Briliantul” a evitat să dea un verdict, pentru a nu pune presiune suplimentară pe internaționalul român.</p>
<p>În plus, Mutu a subliniat că, pentru a deveni un jucător important la PSV, Dennis Man trebuie să fie constant în evoluții.</p>
<p>„La Dennis, după părerea mea, e doar o chestiune de timp până când își va arăta valoarea. El a avut și o perioadă foarte bună în Italia. Mi se pare că este într-o ascensiune de formă mare, atât la echipa națională, cât și la echipa de club. La ultimul meci al naționalei, cu Austria, mi-a plăcut foarte mult cum a jucat. Cred că aceste goluri și faptul că devine un jucător important la PSV nu fac altceva decât să întărească ascensiunea asta de formă a lui Dennis.</p>
<p>Eu cred mult în Dennis, l-am avut la Under 21, știu ce fel de băiat e și știu că poate mai mult. Dar cel mai mult mi-ar plăcea să văd la el o continuitate în evoluții pe o perioadă mai mare de timp și, atunci, va deveni cu siguranță un atu important pentru echipa națională. El are personalitate, și-a creat deja numele lui și doar trebuie să-l întărească prin evoluții bune pe o perioadă mai lungă de timp. Aici cred că e cheia în a deveni un jucător într-adevăr important. El are toate ingredientele, are tehnică și forță… tot ce vrei! Doar că trebuie să-și găsească continuitatea în evoluții”, a declarat Adrian Mutu, în exclusivitate, pentru <span>ProSport</span>.</p>
<h2><span>Adrian Mutu: „Mie mi-a fost mai ușor să-i dau două goluri lui Debrecen”</span></h2>
<p>„Diferența dintre mine și el e faptul că mie mi-a fost mai ușor să-i dau două goluri lui Debrecen, decât i-a fost lui aseară contra lui Napoli, ținând cont de faptul că este o echipă italienească, că îl are pe Conte și așa mai departe. Ținând cont de toate ingredientele astea, eu cred că «doppietta» lui de aseară (n.r. din italiană, „dublă” – două goluri marcate de același jucător într-un meci), ca să folosesc și un termen italienesc, a fost mai grea și cred că mai importantă decât a mea, cea din 2009.</p>
<p>(n.r. crezi că Dennis Man va ajunge măcar la nivelul tău ca fotbalist?) Nu vreau să dau astfel de verdicte, pentru că n-ar fi corect. Cunoscându-l pe băiat și avându-l ca elev la Under 21, n-aș vrea să dau un verdict de genul acesta, pentru că aș crea o presiune în plus”, a încheiat Adrian Mutu.</p>

]]></description>
    </item>
    <item>
      <title>Antrenorul lui PSV s-a lămurit cu Dennis Man. Le-a spus-o în față jurnaliștilor: „Ați văzut asta”</title>
      <link>https://www.prosport.ro/fotbal-extern/stranieri/antrenorul-lui-psv-s-a-lamurit-cu-dennis-man-le-a-spus-o-in-fata-jurnalistilor-ati-vazut-asta-20305180</link>
      <description><![CDATA[<img src="https://www.prosport.ro//wp-content/uploads/2025/10/Antrenorul-lui-PSV-s-a-lamurit-cu-Dennis-Man.-Le-a-spus-o-in-fata-jurnalistilor.jpg"/><br/><p>Dennis Man a fost apărat deseori de antrenorul lui PSV, care le-a dat replica jurnaliștilor după evoluția strălucitoare a internaționalului român în Champions League.</p>
<p><span>A fost o seară de neuitat</span> pentru Dennis Man în Champions League. Internaționalul român a marcat primele sale goluri pentru PSV și a fost numit omul meciului în confruntarea cu Napoli. Peter Bosz le-a amintit jurnaliștilor că l-au criticat dur pe român, iar el a cerut să aibă răbdare fiindcă va veni și momentul în care va ieși la rampă.</p>
<h2><span>Dennis Man le-a dat peste nas criticilor: „Nu ar trebui judecat după doar câteva săptămâni”</span></h2>
<p>Unul dintre cei doi români prezenți în Champions League a făcut senzație la doar câteva ore de la meciul lui Vlad Dragomir (Pafos). Dennis Man a fost titularizat de Peter Bosz în ofensiva lui PSV și i-a răsplătit încrederea olandezului.</p>
<p>PSV venea după un eșec cu Royale Union SG, 1-3 și remiza cu Leverkusen, 1-1, astfel că avea nevoie ca de aer de o victorie. A venit victoria într-un duel dificil cu campioana Italiei, Napoli.</p>
<p>Italienii nu știu ce i-a lovit în Olanda deoarece au încasat șase goluri, iar două dintre acestea au fost reușite de internaționalul român.</p>
<p>Peter Bosz a profitat de situație să amintească că e nevoie de răbdare când vine un jucător nou. Transferul lui Dennis Man a fost criticat des din cauza evoluțiilor modeste, dar acum a demonstrat de ce e în stare și că a meritat fiecare bănuț pe care PSV l-a plătit către Parma.</p>
<blockquote><p>„Dennis Man a avut prima mare șansă a meciului, ceea ce doar a anunțat că urma să aibă o evoluție fenomenală. După un început dificil la PSV, românul a reușit să convingă. Evoluția a fost încununată de golul minunat de 4-1”, a declarat Bosz, după meci.</p></blockquote>
<h2><span>Omul meciului, reacție de mare campion: „Sunt foarte fericit”</span></h2>
<p>Olandezii au distribuit un clip video cu reacția lui Dennis Man după ce a fost numit omul meciului în duelul PSV – Napoli 6-2. Românul <span>s-a arătat încântat</span> de ce a reușit și a transmis că al doilea gol a fost cel mai frumos.</p>
<blockquote><p>„Incredibil! Este primul. Sunt foarte fericit pentru victorie, ar trebui să continuăm tot așa. Al doilea gol a fost mai frumos, sigur”, a spus Dennis Man, direct de pe teren, în unul dintre clipurile postate de PSV Eindhoven.</p></blockquote>
<ul>
<li>8.5 milioane de euro a plătit PSV pentru transferul de la Parma.</li>
<li>A bifat 8 meciuri, a marcat 3 goluri și a dat 2 pase decisive în acest sezon.</li>
</ul>

]]></description>
    </item>
    <item>
      <title>🚨 Real Madrid – Juventus 1-0, în Liga Campionilor. S-au marcat 28 de goluri în cele 9 partide jucate miercuri seara</title>
      <link>https://www.prosport.ro/fotbal-extern/liga-campionilor/real-madrid-juventus-1-0-in-liga-campionilor-s-au-marcat-28-de-goluri-in-cele-9-partide-jucate-miercuri-seara-20305090</link>
      <description><![CDATA[<img src="https://www.prosport.ro//wp-content/uploads/2025/10/Real-Madrid-Juventus-este-meciul-serii-in-Liga-Campionilor-de-la-ora-1400x786.jpg"/><br/><p>După ce în prima zi a celei de-a doua etape din Liga Campionilor s-au marcat nu mai puțin de 43 de goluri, azi au loc ultimele 9 partide.</p>
<p>Două meciuri se joacă de la ora 19:45, iar celelalte 7 de la 22:00. Igor Tudor, antrenorul lui Juventus, dansează pe sârmă după ce a strâns doar 3 victorii în cele 9 partide oficiale.</p>
<h2><span>Real Madrid – Juventus este meciul serii în Liga Campionilor, de la ora 22:00</span></h2>
<p>Meciul de pe Santiago Bernabeu, dintre Real Madrid și Juventus, este cel mai interesant din etapa 2 a grupei principale a Ligii Campionilor, pentru spectatorul neutru. Românii s-au entuziasmat, marți, după <span>victoria categorică a lui Inter</span>, dubla lui Dennis Man și remiza lui Pafos în deplasare, cu Vlad Dragomir căpitan, deși echipa cipriotă a jucat aproape tot meciul în inferioritate.</p>
<p>Azi, se pot uita relaxați la Real Madrid – Juventus sau oricare dintre celelalte 8 confruntări. În nouă meciuri din actualul sezon cu Igor Tudor pe bancă, formația din Torino are 3 victorii, 5 remize și o înfrângere. Oficialii grupării sunt nemulțumiți de schimbările pe care le-a făcut tehnicianul în primul 11 în acest start de sezon, dar mai ales de numărul mic de victorii.</p>
<p>Pe cale de consecință, un eșec pe Santiago Bernabeu i-ar putea aduce demiterea lui Igor Tudor, scrie Tutto Sport.</p>
<h2><span>Unul dintre fotbaliștii lui Juventus a fost lăudat de Xabi Alonso</span></h2>
<p>De partea cealaltă, Xabi Alonso, antrenorul formației din capitala Spaniei, l-a lăudat pe Kenan Yildiz, fiind surprins de evoluția pe care o are jucătorul torinezilor.</p>
<p>„Meciul cu Juventus este un clasic european. Ne-am întâlnit de multe ori, iar eu am jucat în câteva dintre aceste meciuri. Ne simțim foarte pregătiți. Ne dorim a treia victorie în Liga Campionilor.</p>
<p>Avem nevoie de stadion. Oamenii vin pe Bernabeu dornici să vadă meciuri mari. Trebuie să le oferim ceva, pentru ca și ei să reacționeze. Suntem atenți în fața lui Juve mâine.</p>
<p>Nu putem uita istoria. Juve a fost și este o echipă mare. Are jucători foarte buni, iar Yildiz este unul dintre ei. A avut o dezvoltare fantastică. Îl cunosc. Era la Bayern când eram și eu acolo. Mă bucur mult să-i văd progresul.</p>
<p>Tactic, Juve este o echipă foarte capabilă. Jucătorii schimbă mult pozițiile, rotesc des. Dacă nu ești bine poziționat, pot să te dezechilibreze. Trebuie să fim buni la acest capitol, să avem posesia, să fim direcți și să ducem jocul acolo unde vrem noi”, a declarat Alonso.</p>
<p>Programul complet al meciurilor de miercuri</p>
<p>Galatasaray – Bodo/Glimt, de la 19:45, pe <span>Digi Sport 1</span> și Prima Sport 2</p>
<p>Athletic Bilbao – Qarabag, de la 19:45, pe Digi Sport 2 și Prima Sport 1</p>
<p>Real Madrid – Juventus, de la 22:00, pe Digi Sport 1 și Prima Sport 1</p>
<p>Chelsea – Ajax, de la 22:00, pe Digi Sport 2 și Prima Sport 4</p>
<p>Eintracht Frankfurt – Liverpool, de la 22:00, pe Digi Sport 3 și Prima Sport 2</p>
<p>Bayern – Club Brugge, de la 22:00, pe Digi Sport 4 și Prima Sport 3</p>
<p>AS Monaco – Tottenham, de la 22:00, pe Prima Sport 5</p>
<p>Sporting – Marseille, de la 22:00</p>
<p>Atalanta – Slavia Praga, de la 22:00</p>
<p><span>Rezultatele înregistrate marți</span>: Barcelona – Olympiakos Pireu 6-1 (marcatori: Lopez 7, 39, 76, Yamal 68-p, Rashford 74, 79 / El Kaabi 54-p), Kairat Almaty – Pafos 0-0, Arsenal – Atletico Madrid 4-0 (Gabriel 57, Martinelli 64, Gyokeres 67, 70), Bayer Leverkusen – PSG 2-7 (Garcia 38-p, Garcia 54 / Pacho 7, Doue 41, 45+3, Kvaratskhelia 44, Mendes 50, Dembele 66, Vitinha 90; cartonaşe roşii: Andrich 31 / Zabarnyi 37), FC Copenhaga – Borussia Dortmund 2-4 (Anton 33-a, Dadason 90 / Nmecha 20, 76, Bensebaini 61-p, Silva 87), Newcastle – Benfica Lisabona 3-0 (Gordon 32, Barnes 71, 83), PSV – Napoli 6-2 (Buongiorno 35-a, Saibari 38, Dennis Man 54, 80, Pepi 87, Driouech 89 / McTominay 31, 86; cartonaş roşu: – / Lucca 76), Union Saint-Gilloise – Inter Milano 0-4 (Dumfries (1, Martinez 45+1, Calhanoglu 53-p, Esposito 76), Villarreal – Manchester City 0-2 (Haaland 17, Silva 40).</p>

]]></description>
    </item>
    <item>
      <title>Cum l-a numit Mirel Rădoi pe Cristi Chivu! A folosit doar două cuvinte</title>
      <link>https://www.prosport.ro/fotbal-intern/superliga/cum-l-a-numit-mirel-radoi-pe-cristi-chivu-a-folosit-doar-doua-cuvinte-20305123</link>
      <description><![CDATA[<img src="https://www.prosport.ro//wp-content/uploads/2025/08/Mirel-Radoi-discurs-de-lider-dupa-calificarea-dramatica-a-Craiovei-„Au-crezut-asta-dar-acum-au-vazut-si-ei-1400x784.jpg"/><br/><p>Mirel Rădoi a vorbit recent despre Cristi Chivu, cel care a obținut o nouă victorie în UEFA Champions League, cu Inter Milano, de data aceasta în fața celor de la Royale Union SG, scor 4-0.</p>
<p>Tehnicianul celor de la Universitatea Craiova a folosit doar două cuvinte pentru a-l descrie pe antrenorul gigantului din Serie A, pe care l-a lăudat pentru felul în care își gestionează echipa.</p>
<h2><span>Mirel Rădoi îl laudă pe Cristi Chivu</span></h2>
<p><span>Cristi Chivu a obținut o nouă victorie importantă cu Inter Milano</span>. De data aceasta, echipa tehnicianului român s-a impus în fața celor de la Royale Union SG, scor 4-0, în faza principală din UEFA Champions League.</p>
<p>Mirel Rădoi, antrenorul celor de la Universitatea Craiova, a stat cu ochii pe parcursul formației din Serie A și a folosit doar două cuvinte pentru a-l descrie pe Cristi Chivu: „românul momentului”. Totodată, Mirel Rădoi a ținut să laude felul în care Cristi Chivu reușește să gestioneze echipa, chiar dacă nu are foarte multă experiență la nivel de seniori.</p>
<p>„Cristi Chivu este românul momentului! Chiar dacă nu a antrenat foarte mult timp la nivel de seniori, arată ca un antrenor foarte experimentat. Face cinste întregii țări, trebuie să ne mândrim cu toții”, a declarat Mirel Rădoi, la conferința de presă premergătoare meciului cu FC Noah.</p>
<h2><span>Cristi Chivu a ajuns la șapte victorii consecutive</span></h2>
<p>După un start de sezon mai slab, Cristi Chivu a reușit să o redreseze pe Inter Milano. Astfel, finalista ultimului sezon de UEFA Champions League a ajuns la șapte victorii consecutive în toate competițiile.</p>
<p>Imediat după victoria obținută în fața campioanei Belgiei, <span>Cristi Chivu s-a arătat mulțumit de faptul că echipa lui și-a recâștigat încrederea</span>.</p>
<p>„Echipa avea nevoie să își recâștige încrederea, avea nevoie să lase în urmă toate dezamăgirile de la finalul sezonului trecut. Din păcate, fotbalul e un bastard și aduce lucruri rele, pe care le porți cu tine, iar amărăciunea joacă feste.</p>
<p>Aveau nevoie de încredere, aveau nevoie să fie înțeleși, pentru că sunt jucători buni și încă au foc în ei și dorința de a munci din greu pentru a reveni în vârf.</p>
<p>Fac parte dintr-un grup fantastic, cu mult potențial de îmbunătățire. Îmi place că sunt receptivi la antrenament, când sunt de acord să lase mândria deoparte și să se pună la dispoziția grupului”, a declarat Cristi Chivu, pentru Sky Sport, citat de TMW.</p>

]]></description>
    </item>
    <item>
      <title>Cum l-a numit Jose Mourinho pe Istvan Kovacs. A folosit trei cuvinte când l-a sunat pe Giovanni Becali</title>
      <link>https://www.prosport.ro/fotbal-extern/cum-l-a-numit-jose-mourinho-pe-istvan-kovac-a-folosit-trei-cuvinte-cand-l-a-sunat-pe-giovanni-becali-20305086</link>
      <description><![CDATA[<img src="https://www.prosport.ro//wp-content/uploads/2025/10/Cum-l-a-numit-Jose-Mourinho-pe-Istvan-Kovac.jpg"/><br/><p>Giovanni Becali a dezvăluit cum l-a numit Jose Mourinho pe Istvan Kovacs după ce l-a arbitrat în Liga Campionilor.</p>
<p><span>Istvan Kovacs a reușit să îl enerveze</span> teribil pe Jose Mournho. Antrenorul portughez este exasperat de maniera de arbitraj a românului deoarece e „dur” și nu stă la discuții când e vorba de lămuriri asupra fazelor de joc.</p>
<h2><span>Jose Mourinho l-a caracterizat în trei cuvinte pe Istvan Kovacs</span></h2>
<p>Istvan Kovacs este cel mai renumit arbitru român aflat în activitate. A arbitrat la finalul sezonului trecut finala Ligii Campionilor, dar și multe meciuri din fazele superioare ale competiției. Jose Mourinho s-a intersectat de mai multe ori cu „centralul„ român și i-a transmis lui Giovanni Becali că e un arbitru dur.</p>
<blockquote><p>„L-a arbitrat Kovacs pe Mourinho de atâtea ori. Știi ce îmi spunea Mourinho? Că e duro… Mi-a zis: ‘Știi cine m-a arbitrat? Românul, Kovacs’. După meci, îmi zice: ‘Ce arbitru dur! Nici nu te bagă în seamă.’”, a povestit Becali, potrivit<span> Fanatik.</span></p></blockquote>
<p>Jose Mourinho e un tip care își atrage la rândul său antipatii, dar Istvan Kovacs a reușit imposibilul și l-a enervat pe unul dintre cei mai cunoscuți antrenori din lume. Arbitrul român este singurul din lume care a fost la centrul celor 3 finale organizate sub egida UEFA: Liga Campionilor, Europa League și Conference League.</p>
<p>Ultima întâlnire de grad 0 între Mourinho și Kovacs a avut loc în turul 3 preliminar al Ligii Campionilor. La acea vreme, Mourinho antrena la Fenerbahce și în duelul cu Feyenoord, arbitrul român a condus partida și l-a scos din minți pe portughez cu deciziile sale.</p>
<ul>
<li>În 573 de meciuri a arbitrat Istvan Kovacs, potrivit Transfermarkt.</li>
<li>A bifat 11 meciuri în acest sezon în toate competițiile (Superliga, Champions Leeague, Cupa Mondială a Cluburilor, Cupa Ligii EAU).</li>
</ul>
<h2><span>Arbitrul numărul 1 din România: „E de 10”</span></h2>
<p>Istvan Kovacs s-a remarcat în ultimii ani la nivel european și mondial, dar în ochii lui Adrian Porumboiu un alt arbitru român este în prezent numărul 1 la nivel național.</p>
<blockquote><p>„Marian Barbu, după opinia mea, este arbitrul numărul 1 al României. Orice mi-ați spune de palmaresul lui Kovacs. Eu am o mare admirație pentru el, am văzut multe meciuri, nu fluieră orice împingere din asta nesemnificativă. Una peste alta e un arbitru valoros și-mi place să văd o partidă arbitrată de el. Din ce am văzut, a avut un meci extraordinar de bun, iar cele două echipe au jucat un meci de calitate”, a dezvăluit Porumboiu, potrivit sursei enunțate mai sus.</p></blockquote>

]]></description>
    </item>
  </channel>
</rss>
