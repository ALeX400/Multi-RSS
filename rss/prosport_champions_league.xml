<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sărbătoare în sânge, după ce PSG a câștigat Liga Campionilor. Morți și sute de arestări</title>
      <link>https://www.prosport.ro/fotbal-extern/liga-campionilor/sarbatoare-in-sange-dupa-ce-psg-a-castigat-liga-campionilor-morti-si-sute-de-arestari-20185343</link>
      <description><![CDATA[<img src="https://www.prosport.ro/wp-content/uploads/2025/06/Sarbatoare-in-sange-dupa-ce-PSG-a-castigat-Liga-Campionilor.-Morti-si-sute-de-arestari.jpg"/><br/><p>Câștigarea Ligii Campionilor de către Paris Saint-Germain a fost umbrită de violențele din Franța. Două persoane au decedat, iar alte câteva sute au fost arestate.</p>
<p>PSG a câștigat pentru prima dată Liga Campionilor, la capătul unei finale în care a dominat clar Inter Milano și a câștigat cu 5-0.</p>
<h2><span>Morți și sute de arestări, </span><span>după ce PSG a câștigat Liga Campionilor</span></h2>
<p>Fanii lui Paris Saint-Germain au sărbătorit în stradă câștigarea Ligii Campionilor. PSG e a doua echipă din Franța ce obține trofeul, după ce Olympique Marseille a reușit acest lucru, în 1993.</p>
<p>Dar, au fost și evenimente nedorite. Noaptea trecută, după fluierul de final al partidei de la Munchen, au avut loc violențe între fani, ce au dus la pierderi de vieți omenești și arestări.</p>
<p>Un adolescent de 17 ani a fost ucis cu lovituri de cuţit, la Dax, în Landes, și autorul e căutat de polițiști. „Un minor în vârstă de 17 ani a murit în noaptea (de sâmbătă spre duminică, din cauza rănilor, la Spitalul din Dax” arată autoritățile locale, potrivit Sud Ouest.</p>
<p>„Suntem devastaţi de drama din această noapte. Mă rog pentru tânăra victimă, familia şi apropiaţii săi. Este bine să se facă rapid lumină asupa acestor fapte pentru ca autorul să fie pedepsit aspru”, a scris pe Facebook primarul din Dax, Julien Dubois.</p>
<p>Altfel, la Paris, un bărbat aflat pe scuter a fost lovit de o maşină şi a murit din cauza rănilor. În urma incidentelor din Franța au avut loc 559 de arestări, dintre care 491 la Paris, iar 320 de persoane au fost plasate în arest preventiv.</p>
<ul>
<li>UEFA va deschide o anchetă, după ce fanii PSG au pătruns pe teren, după meciul cu Inter Milano</li>
<li>Ultrașii francezi au aruncat cu torțe și au afișat un banner cu mesajul „Opriţi genocidul din Gaza”</li>
</ul>
<h2><span>Cel mai mare scor din istoria finalelor Ligii Campionilor</span></h2>
<p>PSG a umilit-o pe Inter Milano în finala Ligii Campionilor, disputată la Munchen, și a devenit a doua echipă franceză care a câștigat cea mai importantă competiție europeană intercluburi. Trupa lui Luis Enrique a învins-o pe Inter cu 5-0 și s-a înregistrat cea mai mare diferență de scor dintr-un ultim act al Champions League.</p>
<ul>
<li>Au marcat Achraf Hakimi (12), Desire Doue (20, 63), Hvicea Kvarațhelia (73), Senny Mayulu (87) în finala UCL</li>
</ul>

]]></description>
    </item>
    <item>
      <title>BBC și New York Times au reacționat fără milă după gestul lui Istvan Kovacs de la sfârșitul finalei UCL, PSG – Inter 5-0! „O mare umilință!”</title>
      <link>https://www.prosport.ro/fotbal-extern/liga-campionilor/bbc-si-new-york-times-au-reactionat-fara-mila-dupa-gestul-lui-istvan-kovacs-de-la-sfarsitul-finalei-ucl-psg-inter-5-0-o-mare-umilinta-20185536</link>
      <description><![CDATA[<img src="https://www.prosport.ro/wp-content/uploads/2025/06/BBC-si-New-York-Times-au-reactionat-fara-mila-dupa-gestul-lui-Istvan-Kovacs-de-la-sfarsitul-finalei-UCL-PSG-Inter-5-0-„O-mare-umilinta.jpg"/><br/><p>Jurnaliștii de la BBC și New York Times au comentat fără milă gestul făcut de Istvan Kovacs la finalul celor 90 de minute din finala UCL.</p>
<p>Cel mai bine cotat arbitru român a condus finala Ligii Campionilor 2025. A fost o finală spectaculoasă în care PSG le-a administrat italienilor de la Inter cinci goluri, iar Istvan Kovacs a decis să nu mai prelungească finalul meciului cu nici o secundă. Gestul românului a fost catalogat de presa italiană ca fiind un gest din milă pentru Inter, dat fiind faptul că parizienii continuau să atace și spre finalul jocului și exista posibilitatea ca proporția scorului să fie și mai mare.</p>
<h2><span>Istvan Kovacs a pus capăt mai devreme umilinței lui Inter din finala UCL: „A avut milă”</span></h2>
<p>Sâmbătă seară a avut loc<span> finala Ligii Campionilor </span>la Munchen, pe un stadion arhiplin. Pentru prima dată în ultimii 30 de ani, la centrul partidei s-a aflat un arbitru român. Meciul dintre PSG și Inter a avut o desfășurare cum nu se așteptau nici cei mai înfocați fani parizieni.</p>
<p>Elevii lui Luis Enrique au luat cu asalt poarta „nerazzurilor” și după doar 20 de minute scorul era deja 2-0 în favoarea parizienilor, grație reușitelor lui Hakimi și Doue. Doue a lovit din nou în partea secundă, iar Kvaratskhelia și Mayulu au contribuit decisiv la cea mai drastică victorie într-o finală UCL.</p>
<p>Presa din străinătate a evidențiat faptul că Istvan Kovacs nu a stat pe gânduri și a decis să pună capăt meciului fără să mai acorde vreun minut de prelungire, punând astfel capăt umilinței italienilor.</p>
<p>„Arbitrul a avut milă pentru Inter și a fluierat finalul fără prelungiri”, a scris <span>BBC.</span></p>
<p>„Arbitrul nu a dat nici măcar un minut de prelungire din milă față de Inter, ceea ce e o mare umilință în fotbal”, a notat <span>New York Times.</span></p>
<h2><span>Record bifat de centralul român în finala UCL: E primul care reușește să facă asta</span></h2>
<p>Centralul în vârstă de 40 de ani a oficiat a treia finală la nivel internațional din carieră. A devenit primul arbitru din istorie care arbitrează toate <span>cele trei finale intercluburi </span>din Europa organizate de UEFA.</p>
<blockquote><p>„Kovacs va deveni astfel primul om care a arbitrat finala fiecăreia dintre competițiile majore de club ale UEFA, după ce a condus finala inaugurală a Ligii Conferințelor în 2022. Va fi un moment de mândrie pentru arbitrul în vârstă de 40 de ani, el însuși fost jucător în al treilea eșalon al României”, au scris cei de la UEFA pe<span>site-ul dedicat Champions League.</span></p></blockquote>
<p> </p>

]]></description>
    </item>
    <item>
      <title>Mihai Stoica, mare fan Inter, intervine după ce PSG i-a dezmembrat echipa favorită în finala Champions League. „Ciocu’ mic”</title>
      <link>https://www.prosport.ro/fotbal-extern/mihai-stoica-mare-fan-inter-intervine-dupa-ce-psg-i-a-dezmembrat-echipa-favorita-in-finala-champions-league-ciocu-mic-20185331</link>
      <description><![CDATA[<img src="https://www.prosport.ro/wp-content/uploads/2025/06/Mihai-Stoica-mare-fan-Inter-intervine-dupa-ce-PSG-i-a-dezmembrat-echipa-favorita-in-finala-Champions-League.-„Ciocu-mic-1400x778.jpg"/><br/><p>Meme Stoica nu s-a putut abține după finala Champions League, pierdută fără drept de apel de Inter în fața celor de la PSG, scor 0-5. A publicat în mediul online un mesaj dur, adresat mai ales celor care susțin eterna rivală a nerazzurrilor, AC Milan.</p>
<p>Deși așteptările erau uriașe, „Diavolul” a încheiat stagiunea în genunchi. Nu doar că <span>a fost învins de Bologna în finala Cupei, scor 0-1</span>, dar a ocupat poziția a opta în campionat, ratând orice șansă de a participa în cupele europene.</p>
<p>Prin urmare, mandatul portughezului Sergio Conceicao a ajuns la final după o jumătate de an. Conducerea i-a ales deja înlocuitorul: Massimiliano Allegri, cel care a mai pregătit echipa între 2010 și 2014, cucerind un titlu și o Supercupă.</p>
<h2><span>Mihai Stoica a răbufnit după ce Inter a fost umilită de PSG în finala Champions League</span></h2>
<p>Mare fan al Interului, Mihai Stoica a recunoscut că jocul prestat în fața parizienilor a fost execrabil și l-a lăudat pe Luis Enrique, catalogându-l drept un antrenor genial. Nu a putut trece, în schimb, peste ironiile venite din partea fanilor lui AC Milan.</p>
<blockquote><p>„OK, s-a jucat execrabil împotriva unei echipe fenomenale, condusă de un antrenor genial. Dar s-a jucat iar finala UCL. A doua oară în 3 ani! OK, ai dat 7 Barcelonei și ai luat 5 de la PSG. Se întâmplă și pe la Roland Garros zilele astea.</p>
<p> </p>
<p>OK, dar să te ia la mișto ăia de țin cu Milan e chiar prea mult! Băi roșiinegrilor, v-a bătut Bologna în finala Cupei, cu Fabbian și Odgaard, de zici că-s typo. Ciocu’ mic și guardare la tivù… nici din Premier League n-ajungi în UCL de pe locul 8”, a scris managerul general al campioanei României, FCSB.</p></blockquote>
<h2><span>Walter Zenga „Inter s-a prezentat complet fiartă”</span></h2>
<p>Pentru Walter Zenga, <span>înfrângerea echipei de suflet</span> a fost cu atât mai dezamăgitoare cu cât PSG are în componență numai jucători tineri. Media de vârstă este de 23,7 ani.</p>
<blockquote><p>„Nu a fost niciun meci. Inter nu au fost deloc prezentă. Tineri, dar Pacho a fost 40 de milioane, Kvaratskhelia 75 de milioane de euro, Doue 50 de milioane. Nu e vorba că n-ar fi lipsiţi de experienţă. Inter s-a prezentat deja complet fiartă. Au avut o singură ocazie.</p>
<p> </p>
<p>Partea rea este faptul că o finală pierdută la o diferenţă de cinci goluri va rămâne cu tine pentru tot restul vieţii.</p>
<p> </p>
<p>Înaintea meciului s-a spus că Inter avea mai multă experiență, că era o echipă mai bună şi toate cele. Apoi a fost acest lucru de care spuneam, ei au cheltuit 200 de milioane de euro pe jucători tineri”, a declarat fostul mare portar pentru <span>tuttomercatoweb.com</span>.</p></blockquote>

]]></description>
    </item>
    <item>
      <title>Ungurii sunt mândri nevoie mare de Istvan Kovacs. Au găsit un singur cuvânt pentru prestația românului de origine maghiară din PSG – Inter 5-0</title>
      <link>https://www.prosport.ro/fotbal-extern/liga-campionilor/ungurii-sunt-mandri-nevoie-mare-de-istvan-kovacs-au-gasit-un-singur-cuvant-pentru-prestatia-romanului-de-origine-maghiara-din-psg-inter-5-0-20185222</link>
      <description><![CDATA[<img src="https://www.prosport.ro/wp-content/uploads/2025/06/Ungurii-sunt-mandri-nevoie-mare-de-Istvan-Kovacs.-Au-gasit-un-singur-cuvant-pentru-prestatia-romanului-de-origine-maghiara-din-PSG-Inter-5-0-1400x778.jpg"/><br/><p>Prestația lui Istvan Kovacs din finala Ligii Campionilor, în care s-au înfruntat PSG și Inter, i-a impresionat pe jurnaliștii maghiari. Verdictul a fost dat printr-un singur cuvânt: impecabilă.</p>
<p>Din brigada centralului născut în Carei au făcut parte alți trei români. Este vorba despre asistenții Mihai Marica şi Ferencz Tunyogi, respectiv Cătălin Popa, aflat în camera VAR.</p>
<p>Pe teren, francezii au oferit o adevărată demonstrație de forță, cucerind în premieră cel mai important trofeu al fotbalului european. Tabela arăta <span>un incredibil 5-0</span> după fluierul final.</p>
<h2><span>Istvan Kovacs, lăudat de maghiari după finala Ligii Campionilor</span></h2>
<p>„Istvan Kovacs a condus impecabil meciul”, a titrat publicația maghiară <span>nepszava.hu</span>, redând apoi declarația fostului arbitru german, Thorsten Kinhofer. Acesta l-a lăudat pe român.</p>
<p>De altfel, partida disputată pe Allianz Arena din Munchen nu a avut parte de momente controversate. VAR-ul nu a fost nevoit să intervină deloc pe parcursul celor 90 de minute.</p>
<blockquote><p>„Fiecare decizie luată a fost corectă. Legitimitatea cartonașelor galbene nu poate fi pusă la îndoială. Orice arbitru își dorește să evite situațiile controversate în unul dintre cele mai importante meciuri din viața lui. Dacă diferența dintre echipe este mare, atunci e un grad mai mic de risc să se întâmple asta”, a spus Kinhofer.</p></blockquote>
<h2><span>Marius Avram, despre Istvan Kovacs: „Arbitrul numărul 1 în Europa”</span></h2>
<p>Fost arbitru FIFA, Marius Avram a avut la rândul său numai cuvinte de laudă pentru <span>prestația lui Istvan Kovacs</span> din ultimul act al Ligii Campionilor. Ba chiar l-a catalogat drept „arbitrul numărul 1 în Europa”, amintind că a condus până acum nu una, ci trei finale europene.</p>
<blockquote><p>„Eram foarte încrezător, nu avea cum să greșească. Chiar credeam că o să fie concentrat și că o să iasă bine. Cred că impecabil este cuvântul care descrie prestația lui.</p>
<p> </p>
<p>A fost discret în cea mai mare parte a timpului, dar prezent și ferm când momentele au cerut-o. Toate cartonașele galbene au fost meritate, a acționat fix atunci când trebuia. A fluierat finalul imediat când s-a făcut minutul 90, bravo lui. Dacă mai prelungea, prelungea doar agonia celor de la Inter. Posibil să fi existat vreo comunicare cu al patrulea arbitru, dar Istvan Kovacs a arătat că înțelege fotbalul, a procedat perfect la această fază.</p>
<p> </p>
<p>Este arbitrul numărul 1 în Europa în momentul ăsta, a arbitrat trei finale europene la cel mai înalt nivel. Este apogeul carierei oricărui arbitru din Europa, un lucru pe care și l-ar fi dorit oricare alt arbitru. Cu atât este mai mare bucuria pentru noi. Aș vrea să felicit și arbitrii asistenți, toată brigada a ieșit cu notă mare”, a declarat Marius Avram la <span>Digi Sport</span>.</p></blockquote>

]]></description>
    </item>
    <item>
      <title>David Beckham i-a scris lui Khelaifi, omul care a băgat miliardele de euro ale qatarezilor în PSG pentru a câştiga Liga Campionilor</title>
      <link>https://www.prosport.ro/fotbal-extern/liga-campionilor/david-beckham-i-a-scris-lui-khelaifi-omul-care-a-bagat-miliardele-de-euro-ale-qatarezilor-in-psg-pentru-a-castiga-liga-campionilor-20185310</link>
      <description><![CDATA[<img src="https://www.prosport.ro/wp-content/uploads/2025/06/David-Beckham-i-a-scris-lui-Khelaifi-omul-care-a-bagat-miliardele-de-euro-ale-qatarezilor-in-PSG-pentru-a-castiga-Liga-Campionilor.jpg"/><br/><p>David Beckham a postat un mesaj pe rețelele sociale la scurt timp după ce PSG, fosta sa echipă, a triumfat în finala Ligii Campionilor.</p>
<p>Ex-internaționalul englez a ținut să-i transmită felicitări lui Nasser Al-Khelaifi, omul care a investit miliarde de euro pentru ca gruparea din Haxagon să până mâna pe trofeul mult visat din UEFA Champions League.</p>
<h2><span>David Beckham, mesaj pentru Nasser Al-Khelaifi, după ce PSG a pus mâna pe trofeul Ligii Campionilor</span></h2>
<p>David Beckham a postat un mesaj pe Instagram imediat după ce <span>PSG, fosta sa echipă, a triumfat în finala Ligii Campionilor</span>. Britanicul a evoluat pentru o foarte scurtă perioadă de timp la Paris. A semnat pe 31 ianuarie 2013, în ultima zi de transferuri, iar pe 31 mai, după doar 10 meciuri, sfătuit de medici, a renunțat la cariera de fotbalist.</p>
<p>Ex-internaționalul englez a ținut să-l felicite cu această ocazie pe Nasser Al-Khelaifi, cel care a investit peste 2.000.000.000 de euro pentru ca gruparea franceză să câștige, în sfârșit, trofeul UEFA Champions League.</p>
<p>La o fotografie care îl înfățișează pe Khelaifi cu trofeul UCL în brațe, fostul mijlocaș legendar al naționalei Albionului a postat următorul mesaj: „Prietene, este ceea ce ți-ai dorit mereu”.</p>
<blockquote><p>Anul acesta a fost foarte special, am început cu dificultăți, toată lumea s-a îndoit de noi, ne-a criticat. De ani de zile, oamenii ne-au criticat. Mulți oameni nu au avut încredere în proiectul nostru, în filosofia noastră, în investițiile noastre. Astăzi, am dovedit că suntem aici, suntem campioni. Sincer, nu cred. A câștiga 5-0 este incredibil. Azi, suntem un club francez, suntem un club de vis, suntem… Apărăm steagul Franței, merităm! Sunt multe cluburi mari în Franța, este o ligă de top, toată lumea critică Franța spunând că nu avem calitate, dar am arătat astăzi că avem jucători grozavi. Următorul obiectiv? Să câștigăm din nou! Când începi cu o stea, sigur că vrei să încerci să ai alta. Nu este ușor. Au fost 14 ani de muncă. Vreau să câștig Cupa Mondială a Cluburilor, vreau să câștig încă o dată Liga Campionilor, asta e mentalitatea. Suntem a 2-a cea mai tânără echipă din istoria Ligii campionilor în finală. Suntem pe drumul cel bun pentru viitor- Nasser Al-Khelaifi (Canal+)</p></blockquote>
<p><img alt="" class="size-full wp-image-20179200" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/psg-reims-1.jpg" srcset="https://www.prosport.ro/wp-content/uploads/2025/05/psg-reims-1.jpg 1400w, https://www.prosport.ro/wp-content/uploads/2025/05/psg-reims-1-768x512.jpg 768w" width="1400"/></p>
<h2><span>Cât a investit Qatar Sports Investments pentru a pune mâna pe primul trofeu al Ligii Campionilor</span></h2>
<p>După 15 ani de la preluarea PSG de Qatar Sports Investments, deținătoarea eventului în Franța a reușit să câștige în premieră cel mai râvnit trofeu din Europa. Statul Qatar a investit sume astronomice în transferuri de top și a achitat salarii fabuloase pentru ca starurile fotbalului mondial să joace la Paris.</p>
<p>La început au fost aduși Thiago Silva, Ibrahimovic, Beckham, Cavani sau Angel Di Maria la echipă, apoi qatarezii au bifat cel mai „greu” transfer din istoria fotbalului, în 2017, prin aducerea lui Neymar de la Barcelona, pentru 222 de milioane de euro. La scurt timp a fost transferat de la Monaco și Kylian Mbappe, pentru 180 de milioane de euro, pentru ca la final să ajungă în capitala Franței și Leo Messi, în 2021.</p>
<p>Nu a fost suficient totuși ca <span>PSG să câștige Liga Campionilor</span>. Acum, după plecarea lui Kylian Mbappe, Luis Enrique a transformat o echipă fără mai vedete, cu mulți tineri de o valoare certă, într-o mașinărie care etalează cel mai frumos fotbal din lume la ora actuală.</p>
<p>Publicația spaniolă AS a anunțat că, până la câștigarea trofeului UCL, șeicii au cheltuit, din 2011 până în 2025, 2,3 miliarde de euro numai pe transferuri.</p>

]]></description>
    </item>
  </channel>
</rss>
