<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA nu ține cont de nimic din ceea ce face Talpan în România. Ce a scris despre FCSB</title>
      <link>https://www.prosport.ro/fotbal-intern/uefa-nu-tine-cont-de-nimic-din-ceea-ce-face-talpan-in-romania-ce-a-scris-despre-fcsb-20223566</link>
      <description><![CDATA[<img src="https://www.prosport.ro/wp-content/uploads/2025/06/Contre-la-miezul-noptii-intre-Florin-Talpan-si-Ilie-Dumitrescu-in-razboiul-Steaua-FCSB.-„Nu-exista-sa-executi-ceva-1400x788.jpg"/><br/><p>UEFA nu ține cont de războiul din plan intern dintre FCSB și Steaua București, iar forul continental a făcut o descriere care îl va scoate din sărite pe Florin Talpan.</p>
<p>Este vorba despre o postare de pe contul oficial de X al UEFA, imediat după triumful celor de la FCSB în fața lui Inter Escaldes, din primul tur preliminar al Champions League, scor 4-3 la general.</p>
<h2><span>Ce a scris UEFA despre FCSB, imediat după calificarea în turul doi preliminar din Champions League</span></h2>
<p>UEFA a postat pe contul oficial de X toate rezultatele din primul tur preliminar al UEFA Champions League. La fiecare „dublă” în parte, forul continental a adăugat o descriere despre echipa care s-a impus.</p>
<p>Atunci când a ajuns la duelul dintre FCSB și Inter Escaldes, UEFA a descris-o pe campioana României drept „câștigătoarea Cupei Campionilor Europeni din 1986”.</p>
<p>Reamintim faptul că instanța din România a decis că palmaresul din acea perioadă îi aparține Clubului Sportiv al Armatei Steaua (1947-1998).</p>
<p>„Inter Escaldes a reușit o impresionantă victorie cu 2-1 pe teren propriu în fața câștigătoarei Cupei Campionilor Europeni din 1986, FCSB.</p>
<p>Chiar dacă a ratat la limită calificarea, a fost o evoluție remarcabilă a echipei din Andorra”, a scris UEFA pe contul oficial de X, fostul Twitter.</p>
<p><img alt="" class="aligncenter size-full wp-image-20223608" decoding="async" height="915" sizes="(max-width: 1293px) 100vw, 1293px" src="https://www.prosport.ro/wp-content/uploads/2025/07/518773619_1446206020061881_5350688108063274480_n.jpg" srcset="https://www.prosport.ro/wp-content/uploads/2025/07/518773619_1446206020061881_5350688108063274480_n.jpg 1293w, https://www.prosport.ro/wp-content/uploads/2025/07/518773619_1446206020061881_5350688108063274480_n-768x543.jpg 768w" width="1293"/></p>
<h2><span>Cum arată lista celor de la FCSB pentru turul doi preliminar din UEFA Champions League. Campioana României o va întâlni pe Shkendija, din Macedonia de Nord</span></h2>
<p>FCSB a câștigat primul tur preliminar cu scorul de 4-3 la general în fața celor de la Inter Escaldes. Acum, campionii României au făcut deja lista pentru următorul duel din Champions League.</p>
<p>Pentru această „dublă” foarte importantă, FCSB a făcut două modificări pe lista UEFA, apelând în sfârșit la serviciile celor doi atacanți de top: Daniel Bîrligea și Denis Alibec.</p>
<p>Pentru a-i trece pe listă pe Alibec și Bîrligea, FCSB a fost nevoită să renunțe la fundașul Laurențiu Vlăsceanu și la extrema Andrei Gheorghiță.</p>
<p>Iată lotul celor de la FCSB pentru „dubla” cu Shkendija:</p>
<p>Portari:</p>
<ul>
<li>Ștefan Târnovanu</li>
<li>Mihai Udrea</li>
<li>Lukas Zima</li>
</ul>
<p>Fundași:</p>
<ul>
<li>Valentin Crețu</li>
<li>Daniel Graovac</li>
<li>Andrei Dăncuș (Lista B)</li>
<li>David Kiki</li>
<li>Mihai Popescu</li>
<li>Vlad Chiricheș</li>
<li>Alexandru Pantea</li>
<li>Siyabonga Ngezana</li>
<li>Risto Radunovic</li>
</ul>
<p>Mijlocași:</p>
<ul>
<li>Adrian Șut</li>
<li>Mihai Lixandru</li>
<li>Dennis Politic</li>
<li>Ovidiu Perianu</li>
<li>Darius Olaru</li>
<li>Juri Cisotti</li>
<li>Octavian Popescu</li>
<li>Baba Alhassan</li>
<li>Alexandru Stoian</li>
</ul>
<p>Atacanți:</p>
<ul>
<li>Florin Tănase</li>
<li>David Miculescu</li>
<li>Marius Ștefănescu</li>
<li>Mihai Toma (Lista B)</li>
<li>Denis Alibec</li>
<li>Daniel Bîrligea</li>
</ul>

]]></description>
    </item>
    <item>
      <title>Brazilienii au anunțat un scandal intern la Flamengo, care a afectat transferul lui Tavi Popescu de la FCSB. Reacția lui Gigi Becali despre afacere</title>
      <link>https://www.prosport.ro/fotbal-intern/superliga/brazilienii-au-anuntat-un-scandal-intern-la-flamengo-care-a-afectat-transferul-lui-tavi-popescu-de-la-fcsb-reactia-lui-gigi-becali-despre-afacere-20223797</link>
      <description><![CDATA[<img src="https://www.prosport.ro/wp-content/uploads/2025/07/Brazilienii-au-anuntat-un-scandal-intern-la-Flamengo-care-a-afectat-transferul-lui-Tavi-Popescu-de-la-FCSB.-Reactia-lui-Gigi-Becali-despre-afacere-1400x797.jpg"/><br/><p>Transferul lui Tavi Popescu (22 de ani) de la FCSB la Flamengo ar fi intrat în impas, iar jurnaliștii brazilieni au dezvăluit unde s-a rupt totul.</p>
<p>Detaliile au fost prezentate chiar de cei de la publicația Mundo Bola, care în urmă cu câteva zile anunțau că fotbalistul lui Gigi Becali a intrat pe radarul grupării care a ajuns în optimi la Campionatul Mondial al Cluburilor.</p>
<h2><span>Brazilienii de la Mundo Bola au aruncat bomba și acum tot ei au dezamorsat-o. Transferul lui Tavi Popescu de la FCSB la Flamengo a picat</span></h2>
<p><span>Tavi Popescu este aproape de revenirea la FCSB</span> după accidentarea care l-a scos din calcule în debutul acestui sezon și dacă nu mai apare nimic neprevăzut, fotbalistul ar putea fi trimis pe teren în disputa cu Farul Constanța din etapa 3.</p>
<p>Însă, până să joace primul meci oficial din 2025-2026, Tavi Popescu a fost în prim-planul unei știri șoc. Marți, pe 15 iulie 2025, <span>jurnaliștii brazilieni de la Mundo Bola au anunțat că Tavi ar putea fi protagonistul unui transfer bombă la Flamengo</span>, grupare care a ajuns până în optimi la Campionatul Mondial al Cluburilor.</p>
<p>Informația a surprins, deoarece a venit de nicăieri, însă acum, doar 4 zile mai târziu, aceiași jurnaliști de la <span>Mundo Bola</span> au dezamorsat bomba. Potrivit celor mai proaspete informații care au intrat în posesia brazilienilor, negocierile pentru Tavi au fost blocate din cauza unui scandal intern izbucnit la Flamengo:</p>
<blockquote><p>Criza internă din cadrul departamentului de fotbal al lui Flamengo, intensificată după transferul eșuat al irlandezului Michael Johnston, a afectat și negocierile pentru Popescu. Drept urmare, clubul a decis să renunțe la potențialul transfer al jucătorului. Flamengo nu ar cheltui o avere dacă l-ar transfera pe Octavian Popescu. Octavian Popescu a jucat doar pentru cluburi românești, printre care Regal Sport, Nucet, AS Metropolitano, Craiova, AFC Turris și FCSB. Valoarea de piață a atacantului este de aproximativ 1.40 milioane de euro”, se arată într-un nou material publicat de Mundo Bola.</p></blockquote>
<h2><span>Gigi Becali a fost și el cât se poate de clar</span></h2>
<p>Pe de altă parte, Gigi Becali a spus că nu are nici cea mai mică idee despre un potențial interes al brazilienilor pentru Tavi Popescu. Și, cel mai important, patronul FCSB a spus că în birourile clubului pe care îl patronează nu a sosit nicio propunere concretă.</p>
<blockquote><p>Eu nu știu de așa ceva. Nu a venit nicio ofertă la club”, a declarat Gigi Becali, citat de <span>Digisport.ro</span>.</p></blockquote>
<p>Tavi Popescu a fost prezent la Campionatul European U21 cu naționala României și a jucat în toate meciurile din faza grupelor, cu Italia (0-1), Spania (1-2) și Slovacia (1-2).</p>

]]></description>
    </item>
    <item>
      <title>Pentru Shkendija, FCSB este Steaua! Mesajul postat de macedoneni care îl va scoate din sărite pe Florin Talpan</title>
      <link>https://www.prosport.ro/fotbal-extern/liga-campionilor/pentru-shkendija-fcsb-este-steaua-mesajul-postat-de-macedoneni-care-il-va-scoate-din-sarite-pe-florin-talpan-20223691</link>
      <description><![CDATA[<img src="https://www.prosport.ro/wp-content/uploads/2025/07/Pentru-Shkendija-FCSB-este-Steaua-Mesajul-postat-de-macedoneni-care-il-va-scoate-din-sarite-pe-Florin-Talpan.webp"/><br/><p>Nord-macedonenii de la KF Shkendija Tetovo se pregătesc pentru duelul cu FCSB din turul doi preliminar al UEFA Champions League, însă prin intermediul unei postări pe care au realizat-o pe rețelele de socializare, au numit-o pe echipa finanțată de Gigi Becali (67) drept Steaua.</p>
<p>Mai exact „FC Steaua București”, așa a fost identificată adversara pe care Shkendija spune că o va întâlni marți seară, 22 iulie 2025, de la ora 21:00.</p>
<h2><span>„Înapoi la antrenamente, pregătiri pentru FC Steaua București”. Ce mesaj au postat nord-macedonenii înainte de Shkendija – FCSB</span></h2>
<p>Marți, de la ora 21:00, pe stadionul National Arena Toshe Proeski din Skopje <span>este programată manșa tur a dublei Shkendija – FCSB</span>, din turul doi preliminar al UEFA Champions League. Returul va avea loc o săptămână mai târziu, pe 30 iulie, de la 20:30, în Ghencea.</p>
<p>Campioana Macedoniei de Nord a intrat în febra meciului cu omoloaga din România, iar vineri, 18 iulie, i-a anunțat pe fani că a reluat antrenamentele și că a început oficial pregătirea pentru duelul din turul doi preliminar. Însă, în momentul în care a numit-o pe adversară, Shkendija a ales „FC Steaua București” și nu FCSB.</p>
<blockquote><p>Înapoi la antrenamente, pregătiri pentru FC Steaua București”, au scris nord-macedonenii de la KF Shkendija Tetovo, pe <span>pagina oficială de Facebook</span>.</p></blockquote>
<figure aria-labelledby="figcaption_attachment_20223693" class="wp-caption aligncenter" id="attachment_20223693"><img alt="" class="size-full wp-image-20223693" decoding="async" fetchpriority="high" height="810" sizes="(max-width: 1281px) 100vw, 1281px" src="https://www.prosport.ro/wp-content/uploads/2025/07/Shkendija.jpg" srcset="https://www.prosport.ro/wp-content/uploads/2025/07/Shkendija.jpg 1281w, https://www.prosport.ro/wp-content/uploads/2025/07/Shkendija-768x486.jpg 768w" width="1281"/><figcaption class="wp-caption-text" id="figcaption_attachment_20223693">SURSA FOTO: CAPTURĂ DE ECRAN facebook.com/fcshkendija</figcaption></figure>
<p>În primul tur preliminar, Shkendija a trecut cu greu de galezii de la The New Saints, scor 0-0 în deplasare și 2-1, după prelungiri, în Macedonia de Nord.</p>
<h2><span>Internauții din România au intervenit pentru a-i face dreptate Stelei</span></h2>
<p>Așa cum era de așteptat, în secțiunea de comentarii a postării realizate de nord-macedoneni și-au făcut apariția și mai mulți internauți din România. Și așa cum se poate vedea în selecția de mai jos, unii sunt susținători ai Stelei, iar alții ai FCSB-ului:</p>
<blockquote><p>FCSB nu e Steaua București. Steaua e în divizia a doua din România!” / „O să aveți un meci greu împotriva FCSB Steaua București” / „Steaua București, aveți meci cu ăștia?”, sunt câteva dintre comentariile lăsate de români la postarea respectivă.</p></blockquote>
<p>Luni, 21 iulie, la Casa Fotbalului European de la Nyon, Elveția, este programată tragerea la sorți pentru turul trei preliminar din Liga Campionilor. Astfel, <span>FCSB și Shkendija vor afla</span> peste cine vor da în faza următoare, în eventualitatea în care se vor impune în turul doi.</p>
<p>De data aceasta, campioana României nu va mai avea asigurat statutul de cap de serie, astfel că adversarii care i-ar putea ieși în cale sunt mai dificili. FC Copenhaga, Steaua Roșie Belgrad, Ferencvaros, Maccabi Tel Aviv, Slovan Bratislava sau Qarabag sunt doar câteva exemple.</p>

]]></description>
    </item>
    <item>
      <title>Gigi Becali a făcut lista FCSB pentru Liga Campionilor. Ce nume a scos pentru a băga alți doi fotbaliști în documentul trimis la UEFA</title>
      <link>https://www.prosport.ro/fotbal-extern/liga-campionilor/gigi-becali-a-facut-lista-fcsb-pentru-liga-campionilor-ce-nume-a-scos-pentru-a-baga-alti-doi-fotbalisti-in-documentul-trimis-la-uefa-20223472</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-facut-lista-FCSB-pentru-Liga-Campionilor.-Ce-nume-a-scos-pentru-a-baga-alti-doi-fotbalisti-in-documentul-trimis-la-UEFA-scaled-e1752863500208-1400x770.jpg"/><br/><p>FCSB a trecut cu mari emoții de Inter Escaldes, în primul tur din Champions League și acum se pregătește pentru următorul duel.</p>
<p>Campioana României o va întâlni pe Shkendija, nimeni alta decât campioana din Macedonia de Nord.</p>
<h2><span>Gigi Becali a făcut lista! Pe ce jucători se va baza FCSB în turul doi preliminar din Liga Campionilor</span></h2>
<p>După un prim tur cu mari emoții, câștigat de FCSB cu scorul de 4-3 la general în fața celor de la Inter Escaldes, campionii României au făcut deja lista pentru următorul duel din Champions League.</p>
<p>Pentru a-i îndeplini marele vis lui Gigi Becali, acela de a se califica în grupa principală din Liga Campionilor, elevii lui Elias Charalambous au de făcut un al doilea pas împotriva celor de la Shkendija.</p>
<p>Meciul tur, programat pe 22 iulie, în Macedonia, va avea loc de la ora 21:00, în timp ce returul de la București va avea loc miercuri, pe 30 iulie, de la 20:30.</p>
<p>Pentru această „dublă” foarte importantă, FCSB a făcut două modificări pe lista UEFA, apelând în sfârșit la serviciile celor doi atacanți de top: Daniel Bîrligea și Denis Alibec.</p>
<p><span>Cei doi s-au confruntat cu accidentări</span> și nu au putut fi folosiți de FCSB în „dubla” cu Inter Escaldes din primul tur preliminar.</p>
<p>Pentru a-i trece pe listă pe Alibec și Bîrligea, FCSB a fost nevoită să renunțe la fundașul Laurențiu Vlăsceanu și la extrema Andrei Gheorghiță.</p>
<h2><span>Cum arată lista UEFA făcută de FCSB pentru al doilea tur preliminar din UEFA Champions League</span></h2>
<p>În afara celor două modificări menționate, FCSB a preferat să continue cu același lot de jucători ca în primul tur, deși patronul campionilor a fost foarte dezamăgit de prestația elevilor lui Charalambous în „dubla” cu formația din Andorra.</p>
<p>Inter Escaldes a fost la un pas să trimită în prelungiri <span>meciul retur cu FCSB</span>, deși campioana României era considerată favorită certă înainte de cele două meciuri.</p>
<p>Acum, miza este și mai mare pentru FCSB. Dacă trece de Shkendija, echipa lui Gigi Becali va ajunge în al treilea tur preliminar din Champions League și va fi la doar doi pași de grupa principală a competiției.</p>
<p>Iată lotul celor de la FCSB pentru „dubla” cu Shkendija:</p>
<p>Portari:</p>
<ul>
<li>Ștefan Târnovanu</li>
<li>Mihai Udrea</li>
<li>Lukas Zima</li>
</ul>
<p>Fundași:</p>
<ul>
<li>Valentin Crețu</li>
<li>Daniel Graovac</li>
<li>Andrei Dăncuș (Lista B)</li>
<li>David Kiki</li>
<li>Mihai Popescu</li>
<li>Vlad Chiricheș</li>
<li>Alexandru Pantea</li>
<li>Siyabonga Ngezana</li>
<li>Risto Radunovic</li>
</ul>
<p>Mijlocași:</p>
<ul>
<li>Adrian Șut</li>
<li>Mihai Lixandru</li>
<li>Dennis Politic</li>
<li>Ovidiu Perianu</li>
<li>Darius Olaru</li>
<li>Juri Cisotti</li>
<li>Octavian Popescu</li>
<li>Baba Alhassan</li>
<li>Alexandru Stoian</li>
</ul>
<p>Atacanți:</p>
<ul>
<li>Florin Tănase</li>
<li>David Miculescu</li>
<li>Marius Ștefănescu</li>
<li>Mihai Toma (Lista B)</li>
<li>Denis Alibec</li>
<li>Daniel Bîrligea</li>
</ul>

]]></description>
    </item>
    <item>
      <title>Fiori pentru Gigi Becali! Marko Arnautovic se transferă o posibilă adversară a FCSB-ului în preliminariile Champions League</title>
      <link>https://www.prosport.ro/fotbal-extern/liga-campionilor/fiori-pentru-gigi-becali-marko-arnautovic-se-transfera-o-posibila-adversara-a-fcsb-ului-in-preliminariile-champions-league-20223676</link>
      <description><![CDATA[<img src="https://www.prosport.ro/wp-content/uploads/2025/07/Fiori-pentru-Gigi-Becali-Marko-Arnautovic-se-transfera-o-posibila-adversara-a-FCSB-ului-in-preliminariile-Champions-League.jpg"/><br/><p>Marko Arnautovic se transferă la o posibilă adversară a FCSB din preliminariile Champions League. Echipa finanțată de Gigi Becali și Steaua Roșie Belgrad s-ar putea duela în turul 3 din preliminariile celei mai importante competiții europene intercluburi.</p>
<p>Până atunci, FCSB joacă împotriva formației Shkendija (Macedonia de Nord), în timp ce Steaua Roșie Belgrad întâlnește echipa Lincoln (Gibraltar). Ambele meciuri din manșa tur sunt programate pe 22 iulie, iar returul este o săptămână mai târziu.</p>
<p>Atacantul Marko Arnautovic (36 de ani) semnează cu Steaua Roșie Belgrad din postura de jucător liber de contract și urmează să joace, în premieră, pentru o echipă din Serbia, țară de unde își are originile. În ultimele două sezoane, Arnautovic a evoluat la <span>Inter, cu care a ajuns în finala Champions League</span>.</p>
<h2><span>Marko Arnautovic îi dă fiori lui Gigi Becali. Se transferă la o posibilă adversară a FCSB-ului din preliminariile Champions League</span></h2>
<p>Marko Arnautovic, rămas fără echipă, se transferă la Steaua Roșie Belgrad, o posibilă adversară a FCSB-ului în turul 3 al preliminariilor Champions League. Potrivit <span>sportal.blic</span>, acest transfer se va oficializa luni, 21 iulie.</p>
<p>În turul 3, Steaua Roșie Belgrad este cap de serie, astfel că este posibil ca cele două să se întâlnească atât în acest tur, cât și în play-off.</p>
<p>Tragerea la sorți pentru faza următoare va avea loc luni, 21 iulie, la Nyon. „Capii de serie, orice grupe și procedura vor fi disponibile începând cu ora 8.30, în ziua tragerii la sorți”, potrivit site-ului oficial al <span>UEFA Champions League</span>.</p>
<h2><span>Arnautovic, 125 de meciuri cu naționala Austriei</span></h2>
<p>Marko Arnautovic are o cotă de piață de 3 milioane de euro, iar la echipa națională a Austriei, unde a debutat în octombrie 2008, are 125 de meciuri jucate, cu 41 de goluri înscrise și 29 de pase decisive. Arnautovic este cel mai bun marcator din istoria naționalei Austriei.</p>
<p>În cariera sa, Arnautovic a jucat în Austria, la echipele de tineret ale Rapid Viena și Floridsdorfer, iar în 2006 a ajuns la echipa de U19 a clubului Twente (Țările de Jos), ca în 2007 să fie transferat la prima echipă a lui Twente. În 2009 a ajuns la Inter, sub formă de împrumut, pentru un sezon, apoi a fost transferat la Werder Bremen, unde a evoluat până în februarie 2013, când a ajuns în Anglia, unde a jucat la Stoke City (2013-2017) și West Ham (2017-2019). A mai jucat în China, iar în 2021 a revenit în Europa, în Serie A, la Bologna și Inter.</p>
<p>Din 2005 și până în prezent, Arnautovic a jucat în 535 de meciuri, aproape 35.000 de minute de joc, cu 143 de goluri marcate și 74 de pase decisive.</p>
<ul>
<li>Reamintim că România și Austria fac parte din aceeași grupă (H) în cadrul preliminariilor CM 2026. <span>În meciul din tur, Austria s-a impus, scor 2-1</span>, iar returul este programat pentru 12 octombrie, la București.</li>
<li>Clasamentul Grupei H este următorul: Bosnia-Herțegovina (9 puncte, trei meciuri), Austria (6 puncte, două meciuri), România (6 puncte, patru meciuri), Cipru (3 puncte, trei meciuri) și San Marino (0 puncte, patru meciuri).</li>
</ul>

]]></description>
    </item>
  </channel>
</rss>
