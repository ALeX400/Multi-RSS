<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Românul cu două titluri cucerite cu Inter D’Escaldes spune totul despre adversara celor de la FCSB. „Nu mai sunt jucători amatorii. Salarii de 3.000-4.000 de euro. O să vă surprindă”. Special</title>
      <link>https://www.prosport.ro/fotbal-extern/liga-campionilor/romanul-cu-doua-titluri-cucerite-cu-inter-descaldes-spune-totul-despre-adversara-celor-de-la-fcsb-nu-mai-sunt-jucatori-amatorii-salarii-de-3-000-4-000-de-euro-o-sa-va-surprinda-20197532</link>
      <description><![CDATA[<img src="https://www.prosport.ro/wp-content/uploads/2025/06/Romanul-cu-doua-titluri-cucerite-cu-Inter-DEscaldes-spune-totul-despre-adversara-celor-de-la-FCSB.-„Nu-mai-sunt-jucatori-amatorii.-Salarii-de-3.000-4.000-de-euro.-O-sa-va-surprinda.jpg"/><br/><p>Inter D’Escaldes, prima adversară pe care FCSB o va întâlni în preliminariile Champions League, a avut în ultimii ani și un jucător român. Născut la Zalău, fundașul central Raul Feher s-a mutat cu familia în Spania, din copilărie. După ce a jucat pentru FC Andorra, echipa lui Pique, fundașul român a bifat două titluri de campion în Andorra, cu Inter D’Escaldes.</p>
<p>Jucătorul de 28 de ani a fost în teren și în 2022, când Inter a întâlnit CFR Cluj, în preliminariile Conference League. CFR a câștigat cu 3-0, la Cluj, iar în Andorra scorul a fost 1-1.</p>
<p>Raul Feher regretă că nu va putea juca și contra campioanei FCSB. Tocmai a ales o destinație exotică pentru cariera sa și a rezilitat contractul cu Inter. Chiar și așa, Feher explică cine este adversara celor de la FCSB.</p>
<h2><span>FCSB, informată despre valoarea adversarului din Liga Campionilor: „Inter ar termina mai jos de mijlocul clasamentului, în România”</span></h2>
<p>Raul, ești pregătit de meciurile cu FCSB?<br/>
Din păcate, am reziliat contractul cu Inter. Merg în Asia. Fac un salt în cariera mea și voi juca în Cambogia. Este un salt bun și fotbalistic și financiar, pentru mine. Este o oportunitate de a vedea altă cultură, plus că în Andorra am câștigat deja tot ce aveam de câștigat și m-am gândit că Asia este o oportunitate foarte bună pentru cariera mea</p>
<p>Îți pare rău că nu joci cu FCSB?<br/>
Acum, dacă chiar am nimerit cu o echipă din România, clar, mi-ar fi plăcut să joc. Dar, știu că am luat decizia corectă. Mi-ar fi plăcut să mai joc cu o echipă din România.</p>
<p>Crezi că trebuie să-și facă vreo problemă FCSB în meciurile cu Inter D’Escaldes?<br/>
Să știți că echipa este total altfel decât la meciurile cu CFR. Aici în Andorra, în mod special, am făcut un campionat foarte bun, cu schimbarea antrenorului. O să vă surprindă Inter. Nu știu dacă chiar se poate bate la calificare, dar o să fie jocuri frumoase. Vin jucătorii tot mai buni în ultimii ani.</p>
<p>Pe ce loc crezi că s-ar clasa Inter D’Escaldes în România?<br/>
Aș putea zice puțin mai jos de jumătatea clasamentului. Ar fi o mare diferență cu primele 2-3 echipe din România, dar cu cele din partea de jos cred că s-ar putea bate.</p>
<p>„Nu mai muncește nimeni. Se poate trăi din salariile de fotbaliști”</p>
<p>Jucătorii de acolo sunt semiprofesioniști?<br/>
Aici în Andorra sunt toți profesioniști. Putem trăi din salariu de la club. Toți jucătorii pot trăi din salariu de la echipă și nu mai muncește nimeni. Poate că mai fac studii, cum făceam eu, dar nu muncește nimeni și toți au program, zi de zi, de profesioniști. Inter este cea mai profesionistă echipă din Andorra.</p>
<p>Care ar o medie a salariilor la Inter D’Escaldes?<br/>
Cam între 1.000 și 3.000 de euro, plus cazarea. Aici, în Andorra, se plătește și chiria, iar asta este important, pentru că o chirie costă 1.000 și 1.500 de euro. Cel mai mare salariu cred că ajunge la 4000 de euro.</p>
<p>Cum vezi cele două meciuri dintre FCSB și Inter D’Escaldes?<br/>
În România o să fie tare greu. FCSB joacă bine acasă. Dar, în Andorra va putea surprinde Inter.</p>

]]></description>
    </item>
    <item>
      <title>Meme Stoica a făcut anunțul despre drepturile TV pentru meciurile FCSB din Liga Campionilor, care ar putea să nu fie la liber: „Sper să se înțeleagă”</title>
      <link>https://www.prosport.ro/fotbal-intern/superliga/meme-stoica-a-facut-anuntul-despre-drepturile-tv-pentru-meciurile-fcsb-din-liga-campionilor-care-ar-putea-sa-nu-fie-la-liber-sper-sa-se-inteleaga-20197540</link>
      <description><![CDATA[<img src="https://www.prosport.ro/wp-content/uploads/2025/06/Meme-Stoica-a-facut-anuntul-despre-drepturile-TV-pentru-meciurile-FCSB-din-Liga-Campionilor-care-ar-putea-sa-nu-fie-la-liber-„Sper-sa-se-inteleaga-scaled-e1750169158924-1400x707.jpg"/><br/><p>Meme Stoica a făcut un anunț așteptat de mulți fani ai campioanei FCSB. Managerul general al bucureștenilor a declarat că drepturile TV pentru meciurile echipei din preliminariile Ligii Campionilor s-ar putea să nu fie vândute pentru a se vedea la televizor, ci pe aplicații de streaming.</p>
<p>FCSB începe drumul european împotriva celor de la Inter d’Escalades, în primul tur al Ligii Campionilor. Bucureștenii vor juca pe data de 9 iulie, de la ora 20:30, <span>pe stadionul Ghencea</span>, meciul tur al dublei manșe. Meme Stoica a anunțat unde se vor vedea meciurile campioanei din Europa.</p>
<h2><span>Meme Stoica, anunț despre drepturile de televizare ale meciurilor FCSB din Liga Campionilor</span></h2>
<p>După tragerea la sorți organizată de UEFA, Meme Stoica a postat pe rețelele de socializare un anunț. Conducătorul clubului „roș-albastru” a dezvăluit când va avea loc meciul de acasă al campioanei, dar și cum se va vedea, la televizor sau pe platforme de streaming.</p>
<p>„Începem treaba. FCSB vs Inter. Primul meci de UCL va fi miercuri, 9 iulie, ora 20.30 în Ghencea. Sper ca în 2025 să se înțeleagă că noi deținem drepturile TV DOAR la meciurile de ACASĂ”, a scris Mihai Stoica pe rețelele de socializare.</p>
<p>Anunțul conducătorului FCSB vine după ce anul trecut au existat probleme privind difuzarea meciurilor de Liga Campionilor ale bucureștenilor. Deținătorii drepturilor de televizare au ales să nu dea meciul pe televiziunea națională, ci pe platforme de streaming, cum ar fi Voyo.</p>
<p>Gigi Becali a intervenit, spunând că el va decide unde se va da meciul. Latifundiarul din Pipera le-a pus condiție celor care voiau să cumpere licența ca meciul să se televizeze spre tot publicul, nu doar spre deținătorii de abonament pe platforma de streaming.<br/>
<iframe allowfullscreen="allowfullscreen" frameborder="0" height="219" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FMMStoica12%2Fposts%2Fpfbid026KLLaYCDYKut8FU6Z7onwm3wWRS4C4eDWdViTsxEJwW9g1rNcASWqT1SAvv6yyCMl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>FCSB începe drumul în Liga Campionilor în Andorra</span></h2>
<p>FCSB și-a aflat <span>adversara din primul tur al Ligii Campionilor</span>, Inter d’Escalades. Campioana Superligii pare, cel puțin pe hârtie, net superioară campioanei din Andorra. Bucureștenii au întâlnit pe Virtus anul trecut, din San Marino, de care au trecut cu 11-1 la general.</p>
<p>Mâine, 18 iunie, va avea loc tragerea la sorți pentru aflarea adversarului din turul 2 al competiției. Adversarele FCSB pot fi Rijeka, Zalgris, Pafos, RFS, Zrinjski Mostar, Lincoln Red Imps, KuPS, The New Saints, Drita, Breidablik, Linfield sau Buducnost Podgorica.</p>
<p>În cazul în care vor ajunge în turul 3, situația se va complica pentru bucureșteni, deoarece vor intra nume tari în competiție, printre care FC Copenhaga, Steaua Roșie Belgrad, Ferencvaros Budapesta, Maccabi Tel Aviv, Slovan Bratislava sau Qarabag.</p>

]]></description>
    </item>
    <item>
      <title>FCSB, în faza grupei Ligii Campionilor! După 10.000 de încercări au dat verdictul care i-ar aduce 50.000.000 de euro lui Gigi Becali</title>
      <link>https://www.prosport.ro/fotbal-extern/liga-campionilor/fcsb-in-faza-grupei-ligii-campionilor-dupa-10-000-de-incercari-au-dat-verdictul-care-i-ar-aduce-50-000-000-de-euro-lui-gigi-becali-20197679</link>
      <description><![CDATA[<img src="https://www.prosport.ro/wp-content/uploads/2025/06/FCSB-in-faza-grupei-Ligii-Campionilor-1400x820.jpg"/><br/><p>Patronul de la FCSB, are de ce să-și frece mâinile de bucurie: a venit verdictul prezenței roș-albaștrilor în faza grupei Ligii Campionilor.</p>
<p>Formația pregătită de Elias Charalambous are o misiune ușoară în primul tur preliminar din Liga Campionilor, în contextul în care a fost desemnată cap de serie.</p>
<h2><span>Mare bucurie pentru FCSB: verdictul legat de FCSB în grupa Ligii Campionilor a venit după 10.000 de încercări</span></h2>
<p>Campioana României <span>va întâlni Inter Club d’Escaldes, reprezentanta Andorrei</span>. Echipa lui Gigi Becali va avea același statut și în turul 2 preliminar, tragerea la sorți pentru această fază a întrecerii urmând să se facă miercuri, 18 iunie.</p>
<p>În schimb, în al treilea tur preliminar și în play-off, FCSB va da peste „balauri”, deoarece nu mai este cap de serie. Cu toate acestea, specialiștii o văd în faza principală a întrecerii.</p>
<p>Statisticienii de la <span>Football Rankings</span> au reealizat, cu ajutorul inteligenței artificiale, 10.000 de simulări privind componența grupei principale. Iar rezultatul nu are decât să-l bucure pe Gigi Becali, deoarece echipa lui este printre cele 36.</p>
<h2><span>29 de echipe sunt deja acceptate în grupa Ligii Campionilor</span></h2>
<p>Adversara celor de la FCSB în turul 2 preliminar al Ligii Campionilor se va alege dintre Rijeka, Zalgris, Pafos, RFS, Zrinjski Mostar, Lincoln Red Imps, KuPS, The New Saints, Drita, Breidablik, Linfield sau Buducnost Podgorica.</p>
<p>Dacă ajung în turul 3, bucureștenii vor putea da peste echipe ca FC Copenhaga, Steaua Roșie Belgrad, Ferencvaros Budapesta, Maccabi Tel Aviv, Slovan Bratislava sau Qarabag. În fine, Celtic, Basel, Sturm Graz și Bodo/Glimt sunt cele care intră direct în play-off.</p>
<p>Conform rezultatelor simulărilor, FCSB ar fi echipa beneficiază de coeficientul cel mai slab dintre toate celelalte formații ajunse în grupa principală.</p>
<p>În acest moment, se cunosc 29 de echipe care se vor bate pentru trofeu. Este vorba despre <span>PSG (Franța, deținătoarea trofeului)</span>, Manchester City (Anglia), Inter Milano (Italia), Real Madrid (Spania), Bayern Munchen (Germania), Olympique Marseille (Franța), Sporting Lisabona (Portugalia), Olympiacos Pireu (Grecia), Tottenham Hotspur (Anglia, câștigătoarea Europa League), Chelsea (Anglia), Atalanta (Italia), Atlético Madrid (Spania), Bayer Leverkusen (Germania), AS Monaco (Franța), Union Saint-Gilloise (Belgia), Liverpool (Anglia), Newcastle United (Anglia), Juventus (Italia), Athletic Bilbao (Spania), Eintracht Frankfurt (Germania), PSV Eindhoven (Olanda), Galatasaray (Turcia), Arsenal (Anglia), Napoli (Italia), Barcelona (Spania), Villarreal (Spania), Borussia Dortmund (Germania), Ajax (Olanda) și Slavia Praga (Cehia).</p>
<p>La fel ca în ultimele două ediții, Rusia nu va avea reprezentantă, echipele din această țară fiind, în continuare, suspendate, din cauza invaziei armatei în Ucrainei.</p>
<p>Nici Liechtenstein nu are echipă în această competiție, dar din cu totul și cu totul alte motive. Singura competiție organizată în micuțul stat este cupa națională, echipele jucând, în paralel, în diferitele divizii din Elveția. Iar câștigătoarea Cupei Liechtensteinului, FC Vaduz, va juca în Conference League.</p>

]]></description>
    </item>
    <item>
      <title>FCSB a aflat adversara din primul tur preliminar al Ligii Campionilor</title>
      <link>https://www.prosport.ro/fotbal-intern/superliga/fcsb-afla-prima-adversara-din-preliminariile-ligii-campionilor-tragerea-la-sorti-de-la-ora-1500-20197199</link>
      <description><![CDATA[<img src="https://www.prosport.ro/wp-content/uploads/2025/06/FCSB-afla-prima-adversara-din-preliminariile-Ligii-Campionilor.-Tragerea-la-sorti.webp"/><br/><p><span>UPDATE 15:00.</span> FCSB și-a aflat adversara din primul tur preliminar al Ligii Campionilor.</p>
<ul>
<li>FCSB (România) – Inter Club d’Escaldes (Andorra). Turul se joacă la București, pe 8/9 iulie, iar returul în Andorra, pe 15/16 iulie.</li>
</ul>
<p>Evenimentul poate fi urmărit în format video <span>aici</span>.</p>
<hr/>
<p>Marți, 17 iunie, de la ora 15:00, FCSB își află prima adversară din preliminariile Ligii Campionilor, sezonul 2025-2026.</p>
<p>Campioana României ia startul în cea mai importantă competiție intercluburi de pe continent încă din primul tur preliminar.</p>
<h2><span>Încep emoțiile pentru Gigi Becali și FCSB! Campioana României află cu cine se va duela în primul tur preliminar din Liga Campionilor</span></h2>
<p><span>UPDATE 10:00. </span>FCSB și-a aflat lista scurtă de posibili adversari.</p>
<ul>
<li>Inter Club d’Escaldes (Andorra)</li>
<li>FC Differdange 03 (Luxemburg)</li>
<li>Vikingur (Insulele Feroe)</li>
<li>Shelbourne FC (Irlanda)</li>
<li>KF Egnatia (Albania)</li>
</ul>
<hr/>
<p><span>FCSB, campioana ultimelor două sezoane din Superliga, va lupta din nou să ajungă în faza principală din Liga Campionilor</span>, iar în această vară ar putea avea o șansă în plus. Și asta pentru că beneficiază de un coeficient net superior celui de anul trecut, detaliu ce ar putea să o ajute să întâlnească adversari mai facili în primele tururi preliminare.</p>
<p>Pe de altă parte, FCSB nu s-a despărțit de niciun jucător important în ultima perioadă. Dacă în vara trecută Gigi Becali l-a vândut pe Florinel Coman pentru 5.250.000 de euro, în actuala fereastră de mercato, fotbaliști precum Ștefan Târnovanu, Darius Olaru sau Adrian Șut au fost păstrați. În plus, lotul lui Elias Charalambous s-a întârit și cu doi atacanți de calibru, anume Daniel Bîrligea (adus în toamna lui 2024) și Denis Alibec (transferat în iunie 2025). La FCSB a sosit și Juri Cisotti, în ianuarie, care s-a integrat excelent și a devenit rapid unul dintre cei mai apreciați jucători. Și, nu în ultimul rând, Dennis Politic, transferat de la Dinamo recent, pentru 1.000.000 de euro, este așteptat și el să facă impresie.</p>
<p>Așadar, <span>FCSB are toate ingredientele</span> necesare pentru a reuși o campanie de preliminarii superioară celei din sezonul 2024-2025, când a fost eliminată cu greu de Sparta Praga în turul 3 din Champions League.</p>
<p>Revenind la tragerea la sorți de la Nyon, Elveția, programată marți, 17 iunie, aceasta va începe la ora 15:00. Totuși, FCSB va afla o listă scurtă de potențiali adversari încă de la ora 09:30.</p>
<p>Campioana României va beneficia de statutul de cap de serie, astfel că va întâlni, cel mai probabil, un adversar foarte accesibil în primul tur preliminar.</p>
<blockquote><p>Pe mine mă interesează Liga Campionilor. Abia aștept să înceapă preliminariile, pe cuvânt! Dar parcă a trecut repede, știi? Chiar ziceam: „Uite, bă, ce repede a trecut”. Abia aștept să vedem tragerile, că parcă ieri trăgeam aici, PAOK, alea-alea. Și acum abia aștept să văd tragerile. Bine, noi fiind capi de serie, în play-off ne așteptăm la un adversar mai puternic. Că până acolo nu avem nicio treabă. Bine, ce o vrea Dumnezeu. Dar de 9.000.000 de euro suntem asigurați, că play-off-ul o să îl jucăm. Ca atare… Dar nu ai, mă, cum… Că întăresc echipa și…”, a declarat Gigi Becali, marți, 6 mai, la palat.</p></blockquote>
<h2><span>Când sunt programate meciurile din primul tur preliminar</span></h2>
<p>Meciurile din primul tur preliminar al Ligii Campionilor sunt programate pe 8/9 iulie, prima manșă, și pe 15/16 iulie, manșa secundă.</p>
<p>Tragerea la sorți pentru turul 2 preliminar din Liga Campionilor, Europa League și Conference League are loc miercuri, 18 iunie 2025.</p>
<p>Iar partidele din turul 2 al Ligii Campionilor se vor juca pe 22/23 iulie, respectiv 29/30 iulie.</p>
<p>Mai jos lista posibililor adversari pentru FCSB din primul tur preliminar:</p>
<ul>
<li>Shkendija (Macedonia de Nord)</li>
<li>Inter Club D`Escaldes (Andorra)</li>
<li>Levadia Tallinn (Estonia)</li>
<li>Dinamo Minsk (Belarus)</li>
<li>Milsami (Moldova)</li>
<li>Kairat (Kazahstan)</li>
<li>Noah (Armenia)</li>
<li>Differdange (Luxemburg)</li>
<li>Iberia 1999 (Georgia)</li>
<li>Hamrun (Malta)</li>
<li>Vikingur (Insulele Feroe)</li>
<li>Shelbourne (Irlanda)</li>
<li>Egnatia (Albania)</li>
<li>Virtus (San Marino)</li>
</ul>

]]></description>
    </item>
    <item>
      <title>Cu cine joacă FCSB în Champions League: un român e liderul echipei care valorează cât cota lui Adrian Șut și reprezintă capitala situată la cea mai mare înălțime din Europa! Calendarul meciurilor și posibili adversari mai departe pentru roș-albaștri</title>
      <link>https://www.prosport.ro/fotbal-extern/liga-campionilor/cu-cine-joaca-fcsb-in-champions-league-un-roman-e-liderul-echipei-care-valoreaza-cat-cota-lui-adrian-sut-si-reprezinta-capitala-situata-la-cea-mai-mare-inaltime-din-europa-calendarul-meciurilor-si-p-20197177</link>
      <description><![CDATA[<img src="https://www.prosport.ro/wp-content/uploads/2025/06/Cu-cine-joaca-FCSB-in-Champions-League-un-roman-e-liderul-echipei-care-valoreaza-cat-cota-lui-Adrian-Sut-si-reprezinta-capitala-situata-la-cea-mai-mare-inaltime-din-Europa-1400x933.jpg"/><br/><p>Marți, 17 iunie, FCSB a intrat oficial în febra marii provocări care cuprinde visul a milioane de suporteri: grupa Champions League! Campioana României și-a aflat primul adversar din parcursul preliminariilor spre competiția supremă la nivel de cluburi, în urma tragerii la sorți pe care UEFA a organizat-o în debutul sezonului de cupe europene.</p>
<p><span>ProSport</span> îți prezintă profilul complet al primei echipe cu care FCSB se va lupta în drumul Champions League, Inter Club d’Escaldes din Andorra, precum și toate informațiile despre calendarul meciurilor și tragerilor la sorți pentru roș-albaștri, dar și variantele secundare de parcurs european pe care le are <span>echipa lui Gigi Becali</span> în cazul unui eșec pe traseul Ligii Campionilor.</p>
<h2><span>Primul adversar pentru FCSB în Champions League: amintiri cu CFR Cluj!</span></h2>
<p>Pe 8/9 iulie acasă, respectiv 15/16 iulie deplasare, FCSB va debuta în Champions League contra formației Inter Club d’Escaldes din Andorra. Campioana modestei ligi din țara plasată între Spania și Franța s-a înființat doar în 1991 și se află la al patrulea titlu național după cele cucerite în 2020, 2021 și 2022. Este la al șaselea sezon de cupe europene în istoria sa, fără să treacă vreodată de turul 2 preliminar indiferent de competiție, așadar un background european infim.</p>
<p>Ce-i drept, se poate mândri că a eliminat 4 din cei 12 adversari cu care s-a duelat până acum. Inter Club d’Escaldes a jucat în tururi preliminare de Champions League, Europa League și Conference League reușind să scoată din cursă pe HB Torshavn și Vikingur Gota din Insulele Feroe, La Fiorita (San Marino) dar și mai titrata Velez Mostar (Bosnia-Herțegovina).</p>
<p>Calificarea cu bosniacii vine din sezonul trecut când formația din Andorra a remizat 1-1 în deplasare, apoi s-a impus cu un neverosimil 5-1 pe teren propriu, după ce era condusă cu 1-0 în minutul 43! Era turul 1 preliminar Conference League, ulterior AEK Atena a învins-o 4-3 și 4-0 în Principat.</p>
<p>În 2022, CFR Cluj a eliminat Inter Club d’Escaldes din turul 2 preliminar Conference League după 3-0 în Gruia și 1-1 în Andorra.</p>
<h2><span>Tot lotul lor este evaluat la nivelul lui Adrian Șut</span></h2>
<p>Campionatul din Andorra are 10 echipe, fiecare formație joacă de trei ori cu adversarele, iar în ediția 2024/2025 formația Inter Club d’Escaldes a cucerit titlul cu un avans de 7 puncte față de rivala din localitate, Atletic Club d’Escaldes!</p>
<p>Antrenor, din octombrie 2022, este spaniolul Otger Canals, 39 de ani, a cărui carieră de tehnician, începută însă încă din 2010, e legată de exclusiv de cluburi din Andorra, pentru care a lucrat la nivel de academii, fotbal juvenil, în poziții de director tehnic, antrenor secund și abia ulterior ca antrenor principal.</p>
<p>Lotul celor de la Inter Club d’Escaldes este evaluat la doar 4,5 milioane euro pe transfermarkt, cât cota de piață a lui Adrian Șut, căpitanul FCSB!, și nu e nici măcar cel mai valoros din campionatul intern: ci abia al treilea raportat la loturile din sezonul 2024/2025! Cele mai interesante nume sunt extrema ivoriană Jean Luc Assoubre (32 ani), cu trei sezoane la activ în Segunda Division și care a trecut și pe la AEK Larnaca, atacantul francez Alexandre Llovet (27 ani), crescut de Montpellier pentru care a prins și trei meciuri plus… un român!</p>
<p><img alt="Corespondență din Andorra! „Fundașul dreapta din naționala lor lucrează în paralel la cantina școlii!”. Cât câștigă un fotbalist în Principat și viața singurului român în primul eșalon | EXCLUSIV VIDEO" decoding="async" src="https://media.prosport.ro/a551fXMrq6YGez3EFQlYFS7dFsk=/1280x720/smart/filters:contrast(5):format(webp):quality(80)/https%3A%2F%2Fwww.prosport.ro%2Fwp-content%2Fuploads%2F2023%2F03%2FFeher-1.webp"/></p>
<h2><span>Românul Feher e „zeu” iar altitudinea e poate cea mai mare problemă</span></h2>
<p>Fundașul Raul Feher (foto sus), a căruit poveste <span>ProSport</span> <span>a prezentat-o aici în exclusivitate în cadrul unui reportaj video realizat chiar în Andorra</span>, joacă la Inter Club d’Escaldes din 2022. Stoperul originar din Sălaj, mutat de copil cu familia în Spania, a evoluat anterior în eșaloanele inferioare spaniole. E unul din liderii și eroii echipei, reușind chiar să marcheze pe 26 mai singurul gol al Finalei Cupei din Andorra, 1-0 pentru echipa sa în fața acelorași Atletic Club, rivala din oraș și din campionat!</p>
<p>Pentru FCSB, cea mai mare provocare o va constitui, în mod normal, jocul disputat în deplasare, acolo unde efectele altitudinii ar putea constitui un impediment, cel puțin în prima parte a meciului, până la adaptarea jucătorilor noștri. Estadi Comunal e plasat la 1.023 de metri altitudine, Andorra la Vella fiind capitala situată la cea mai mare înălțime din Europa!</p>
<h2><span>Cu cine ar juca FCSB în turul 2 al preliminariilor Champions League</span></h2>
<p>Mâine, miercuri, 18 iunie, va avea loc tragerea la sorți UEFA pentru turul 2 preliminar Champions League, în care FCSB ar ajunge dacă trece, în dublă manșă, de primula adversar pe care l-am aflat astăzi.</p>
<p>La acest moment știm atât faptul că FCSB va fi 100% cap de serie și în turul 2 al preliminariilor, cât și lista celor 12 posibili adversari, raportat la confruntările din primul tur. Astfel, <span>campioana României</span> ar putea spune că a avut ghinion dacă va întâlni una dintre:</p>
<ul>
<li>Rijeka (Croația)</li>
<li>Pafos (Cipru)</li>
<li>Câștigătoarea dintre Buducnost (Muntenegru) și FC Noah (Armenia)</li>
<li>Câștigătoarea dintre RFS Riga (Letonia) și FCI Levadia (Estonia)</li>
<li>Câștigătoarea dintre Zrinjski Mostar (Bosnia-Herțegovina) și Virtus (San Marino)</li>
<li>Câștigătoarea dintre Linfield (Irlanda de Nord) și Shelbourne FC (Irlanda)</li>
</ul>
<p>În același timp, o tragere la sorți cu adversari chiar mai abordabili ar aduce în fața reprezentantei României una dintre:</p>
<ul>
<li>Câștigătoarea dintre Breidablik (Islanda) și KF Egnatia (Albania)</li>
<li>Câștigătoarea dintre Lincoln Red Imps (Gibraltar) și Vikingur Gota (Insulele Feroe)</li>
<li>Câștigătoarea dintre KuPS (Finlanda) și Milsami Orhei (Moldova)</li>
<li>Câștigătoarea dintre The New Saints (Țara Galilor) și KF Shkendija (Macedonia de Nord)</li>
<li>Câștigătoarea dintre FC Drita (Kosovo) și FC Differdange 03 (Luxemburg)</li>
<li>Câștigătoarea dintre Zalgiris (Lituania) și Hamrun Spartans (Malta)</li>
</ul>
<figure aria-labelledby="figcaption_attachment_20196920" class="wp-caption aligncenter" id="attachment_20196920"><img alt="" class="size-full wp-image-20196920" decoding="async" fetchpriority="high" height="1382" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/06/„Magicianul-Lucian-Sanmartean-a-dat-verdictul-despre-fotbalistul-Elias-Charalambous-„M-am-lipit-de-el-scaled-e1750084388241.jpg" srcset="https://www.prosport.ro/wp-content/uploads/2025/06/„Magicianul-Lucian-Sanmartean-a-dat-verdictul-despre-fotbalistul-Elias-Charalambous-„M-am-lipit-de-el-scaled-e1750084388241.jpg 2560w, https://www.prosport.ro/wp-content/uploads/2025/06/„Magicianul-Lucian-Sanmartean-a-dat-verdictul-despre-fotbalistul-Elias-Charalambous-„M-am-lipit-de-el-scaled-e1750084388241-1400x756.jpg 1400w, https://www.prosport.ro/wp-content/uploads/2025/06/„Magicianul-Lucian-Sanmartean-a-dat-verdictul-despre-fotbalistul-Elias-Charalambous-„M-am-lipit-de-el-scaled-e1750084388241-768x415.jpg 768w, https://www.prosport.ro/wp-content/uploads/2025/06/„Magicianul-Lucian-Sanmartean-a-dat-verdictul-despre-fotbalistul-Elias-Charalambous-„M-am-lipit-de-el-scaled-e1750084388241-1536x829.jpg 1536w, https://www.prosport.ro/wp-content/uploads/2025/06/„Magicianul-Lucian-Sanmartean-a-dat-verdictul-despre-fotbalistul-Elias-Charalambous-„M-am-lipit-de-el-scaled-e1750084388241-2048x1106.jpg 2048w" width="2560"/><figcaption class="wp-caption-text" id="figcaption_attachment_20196920">Foto: Sport Pictures</figcaption></figure>
<h2><span>Calendarul FCSB până în grupa Champions League și variantele secundare</span></h2>
<p>FCSB știe exact când vor fi tragerile la sorți pentru toate etapele de parcurs până la marele vis, grupa Champions League, dar și datele când urmează să joace toate partidele din această provocare. Iată calendarul UEFA:</p>
<ul>
<li>8/9 iulie &amp; 15/16 iulie – tur și retur pentru Turul 1 preliminar</li>
<li>21 iulie – tragere la sorți Turul 3 preliminar</li>
<li>22/23 iulie &amp; 29/30 iulie – tur și retur pentru Turul 2 preliminar</li>
<li>4 august – tragere la sorți Play-off</li>
<li>5/6 august &amp; 12/13 august – tur și retur pentru Turul 3 preliminar</li>
<li>19/20 august &amp; 26/27 august – tur și retur Play-off</li>
<li>28 august – tragere la sorți grupa Champions League</li>
</ul>
<p>În cazul în care FCSB va părăsi parcursul Champions League, are patru scenarii secundare de continuare în cupele europene, funcție de momentul în care ar ieși de pe traseul competiției de top continentale. Acestea sunt:</p>
<ul>
<li>Turul 2 preliminarii Conference League – dacă FCSB e eliminată din turul 1 Champions League</li>
<li>Turul 3 preliminarii Europa League – dacă FCSB e eliminată din turul 2 Champions League</li>
<li>Play-off Europa League – dacă FCSB e eliminată din turul 3 Champions League</li>
<li>grupa Europa League – dacă FCSB e eliminată din Play-off Champions League</li>
</ul>

]]></description>
    </item>
  </channel>
</rss>
