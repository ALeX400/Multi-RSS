<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dezastru la FCSB! S-a accidentat din nou Cercel şi campioana tremură cu regula U21</title>
      <link>https://www.prosport.ro/fotbal-intern/superliga/dezastru-la-fcsb-s-a-accidentat-din-nou-cercel-si-campioana-tremura-cu-regula-u21-20207307</link>
      <description><![CDATA[<img src="https://www.prosport.ro/wp-content/uploads/2025/07/Dezastru-la-FCSB-S-a-accidentat-din-nou-Cercel-si-campioana-tremura-cu-regula-U21-1400x1051.jpg"/><br/><p>FCSB s-ar putea confrunta cu un dezastru, cu mai puțin de două săptămâni înainte de prima partidă pe care o are programată în sezonul 2025-2026 din Superliga.</p>
<p>Gigi Becali (67 de ani) a transmis răspicat că regula U21 va fi bifată cu ajutorul fundașului dreapta Ionuț Cercel (18), însă acesta s-a accidentat din nou.</p>
<h2><span>Ionuț Cercel a ieșit șchiopătând din amicalul Utrecht – FCSB și îi dă emoții lui Gigi Becali cu privire la regula U21</span></h2>
<p>Marți, 1 iulie 2025, în cantonamentul din Olanda, FCSB a avut programată o partidă amicală, în compania celor de la Utrecht.</p>
<p>Elias Charalambous a trimis în teren o formulă de start foarte competitivă, având în vedere că pe 5 iulie este programată Supercupa României, iar pe 9 iulie, roș-albaștrii vor debuta în preliminariile UEFA Champions League. Mai mult, pe 12 iulie, FCSB va disputa și prima partidă din sezonul 2025-2026 al Superligii, în compania lui FC Hermannstadt.</p>
<ul>
<li>Echipa de start pe care a mizat FCSB la amicalul cu Utrecht: Târnovanu – Cercel, Ngezana, Popescu, Kiki – Șut, Olaru, Cisotti – Miculescu, Bîrligea, Tănase</li>
</ul>
<p>Din nefericire pentru roș-albaștri, prima repriză a disputei de pregătire cu Utrecht a venit la pachet cu o veste proastă. <span>Ionuț Cercel s-a accidentat</span> din nou și, în minutul 42, a părăsit terenul șchiopătând.</p>
<p>Rămâne de văzut cât de serioasă este problema medicală a fotbalistului, însă emoțiile sunt mari, mai ales că <span>Ionuț Cercel s-a accidentat și în partida România U19 – Olanda U19 1-3</span>, de la Campionatul European.</p>
<figure aria-labelledby="figcaption_attachment_20207309" class="wp-caption aligncenter" id="attachment_20207309"><img alt="" class="size-full wp-image-20207309" decoding="async" fetchpriority="high" height="796" sizes="(max-width: 1321px) 100vw, 1321px" src="https://www.prosport.ro/wp-content/uploads/2025/07/ionut-cercel-1.jpg" srcset="https://www.prosport.ro/wp-content/uploads/2025/07/ionut-cercel-1.jpg 1321w, https://www.prosport.ro/wp-content/uploads/2025/07/ionut-cercel-1-768x463.jpg 768w" width="1321"/><figcaption class="wp-caption-text" id="figcaption_attachment_20207309">SURSA Foto: CAPTURĂ Youtube FCSB TV</figcaption></figure>
<h2><span>Ce variante are Gigi Becali</span></h2>
<p>Ionuț Cercel era anunțat de Gigi Becali drept principala variantă pentru acoperirea regulii U21 la meciurile din Superliga României. Referitor la partidele din cupele europene, pe postul de apărător dreapta ar fi urmat să fie folosit veteranul Valentin Crețu.</p>
<p>Gigi Becali a transmis răspicat că nu va mai folosi jucători eligibili regulii U21 în compartimentul ofensiv, iar în absența lui Cercel a spus că îl va pune pe Mihai Toma (18 ani) pe postul de apărător dreapta. Asta în condițiile în care Toma este aripă stânga sau mijlocaș ofensiv.</p>
<p>În cazul în care accidentarea lui Cercel este serioasă și Gigi Becali se va răzgândi în privința lui Toma, atunci, la meciul cu FC Hermannstadt, roș-albaștrii ar putea miza pe următoarele opțiuni U21:</p>
<ul>
<li>Luca Ciobanu – fundaș central</li>
<li>Andrei Dăncuș – fundaș central</li>
<li>Laurențiu Vlăsceanu – fundaș stânga</li>
<li>Matei Manolache – fundaș central</li>
<li>Mihai Toma – aripă stânga/mijlocaș ofensiv</li>
<li>David Popa – aripă dreapta</li>
<li>Denis Colibășanu – atacant central</li>
<li>Alexandru Stoian – atacant central</li>
<li>Robert Necșulescu – aripă dreapta</li>
</ul>

]]></description>
    </item>
    <item>
      <title>Au decis: 52.000.000 de euro pentru FCSB! Gigi Becali poate fi fericit</title>
      <link>https://www.prosport.ro/fotbal-intern/superliga/au-decis-52-000-000-de-euro-pentru-fcsb-gigi-becali-poate-fi-fericit-20207365</link>
      <description><![CDATA[<img src="https://www.prosport.ro/wp-content/uploads/2025/07/Au-decis-52.000.000-de-euro-pentru-FCSB-Gigi-Becali-poate-fi-fericit-1400x1050.jpg"/><br/><p>Cu mai puțin de două săptămâni înainte de startul sezonului 2025-2026 din Superliga României, specialiștii de la Transfermarkt au decis să crească din nou valoarea lotului de care dispune FCSB.</p>
<p>Așadar, în urma ultimei actualizări, campioana României a depășit pragul psihologic de 50.000.000 de euro. Mai exact, la 51.980.000 de euro sunt evaluați fotbaliștii lui Elias Charalambous (44 de ani).</p>
<h2><span>FCSB domină Superliga și după ultimul update făcut de Transfermarkt. Gigi Becali are fotbaliști de aproape 52.000.000 de euro</span></h2>
<p><span>Gigi Becali a exclus din lotul FCSB trei fotbaliști</span>, anume Malcom Edjouma, Alex Băluță și Jordan Gele, însă cu toate acestea, are în continuare un efectiv extrem de bine cotat. De fapt, este de departe cel mai valoros lot din Superliga României.</p>
<p>În finalul lunii iunie, <span>site-ul de specialitate Transfermarkt evalua întreg lotul lui FCSB la 49.180.000 de euro</span>. Însă, între timp, specialiștii au mai ajustat cotele de piață ale jucătorilor și campioana României a depășit pragul psihologic de 50.000.000 de euro.</p>
<p>Mai exact, cu nici două săptămâni înainte de startul sezonului 2025-2026 din Superliga, FCSB se bazează pe fotbaliști cotați la 51.980.000 de euro.</p>
<p>Mai jos TOP 10 fotbaliști de la FCSB, în funcție de cotele de piață:</p>
<ol>
<li>Darius Olaru – 7.500.000 de euro</li>
<li>Daniel Bîrligea – 5.000.000 de euro</li>
<li>Ștefan Târnovanu – 5.000.000 de euro</li>
<li>Adrian Șut – 3.500.000 de euro</li>
<li>Siyabonga Ngezana – 3.500.000 de euro</li>
<li>Joyskim Dawa – 3.000.000 de euro</li>
<li>Florin Tănase – 2.500.000 de euro</li>
<li>David Miculescu – 2.500.000 de euro</li>
<li>Dennis Politic – 1.500.000 de euro</li>
<li>Octavian Popescu – 1.400.000 de euro</li>
</ol>
<h2><span>De ce loturi dispun rivalele Rapid, CFR Cluj și Universitatea Craiova</span></h2>
<p>În ceea ce le privește pe contracandidatele FCSB din lupta pentru titlu, trebuie remarcat că și loturile acestora au crescut considerabil.</p>
<p>În iunie, Rapid se baza pe un efectiv evaluat la 26.650.000 de euro, iar acum, toți fotbaliștii lui Dan Șucu din Giulești valorează 30.130.000 de euro.</p>
<p>O îmbunătățire s-a înregistrat și la CFR Cluj, a cărei lot era evaluat, în iunie, la 25.280.000 de euro. În schimb, după ultimul update, fotbaliștii lui Nelu Varga au ajuns să însumeze 29.050.000 de euro.</p>
<p>Universitatea Craiova a înregistrat o creștere mult mai mică, iar în prezent beneficiază de un lot de 21.800.000 de euro, potrivit <span>Transfermarkt</span>.</p>
<p>TOP 10 loturi din Superliga, în funcție de valorile estimate în euro:</p>
<ol>
<li>FCSB – 51.980.000</li>
<li>Rapid – 30.130.000</li>
<li>CFR Cluj – 29.050.000</li>
<li>Universitatea Craiova – 21.800.000</li>
<li>Universitatea Cluj – 14.950.000</li>
<li>Dinamo București – 14.000.000</li>
<li>FC Hermannstadt – 11.350.000</li>
<li>Farul Constanța – 11.010.000</li>
<li>FC Botoșani – 8.980.000</li>
<li>Petrolul Ploiești – 8.660.000</li>
</ol>
<blockquote><p>Nu mai urmează transferuri. Mai sunt câteva zile și începe competiția. Gata, la revedere, ce să mai?! Nici nu mai avem loc ca să-i băgăm pe listă. Suntem prea mulți. Deja am scos 3!”, Gigi Becali, citat de <span>Sport.ro</span>.</p></blockquote>

]]></description>
    </item>
    <item>
      <title>S-au pierdut în drumul spre FCSB. Meme Stoica a făcut anunțul: „Ultima dată au fost văzute în Belgia”</title>
      <link>https://www.prosport.ro/fotbal-intern/superliga/s-au-pierdut-in-drumul-spre-fcsb-meme-stoica-a-facut-anuntul-ultima-data-au-fost-vazute-in-belgia-20206345</link>
      <description><![CDATA[<img src="https://www.prosport.ro/wp-content/uploads/2025/06/S-au-pierdut-in-drumul-spre-FCSB.-Meme-Stoica-a-facut-anuntul-„Ultima-data-au-fost-vazute-in-Belgia.webp"/><br/><p>Mihai Stoica (60 de ani), managerul general al celor de la FCSB, a oferit noi detalii despre echipamentele pe care campioana României le va purta în sezonul 2025-2026.</p>
<p>Roș-albaștrii intenționează să îmbrace noile echipamente chiar la Supercupa României cu CFR Cluj, însă coletele întârzie să vină.</p>
<h2><span>Emoții la FCSB! Coletele cu noile echipamente au fost văzute „ultima dată în Belgia”. Ce spune Meme Stoica</span></h2>
<p><span>Meme Stoica, principal responsabil pentru felul în care arată echipamentele de la FCSB</span>, așteaptă cu nerăbdare tricourile pe care campionii României le vor îmbrăca în 2025-2026.</p>
<p>Încă de acum două săptămâni, <span>Mihai Stoica a oferit câteva detalii cu privire la cum va arăta noul echipament al FCSB</span> și a dezvăluit că s-a inspirat de la naționala Olandei. Însă, suporterii așteaptă să vadă cu ochii lor ce a ales managerul general al roș-albaștrilor.</p>
<p>În 2024, FCSB și-a prezentat noile echipamente pe 1 iulie, însă aparent, în această vară momentul mult așteptat va întârzia puțin.</p>
<p>Mihai Stoica a dezvăluit că toate coletele cu echipamentele sunt în Belgia și trebuie să sosească în perioada imediat următoare. Totuși, Darius Olaru și compania nu pot aștepta prea mult, deoarece pe 5 iulie, de la ora 20:00, pe stadionul Ghencea este programată Supercupa României, FCSB – CFR Cluj. Iar la acest duel, roș-albaștrii ar trebui să îmbrace al treilea echipament de joc al sezonului 2025-2026:</p>
<blockquote><p>(n.r. – Noul set va fi folosit la meciul din Supercupă cu CFR sau la meciul din cupele europene?) La meciul din Supercupă vom juca cu al 3-lea echipament, așa cum am făcut-o și anul trecut. Adică cu a doua opțiune de deplasare. Cel de bază sper din toată inima să ajungă. E aici prin zonă. Ultima dată a fost văzut în Belgia. Dar sper să ajungă la timp să îl putem inscripționa și să putem juca cu el în primul tur preliminar al UEFA Champions League”, a declarat Mihai Stoica, potrivit <span>Prima Sport</span>.</p></blockquote>
<h2><span>S-a optat din nou pentru categoria premium</span></h2>
<p>Cât despre calitatea echipamentelor de joc, Meme a spus că s-a optat din nou pentru categoria premium, cea mai bună pe care o pune la dispoziție sponsorul tehnic Nike. Deși tricourile respective sunt și cele mai scumpe, de departe, oficialul campioanei spune că la FCSB nu se face rabat atunci când vine vorba despre calitatea echipamentului.</p>
<blockquote><p>(n.r. – Cât vor costa tricourile?) Există trei categorii de echipament la firma care e sponsor tehnic la noi (n.r. – Nike). Categoria premium, care e de două ori mai scumpă decât categoria a doua și de patru ori mai scumpă decât categoria a treia. Există unele echipe care aleg categoria a doua, altele chiar categoria a treia. Nu vreau să fac referire la alte echipe din România care au același sponsor tehnic, dar noi alegem mereu premium. Pentru că am pus mereu pe primul plan calitatea materialului din care e confecționat echipamentul. Nu putem să propunem noi designul că noi n-avem forța echipelor mari. Mă refer la echipele care au același sponsor tehnic, Inter, Barcelona, Chelea ș.a.m.d. Oamenii vând sute de mii, milioane de tricouri. De aceea un tricou al Barcelonei va fi mai ieftin decât al nostru. Niciodată nu vom apela la un alt sponsor tehnic, chiar dacă acolo dăm noi modelul și facem grafica pentru echipament, pentru că acolo nu există calitate. Prețurile vor fi sensibil egale cu cele ale tricourilor de anul trecut. Vorbim și noi chiar venim în sprijinul suporterilor, doar că nu vindem noi tricourile, ci firma respectivă”, a mai spus Meme Stoica.</p></blockquote>

]]></description>
    </item>
    <item>
      <title>Gigi Becali a tras concluzia despre lovitura verii: „E mort, e pe butuci!”</title>
      <link>https://www.prosport.ro/fotbal-intern/superliga/gigi-becali-a-tras-concluzia-despre-lovitura-verii-e-mort-e-pe-butuci-20206299</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-a-tras-concluzia-despre-lovitura-verii-„E-mort-e-pe-butuci.jpg"/><br/><p>Gigi Becali (67 de ani) a oferit câteva noi detalii despre cel mai important transfer pe care l-a bifat în fereastra de mercato de vară.</p>
<p>Este vorba despre Dennis Politic (25), care a părăsit-o pe Dinamo București pentru a i se alătura rivalei roș-albastre. În schimbul său, Gigi Becali l-a dat la schimb pe Alexandru Musi (20), plus suma de aproximativ 1.000.000 de euro.</p>
<h2><span>Antrenamentele de la FCSB l-au pus „pe butuci” pe Dennis Politic. Ce a dezvăluit Gigi Becali</span></h2>
<p><span>Gigi Becali nu s-a lăsat până nu l-a transferat pe Dennis Politic</span> de la rivala Dinamo București, mutare pe care o plănuia încă din primăvară.</p>
<p>Negocierile dintre cele două cluburi au debutat în mai, iar patronul FCSB a încercat mai multe variante de a pune mâna pe jucătorul dorit. În cele din urmă, o ofertă care l-a încadrat pe Alexandru Musi, plus suma de aproximativ 1.000.000 de euro, a fost pe placul „câinilor”.</p>
<p>Pentru a-i exploata potențialul la maxim, FCSB a decis să îl trimită la câteva investigații pe Dennis Politic, care în perioada petrecută la Dinamo s-a confruntat cu mai multe accidentări musculare.</p>
<p>Recent, <span>Mihai Stoica a dezvăluit că transferul verii de la FCSB a vizitat câțiva medici olandezi</span>, care i-au recomandat „niște talonete”, respectiv branțuri ortopedice utilizate pentru a corecta diverse deformări ale piciorului.</p>
<p>Gigi Becali a vorbit și el despre recomandarea pe care i-au făcut-o specialiștii din Olanda lui Dennis Politic și a lăsat de înțeles că totul merge în direcția corectă. Singurul impediment ar fi că fotbalistul pare să fie copleșit de intensitatea antrenamentelor de la FCSB:</p>
<blockquote><p>Politic face, deocamdată, recondiționarea la mușchi. A fost la o clinică în Olanda, i-au făcut acolo o rectificare la ghete. E gata! Numai că e mort. E pe butuci acum, de la antrenamente”, a declarat Gigi Becali, într-un dialog pe care l-a purtat cu reporterii la nunta Kirei Hagi.</p></blockquote>
<h2><span>Meme Stoica a încercat să fie mai subtil</span></h2>
<p>Spre deosebire de Gigi Becali, care a spus lucrurile cât se poate de direct, Meme Stoica a încercat să fie mai subtil în privința fotbalistului transferat de la Dinamo și a transmis că Politic nu a atins încă ritmul de joc al coechipierilor.</p>
<blockquote><p>El se antrenează normal, poate să joace, dar trebuie să-și câștige ritmul pe care îl au noii coechipieri. Ritmul este puțin diferit față de echipele lor”, a declarat managerul general al campioanei României, la <span>Prima Sport</span>.</p></blockquote>
<p>În sezonul 2024-2025, Dennis Politic a jucat 27 de meciuri în toate competițiile, în care a contribuit cu 6 goluri și două pase decisive.</p>
<p>Ca o paralelă, la FCSB au fost mulți jucători, precum Târnovanu, Șut sau Crețu, care au depășit borna celor 50 de partide jucate în stagiunea trecută.</p>

]]></description>
    </item>
    <item>
      <title>Nelu Varga a răbufnit după ce a aflat că FCSB vrea să îl folosească pe Daniel Bîrligea în Supercupa României: „Doamne ferește!”</title>
      <link>https://www.prosport.ro/fotbal-intern/superliga/nelu-varga-a-rabufnit-dupa-ce-a-aflat-ca-fcsb-vrea-sa-il-foloseasca-pe-daniel-birligea-in-supercupa-romaniei-doamne-fereste-20207106</link>
      <description><![CDATA[<img src="https://www.prosport.ro/wp-content/uploads/2025/07/Nelu-Varga-a-rabufnit-dupa-ce-a-aflat-ca-FCSB-vrea-sa-il-foloseasca-pe-Daniel-Birligea-in-Supercupa-Romaniei-„Doamne-fereste-1400x1050.jpg"/><br/><p>Prin vocea managerului general Mihai Stoica (60 de ani), FCSB a anunțat că îl va putea folosi pe Daniel Bîrligea (25) în derby-ul cu CFR Cluj din Supercupa României, iar acum a venit și reacția lui Nelu Varga.</p>
<p>Patronul grupării din Ardeal a fost întrebat dacă se teme de fostul său atacant, iar replica oferită s-a ridicat la nivelul așteptărilor.</p>
<h2><span>Nelu Varga nu se teme de Daniel Bîrligea! Cum a reacționat când a auzit că atacantul va fi folosit în Supercupa României, FCSB – CFR Cluj</span></h2>
<p>Nelu Varga l-a cedat pe Daniel Bîrligea la FCSB în septembrie 2024, atunci când s-a ales în schimbul atacantului cu suma de 2.000.000 de euro.</p>
<p>La acel moment, pentru a accepta ca afacerea să se materializeze, <span>patronul CFR-ului a impus stipularea unei clauze în contractul atacantului, astfel încât Bîrligea să nu poată evolua</span> împotriva fostei sale echipe.</p>
<p>Gigi Becali a acceptat fără să stea pe gânduri și inițial s-a vehiculat că respectiva clauză va fi valabilă pe toată perioada contractului. Însă, în realitate, aceasta a fost în vigoare doar pentru sezonul 2024-2025, iar <span>Mihai Stoica a anunțat că FCSB îl va putea folosi pe Daniel Bîrligea încă de la partida din Supercupa României</span>, programată pe 5 iulie, de la ora 20:00, în Ghencea.</p>
<p>Chestionat fiind dacă se teme de fostul său jucător, Nelu Varga a avut o reacție de zile mari și a spus că nu îi este frică nici măcar de Cristiano Ronaldo:</p>
<blockquote><p>Cum să-mi fie frică? Doamne ferește! De ce să ne fie frică? Nu îmi e frică de Ronaldo și îmi e frică de Bîrligea? Mergem liniștiți, cu fruntea sus”, a spus Nelu Varga, patronul CFR-ului, citat de <span>Gsp.ro</span>.</p></blockquote>
<h2><span>Daniel Bîrligea a avut parte de un sezon de debut fantastic la FCSB: 17 goluri în toate competițiile</span></h2>
<p>În ciuda celor declarate de Nelu Varga, Daniel Bîrligea va reprezenta, fără dubii, un pericol pentru defensiva CFR-ului.</p>
<p>Atacantul s-a adaptat de minune condițiilor de la FCSB, iar în sezonul 2024-2025 a izbutit să contribuie cu 17 goluri și două pase decisive, în cele 35 de meciuri bifate în toate competițiile.</p>
<p>De asemenea, după ce transferul său la gruparea roș-albastră s-a materializat, Daniel Bîrligea a spart gheața și la echipa națională. El a îmbrăcat tricoul primei reprezentative în 4 partide, iar pe 18 noiembrie 2024, într-un duel cu Cipru din Liga Națiunilor, a marcat primul său gol sub tricolor.</p>
<p>Potrivit site-ului de specialitate Transfermarkt, cota de piață a lui Daniel Bîrligea este de 5.000.000 de euro, cea mai mare din întreaga carieră a fotbalistului.</p>

]]></description>
    </item>
  </channel>
</rss>
