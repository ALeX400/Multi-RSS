<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lamine Yamal n-a mai suportat durerea și atacurile. A intervenit pe rețelele de socializare, după Inter – Barcelona: „Nu mă voi opri!”</title>
      <link>https://www.prosport.ro/fotbal-extern/liga-campionilor/lamine-yamal-n-a-mai-suportat-durerea-si-atacurile-a-intervenit-pe-retelele-de-socializare-dupa-inter-barcelona-nu-ma-voi-opri-20164765</link>
      <description><![CDATA[<img src="https://www.prosport.ro/wp-content/uploads/2025/05/Lamine-Yamal-n-a-mai-suportat-durerea-si-atacurile.-A-intervenit-pe-retelele-de-socializare-dupa-Inter-Barcelona-„Nu-ma-voi-opri-2.jpg"/><br/><p>Talentatul atacant Lamine Yamal (17 ani) a reacționat după înfrângerea dramatică suferită de Barcelona, scor 3-4 cu Inter (3-3 în manșa tur), din semifinala Ligii Campionilor.</p>
<p>De-a lungul istoriei, Barcelona a ajuns de opt ori în faza finală a competiției, reușind de cinci ori să câștige râvnitul trofeu, de fiecare dată după 1992. Ultimul titlu de a fost cucerit în 2015.</p>
<p>Pentru ediția din acest an a Ligii Campionilor, <span>Barcelona era cotată cu a doua șansă să câștige finala, în timp ce Inter era doar cu a patra șansă, potrivit supercomputerului Opta</span>.</p>
<h2><span>Lamine Yamal a reacționat după Inter – Barcelona: „Nu mă voi opri”</span></h2>
<p>Apreciat după remiza din manșa tur, când a marcat pentru 1-2, Yamal a fost extrem de criticat pentru prestația din meciul de marți, în special pe social media.</p>
<p>Astfel, tânărul jucător, mult mai matur decât vârsta pe care o are, a reacționat, tot pe social media, unde a postat un mesaj plin de promisiuni.</p>
<p>„Am dat totul, anul acesta nu s-a putut, dar vom reveni, nu aveți nicio îndoială. Nu mă voi opri până când nu voi lăsa acest club acolo unde merită să fie, în vârf.</p>
<p>Îmi voi ține promisiunea și o voi aduce la Barcelona, nu ne vom opri până nu o vom obține. Dar, duminică este o altă finală și noi toți trebuie să fim împreună. Trăiască Barca”, a scris Lamine Yamal pe contul său de Instagram.</p>
<p>În ciuda faptului că nu a reușit să marcheze în manșa retur a semifinalei, Yamal a primit o notă mare, de 8.7, peste media din ultimele 12 luni, unde nu a trecut de 7,69, dar în același mai mică decât în remiza de săptămâna trecută (8.1), când a marcat un gol și a avut o ocazie uriașă pe <span>poarta apărată de elvețianul Sommer</span>.</p>
<ul>
<li>În La Liga, Barcelona va juca, duminică, cu Real Madrid. Meciul este unul cu miză foarte importantă și aduce față în față primele două clasate din campionat. Cu patru etape înainte de finalul sezonului, Barcelona se află pe primul loc, cu 79 de puncte, în timp ce Real Madrid se află la o distanță de patru „lungimi”.</li>
<li>Ultimele trei meciuri ale Barcelonei sunt: cu Espanyol (locul 14), în deplasare, cu Villarreal (locul 5), pe teren propriu, și cu Athletico Bilbao (locul 4), în deplasare.</li>
<li>Real Madrid va juca împotriva echipei Mallorca (locul 10), acasă, cu Seviila (locul 16), în deplasare, și cu Real Sociedad (locul 11), pe teren propriu.</li>
</ul>
<h2><span>Cifrele lui Yamal la returul cu Inter</span></h2>
<p>Cifrele pe care le-a atins Yamal arată, însă, că atacantul a dat totul pe teren pentru meciul cu Inter, fiind pe locul 3 al celor mai multe preluări finalizate într-un meci din Liga Campionilor în ultimele opt sezoane, cu 14 preluări – după Neymar, care a avut de două ori câte 15, în 2017 și 2020.</p>
<p>„125 de atingeri, 23 de dueluri câștigate, 17 atingeri în careul advers, 14 preluări reușite, 11 centrări, nouă șuturi, șapte faulturi câștigate, cinci șuturi la țintă, două tacklinguri, o șansă creată. A dat totul”, au scris cei de la Squawka pe <span>X</span>.</p>

]]></description>
    </item>
    <item>
      <title>„Atât să ți se facă atunci când ți-e lumea mai dragă”. Comentatorul Emil Grădinescu a scăpat „perla” în direct şi apoi s-a contrazis cu Costi Mocanu</title>
      <link>https://www.prosport.ro/fotbal-extern/liga-campionilor/atat-sa-ti-se-faca-atunci-cand-ti-e-lumea-mai-draga-comentatorul-emil-gradinescu-a-scapat-perla-in-direct-si-apoi-s-a-contrazis-cu-costi-mocanu-20164836</link>
      <description><![CDATA[<img src="https://www.prosport.ro/wp-content/uploads/2025/05/„Atat-sa-ti-se-faca-atunci-cand-ti-e-lumea-mai-draga.-Comentatorul-Emil-Gradinescu-a-scapat-„perla-in-direct-si-apoi-s-a-contrazis-cu-Costi-Mocanu-1400x788.jpg"/><br/><p>Arbitrul polonez Szymon Marciniak a oficiat partida retur dintre Inter Milano și FC Barcelona, din semifinalele Ligii Campionilor, și în care milanezii s-au impus dramatic, după prelungiri, scor 4-3.</p>
<p>Arbitrul meciului a fost ținta unuia dintre comentatorii din România. Este vorba despre Emil Grădinescu, care a avut un derapaj vulgar la adresa lui Marciniak și a scăpat „perla” în fața colegului său de la masa de comentatori, Costi Mocanu.</p>
<h2><span>Emil Grădinescu a scăpat „perla” de față cu colegul său, Costi Mocanu. Comentatorul, derapaj vulgar la adresa lui Szymon Marciniak: „Atât să ți se facă atunci când ți-e lumea mai dragă”</span></h2>
<p>Szymon Marciniak a fost cel care a împărțit dreptatea în meciul din manșa secundă a semifinalelor Ligii Campionilor, dintre Inter Milano și FC Barcelona și încheiată cu victoria dramatică a milanezilor, scor 4-3, după prelungiri. Arbitrul polonez a fost protagonist la o fază petrecută în minutul 68, când starul ibericilor, Lamine Yamal, a fost oprit din drumul spre poarta apărată de Yann Sommer de o alunecare a lui Henrikh Mkhitaryan. Yamal a căzut în careu, iar Marciniak a avut nevoie de o analiză venită din camera VAR pentru a decide dacă a fost penalty sau lovitură liberă.</p>
<p>După ce a consultat VAR-ul, oficialul polonez a decis ca Barcelona să aibă o lovitură liberă. Cel care a reacționat la decizia arbitrului a fost comentatorul Emil Grădinescu, care a avut un derapaj vulgar după ce Marciniak a gesticulat cu degetele distanța dintre faultul armeanului și careu, la care a urmat o discuție în contradictoriu cu colegul său de la masa de comentatori, Costi Mocanu.</p>
<blockquote><p>„Atâta să ți se facă când ți-e lumea mai dragă, domnule Marciniak. Atâta să fie!”, a fost reacția lui Emil Grădinescu, citat de golazo.ro.</p></blockquote>
<h2><span>Inter a eliminat-o pe FC Barcelona și a reușit să prindă biletele pentru finala Ligii Campionilor. Reacția presei italiene</span></h2>
<p>Presa italiană a reacționat la victoria dramatică obținută de Inter în fața Barcelonei, scor 4-3, după prelungiri, în manșa secundă a semifinalelor Ligii Campionilor. <span>Jurnaliștii din Peninsulă au felicitat</span> trupa lui Simone Inzaghi pentru faptul că au ajuns din nou în finala competiției, după ce au reușit acest lucru și 2023, dar au pierdut în ultimul act, disputat la Istanbul împotriva lui Manchester City. Englezii s-au impus atunci cu 1-0, prin reușita lui Rodri.</p>
<p>„Noapte epică, Inter elimină Barça în prelungiri și e în finală! Catalanii întorc scorul în repriza secundă, Acerbi făcând 3-3 în minutul 93 pentru a redeschide jocul, iar Frattesi marcând golul de 4-3 în prelungiri.</p>
<p>Visul lui Inter continuă: nerazzurri sunt în finala Ligii Campionilor după ce au eliminat (4-3) Barcelona lui Flick. Două goluri ale gazdelor în prima repriză (Lautaro și Calhanoglu), trei ale Barçei în a doua (Garcia, Olmo, Raphinha), apoi golul de 3-3 din minutul 93 al lui Acerbi.</p>
<p>Totul a fost amânat în prelungiri, când Frattesi l-a învins pe Szczesny în minutul 99. Vuietul de pe San Siro, sub ploaie, a însoțit exultarea nestăvilită a lui Inzaghi și a echipei sale, care s-a întors să joace o finală a Ligii Campionilor. Și acum așteaptă să-și afle adversarul dintre PSG și Arsenal”, a notat <span>Gazzetta dello Sport</span>.</p>

]]></description>
    </item>
    <item>
      <title>39 de ani de la cucerirea Cupei Campionilor Europeni! Ce mesaje au postat FCSB și Steaua</title>
      <link>https://www.prosport.ro/fotbal-intern/39-de-ani-de-la-cucerirea-cupei-campionilor-europeni-ce-mesaje-au-postat-fcsb-si-steaua-20164762</link>
      <description><![CDATA[<img src="https://www.prosport.ro/wp-content/uploads/2025/05/39-de-ani-de-la-cucerirea-Cupei-Campionilor-Europeni-Ce-mesaje-au-postat-FCSB-si-Steaua-1400x934.jpg"/><br/><p>Astăzi, pe 7 mai 2025, se împlinesc 39 de ani de când Steaua a câștigat trofeul Cupei Campionilor Europeni, scor 0-0 (2-0 d.l.d) cu Barcelona, în finala de la Sevilla.</p>
<p>La ceas aniversar, clubul din liga a doua a postat un mesaj plin de recunoștință pentru fotbaliștii din lotul echipei de atunci, pe care i-a numit „galactici”.</p>
<p>Totodată, și FCSB, cea care se pretinde a fi continuatoarea echipei „roș-albastre”, a reacționat și ea pe rețelele sociale, ținta fiind Helmuth Duckadam, trecut în neființă la sfârșitul anului trecut.</p>
<h2><span>Mesajul postat de Steaua cu ocazia aniversării a 39 de ani de la cucerirea Cupei Campionilor Europeni</span></h2>
<p>Astăzi, pe 7 mai 2025, se împlinesc 39 de ani de când <span>Steaua a pus mâna pe Cupei Campionilor Europeni</span>, în finala cu Barcelona de la Sevilla. Cu această ocazie, gruparea militară din eșalonul secund a postat un mesaj plin de recunoștință pentru „galacticii” din lotul de la acea vreme.</p>
<p>Nu s-a lăsat mai prejos nici FCSB, campioana din Superligă, a reacționat și ea pe Facebook, personajul principal fiind Helmuth Duckadam, portarul de legendă al roș-albaștrilor, trecut în neființă la sfârșitul lui 2024.</p>
<p>„7 mai, ziua când STEAUA BUCUREȘTI a strălucit în constelația fotbalului. Ziua când eroii noștri de poveste au triumfat în Cupa Campionilor Europeni.</p>
<p>Steaua era prima echipă din estul Europei care câștiga cel mai prețios trofeu în întrecerea echipelor de club. O finală de neuitat, la Sevilla, în care roș-albaștrii au trecut cu 2-0 de FC Barcelona, după executarea loviturilor de la 11 metri.</p>
<p>Pe 7 mai 1986, ei au fost galacticii Europei: Helmut Duckadam – Ștefan Iovan, Adrian Bumbescu, Miodrag Belodedici, Ilie Bărbulescu – Lucian Bălan (73 Anghel Iordănescu), Gavril Balint, Ladislau Boloni, Mihail Majearu – Marius Lăcătuș, Victor Pițurcă (112 Marin Radu II).</p>
<p>Antrenori: Emeric Ienei și Anghel Iordănescu. Au trecut 39 de ani și acea zi a rămas unică. Ne plecăm în fața eroilor noștri și le mulțumim pentru această bucurie pe care ne-au adus-o. Un gând pios pentru cei care nu mai sunt printre noi”, a anunțat Steaua, pe Facebook.</p>
<p><img alt="" class="aligncenter size-large wp-image-20164779" decoding="async" fetchpriority="high" height="1400" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/495370314_1240316150787438_6402261219109926926_n-1400x1400.jpg" srcset="https://www.prosport.ro/wp-content/uploads/2025/05/495370314_1240316150787438_6402261219109926926_n-1400x1400.jpg 1400w, https://www.prosport.ro/wp-content/uploads/2025/05/495370314_1240316150787438_6402261219109926926_n-300x300.jpg 300w, https://www.prosport.ro/wp-content/uploads/2025/05/495370314_1240316150787438_6402261219109926926_n-150x150.jpg 150w, https://www.prosport.ro/wp-content/uploads/2025/05/495370314_1240316150787438_6402261219109926926_n-768x768.jpg 768w, https://www.prosport.ro/wp-content/uploads/2025/05/495370314_1240316150787438_6402261219109926926_n.jpg 1440w" width="1400"/></p>
<h2><span>Nici FCSB nu a uitat. „Primul 7 mai fără el”</span></h2>
<p>Nici oficialii de la FCSB, echipa din prima ligă, patronată e Gigi Becali, care se află în război de ani de zile pentru palmares cu Steaua, nu au rămas indiferenți și a u postat un mesaj care l-a avut în prim-plan pe Helmuth Duckadam, fost oficial al echipei, cel care <span>a plecat dintre noi mult prea devreme</span>.</p>
<p>„Primul 7 mai fără marele Helmut Duckadam, cel care a adus Cupa Campionilor la București!”, este mesajul postat de FCSB pe contul de Facebook.</p>

]]></description>
    </item>
    <item>
      <title>Mihai Stoica și-a cerut scuze, în direct, după ce a criticat un jucător: „Și-a spălat toate păcatele”</title>
      <link>https://www.prosport.ro/fotbal-extern/liga-campionilor/mihai-stoica-si-a-cerut-scuze-in-direct-dupa-ce-a-criticat-un-jucator-si-a-spalat-toate-pacatele-20164672</link>
      <description><![CDATA[<img src="https://www.prosport.ro/wp-content/uploads/2025/05/Mihai-Stoica-si-a-cerut-scuze-in-direct-dupa-ce-a-criticat-un-jucator.-„Si-a-spalat-toate-pacatele-1400x747.jpg"/><br/><p>Mihai Stoica, președintele CA de la FCSB, a a recunoscut că a greșit în privința unui jucător și și-a cerut scuze, în direct, față de acesta.</p>
<p>Nu este vorba despre vreun fotbalist al roș-albaștrilor, ci de Yann Sommer, portarul lui Inter Milano, cel care a făcut minuni în poarta campioanei Italiei în returul semifinalelor cu Barcelona.</p>
<h2><span>Meme Stoica, scuze în direct după ce l-a criticat pe portarul Yann Sommer</span></h2>
<p>Mihai Stoica, președintele CA de la FCSB, a a recunoscut că a greșit în privința unui jucător și și-a cerut scuze, în direct, față de acesta. Nu este vorba despre vreun fotbalist al roș-albaștrilor, ci de Yann Sommer, portarul lui Inter Milano, cel care a făcut <span>minuni în poarta campioanei Italiei în returul semifinalelor cu Barcelona</span>.</p>
<p>Oficialul liderului din Superligă, un fan declarat al lui Internazionale Milano, îl pusese la zid pe portarul elvețian după manșa tur, scor 3-3, dar acum „s-a înclinat” în fața goalkeeper-ului din Țara Cantoanelor, cel care a avut mai multe parade incredibile în meciul 2 de la Milano și și-a adus aportul serios la calificarea italienilor în ultimul act al Champions League.</p>
<p>„Vreau să încep cu o trimitere la un fotbalist pe care l-am criticat din cauza taliei (n.r. 1,83 m). O să fac ce a făcut regretatul Eugen Barbu, care a scris un articol sub titlul ‘M-ai învins, Rodioane’. Cum fac ziariştii turci care critică un jucător şi după aia spun că-şi taie mâna cu care au scris. Bine, n-o taie.</p>
<p>S-ar putea să se facă o contestaţie că Inter a avut doi portari. Sommer care apăra pe scurt şi tot Sommer. Ceva a fost dubios. Nu ai cum să scoţi mingile pe care le-a scos Sommer.</p>
<p>Ok, te aştepţi că dă Yamal, că aia e execuţia lui, dar să aperi la nivelul la care a făcut-o Sommer şi-a spălat toate, toate, toate păcatele. Mai mult din jumătate de calificare i se datorează”, a declarat Mihai Stoica la <span>PrimaSport</span>.</p>
<figure aria-labelledby="figcaption_attachment_20164690" class="wp-caption aligncenter" id="attachment_20164690"><img alt="" class="size-large wp-image-20164690" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/8026932-Hepta_Mediafax_Foto-ZUMA_Press_Hepta-1400x933.jpg" srcset="https://www.prosport.ro/wp-content/uploads/2025/05/8026932-Hepta_Mediafax_Foto-ZUMA_Press_Hepta-1400x933.jpg 1400w, https://www.prosport.ro/wp-content/uploads/2025/05/8026932-Hepta_Mediafax_Foto-ZUMA_Press_Hepta-768x512.jpg 768w, https://www.prosport.ro/wp-content/uploads/2025/05/8026932-Hepta_Mediafax_Foto-ZUMA_Press_Hepta-1536x1024.jpg 1536w, https://www.prosport.ro/wp-content/uploads/2025/05/8026932-Hepta_Mediafax_Foto-ZUMA_Press_Hepta-2048x1365.jpg 2048w" width="1400"/><figcaption class="wp-caption-text" id="figcaption_attachment_20164690">Foto: Mediafax Foto</figcaption></figure>
<h2><span>Elogiat de marele Fabio Capello. „El și cu Donnarumma au fost decisivi în acest sezon de Champions League”</span></h2>
<p>Portarul elvețian a fost remarcatul lui Fabio Capello după acest meci de poveste pentru Inter Milano. Fostul tehnician italian este de părere că atât Sommer, cât și Donnarumma (PSG), au fost <span>decisivi pentru echipele lor în acest sezon al UCL</span>, acolo unde cele două echipe sunt la un pas de câștigarea trofeului suprem.</p>
<p>„Multe aplauze pentru Sommer, care a decis totul. El și cu Donnarumma sunt decisivi pentru rezultatele din acest sezon de Champions League. Au întâlnit atâția atacanți care știu să marcheze, dar au decis meciuri”, a declarat Fabio Capello, citat de <span>Tuttomercatoweb</span>.</p>

]]></description>
    </item>
    <item>
      <title>Yann Sommer, „explozie” de bucurie după evoluția de senzație pe care a avut-o în fața Barcelonei: „Am făcut un meci incredibil”</title>
      <link>https://www.prosport.ro/fotbal-extern/liga-campionilor/yann-sommer-explozie-de-bucurie-dupa-evolutia-de-senzatie-pe-care-a-avut-o-in-fata-barcelonei-am-facut-un-meci-incredibil-20164697</link>
      <description><![CDATA[<img src="https://www.prosport.ro/wp-content/uploads/2025/05/Yann-Sommer-„explozie-de-bucurie-dupa-evolutia-de-senzatie-pe-care-a-avut-o-in-fata-Barcelonei.-„Am-facut-un-meci-incredibil-1400x823.jpg"/><br/><p>Portarul Yann Sommer a fost artizanul calificării lui Inter Milano în finala Ligii Campionilor, după 7-6 la general cu Barcelona în penultimul act al competiției.</p>
<p>Goalkeeper-ul elvețian a avut numeroase intervenții miraculoase în returul contra catalanilor, scor 4-3, după prelungiri, iar la final a recunoscut că el și colegii săi au făcut un „meci incredibil”.</p>
<h2><span>Reacția eroului Yann Sommer, după Inter Milano – Barcelona 4-3</span></h2>
<p>Portarul Yann Sommer a fost <span>omul meciului Inter Milano – Barcelona, scor 4-3</span>, în semifinalele Ligii Campionilor, paradele sale din manșa secundă din Italia au făcut posibilă calificarea campioanei din Seria A în ultimul act al competiției. La final, modest, elvețianul a recunoscut că el și colegii săi au făcut un „meci incredibil”.</p>
<p>Goalkeeper-ul susține că intervenția miraculoasă din fața lui Lamine Yamal în ultimul minut al confruntării, când a evitat astfel loviturile de departajare, a fost parada pe care probabil o va ține minte toată viața.</p>
<p>„Sunt foarte fericit, am făcut un meci incredibil. Care paradă o voi ține minte toată viața? Ultima, la Lamine Yamal – un jucător foarte puternic. M-am bucurat că mingea nu a intrat. Multe echipe sunt epuizate când primesc golul de 3-2, însă noi am reușit să revenim”, a spus portarul elvețian.</p>
<p>Inter Milano – Barcelona s-a încheiat 4-3, după prelungiri (3-3 în prima manșă), iar italienii s-au calificat în finala Champions League. Lautaro Martinez (21), Hakan Calhanoglu (45+1 – penalty), Francesco Acerbi (90+3) şi Davide Frattesi (99) au marcat pentru campioana Italiei, în timp ce catalanii au înscris prin Eric Garcia (54), Dani Olmo (60) şi Raphinha (88).</p>
<p>Milanezii va juca a şaptea finală UCL din istoria clubului împotriva câştigătoarei din cealaltă semifinală, în care se vor afla față în față PSG și Arsenal (astăzi, de ora 22.00), pe stadionul „Parc des Princes”, din capitala Franţei (în tur 1-0).</p>
<p><img alt="" class="size-large wp-image-20164707" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/8013263-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/05/8013263-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/05/8013263-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/05/8013263-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/05/8013263-Hepta_Mediafax_Foto-DPA_Hepta-2048x1365.jpg 2048w" width="1400"/></p>
<h2><span>Cumpărat cu doar 6 milioane de euro de la Bayern Munchen<br/>
</span></h2>
<p>Inter Milano l-a transferat în vara lui 2023 pe veteranul Yann Sommer (36 de ani) cu doar 6,7 milioane de euro de la Bayern Munchen, imediat după ce l-a vândut pe Andre Onana la Manchester United, pentru 50 de milioane de euro în 2023.</p>
<p><span>Portarul elvețian a reușit 14 parade salvatoare </span>în cele două meciuri contra Barcelonei, al doilea cel mai mare număr de intervenții într-o semifinală de Liga Campionilor în ultimele 15 sezoane, fiind astfel desemnat „Jucătorul meciului” la partida retur de la Milano.</p>
<p>Sommer a fost titular de drept la Bayern Munchen în puținul timp petrecut pe „Allianz Arena” și a fost transferat de bavarezi în iarnă de la Borussia Monchengladbach în schimbul a 9 milioane de euro, după ce Manuel Neuer s-a accidentat la ski.</p>
<p> </p>
<p> </p>

]]></description>
    </item>
  </channel>
</rss>
