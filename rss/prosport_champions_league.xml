<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nemaivăzut! A făcut declarația pe care nimeni nu credea că o s-o audă tocmai de la el</title>
      <link>https://www.prosport.ro/fotbal-extern/nemaivazut-a-facut-declaratia-pe-care-nimeni-nu-credea-ca-o-s-o-auda-tocmai-de-la-el-20390423</link>
      <description><![CDATA[<img src="https://www.prosport.ro//wp-content/uploads/2026/02/Nemaivazut-A-facut-declaratia-pe-care-nimeni-nu-credea-ca-o-s-o-auda-tocmai-de-la-el.jpg"/><br/><p>S-au decis meciurile din optimile de finală ale Ligii Campionilor, iar antrenorul uneia dintre favorite a oferit o reacție neașteptată.</p>
<p><span>Manchester City s-a calificat</span> direct în optimile de finală în acest sezon și și-a așteptat adversara din play-off. Echipa lui Pep Guardiola va avea parte de cel mai dificil duel din această fază a competiției. Putea să pice cu Bodo/Glimt sau Real Madrid, dar s-a ales cu un nou duel de 5 stele cu formația spaniolă pe care Guardiola o consideră a fi „una din cele mai bune din istorie”.</p>
<h2><span>Pep Guardiola, prima reacție după ce și-a aflat adversara din Champions League: „Clubul nostru învață”</span></h2>
<p>Manchester City se pregătește pentru al 11-lea duel cu Real Madrid din ultimii 5 ani. Cele două formații s-au întâlnit în fiecare sezon în ultimii ani, iar în acest sezon „cetățenii” și-au adjudecat toate cele 3 puncte în faza principală a competiției.</p>
<p>Se anunță un nou duel spectaculos, iar Pep Guardiola a oferit o declarație surprinzătoare precizând că echipa sa învață și își îmbunătățelte jocul evoluând împotriva unor formații care au scris istorie.</p>
<p data-end="1202" data-start="1087">„(nr. dacă experiența meciurilor anterioare va conta) Da, clubul nostru învață și se îmbunătățește jucând împotriva celor mai bune echipe din istoria acestei competiții.”, a declarat Pep Guardiola, notează <span>as.com</span>.</p>
<p data-end="1202" data-start="1087">Antrenorul spaniol le-a dat jucătorilor săi trei zile libere după ce echipa s-a apropiat foarte mult de liderul Arsenal, în Premier League. Jucătorii săi au avut un calendar extrem de încărcat, astfel că le-a oferit posibilitatea să își reîncarce bateriile înainte de finalul sezonului.</p>
<p data-end="1202" data-start="1087">„S-au întors foarte bine. Din septembrie sau octombrie, săptămânile noastre sunt foarte lungi și trebuie să te odihnești cât poți. Dacă îți permiți să te antrenezi mai puțin, este mai bine pentru a-ți limpezi mintea și a-ți odihni picioarele.”, a mai spus tehnicianul.</p>
<h2 data-end="1281" data-start="1204"><span>Cum arată tabloul optimilor de finală din Liga Campionilor</span></h2>
<p>Real Madrid – Manchester City e<span> capul de afiș al „optimilor”</span>. Barcelona și Liverpool sunt considerate marile norocoase deoarece au evitat adversari de calibrul lor și vor porni cu prima șansă pentru calificarea în „sferturi”. Campioana en-titre, PSG, se va confrunta cu Chelsea, o altă candidată serioasă pentru marele trofeu al Ligii Campionilor.</p>
<ul>
<li>Real Madrid – Manchester City</li>
<li>Bodo/Glimt – Sporting CP</li>
<li>PSG – Chelsea</li>
<li>Newcastle – Barcelona</li>
<li>Galatasaray – Liverpool</li>
<li>Atletico Madrid – Tottenham</li>
<li>Atalanta – Bayern Munchen</li>
<li>Bayer Leverkusen – Arsenal</li>
</ul>
<p>Meciurile din optimile de finală vor avea loc între 10/11 martie și 17/18 martie. Finala de pe 3o mai va avea loc la Budapesta, pe Puskas Arena.</p>

]]></description>
    </item>
    <item>
      <title>Ce au scris spaniolii după ce Real Madrid joacă din nou cu Manchester City în Liga Campionilor</title>
      <link>https://www.prosport.ro/fotbal-extern/liga-campionilor/ce-au-scris-spaniolii-dupa-ce-real-madrid-joaca-din-nou-cu-manchester-city-in-liga-campionilor-20390291</link>
      <description><![CDATA[<img src="https://www.prosport.ro//wp-content/uploads/2026/02/Ce-au-scris-spaniolii-dupa-ce-Real-Madrid-joaca-din-nou-cu-Manchester-City-in-Liga-Campionilor-1400x823.jpg"/><br/><p>Real Madrid dă piept din nou cu Manchester City, în optimile Ligii Campionilor, în urma tragerii la sorți efectuate vineri după-amiază la Nyon.</p>
<p>Jurnaliștii spanioli au reacționat imediat după ce au aflat de acest „clasic modern” dintre cele două echipe care s-au tot întâlnit în ultimele sezoane din UCL.</p>
<h2><span>Reacția presei spaniole după ce Real Madrid dă din nou peste Manchester City în Liga Campionilor</span></h2>
<p><span>Real Madrid întâlnește din nou pe Manchester City</span>, adversarul obișnuit din Champions League. Acum, cele două echipe se vor afla față în față în optimile de finală, în urma tragerii la sorți efectuate vineri în Elveția.</p>
<p>Ziariștii de la cotidianul iberic <span>Marca</span> au denumit un „clasic modern” duelul dintre cele două echipe, care s-au tot duelat în ultimii ani în cea mai importantă competiție intercluburi a Europei.</p>
<p>„Clasicul modern nu dă greș niciodată: Real Madrid și City se întâlnesc din nou în optimile Ligii Campionilor. Nyon a reunit din nou Real Madrid și Manchester City.</p>
<p>Echipa lui Alvaro Arbeloa va înfrunta echipa lui Pep Guardiola în ceea ce a devenit cea mai așteptată confruntare din Liga Campionilor modernă. City se prezintă într-o formă extraordinară”, a scris sursa citată.</p>
<div class="wp-caption aligncenter" id="attachment_20377003" style="width: 1410px"><img alt="" aria-describedby="caption-attachment-20377003" class="size-large wp-image-20377003" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/8100860-Hepta_Mediafax_Foto-ABACAPRESS_Hepta-1400x933.jpg" srcset="https://www.prosport.ro/wp-content/uploads/2026/02/8100860-Hepta_Mediafax_Foto-ABACAPRESS_Hepta-1400x933.jpg 1400w, https://www.prosport.ro/wp-content/uploads/2026/02/8100860-Hepta_Mediafax_Foto-ABACAPRESS_Hepta-768x512.jpg 768w, https://www.prosport.ro/wp-content/uploads/2026/02/8100860-Hepta_Mediafax_Foto-ABACAPRESS_Hepta-1536x1024.jpg 1536w, https://www.prosport.ro/wp-content/uploads/2026/02/8100860-Hepta_Mediafax_Foto-ABACAPRESS_Hepta-2048x1365.jpg 2048w" width="1400"/><p class="wp-caption-text" id="caption-attachment-20377003">Foto: Mediafax Foto</p></div>
<h2><span>Ce mare dezavantaj au „galacticii”</span></h2>
<p>Primul meci dintre Real Madrid și Manchester City va avea loc pe „Santiago Bernabeu”, în timp ce manșa secundă se va disputa pe „Etihad”. Astfel că, elevii lui Arbeloa nu vor avea posibilitatea de juca returul acasă, unde atmosfera electrizantă i-au purtat de-a lungul timpului spre calificări și remontate spectaculoase.</p>
<p>La scurt timp după tragerea la sorți, Real Madrid a postat un mesaj din doar trei cuvinte pentru a descrie noul duel cu City din UCL. „We meet again (n.r. – Ne întâlnim din nou)”, au scris spaniolii.</p>
<p>Real Madrid și Manchester City s-au aflat față în față chiar și în acest sezon din UCL, în faza ligii, atunci când <span>trupa lui Pep Guardiola s-au impus pe terenul „galacticilor”</span>, scor 2-1.</p>
<p>Cele două echipe s-au mai întâlnit totodată și în precedentele trei ediții de Liga Campionilor. De fiecare dată s-au războit în fazele eliminatorii:</p>
<ul>
<li>Manchester City – Real Madrid 2-3 / Real Madrid – Manchester City 3-1, în play-off-ul pentru optimi în 2024/2025</li>
<li>Real Madrid – Manchester City 3-3 / Manchester City – Real Madrid 1-1 (3-4 d. l. d.), în sferturi în 2023/2024</li>
<li>Real Madrid – Manchester City 1-1 / Manchester City – Real Madrid 4-0, în semifinale în 2022/2023</li>
</ul>
<h2><span>Programul din fazele eliminatorii</span></h2>
<p>Optimile de finală: 10/11 și 17/18 martie</p>
<p>Sferturile de finală: 7/8 și 14/15 aprilie</p>
<p>Semifinalele: 28/29 aprilie și 5/6 mai</p>
<p>Finala: 30 mai (Budapesta)</p>
<p> </p>
<p> </p>

]]></description>
    </item>
    <item>
      <title>Un fost soldat l-a spulberat pe Cristi Chivu. S-a aflat secretul adversarei</title>
      <link>https://www.prosport.ro/fotbal-extern/liga-campionilor/un-fost-soldat-l-a-spulberat-pe-cristi-chivu-s-a-aflat-secretul-adversarei-20390687</link>
      <description><![CDATA[<img src="https://www.prosport.ro//wp-content/uploads/2026/02/Un-fost-soldat-l-a-spulberat-pe-Cristi-Chivu.-S-a-aflat-secretul-adversarei.webp"/><br/><p>Interul lui Cristi Chivu (45 de ani) a părăsit UEFA Champions League, în urma unei duble înfrângeri cu norvegienii de la Bodo Glimt, 1-3 în deplasare și 1-2 pe „Giuseppe Meazza”.</p>
<p>Aparent, la acest succes imens înregistrat de nordici a contribuit din umbră și un fost soldat, a cărui poveste a fost prezentată pe scurt de celebrul jurnalist italian Fabrizio Romano (33).</p>
<h2><span>Un fost soldat i-a ajutat pe norvegienii de la Bodo Glimt să spulbere Interul lui Cristi Chivu!</span></h2>
<p>La mijlocul săptămânii, <span>Cristi Chivu a trăit dezamăgirea vieții ca antrenor, după ce a fost dat afară din Liga Campionilor de norvegienii de la Bodo Glimt</span>.</p>
<p>Inter, finalistă a competiției în sezonul trecut și mare favorită la titlu în Serie A în actuala stagiune, a pierdut ambele manșe ale dublei cu Bodo. Turul din Norvegia s-a încheiat cu o victorie fără drept de apel a gazdelor, 3-1, iar pe „Giuseppe Meazza”, când toată Italia visa la „remontada”, surpriză! Bodo Glimt a câștigat din nou, 2-1, și s-a calificat la pas în optimile UEFA Champions League.</p>
<p><span>Eliminarea lui Cristi Chivu din Liga Campionilor, cu ocazia dublei Inter – Bodo Glimt, a stârnit numeroase reacții</span> în presa sportivă din Europa. Pe de altă parte, tot mai mulți au început să o studieze pe formația norvegiană, care nu e la prima ispravă din actuala ediție de Champions League. Pe 21 ianuarie, în faza principală a competiției, Bodo Glimt a învins-o cu 3-1 pe Manchester City, multiplă campioană în Premier League și cu un lot evaluat la 1.3 miliarde de euro! Mai recent, pe 29 ianuarie, chiar în ultima etapă, gruparea din Norvegia a răpus-o și pe Atletico Madrid, scor 2-1 în deplasare.</p>
<p>Și se pare că ambițiile nordicilor pentru actuala ediție a Ligii Campionilor sunt cu adevărat mari, detaliu confirmat într-o postare făcută <span>pe Facebook de celebrul Fabrizio Romano</span>:</p>
<p>„Breaking: Bodo Glimt a angajat un fost soldat pe funcția de psiholog la echipă. Acesta are datoria de a-i învăța pe jucători cum să gestioneze presiunea și să îi facă să creadă cu adevărat că pot câștiga Liga Campionilor în acest sezon! Au ajuns deja în ultimele 16 echipe după ce le-au învins pe Atletico Madrid, Manchester City și Inter”, notează Fabrizio Romano, pe Facebook.</p>
<h2><span>Ce urmează pentru Bodo Glimt</span></h2>
<p>Bodo Glimt a avut noroc într-o oarecare măsură la tragerea la sorți de vineri, 27 februarie 2026. În optimile UEFA Champions League, norvegienii vor da peste Sporting Lisabona, din Portugalia.</p>
<p>În plus, nici partea de tablou pe care a fost repartizată formația din Norvegia nu este tocmai rea. Bodo Glimt le-a evitat pe PSG, Real Madrid, Manchester City, Bayern Munchen, Liverpool și Chelsea, cu care s-ar putea duela doar în marea finală.</p>
<p>În schimb, dacă va trece de Sporting, Bodo va da peste învingătoarea dintre Arsenal și Bayer Leverkusen. Mai apoi, în semifinalele competiției, norvegienilor le-ar putea ieși în cale una dintre următoarele echipe: Newcastle, Barcelona, Atletico Madrid și Tottenham.</p>
<p>Așa cum am precizat deja, Bodo a învins-o deja pe Atletico în actuala ediție a Ligii Campionilor, iar cu Tottenham a înregistrat o remiză pe 1 octombrie, 1-1 în Norvegia.</p>
<p>Rămâne de văzut cât de departe vor putea ajunge fotbaliștii lui Kjetil Knutsen, însă pot spune deja că au reușit un sezon fantastic.</p>

]]></description>
    </item>
    <item>
      <title>Tragere la sorți optimi Liga Campionilor! Avem meciuri de „foc”! Tabloul complet până în finala Champions League</title>
      <link>https://www.prosport.ro/fotbal-extern/liga-campionilor/tragere-la-sorti-optimi-liga-campionilor-avem-meciuri-de-foc-tabloul-complet-pana-in-finala-champions-league-20390166</link>
      <description><![CDATA[<img src="https://www.prosport.ro//wp-content/uploads/2026/02/Tragerea-la-sorti-Champions-League-live-text-pe-ProSport.-Cine-transmite-la-TV-1400x933.jpg"/><br/><p>Tragerea la sorți pentru optimile și tabloul complet din UEFA Champions League, sezonul 2025-2026, este Live Text Online pe www.prosport.ro.</p>
<p>De asemenea, evenimentul organizat la Casa Fotbalului European de la Nyon, Elveția, poate fi urmărit și la televizor pe posturile Digi Sport 1 și Prima Sport 1.</p>
<h2><span>Tragerea la sorți Champions League live text pe ProSport</span></h2>
<p>Miercuri seară, 25 februarie 2026, <span>s-au terminat partidele din play-off-ul pentru optimile Champions League, iar Real Madrid și PSG, două dintre favoritele competiției, s-au calificat mai departe</span>.</p>
<p>De asemenea, din această fază nu au lipsit nici surprizele. Juventus a fost eliminată de Galatasaray, finalista Inter a părăsit competiția în urma unui dublu eșec cu Bodo Glimt, 1-3, 1-2, iar Atalanta a reușit o „remontada” spectaculoasă, după un eșec clar, 0-2, înregistrat în turul cu Borussia Dortmund. Gruparea din Bergamo a câștigat cu 4-1 returul din Italia și astfel și-a asigurat un loc în cele mai puternice 16 echipe ale Europei din sezonul 2025-2026.</p>
<p>Trebuie amintit că <span>în optimile Ligii Campionilor erau deja calificate echipe precum Bayern, Barcelona, Manchester City sau Arsenal, astfel că ne așteaptă meciuri foarte tari</span> începând cu luna martie.</p>
<p>Toate partidele din optimi, dar și tabloul complet până la marea finală, vor fi stabilite vineri, 27 februarie 2026, în urma unei trageri la sorți care e organizată în Elveția, la Casa Fotbalului European de la Nyon.</p>
<p>Evenimentul începe la ora României 13:00 și poate fi urmărit în format Live Text Online pe www.prosport.ro, dar și în format video, la televizor, pe posturile Digi Sport 1 și Prima Sport 1.</p>
<h2><span>Știm deja, într-o oarecare măsură, ce dueluri ne așteaptă în optimi</span></h2>
<p>Tragerea la sorți pentru optimile de finală nu va fi una foarte complicată, deoarece toate echipele pot da peste o adversară dintr-o listă de două. Mai jos posibilele dueluri, conform noului format UEFA:</p>
<ul>
<li>PSG/Newcastle – Barcelona/Chelsea</li>
<li>Galatasaray/Atletico Madrid – Liverpool/Tottenham</li>
<li>Real Madrid/Bodo Glimt – Sporting/Manchester City</li>
<li>Atalanta/Leverkusen – Arsenal/Bayern</li>
</ul>
<p>Trebuie amintit și de faptul că anumite formații au câteva beneficii. Arsenal și Bayern, echipele care au terminat pe primele două locuri faza principală, se vor putea întâlni pe tabloul principal doar în marea finală.</p>
<p>De asemenea, aceleași Arsenal și Bayern mai sunt privilegiate dintr-un punct de vedere. Ambele vor juca toate retururile, inclusiv în faza semifinalelor, pe teren propriu.</p>
<p>În schimb, echipele care au terminat pe locurile 3-8 în faza principală vor avea acest beneficiu doar în faza optimilor de finală.</p>
<p>Așadar, după tragerea la sorți de vineri, 27 februarie, vom ști atât optimile de finală, cât și tabloul complet din drumul către Budapesta 2026.</p>
<h2><span>Programul complet al partidelor din fazele eliminatorii UEFA Champions League</span></h2>
<ul>
<li>Optimile de finală: 10/11 și 17/18 martie</li>
<li>Sferturile de finală: 7/8 și 14/15 aprilie</li>
<li>Semifinalele: 28/29 aprilie și 5/6 mai</li>
<li>Finala: 30 mai (Budapesta)</li>
</ul>
<p>Pentru confruntările din optimi, un program exact va fi prezentat de UEFA până la finalul zilei de vineri, cel mai probabil.</p>

]]></description>
    </item>
    <item>
      <title>Ungurii anunță dezastrul pentru Chivu. Maghiarii au scris despre vedetele pe care Inter le va vinde după pierderile financiare din Liga Campionilor</title>
      <link>https://www.prosport.ro/fotbal-extern/liga-campionilor/ungurii-anunta-dezastrul-pentru-chivu-maghiarii-au-scris-despre-vedetele-pe-care-inter-le-va-vinde-dupa-pierderile-financiare-din-liga-campionilor-20389819</link>
      <description><![CDATA[<img src="https://www.prosport.ro//wp-content/uploads/2026/02/Ungurii-anunta-dezastrul-pentru-Chivu-1400x785.jpg"/><br/><p>Inter are pierderile financiare imense, după eliminarea din Liga Campionilor, iar ungurii anunță dezastrul pentru echipa din Milano.</p>
<p>Finalistă în ediția trecută a Ligii Campionilor, Inter a părăsit competiția atuală în barajul pentru optimi. Pierderile sunt de peste 70.000.000 de euro.</p>
<h2><span>Maghiarii au scris numele vedetelor pe care Inter le vinde, ca să acopere dezastrul financiar, cauzat de eliminarea în fața lui Bodo/Glimt</span></h2>
<p><span>Părăsirea Ligii Campionilor în barajul pentru optimile de finală</span>, după 2-5 la general cu Bodo/Glimt, a făcut o gaură imensă în vistieria lui Inter. Față de 137 de milioane de euro din veniturile din Liga Campionilor de anul trecut, când a jucat finala, competiția din acest an a adus doar 66 de milioane de euro. Este o pierdere de 71.000.000 de euro, care trebuie acoperită.</p>
<p>Cea mai simplă variantă este vânzarea de jucători. Publicația maghiară <span>Nemzeti</span> scrie că gruparea italiană se va despărți de jucători importanți ca Marcus Thuram, Denzel Dumfries și Nicolo Barella. În plus, echilibrul financiar va fi controlat și din diminuarea salariilor mai multor fotbaliști.</p>
<p>Înainte de meciul retur de pe teren propriu cu Bodo/Glimt, pierdut cu 1-2, după ce acasă nordicii se impuseseră cu 3-1, președintele lui Inter, Beppe Marotta, a vorbit și despre impactul financiar al eliminării.</p>
<p>„Cât de importantă este avansarea în runda următoare pentru bilanț? Financiar, este importantă, dar nu semnificativă. Nu este absolut nicio problemă. Este un eveniment recompensator în istoria lui Inter, dar chiar dacă am ieși, am putea recupera din mers”, își manifesta el optimismul, dar cu gândul la o victorie care să ducă Inter în optimi.</p>
<h2><span>Cel mai vehiculat nume în ceea ce privește plecările este Marcus Thuram, sosit liber de contract în iulie 2023</span></h2>
<p>În ediția precedentă, Inter a ajuns în finala Ligii Campionilor de la Munchen, <span>unde a fost umilită de PSG, 0-5</span>, câștigând aproximativ 137 de milioane de euro din premii UEFA, fonduri de piață, clasamente istorice și venituri din box office.</p>
<p>De aseată dată, câștigul se ridică la aproximativ 66 de milioane de euro, la care se adaugă încasările de la cele 5 meciuri de pe teren propriu, 4 în grupa principală, cu Slavia Praga (3-0), Kairat Almaty (2-1), Liverpool (0-1) și Arsenal Londra (1-3), plus Bodo/Glimt în play-off-ul pentru optimi.</p>
<p>Diferența cântărește mult. Veniturile europene au permis echipei Inter să închidă ultimul an financiar cu profituri de aproximativ 35 de milioane de euro, garantând spațiu de manevră pe piață și stabilitate financiară. În Liga Campionilor, fiecare rundă câștigată înseamnă premii directe, dar și vizibilitate, atractivitate comercială și putere de piață.</p>
<p>Fără banii din faza eliminatorie a Ligii Campionilor, următorul buget va trebui reechilibrat prin creșterea veniturilor comerciale, reducerea cheltuielilor și transferul de jucători.</p>
<p>Cel mai vehiculat nume este Marcus Thuram. Sosit liber de contract în iulie 2023, posibila lui vânzare până la finele lui 2027 ar garanta un câștig consistent, ideal pentru a compensa pierderea veniturilor europene.</p>
<p>Alt jucător „de dat” este Denzel Dumfries, care a revenit în repriza secundă împotriva lui Bodø/Glimt după 3 luni de absență din cauza unei accidentări. Dar nici Nicolo Barella, căpitan în meciul cu Bodo/Glimt, nu se simte prea bine.</p>

]]></description>
    </item>
  </channel>
</rss>
