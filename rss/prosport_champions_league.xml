<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Francezii n-au arătat milă pentru PSG, după ce a fost la un pas să rateze calificarea: „A deraiat complet”</title>
      <link>https://www.prosport.ro/fotbal-extern/liga-campionilor/francezii-n-au-aratat-mila-pentru-psg-dupa-ce-a-fost-la-un-pas-sa-rateze-calificarea-a-deraiat-complet-20147104</link>
      <description><![CDATA[<img src="https://www.prosport.ro/wp-content/uploads/2025/04/Francezii-n-au-aratat-mila-pentru-PSG-dupa-ce-a-fost-la-un-pas-sa-rateze-calificarea-„A-deraiat-complet.jpg"/><br/><p>Presa franceză a făcut-o praf pe PSG după ce a fost la un pas să rateze calificarea în semifinalele Ligii Campionilor.</p>
<p>Jurnaliștii de la RMC Sport au analizat prestația echipei din Ligue 1 și au ajuns la o concluzie tragică.</p>
<h2><span>Francezii n-au arătat milă pentru PSG, după ce a fost la un pas să rateze calificarea: „A deraiat complet”</span></h2>
<p>Paris Saint-Germain, campioana Franței, <span>a pierdut meciul retur cu Aston Villa</span>, scor 2-3, din „sferturile” Champions League.</p>
<p>În ciuda rezultatului, tot echipa din Ligue 1 s-a calificat în faza următoare a competiției. Francezii au câștigat cu 3-1 pe Parc des Princes.</p>
<p>Jurnaliștii de la RMC Sport au făcut-o praf pe PSG după ce Aston Villa i-a marcat trei goluri în retur și era să ducă meciul în prelungiri.</p>
<p>„După victoria cu 3-1 din prima manșă, Paris Saint-Germain a început foarte bine manșa retur, conducând cu 2-0. Dar și oamenii lui Luis Enrique au cedat, primind trei goluri.</p>
<p>În pragul înfrângerii, au câștigat totuși cu 5-4 la general și au ajuns în semifinale, unde vor înfrunta fie Arsenal, fie Real Madrid.</p>
<p>Paris a avut o victorie la limită și a pierdut cu 3-2, dar a reușit să se impună la timp, la o diferență de 1-0, calificându-se în semifinalele Ligii Campionilor.</p>
<p>Cu golurile lui Hakimi și Nuno Mendes, PSG începuse perfect meciul, dar apoi a deraiat complet”, a scris RMC Sport.</p>
<h2><span>Reacția lui Luis Enrique după returul cu Aston Villa</span></h2>
<p>Luis Enrique, antrenorul lui Paris Saint-Germain, <span>a reacționat după ce echipa sa s-a calificat</span> cu emoții în semifinalele Champions League.</p>
<p>„Întotdeauna este dificil să te califici în semifinalele Champions League. Este a doua oară consecutiv. Meciul a fost foarte dificil.</p>
<p>Am început cel mai bine posibil, dar apoi am avut câteva complicații. În prima repriză, am avut multă încredere, ceea ce este pozitiv.</p>
<p>Trebuie să îmbunătățim multe lucruri și să facem echipa să se descurce și mai bine. Nu trebuie totuși să fim niciodată prea încrezători, pentru că un meci de fotbal se schimbă în fiecare moment și trebuie să fim pregătiți.</p>
<p>Aston Villa este o echipă foarte bună, care joacă bine, cu jucători de calitate. Trebuie să ne uităm la aspectele pozitive. Suntem foarte mulțumiți de progresul nostru.</p>
<p>A fost un an dificil, au existat multe îndoieli în jurul nostru, dar echipa este chiar mai bună decât anul trecut. Vom lupta până la final”, a spus Luis Enrique.</p>

]]></description>
    </item>
    <item>
      <title>Nemții au văzut miracolul cu ochii şi au dat verdictul după Dortmund – Barcelona 3-1: „S-a vândut scump”</title>
      <link>https://www.prosport.ro/fotbal-extern/liga-campionilor/nemtii-au-vazut-miracolul-cu-ochii-si-au-dat-verdictul-dupa-dortmund-barcelona-3-1-s-a-vandut-scump-20147086</link>
      <description><![CDATA[<img src="https://www.prosport.ro/wp-content/uploads/2025/04/Nemtii-au-vazut-miracolul-cu-ochii-si-au-dat-verdictul-dupa-Dortmund-Barcelona-3-1-1400x801.jpg"/><br/><p>Nemții au reacționat imediat după Borussia Dortmund – Barcelona 3-1 și, chiar dacă miracolul nu a fost realizat, concluzia este că echipa lui Kovac s-a vândut scump.</p>
<p>Borussia Dortmund a învins Barcelona cu 3-1 în returul sferturilor de finală ale Ligii Campionilor, dar echipa catalană s-a calificat mai departe, datorită victoriei clare din tur, 4-0.</p>
<h2><span>Germanii au sperat într-un miracol, dar n-a fost să fie și au dat verdictul după Dortmund – Barcelona 3-1</span></h2>
<p><span>Toate golurile meciului de la Dortmund</span> au fost marcate de jucători legitimați la Borussia. Guirassy a realizat un hat-trick (11 din penalty, 49 și 76), iar Bensebaini și-a trimis mingea în propria poartă în minutul 54.</p>
<p>În urma acestui rezultat, Barcelona s-a calificat în semifinale pentru prima dată după 6 ani și va întâlni Inter Milano sau Bayern Munchen. Echipa italiană <span>s-a impus cu 2-1 în Germania</span>.</p>
<p>„Spectacol de rămas bun de la BVB! Doar două goluri lipsesc”, a titrat publicația germană <span>Bild</span>, care i-a felicitat pe jucătorii pregătiți de Niko Kovac.</p>
<p>„A ratat miracolul negru și galben, dar s-a vândut scump! Borussia Dortmund a învins Barcelona cu 3-1 după o prestație solidă în manșa secundă a sfertului de finală al Ligii Campionilor, dar a trebuit totuși să-și ia rămas bun de la competiție după înfrângerea grea cu 4-0 din prima manșă.</p>
<p>Atacantul Guirassy a făcut, aproape de unul singur, ca Borussia să creadă într-un miracol, cu cele trei goluri ale lui. Arătându-și încă o dată clasa, el este liderul incontestabil în clasamentul golgheterilor Ligii Campionilor, cu 13 reușite.</p>
<p>În ciuda eliminării, echipa antrenorului Niko Kovac a jucat bine și și-a avut un rămas bun spectaculos.</p>
<p>Antrenorul spunea înainte de meci: «Dacă putem marca un gol devreme, ar ajuta. Vrem să încercăm să fim acolo din primul minut și să aducem suporterii de partea noastră». Și exact așa a început Borussia, împingându-i pe catalani adânc în propria jumătate de la început”, au notat jurnaliștii.</p>
<p>„Hat-trick-ul lui Guirassy nu este suficient: BVB ratează miracolul! Borussia a provocat prima înfrângere lui Hansi Flick în anul calendaristic 2025. În semifinale, Barcelona va înfrunta câștigătoarea duelului dintre Bayern și Inter Milano.</p>
<p>Dortmund își ia rămas bun de la Liga Campionilor cu capul sus. Povara din prima manșă (0-4) a fost pur și simplu prea mare. Borussia a crezut de la început într-o revenire și s-a răsplătit cu goluri marcate repede în fiecare repriză.</p>
<p>Dar golul catalanilor i-a demoralizat pe jucătorii din Dortmund. Al treilea gol al serii al lui Guirassy a venit prea târziu pentru miracol”, au completat colegii lor de la <span>Kicker</span>.</p>

]]></description>
    </item>
    <item>
      <title>Spaniolii au reacționat dur după seara neagră a Barcelonei: „La limita tragediei”</title>
      <link>https://www.prosport.ro/fotbal-extern/liga-campionilor/spaniolii-au-reactionat-dur-dupa-seara-neagra-a-barcelonei-la-limita-tragediei-20147091</link>
      <description><![CDATA[<img src="https://www.prosport.ro/wp-content/uploads/2025/04/Spaniolii-au-reactionat-dur-dupa-seara-neagra-a-Barcelonei.-„La-limita-tragediei-1400x859.jpg"/><br/><p>Barcelona a „intrat pe vârfuri” în returul din Germania cu Borussia Dortmund și n-a fost departe de a trăi o adevărată „tragedie” fotbalistică, conform presei spaniole.</p>
<p>Nemții au avut 2-0 și 3-1, după hattrick-ul lui Guirassy, în timp ce Besebaini și-a marcat în proprie poartă, astfel că, gruparea catalană merge mai departe în competiție cu scorul general de 5-3.</p>
<h2><span>Jurnaliștii de la Marca, replică virulentă după ce Barcelona s-a „jucat cu focul” în returul cu Dortmund<br/>
</span></h2>
<p><span>Barcelona a trăit extrem de periculos returul cu Borussia Dortmund</span> și a fost la un pas de a trăi o adevărată dramă, după ce în prima manșă s-au impus cu un reconfortant 4-0.</p>
<p>Nemții au avut 2-0 și 3-1, după hattrick-ul golgheterului competiției, Serhou Guirassy, în timp ce Besebaini și-a marcat în proprie poartă, astfel că, gruparea catalană merge mai departe în competiție cu scorul general de 5-3.</p>
<p>„Barça sparge zidul galben, dar a trăit la limita tragediei. Joc rău al Barcelonei, care a primit primul gol după numai 11 minute. Catalanii ajung în semifinalele Ligii Campionilor, în ciuda înfrângerii cu Borussia Dortmund. Barça a suferit mult mai mult decât se aștepta. Nemții au indus frica în adversari în primele minute după golul rapid din penalty, care a făcut „zidul galben” să viseze la o revenire istorică.</p>
<p>Barcelona a intrat în joc după autogolul lui Bensebaini și, pentru a nu avea emoții la calificare, a trebuit să joace în continuare economicos și foarte concentrată. A vrut să țină de minge și să nu facă greșeli care să le dea ocazia rivalilor să mai înscrie. Barcelona a făcut practic totul pe invers. A jucat precipitată excesiv în atac, căutând golul doi care se presupune că ar fi închis meciul. Cu 2-0 și 3-1, nemții și-au păstrat visul viu până aproape de final, dar până la urmă nu au putut întoarce scorul”, au scris jurnaliștii de la <span>Marca</span>.</p>
<p>Gazdele au plecat ca din tun și au deschis scorul după doar 11 minute, după ce golgheterul Guirassy a transformat un penalty acordat la faultul lui Szczesny asupra lui Pascal Gross și s-a intrat cu 1-0 la vestiare.</p>
<p>Dortmund a revenit cu același aplomb și au majorat avantajul pe tabelă, tot prin Guirassy, minutul 49. În plin asalt al germanilor, Barcelona și-a regăsit pulsul în minutul 54, după autogolul lui Bensebaini.</p>
<p>Borussia n-a renunțat și a atacat în valuri, iar insistența i-a fost răsplătită după ce același Guirassy a mai punctat încă o dată în minutul 76. La doar trei minute, stadionul a luat foc, după ce Szczesny a fost învins din nou, de Brandt, numai că, reușita mijlocașului a fost anulată pentru ofsaid.</p>
<p>Nemții sunt astfel în <span>mare pericol să rateze participarea în cupele europene</span> în stagiunea viitoare. Dortmund ocupă locul 8, cu 42 de puncte, cu 5 etape rămase de disputat în Bundesliga. Sunt la 6 puncte în urma celor de la RB Leipzig, clasați pe poziția a patra, ultima care asigură prezența în Champions League, și la 3 puncte de Freiburg, ocupanta locului 6, care duce în Conference League.</p>
<p><img alt="" class="size-large wp-image-20147050" decoding="async" fetchpriority="high" height="919" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Niko-Kovac-01-1400x919.jpg" srcset="https://www.prosport.ro/wp-content/uploads/2025/04/Niko-Kovac-01-1400x919.jpg 1400w, https://www.prosport.ro/wp-content/uploads/2025/04/Niko-Kovac-01-768x504.jpg 768w, https://www.prosport.ro/wp-content/uploads/2025/04/Niko-Kovac-01-1536x1008.jpg 1536w, https://www.prosport.ro/wp-content/uploads/2025/04/Niko-Kovac-01-2048x1344.jpg 2048w" width="1400"/></p>
<h2><span>Au evoluat echipele:</span></h2>
<p>Borussia Dortmund: Kobel – Anton, Sule, Bensebaini – Yan Couto, Brut, Nmecha, Svensson – Adeyemi, Beier, Guirassy</p>
<p>Rezerve: Meyer, Lotka, Salih, Ozcan, Reyna, Brandt, Duranvukke, Ryerson, Watjen, Mane, Kabar, Gittens</p>
<p>Antrenor: Niko Kovac</p>
<p>Barcelona: Szczesny – Gerard Martin, Araujp, Cubarsi, Kounde – De Jong, Gavi – Fermin Lopez – Raphinha, Lewandowski, Yamal</p>
<p>Rezerve: Inaki Pena, Kochen, Inigo Martinez, Ferran Torres, Pedri, Fati, Torre, Christensen, Pau Victor, Olmo, Eric Garcia, Fort</p>
<p>Antrenor: Hansi Flick</p>
<p> </p>
<p> </p>

]]></description>
    </item>
    <item>
      <title>Englezii nu s-au ferit de cuvinte, după ce Villa a făcut-o pe PSG să tremure: „Am fost aproape să-mi mănânc cuvintele! Sunt devastați”</title>
      <link>https://www.prosport.ro/fotbal-extern/liga-campionilor/englezii-nu-s-au-ferit-de-cuvinte-dupa-ce-villa-a-facut-o-pe-psg-sa-tremure-am-fost-aproape-sa-mi-mananc-cuvintele-sunt-devastati-20147076</link>
      <description><![CDATA[<img src="https://www.prosport.ro/wp-content/uploads/2025/04/profimedia-0988321736.jpg"/><br/><p>Presa din Anglia nu s-a ferit de cuvinte după ce Aston Villa a fost cât pe ce să facă „remontada” cu PSG.</p>
<p>Marți, <span>Aston Villa a primit vizita celor de la PSG</span>, în returul sferturilor Ligii Campionilor. <span>Trupa lui Unai Emery</span> a reușit să se impună cu scorul de 3-2, însă nu a fost suficient pentru englezi, deoarece, în tur, PSG a câștigat cu 3-1, echipa lui Luis Enrique reușind să se califice grație scorului general, 5-4.</p>
<h2><span>Englezii, cuvinte tari după ce Villa a făcut-o pe PSG să tremure</span></h2>
<p>Harry Bamforth, reporter la <span>Daily Mail</span>, a vorbit în termeni laudativi despre evoluția lui Aston Villa. Totodată, a recunoscut faptul că echipa lui Unai Emery a fost cât pe ce să-l facă „să-și mănânce cuvintele”, deoarece, după prima repriză, a criticat jocul acesteia.</p>
<p>„Jucătorii lui Aston Villa sunt devastați. Poate că nu au ajuns în semifinale, dar ar trebui să părăsească Violla Park cu capul sus. A fost un spectacol al naibii în repriza a doua. Sincer, nu pot să cred cât de aproape au fost s-o elimine pe PSG. La pauză, am scris, «acest joc este prăfuit, la fel și Villa», și au ajuns la un singur gol de a mă face să-mi mănânc cuvintele. Chiar am simțit că miracolul avea să se întâmple. Villa bătea la ușa PSG-ului, care tremura. Dar pur și simplu nu a fost să fie, iar, după o campanie senzațională de șapte luni în Liga Campionilor, visul lui Villa s-a încheiat”, a spus Harry Bamforth.</p>
<p>„Au făcut tot ce au putut. Nivelul de energie al PSG-ului, din prima repriză, a ucis jocul. Pentru mine, Marcus Rashford este omul meciului pentru Villa. Nu cred că această echipă a lui Aston Villa ar fi putut face mai mult decât ceea ce a făcut în seara asta”, a spus Dion Dublin, fost atacant la Aston Villa, pentru <span>BBC</span>.</p>
<p>„Efort incredibil din partea lui Aston Villa. Totuși, unde a fost presingul de final? Au avut un singur șut în ultimele 13 minute de joc. Unai Emery părea frustrat de asta”, a spus Lewis Jones, expert <span>Sky Sports.</span></p>

]]></description>
    </item>
    <item>
      <title>Prinții William şi George au uitat de manierele regale şi s-au purtat ca doi veritabili ultraşi la meciul Aston Villa – PSG</title>
      <link>https://www.prosport.ro/fotbal-extern/liga-campionilor/printii-william-si-george-au-uitat-de-manierele-regale-si-s-au-purtat-ca-doi-veritabili-ultrasi-la-meciul-aston-villa-psg-20147057</link>
      <description><![CDATA[<img src="https://www.prosport.ro/wp-content/uploads/2025/04/Printii-William-si-George-au-uitat-de-manierele-regale-si-s-au-purtat-ca-doi-veritabili-ultrasi-la-meciul-Aston-Villa-PSG.jpg"/><br/><p>Agonie și extaz pentru prinții William și George, aflați în tribune la meciul Aston Villa – PSG, în manșa secundă a sferturilor de finală din Liga Campionilor.</p>
<p>Cei doi au lăsat deoparte de manierele regale specifice și au dat frâu trăirilor intense ca niște adevărați ultrași ai grupării engleze.</p>
<h2><span>Prinții William şi George n-au mai ținut cont de nimic și s-au purtat ca ultrașii din galerie</span></h2>
<p>Trăiri mult prea intense pentru prinții William și George, aflați în tribune la<span> partida Aston Villa – PSG</span>, din returul sferturilor de finală din Champions League. Cei doi au dat de pământ cu manierele regale și au ales să se poarte ca niște veritabili ultrași ai grupării engleze, potrivit<span> thesun.co.uk.</span></p>
<p>Și-au pus capetele între mâini după cele două goluri rapide marcate de PSG și au gesticulat nervoși după începutul catastrofal el echipei favorite. Tatăl și fiul din familia regală britanică au trecut rapid la euforie, când echipa lui Unai Emery a marcat trei goluri consecutive, ducându-i pe fanii englezi la un pas de infarct.</p>
<p>Prințul de Wales, în vârstă de 42 de ani, a sorbit mai mereu o băutură, în timp ce tânărul Prinț George, în vârstă de 11 ani, a avut o eșarfă în jurul gâtului. Celor doi li s-au alăturat și în Loja VIP Ducele și Ducesa de Westminster.</p>
<p>Aristocratul miliardar Hugh Grosvenor, în vârstă de 34 de ani, și soția sa Olivia, în vârstă de 32 de ani, au fost văzuți și încurajându-l pe el <span>Villa în meciul cu PSG</span>, după ce recent au anunțat că așteaptă un copil.</p>
<h2><span>Villa, la un pas de o remontada istorică</span></h2>
<p>PSG a marcat de două ori în primele 27 de minute, prin Hakimi și Mendes, fundașii laterali, și nimeni nu anticipa ce va urma. Mijlocașul belgian Youri Tielemans a redus din diferență în minutul 34 și s-a intrat la pauză cu noua campioană a Franței în controlul meciului.</p>
<p>Numai că băieții lui Unai Emery au ieșit de la vestiare gata să facă istorie. Scoțian John McGinn a egalaat în minutul 55, iar două minute mai târziu, Konsa și-a adus echipa în avantaj, dar și fanii în delir. Englezii aveu mai mult de jumătate de oră să mai înscrie un singur gol pentru a egala situația celor două manșe, după 1-3 în tur la Paris.</p>
<p>Din păcate pentru Villa, scorul a rămas împietrit pe tabela de marcaj, iar trupa din Hexagon merge mai departe în semifinalele competiției, unde vor î tâlni pe una dintre Real Madrid și Arsenal, campioana Spaniei având nevoie de o minune pe „Bernabeu” pentru a întoarce soarta calificării, după 0-3 pe „Emirates”.</p>

]]></description>
    </item>
  </channel>
</rss>
