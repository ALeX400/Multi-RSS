<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA e gata să ia o nouă decizie în favoarea cluburilor din TOP 8 în Champions League! Totul pentru satisfacția bogătaşilor şi forțelor Europei</title>
      <link>https://www.prosport.ro/fotbal-extern/liga-campionilor/uefa-e-gata-sa-ia-o-noua-decizie-in-favoarea-cluburilor-din-top-8-in-champions-league-totul-pentru-satisfactia-bogatasilor-si-fortelor-europei-20154238</link>
      <description><![CDATA[<img src="https://www.prosport.ro/wp-content/uploads/2025/04/UEFA-e-gata-sa-ia-o-noua-decizie-in-favoarea-cluburilor-din-TOP-8-in-Champions-League-1400x795.jpg"/><br/><p>Forul continental de fotbal dă încă o dată satisfacție bogătaşilor şi forțelor Europei cu o decizie în favoarea cluburilor din TOP 8 în Champions League.</p>
<p>Din această stagiune competițională, Liga Campionilor are un nou format, cu o fază principală, în care echipele clasate pe primele 8 locuri merg direct în optimi.</p>
<h2><span>Decizia pe care o va lua UEFA în folosul echipelor din TOP 8 în Champions League</span></h2>
<p>Acesta ar fi un prim avantaj față de celelalte formații, în contextul în care cele aflate între locurile 9 și 24 joacă baraj pentru optimi, iar grupările de pe ultimele 12 poziții sunt eliminate din competiție.</p>
<p>Un alt atu al celor clasate pe primele 8 locuri în clasamentul unic este că joacă returul optimilor de finală pe teren propriu. Numai că UEFA este pe cale să aprobe o măsură de care vor beneficia grupările din TOP 8.</p>
<p>Forul continental <span>vrea să dea, în sezonul viitor</span>, prioritate absolută respectivelor grupări. Concret, au existat unele voci care cconsideră că cel mai bine ar fi ca acest avantaj să fie menținut până în penultima rundă, adică până în semifinale.</p>
<p>UEFA îl studiază și este destul de aproape să îl aprobe. Dacă în sferturile de finală ar ajunge echipele clasate pe primele 8 locuri, ordinea clasamentului va fi respectată când se decide stadionul unde se vor juca prima și a doua manșă, scrie <span>Marca</span>.</p>
<h2><span>Cele mai multe trofee de Liga Campionilor dintre cele rămase în cursă în acest sezon le are Barcelona</span></h2>
<p>Deocamdată, nu se iau în calcul alte modificări la o competiție care și-a văzut creșterea audienței datorită schimbării formatului.</p>
<p>În actuala stagiune competițională, primele 8 locuri din clasamentul unic au fost ocupate de către Liverpool, Barcelona, Arsenal, Inter Milano, Atletico Madrid, Bayer Leverkusen, Lille și Aston Villa.</p>
<p>În play-off au avut loc următoarele confruntări: Club Brugge – Atalanta 5-2 (scor general), Sporting Lisabona – Borussia Dortmund 0-3, Manchester City – Real Madrid 3-6, Celtic – Bayern Munchen 2-3, Juventus – PSV Eindhoven 3-4, Feyenoord – Milan 2-1, Brest – PSG 0-10 și Monaco – Benfica 3-4.</p>
<p>În sferturile de finală ale competiției au avut loc confruntările Arsenal – Real Madrid 5-1, Bayern Munchen – Inter 3-4, PSG – Aston Villa 5-4 și Barcelona – Borussia Dortmund 5-3. În fine, meciurile din penultimul act sunt Arsenal – PSG pe 29 aprilie și 7 mai, <span>respectiv, Barcelona – Inter Milano pe 30 aprilie și 6 mai</span>.</p>
<p>Finala se va juca în ziua de 31 mai, la Munchen, pe Allianz Arena. Dintre cele patru echipe rămase în competiție, Barcelona a câștigat trofeul de 5 ori, în 1992, 2006, 2009, 2011 și 2015, Aston Villa și Borussia Dortmund o dată, în 1982 și 1997, iar PSG a pierdut finala din 2020, când Bayern s-a impus în turneul final din Portugalia cu 1-0.</p>

]]></description>
    </item>
    <item>
      <title>Un club legendar vrea să-l cumpere pe Radu Drăguşin de la Tottenham. Numele românului, în topul listei de transferuri: „Vrea rol principal”</title>
      <link>https://www.prosport.ro/fotbal-extern/un-club-legendar-vrea-sa-l-cumpere-pe-radu-dragusin-de-la-tottenham-numele-romanului-in-topul-listei-de-transferuri-vrea-rol-principal-20154430</link>
      <description><![CDATA[<img src="https://www.prosport.ro/wp-content/uploads/2025/04/Un-club-legendar-vrea-sa-l-cumpere-pe-Radu-Dragusin-de-la-Tottenham.-Numele-romanului-in-topul-listei-de-transferuri-„Vrea-rol-principal22.webp"/><br/><p>Potențialul transfer al lui Radu Drăgușin (23 de ani) de la Tottenham Hotspur înapoi în Italia va fi un subiect aprins și în perioada de mercato din vara lui 2025.</p>
<p>Potrivit presei din Peninsulă, numele românului și-a făcut apariția în topul listei de transferuri a unui club legendar.</p>
<h2><span>Napoli pur și simplu nu renunță la Radu Drăgușin! Presa din Italia susține că legendarul club din Serie A va relua asaltul în privința românului</span></h2>
<p>Radu Drăgușin este în continuare cel mai bine evaluat fotbalist român, potrivit site-ului de specialitate Transfermarkt, cu o cotă de piață de 25.000.000 de euro.</p>
<p>Astfel, în ciuda fapatului că se recuperează după o accidentare gravă și o intervenție chirurgicală, Drăgușin continuă să fie protagonistul unor articole care fac trimitere la un potențial transfer al său.</p>
<p>Jurnaliștii italieni de la <span>Il Mattino</span> anunță că Napoli, una dintre favoritele la titlu în Serie A, nu a renunțat la ideea de a-l transfera pe talentatul stoper român și în vara anului 2025 va relua asaltul.</p>
<p>Trebuie amintit faptul că <span>Napoli a încercat să îl transfere pe Radu Drăgușin de la Tottenham și în vara anului trecut</span>, atunci când s-a vehiculat că a înaintat și o ofertă oficială de 46.000.000 de euro.</p>
<p>Mai apoi, în fereastra de mercato din iarna trecută, <span>transferul lui Radu Drăgușin de la Tottenham la Napoli a fost</span> din nou cap de afiș în presa internațională.</p>
<p>Iar veștile nu sunt surprinzătoare, având în vedere că Drăgușin a fost dorit de Napoli încă dinainte ca românul să facă pasul de la Genoa către Premier League.</p>
<p>De data aceasta, napoletanii se bazează pe ideea că Radu Drăgușin nu a izbutit să devină o piesă cheie la Tottenham, iar acest detaliu le dă încredere că românul ar putea fi tentat de o revenire în Serie A.</p>
<p>Conform Il Matino, directorul sportiv al lui Napoli, Giovanni Manna, îl cunoaște foarte bine pe stoper și ar fi gata să îi propună un rol extrem de important în cadrul echipei. Astfel, formația care a adunat 71 de puncte în actuala stagiune de Serie A speră să aibă succes în cadrul negocierilor:</p>
<blockquote><p>Numele lui Radu Drăgușin revine în prim-plan, iar directorul sportiv Manna îl cunoaște foarte bine din perioada petrecută la Juventus. Fundașul român nu a avut prea multe șanse în Premier League, la Tottenham, și ar reveni cu plăcere în Italia, unde își dorește să joace un rol principal”, scriu jurnaliștii de la Il Mattino.</p></blockquote>
<h2><span>E război pentru titlul din Serie A</span></h2>
<p>Trecerea la Napoli l-ar putea avantaja pe Radu Drăgușin din mai multe puncte de vedere. Gruparea din Serie A este 100% sigură de faptul că va evolua în UEFA Champions League în sezonul următor și, mai mult decât atât, Napoli e mare favorită să câștige titlul.</p>
<p>Concret, după 33 de etape, echipa lui Antonio Conte are 71 de puncte, tot atâtea câte are și Inter Milano, a cărei golaveraj este însă net superior. Podiumul este completat de Atalanta, cu 64 de puncte.</p>
<p>Așadar, finalul sezonului 2024 – 2025 anunță un adevărat război pentru trofeul suprem din fotbalul italian.</p>
<p>De partea cealaltă, dacă va rămâne la Tottenham, Radu Drăgușin are șanse să nu evolueze în cupele europene deloc. În Premier League, londonezii sunt pe locul 16, cu doar 37 de puncte adunate după 33 de etape.</p>
<p>Însă, Tottenham încă mai visează la UEFA Champions League pe traseul câștigării Europa League. Echipa lui Drăgușin e angrenată în semifinalele competiției și va avea o adversară teoretic mai modestă, anume Bodo/Glimt, din Norvegia.</p>
<p>Pe partea cealaltă de tablou, semifinala se anunță mult mai disputată, între Athletic Bilbao și Manchester United.</p>

]]></description>
    </item>
    <item>
      <title>50.000.000 de euro pentru Gigi Becali. „Pepita de aur” numită FCSB și cum vin milioanele de la UEFA prin Champions League: „Am calculat eu”</title>
      <link>https://www.prosport.ro/fotbal-intern/superliga/50-000-000-de-euro-pentru-gigi-becali-pepita-de-aur-numita-fcsb-si-cum-vin-milioanele-de-la-uefa-prin-champions-league-am-calculat-eu-20154490</link>
      <description><![CDATA[<img src="https://www.prosport.ro/wp-content/uploads/2025/04/50.000.000-de-euro-pentru-Gigi-Becali.-„Pepita-de-aur-numita-FCSB-si-cum-vin-milioanele-de-la-UEFA-prin-Champions-League-„Am-calculat-eu.jpg"/><br/><p>Gigi Becali a făcut deja calculele pentru Champions League, deși FCSB încă nu și-a adjudecat titlul oficial. Bucureștenii sunt la trei puncte de locul secund, dar latifundiarul din Pipera deja așteaptă milioanele de la UEFA.</p>
<p>FCSB se află în cursă pentru al doilea titlu consecutiv, fiind favorită cu cinci etape rămase până la final. Formația „roș-albastră” a reprezentat România în acest sezon de Champions League, acolo unde a ajuns până în turul 3 al preliminariilor.</p>
<h2><span>Gigi Becali așteaptă 50.000.000 de la UEFA, dacă se va califica în grupa Champions League</span></h2>
<p>Gigi Becali a declarat că suma pe care o va primi, <span>în cazul unei calificări în Champions League</span>, este de ordinul zecilor de milioane. Patronul echipei estimează că ar încasa 50.000.000 de euro de la UEFA.</p>
<p>„Miza este de 20 de milioane de euro în Champions League premiu plus aia, aia, aia. Noi am luat pe Europa League 5 milioane de euro. Dar de fapt au fost 16 milioane de euro. Deci la Champions League e 20 de milioane de euro intrarea.</p>
<p>Dar apoi mai iei încă 5 milioane, plus celelalte. Din bilete o să ai vreo 10 milioane de euro din bilete, plus market pool şi ajungi la 50 de milioane de euro. Nu ştiu exact, atunci vom vedea.</p>
<p>Contează cu ce echipă cazi, cu cine joci. Să înţeleagă toată lumea. Premierea pentru Europa League este 5 milioane de euro şi am luat 16, de trei ori mai mult. Pentru Champions League e 20 de milioane.</p>
<p>De trei ori mai mult ar fi 60. Dar eu am zis 50 de milioane. Hai că or fi 45, hai că or fi 40 de milioane, poftim. Dar sub 40 de milioane de euro nu ai cum. Echipa trebuie să o faci oricum. Dacă o să iau 40 de milioane de euro, întră la buzunar la mine. Echipa o fac oricum”, a declarat Gigi Becali, conform <span>Fanatik</span>.</p>
<h2><span>FCSB, coeficient cu care Gigi Becali speră să fie cap de serie în Champions League</span></h2>
<p>FCSB va avea un coeficient uriaș pentru o echipă din România, în următorul sezon, de 22.500 puncte. Gigi Becali a declarat că speră să fie cap de serie pentru a putea avea o misiune mai ușoară spre grupa de Liga Campionilor.</p>
<p>Dacă FCSB ar fi avut acest coeficient în preliminariile din vara anului 2024, într-adevăr ar fi fost cap de serie și în play-off-ul preliminariilor. După o estimare a Football Meets Data, <span>campioana en-titre nu ar fi în urna capilor de serie la vară</span>, urmând să dea piept cu nume precum Steaua Roșie Belgrad, Ludogorets sau Celtic Glasgow.</p>

]]></description>
    </item>
    <item>
      <title>Gigi Becali a anunțat cele 5 transferuri cu care FCSB atacă grupele Ligii Campionilor: „Îi iau pentru că e greu”</title>
      <link>https://www.prosport.ro/fotbal-intern/superliga/gigi-becali-a-anuntat-cele-5-transferuri-cu-care-fcsb-ataca-grupele-ligii-campionilor-ii-iau-pentru-ca-e-greu-20157040</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-anuntat-cele-5-transferuri-cu-care-FCSB-ataca-grupele-Ligii-Campionilor-Ii-iau-pentru-ca-e-greu-scaled-e1745841261661-1400x749.jpg"/><br/><p>Gigi Becali a anunțat ce transferuri de top pregătește la FCSB pentru a ataca grupa de Liga Campionilor. Latifundiarul din Pipera crede că este nevoie de „plombe” în garnitura campioanei en-titre.</p>
<p>FCSB se apropie cu pași mici spre titlu, după ce <span>a învins-o pe Rapid București chiar pe stadionul Giulești, scor 2-1</span>. Formația „roș-albastră” se află, cel puțin până la acest moment, la șase puncte de locul secund, ocupat de Universitatea Craiova, cu 36 de puncte.</p>
<h2><span>Gigi Becali a anunțat ce transferuri face pentru grupa de Liga Campionilor</span></h2>
<p>Marele vis al latifundiarului din Pipera este grupa XXL de Liga Campionilor, unde crede că se va califica prin avantajul major oferit de coeficientul obținut în această campanie europeană. Patronul FCSB crede că este nevoie de 4-5 transferuri pentru a fi pregătiți de rigorile UCL.</p>
<p>„Păi echipa asta, care este, cu încă două, trei plombe. Noi avem coeficientul mare acum, ne ducem până în play-off cap de serie. O să mai iau un atacant, un mijlocaș și un fundaș central, poate chiar doi fundași centrali.</p>
<p>Deci vreo 4-5 jucători. Pentru că e greu… Bine, mai îl iau și pe Olaru, mai îl iau și pe Lixandru, nu? Păi vezi? Ce mare lucru. Noi am ajuns în situația că am avut Lixandru, jucător de bază, n-a jucat. Olaru n-a jucat. George Popescu n-a jucat. Trei jucători principali n-au jucat”, a declarat Gigi Becali, la palat.</p>
<p>FCSB a jucat și în acest sezon în preliminariile UEFA Champions League, pe care le-a părăsit în turul 3. Bucureștenii au trecut de Virtus, campioana din San Marino, și Maccabi Tel-Aviv, campioana Israelului.</p>
<p>Sparta Praga s-a dovedit a fi o nucă foarte tare pentru trupa lui Elias Charalambous, care s-a văzut învinsă și trimisă în play-off-ul UEFA Europa League. Acolo, aceștia au jucat împotriva lui LASK Linz, pe care au eliminat-o după o dublă echilibrată.</p>
<h2><span>FCSB, traseu infernal spre grupa XXL de Liga Campionilor</span></h2>
<p>Deși are un coeficient foarte bun, de 22.500, <span>FCSB ar putea da de nume uriașe</span>, conform Football Meets Data, în turul 3 preliminar sau în play-off.</p>
<p>În turul 1, „sperietoarele” ar putea fi Dinamo Minsk, FC Noah sau Vikingur. În turul 2, FCSB ar putea avea o misiune mai dificilă contra celor de la Rijeka, Pafos sau Rakow.</p>
<p>Turul 3 ar putea aduce nume mari, printre care FC Copenhaga, Steaua Roșie Belgrad, Ferencvaros, Slovan Bratislava, Qarabag sau Ludogorets Razgrad. Misiunea FCSB nu este una imposibilă, dar este dificilă, deși are un coeficient care le permite să spere la urna capilor de serie.</p>

]]></description>
    </item>
    <item>
      <title>Gigi Becali a dezvăluit că 4 fotbalişti vor semna în vară contractele cu FCSB: „Vor avea prime mari de Liga Campionilor”</title>
      <link>https://www.prosport.ro/fotbal-intern/superliga/gigi-becali-a-dezvaluit-ca-4-fotbalisti-vor-semna-in-vara-contractele-cu-fcsb-vor-avea-prime-mari-de-liga-campionilor-20157039</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-dezvaluit-ca-4-fotbalisti-vor-semna-in-vara-contractele-cu-FCSB.webp"/><br/><p>Luni, 28 aprilie 2025, la o zi după derby-ul Rapid București – FCSB 1-2, care a dus-o pe echipa sa cu un pas mai aproape de titlu, Gigi Becali (66 de ani) a dezvăluit că 4 fotbaliști vor semna în vară contractele cu el.</p>
<p>Încântat fiind de faptul că va pune mâna din nou pe trofeul suprem din fotbalul românesc și va ataca faza principală din Liga Campionilor, miliardarul din Pipera a decis să bage mâna în buzunar.</p>
<h2><span>4 fotbaliști vor fi invitați la negocieri de Gigi Becali în următoarele săptămâni! Anunțul patronului FCSB</span></h2>
<p>Duminică, FCSB a învins-o pe Rapid București, scor 2-1 în Giulești, și s-a desprins la 6 puncte în fruntea play-off-ului Superligii.</p>
<p>Și asta în condițiile în care mai sunt 4 etape de disputat până la finalul sezonului, detaliu ce face din FCSB principala favorită pentru cucerirea titlului.</p>
<p>Luni, la o zi după meci, finanțatorul roș-albaștrilor a stat la discuții cu reporterii și, printre altele, a fost întrebat dacă le va mări contractele fotbaliștilor în vară.</p>
<p>Gigi Becali a spus că nu ia în calcul posibilitatea de a le crește salariile tuturor jucătorilor, însă 4 dintre ei vor fi invitați la negocieri pentru a semna noi contracte.</p>
<p>Afaceristul nu a dezvăluit toate numele, ci doar pe ale lui Juri Cisotti și Adrian Șut. Primul, care a sosit la FCSB în urmă cu nici 6 luni, în ianuarie 2025 mai precis, a impresionat prin prestațiile sale și a marcat deja 5 goluri și a oferit două pase decisive, în totalul de 17 meciuri jucate în roșu și albastru.</p>
<p><span>Juri Cisotti a devenit deja noul favorit al tribunelor FCSB</span> și, cel mai probabil, va primi o înțelgere și pe termen mai lung, având în vedere că actualul contract îi expiră la data de 30 iunie 2026.</p>
<p>În ceea ce îl privește pe <span>Adrian Șut, care visează în continuare la un transfer de la FCSB</span>, acesta este deja un jucător cu greutate în tabăra roș-albastră, fiind la echipă din august 2020. În plus, Șut mai are contract până în 2028, însă prin evoluțiile sale din acest sezon l-a convins și el pe Gigi Becali că merită o creștere a salariului:</p>
<blockquote><p>Nu. Sunt câțiva jucători cărora o să le măresc. Dar nu la toți. Nu la toți, la 3-4 jucători. Cisotti, de exemplu, Șut. Nu, sunt 3-4 jucători care… Dar au, mă, prime mari la Liga Campionilor, nu e problemă. O să ia bani mulți!”, a declarat Gigi Becali.</p></blockquote>
<h2><span>Cum arată clasamentul din play-off-ul Superligii</span></h2>
<p>Singura partidă care mai trebuie să se dispute în etapa 6 din play-off-ul Superligii este Dinamo București – CFR Cluj, programată luni seară, 28 aprilie, de la ora 21:00.</p>
<p>În cazul unui succes bifat pe terenul „câinilor”, ardelenii se vor apropia la 5 puncte de liderul FCSB. Însă, la ora redactării acestui material, clasamentul arată în felul următor:</p>
<ol>
<li>FCSB – 42P</li>
<li>Universitatea Craiova – 36P</li>
<li>U Cluj – 35P</li>
<li>CFR Cluj – 34P</li>
<li>Dinamo București – 29P</li>
<li>Rapid București – 28P</li>
</ol>

]]></description>
    </item>
  </channel>
</rss>
