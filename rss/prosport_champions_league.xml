<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fostul campion al României a marcat în Liga Campionilor, la 36 de ani, și echipa lui e ca și calificată</title>
      <link>https://www.prosport.ro/fotbal-extern/liga-campionilor/fostul-campion-al-romaniei-a-marcat-in-liga-campionilor-la-36-de-ani-si-echipa-lui-e-ca-si-calificata-20215149</link>
      <description><![CDATA[<img src="https://www.prosport.ro/wp-content/uploads/2025/07/Fostul-campion-al-Romaniei-a-marcat-in-Liga-Campionilor-la-36-de-ani-si-echipa-lui-e-ca-si-calificata-1400x822.jpg"/><br/><p>Liviu Antal (36 de ani), fost campion al României cu Oțelul Galați, a marcat în Liga Campionilor și a dus-o pe Zalgiris cu un picior în turul doi preliminar.</p>
<p>Antal este sub contract cu SCM Zalău, însă evoluează sub formă de împrumut pentru gruparea din Lituania, la care a mai fost legitimat și în perioadele iulie 2017-ianuarie 2021 și iulie 2023-ianuarie 2025.</p>
<h2><span>Ce moment pentru Liviu Antal! Fostul campion al României face senzație la Zalgiris și a marcat în Liga Campionilor</span></h2>
<p>Marți seară, 9 iulie 2025, în preliminariile din UEFA Champions League nu au evoluat doar românii de FCSB, care au izbutit să se impună cu scorul de 3-1 în fața campioanei din Andorra, Inter Esclades.</p>
<p>Țara noastră a fost reprezentată și de Liviu Antal, fost campion al României cu Oțelul Galați, care pentru prima jumătate a sezonului 2025-2026 este împrumutat de Zalgiris, în Lituania.</p>
<p><span>Antal s-a îndrăgostit de Lituania</span> în iulie 2017, atunci când a părăsit-o pe CFR Cluj pentru a semna cu Zalgiris. A rămas alături de echipă 3 sezoane și jumătate, după care a bătut palma cu UTA Arad. Ulterior, după câteva experiențe bifate în Ungaria și România, în iulie 2023, Antal a revenit la Zalgiris și a îmbrăcat tricoul echipei pentru încă o stagiune și jumătate.</p>
<p>În ianuarie 2025, fostul campion al Românei a semnat, gratis, cu SCM Zalău. Însă, în iunie, gruparea din urmă menționată <span>l-a trimis din nou în Lituania</span>, sub formă de împrumut, până la data de 30 decembrie 2025.</p>
<p>Și, surpriză! Liviu Antal are parte de evoluții fantastice în tricoul echipei, iar după ce a marcat o dublă și a pasat decisiv în disputa PK Panevezys – Zalgiris 2-4, din campionat, pe 29 iunie, acum a venit momentul să lovească și în UEFA Champions League.</p>
<p>Marți, Zalgiris a întâlnit-o pe Hamrun, din Malta, în primul tur preliminar din Liga Campionilor și a reușit să câștige disputa cu scorul de 2-0. Iar primul gol, consemnat în minutul 59, a fost trecut în dreptul lui Liviu Antal, care a urmărit o minge recentrată de un coleg și a izbutit să o împingă în plasă. Ulterior, Hadji a punctat în minutul 85 și a închis tabela de marcaj, 2-0 pentru Zalgiris, care a luat o opțiune serioasă în cursa pentru calificarea în turul 2 preliminar din Liga Campionilor.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/tYSj_cjin1I?si=5lEc5d0YN6XQ2pFK" title="YouTube video player" width="560"></iframe></p>
<h2><span>Statisticile lui Liviu Antal de la Zalgiris</span></h2>
<p>În toate experiențele din Lituania menționate mai sus, Liviu Antal a reușit să adune 166 de partide jucate pentru Zalgiris, în care a contribuit cu 92 de goluri și 23 de pase decisive!</p>
<p>Potrivit site-ului de specialitate <span>Transfermarkt</span>, fostul internațional român este cel mai eficient marcator din istoria clubului, având un avans de peste 30 de goluri față de principalul urmăritor, Sigitas Jakubauskas, care este retras de decenii bune.</p>
<p>Pe de altă parte, Liviu Antal a cucerit două titluri, o Cupă și o Supercupă ale Lituaniei, astfel că se poate spune că este o legendă a clubului Zalgiris.</p>

]]></description>
    </item>
    <item>
      <title>„A venit azi”. Achiziția a fost finalizată, iar Meme Stoica a făcut anunțul</title>
      <link>https://www.prosport.ro/fotbal-intern/superliga/a-venit-azi-achizitia-a-fost-finalizata-iar-meme-stoica-a-facut-anuntul-20215364</link>
      <description><![CDATA[<img src="https://www.prosport.ro/wp-content/uploads/2025/07/„A-venit-azi.-Achizitia-a-fost-finalizata-iar-Meme-Stoica-a-facut-anuntul-1400x658.jpg"/><br/><p>A doua zi după succesul cu Inter Club d’Escaldes, scor 3-1, din prima manșă a primului tur preliminar al UEFA Champions League, Meme Stoica le-a dat fanilor vestea cea mare.</p>
<p>Președintele Consiliului de Administrație de la FCSB a dezvăluit că a sosit noul echipament al echipei pentru meciurile de pe teren propriu în noul sezon competițional.</p>
<h2><span>Mihai Stoica, veste mare despre nou echipament al campioanei</span></h2>
<p>La o zi <span>după succesul facil din UCL</span>, MM Stoica a postat un mesaj ironic pe rețelele sociale pentru cei care au criticat faptul că noul echipament al echipei, de la sponsorul tehnic Nike, nu a ajuns în timp util, astfel că Tănase și compania au fost nevoiți să joace meciurile cu CFR Cluj, din Supercupa României, și disputa cu Inter Club d’Escaldes, din Liga Campionilor, în echipamentele de deplasare.</p>
<p>Astfel, noile seturi de echipamente ale campioanei României au sosit joi și vor putea fi utilizate în partida cu Hermannstadt, în runda inaugurală din noua stagiune a Superligii, duel programat sâmbătă seară, de la ora 21.30.</p>
<p>„Mai știu că e amatorism total să n-ai stadion propriu construit de Gigi. După cum amatorism total era și că nu ne venise echipamentul de acasă. Btw, a venit azi”, a scris Meme Stoica pe Facebook.</p>
<p><img alt="" class="aligncenter size-large wp-image-20215356" decoding="async" fetchpriority="high" height="782" src="https://www.prosport.ro/wp-content/uploads/2025/07/politic21-1400x782.jpg" width="1400"/></p>
<h2><span>Nike a refuzat propunerea conducătorilor „roș-albaștri”</span></h2>
<p>FCSB își dorea să-și prezinte noul echipament înainte de Supercupa României, cu CFR Cluj, însă sponsorul tehnic, din motive încă necunoscute, <span>nu a putut livra la timp echipamentul principal</span>, cel pentru jocurile de acasă, astfel că echipa a fost nevoită să joace primele două meciuri în tricourile de deplasare.</p>
<p>Degeaba au încercat oficialii echipei să preia noile seturi de echipamente din Belgia, sponsorul tehnic a refuzat această solicitare.</p>
<p>Cum rivalele CFR Cluj, Dinamo și Rapid și-au delectat suporterii cu noile tricouri, fanii campioanei au taxat imediat întârzierea, însă Mihai Stoica le-a adus aminte acestora o întâmplare petrecută de la începutul sezonului trecut.</p>
<p>„Pentru cei care ne acuză de amatorism fiindcă nu avem încă echipamentul în care vom juca meciurile de pe teren propriu: producătorul nu l-a livrat în termen și a refuzat propunerea noastră de a-l prelua din Belgia și a salva situația.</p>
<p>Vom evolua în cele două echipamente de deplasare pe care le avem deja primite până când va ajunge cel de acasă. Anul trecut am jucat Supercupa în al treilea echipament, anul ăsta vom juca Supercupa și debutul în UCL. Nu e nicio nenorocire, nu vă mai ambalați așa!”, a transmis MM Stoica, pe Facebook.</p>
<p> </p>

]]></description>
    </item>
    <item>
      <title>FCSB nu e deja calificată! Antrenorul lui Inter Escaldes anunță remontada în Andorra: „Suntem pregătiți să remediem”</title>
      <link>https://www.prosport.ro/fotbal-extern/liga-campionilor/fcsb-nu-e-deja-calificata-antrenorul-lui-inter-escaldes-anunta-remontada-in-andorra-suntem-pregatiti-sa-remediem-20215155</link>
      <description><![CDATA[<img src="https://www.prosport.ro/wp-content/uploads/2025/07/FCSB-nu-e-deja-calificata-Antrenorul-lui-Inter-Escaldes-anunta-remontada-in-Andorra-„Suntem-pregatiti-sa-remediem-1400x778.jpg"/><br/><p>FCSB ar face o mare greșeală dacă ar merge în Andorra cu gândul că e deja calificată în turul doi preliminar al Ligii Campionilor. Inter Escaldes a transmis un mesaj războinic, prin vocea antrenorului Felip Ortiz.</p>
<p>Creditați de statisticieni cu <span>97% șanse de victorie</span>, roș-albaștrii și-au respectat, însă, blazonul. Golul oaspeților este singurul aspect care le dă ușoare emoții.</p>
<p>Această dublă se va tranșa pe terenul campioanei en-titre a țării situate la granița dintre Spania și Franța. Partida va avea loc marți, 15 iulie, la ora 21:30 a României.</p>
<h2><span>Inter Escaldes nu renunță, în ciuda înfrângerii din meciul tur</span></h2>
<p>Timp de 53 de minute, duelul de pe stadionul Steaua a fost la discreția celor de la FCSB, care<span> au condus cu 3-0</span>, dar apoi adversarii au prins curaj. Ba chiar au ratat un penalty și au avut un gol anulat de VAR, pe lângă cel marcat de Rafael Baldres Hermann.</p>
<p>După fluierul final, spaniolul Felip Ortiz s-a declarat mulțumit de prestația elevilor săi și a dat asigurări că va face tot ce-i stă în putință pentru a remedia problemele, astfel încât să producă surpriza în meciul retur.</p>
<blockquote><p>„Și noi citim presa și ne-am informat legat de ce s-a vorbit despre noi. Am făcut un campionat foarte bun si am avut evoluții foarte bune în Europa și consider că fotbalul andorran este în creștere.</p>
<p> </p>
<p>Nu știu dacă este așa, dacă stăm să ne gândim, prima ocazie a meciului ne-a aparținut nouă, FCSB este o echipă bună, care ne-a pedepsit după aceea și ne-a dat două goluri, dar în a doua repriză am jucat același fotbal ca în prima repriză și nu cred că ei s-au relaxat, cred că si noi am jucat bine.</p>
<p> </p>
<p>O să jucăm așa cum am jucat tot anul, o să vedem ce am greșit și o să încercăm să remediem, pentru ca la retur să facem o partida mai bună. De când cu VAR-ul am învățat să nu mă bucur înainte. Dacă reușeam să reducem scorul la 3-2, le-am fi dat ceva emoții adversarilor pentru retur”, a spus tehnicianul lui Inter Escaldes.</p></blockquote>
<h2><span>Florin Tănase: „Nu am jucat ceea ce trebuia”</span></h2>
<p>Taxat de Gigi Becali, Florin Tănase a recunoscut că nici el, nici ceilalți colegi nu au avut o prestație la înălțimea așteptărilor. De asemenea, i-a mulțumit lui Ștefan Târnovanu pentru <span>penalty-ul apărat</span>.</p>
<blockquote><p>„Nu am jucat ceea ce trebuia, probabil a intervenit şi puţină relaxare, însă nu aveam nevoie de asta. Trebuia să continuăm să marcăm, să câştigăm la o diferenţă cât mai mare.</p>
<p> </p>
<p>Ai acest regret când ai ocazii, dar şi ei şi-au creat ocazii, au avut penalty. Noroc cu Fane, că a scos. O echipă care a încercat să joace, au pasat, au ieşit cu mingea de jos”, a declarat mijlocașul campioanei României.</p></blockquote>

]]></description>
    </item>
    <item>
      <title>Adrian Șut a anunțat decizia luată în vestiarul FCSB: „Vrem înapoi pe Arena Națională. Acest stadion nu are nicio legătură cu cel vechi”</title>
      <link>https://www.prosport.ro/fotbal-extern/liga-campionilor/adrian-sut-a-anuntat-decizia-luata-in-vestiarul-fcsb-vrem-inapoi-pe-arena-nationala-acest-stadion-nu-are-nicio-legatura-cu-cel-vechi-20215090</link>
      <description><![CDATA[<img src="https://www.prosport.ro/wp-content/uploads/2025/07/Adrian-Sut-a-anuntat-decizia-luata-in-vestiarul-FCSB-„Vrem-inapoi-pe-Arena-Nationala.-Acest-stadion-nu-are-nicio-legatura-cu-cel-vechi-1400x1050.jpg"/><br/><p>Adrian Șut a reacționat după meciul cu Inter Escaldes din primul tur preliminar UEFA Champions League și a anunțat decizia luată în vestiarul FCSB.</p>
<p>Fotbalistul campioanei României s-a săturat să joace pe Stadionul Steaua și abia așteaptă să revină pe Arena Națională, unde FCSB își dispută meciurile de pe teren propriu.</p>
<h2><span>Adrian Șut nu mai vrea să joace pe Stadionul Steaua: „Abia așteptăm să ne întoarcem pe Arena Națională”</span></h2>
<p>FCSB a jucat primele două meciuri din acest sezon pe Stadionul Steaua. Gruparea roș-albastră a câștigat Supercupa României cu CFR Cluj și <span>meciul cu Inter Escaldes din primul tur preliminar</span> UEFA Champions League.</p>
<p>După victoria cu echipa din Andorra, scor 3-1, Adrian Șut a răbufnit și a spus că el și colegii săi abia așteaptă să revină pe Arena Națională. Fotbalistul FCSB susține că noul stadion „Steaua” <span>nu mai are nicio legătură cu vechea arenă</span> din Ghencea.</p>
<p>„Chiar vorbeam între noi și spuneam că abia așteptăm să ne întoarcem pe Arenă. Acest stadion nu mai are nimic în legătură cu cel vechi. Nu neapărat că nu ne place. Ne simțim mult mai bine pe Arenă. (n.r. despre Inter Escaldes) Au fost o echipă bună, pasează.</p>
<p>Cu siguranță meciul viitor vom fi mai pregătiți. Nu știam foarte multe despre ei, dar am făcut vizionare. Ne-am dat seama că sunt o echipă bună. Ne bucurăm că am câștigat, este importantă victoria. Vom merge încrezători la ei să câștigăm și acolo.</p>
<p>Cred că vom fi mult mai agresivi. Azi puteam în unele momente să fim mai agresivi. Vom fi mai agresivi și cu siguranță vom marca goluri ca să câștigăm. Trebuie să ne concentrăm. Mai avem un meci la ei, nu este nimic jucat.</p>
<p>Ne bucurăm că Fane (n.r. Ștefan Târnovanu) ne-a apărat, ne-a salvat ca să zic așa. Când ai obiective mari nu o să fie nimic ușor. Știu doar că ne pregătim pentru asta. De la meci la meci o să ne crească ritmul”, a declarat Adrian Șut.</p>
<blockquote><p>Cred că a fost un meci dificil. Ştiam că ne aşteaptă un meci greu. Din păcate nu am câştigat la o diferenţă mai mare şi trebuie să rezolvăm calificarea în retur. Au intrat mult mai montaţi ei după pauză, au avut mai multe ocazii. Totuşi, cred că am avut câteva situaţii bune, trebuia să mai marcăm şi diferenţa trebuia să fie mai mare”, a spus Darius Olaru, potrivit as.ro.</p></blockquote>

]]></description>
    </item>
    <item>
      <title>FCSB a primit amenințări din Andorra: „Inter Escaldes nu va renunța!”</title>
      <link>https://www.prosport.ro/fotbal-extern/liga-campionilor/fcsb-a-primit-amenintari-din-andorra-inter-escaldes-nu-va-renunta-20215129</link>
      <description><![CDATA[<img src="https://www.prosport.ro/wp-content/uploads/2025/07/FCSB-a-primit-amenintari-din-Andorra-„Inter-Escaldes-nu-va-renunta-1400x778.jpg"/><br/><p>FCSB s-a impus în prima manșă a duelului din preliminariile Ligii Campionilor, scor 3-1, dar presa din Andora i-a transmis un mesaj amenințător: Inter Escaldes nu are de gând să renunțe la luptă.</p>
<p>Calificarea se va tranșa marți, 15 iulie, la ora 21:30, pe „Estadi de la FAF”, o arenă de doar 5.600 de locuri din Encamp. Orașul este atipic, ținând cont că se află pe malul lacului Valira, înconjurat de munți și câmpii fertile.</p>
<p>Dacă vor merge mai departe, roș-albaștrii se vor duela cu învingătoarea dintre The New Saints (Țara Galilor) și Shkendija (Macedonia de Nord). În tur, cele două <span>au încheiat la egalitate, scor 0-0</span>.</p>
<h2><span>Presa din Andorra o amenință pe FCSB după meciul cu Inter Escaldes</span></h2>
<p>În momentul în care campioana României conducea cu 3-0, Inter Escaldes a presat și a reușit să reducă din diferență. Golul a fost marcat de Rafael Baldres Hermann.</p>
<p>Datorită lui, jurnaliștii din Andorra nu și-au pierdut optimismul. Ba chiar au dat asigurări că echipa va face totul pentru a-și îndeplini visul de a ajunge în faza principală a celei mai importante competiții europene.</p>
<blockquote><p>„Inter Escaldes a plecat înfrântă de la București, dar lasă deschise opțiunile pentru o revenire săptămâna viitoare. Echipa lui Felip Ortiz nu va renunța în fața unei echipe FCSB impunătoare în speranța că va juca în faza principală din Champions League”, a transmis <span>El Periodic</span>.</p></blockquote>
<h2><span>Gigi Becali: „Când ai 3-0, dai 4-0, 5-0 unei echipe ca asta”</span></h2>
<p>De altfel, Gigi Becali <span>a avut un discurs dur în direct la TV</span>, imediat după fluierul final al partidei de pe stadionul Steaua. L-a deranjat faptul că jucătorii au preferat să se relaxeze în repriza secundă, la adăpostul celor trei goluri.</p>
<blockquote><p>„A fost vorba de relaxare… Dar de ce să mai alerge, de ce să mai obosească Tănase?! A dat cu călcâiul, dar pentru ce să mai obosească el? Normal că sunt supărat! Cum adică?! Așa se joacă fotbalul? Când ai 3-0, dai 4-0, 5-0 unei echipe ca asta. Mai aveam puțin și luam golul ăla, se făcea 3-2 și aveam emoții.</p>
<p> </p>
<p>Nu e normal să se joace fotbalul așa. Dacă ești profesionist, dai 5-6 goluri. Nu stăm să dormim pe teren, că «nu mai e problemă acum».</p>
<p> </p>
<p>Și noi mai puteam marca, am avut și bară, și alte ocazii… Ei au primit un gol cadou. Problema a fost la toată echipa. Șut a jucat extraordinar în prima repriză, dar în a doua, la ce să mai obosească?</p>
<p> </p>
<p>Am înțeles atitudinea de la început, dar nu am înțeles ce s-a întâmplat după pauză. Nu i-am mai înțeles pe Șut și Tănase. Nu l-am menajat pe Olaru, dar trebuie să jucăm fotbal! Nu putem să dăm toate mingile la adversar. Nu a avut prezență în joc, nu a avut nicio realizare. Iar dacă n-ai nicio realizare în joc, la revedere!”, a spus finanțatorul FCSB, la <span>Digi Sport</span>.</p></blockquote>

]]></description>
    </item>
  </channel>
</rss>
