<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Risto Radunovic, mesaj de lider adevărat înaintea debutului FCSB în Liga Campionilor: „Vrem să scriem istorie”</title>
      <link>https://www.prosport.ro/fotbal-intern/superliga/risto-radunovic-mesaj-de-lider-adevarat-inaintea-debutului-fcsb-in-liga-campionilor-vrem-sa-scriem-istorie-20213334</link>
      <description><![CDATA[<img src="https://www.prosport.ro/wp-content/uploads/2025/07/Risto-Radunovic-mesaj-de-lider-adevarat-inaintea-debutului-FCSB-in-Liga-Campionilor-2-1400x594.jpg"/><br/><p>Risto Radunovic a transmis un mesaj de lider adevărat înaintea debutului celor de la FCSB în UEFA Champions League și a precizat că are încredere că „roș-albaștrii” se pot califica în această competiție.</p>
<p>Reamintim că fundașul muntenegrean a marcat golul victoriei pentru FCSB, în meciul de Supercupa României, disputat în fața celor de la CFR Cluj, care i-a adus campioanei primul trofeu în acest sezon.</p>
<h2><span>Risto Radunovic, mesaj clar înainte de debutul în UEFA Champions League</span></h2>
<p>FCSB a început cu dreptul noul sezon competițional și<span> a reușit să cucerească Supercupa României</span>, după ce s-a impus în fața celor de la CFR Cluj, scor 2-1.</p>
<p>Acum, campioana României se pregătește pentru debutul în preliminariile UEFA Champions League, unde va da piept cu Inter Escaldes. Manșa tur este programată miercuri, 9 iulie 2025, la București, începând cu ora 20:30.</p>
<p>Cu o zi înainte de această partidă,<span> Risto Radunovic a transmis un mesaj</span> de lider adevărat. Acesta a declarat că își dorește să scrie istorie alături de FCSB și că are încredere că echipa lui se va califica în faza principală din UEFA Champions League.</p>
<p>„Ei sunt campioni la ei în țară, o să fie greu. Jucăm acasă, sperăm să câștigăm. (Sunteți dezamăgiți că nu s-au vândut toate biletele?) Nu știu numărul de bilete care s-a vândut. Cred că suporterii noștri vor veni în număr cât mai mare să ne susțină. (Are nevoie FCSB de un muzeu?) E frumos că ajutăm clubul, că scriem istorie. Vrem să continuăm așa. (Este un obiectiv real ajungerea în Liga Campionilor?) Este un obiectiv mare, avem foame de rezultate mari.</p>
<p>Avem dorință în echipă, am încredere. (Pe Dennis Politic cum l-ați văzut?) Mă bucur foarte mult pentru Dennis, este un jucător foarte bun. Mă bucur că a înscris, că a am adus un trofeu, că a început cu dreptul. Îi urez multă sănătate. (Ce crezi ca are această echipă în plus față de cea de anul trecut?) Trebuie să vedem ce am făcut în trecut, mereu sunt lucruri care trebuie să fie îndreptate. Cred că o facem foarte bine, vrem să progresăm în fiecare an. Suntem la două campionate consecutive, vrem să continuăm, să câștigăm Cupa României și campionatul anul acesta”, a declarat Risto Radunovic.</p>

]]></description>
    </item>
    <item>
      <title>Ce crede David Miculescu despre adversarii din Andorra din Liga Campionilor: „I-am analizat”</title>
      <link>https://www.prosport.ro/fotbal-extern/liga-campionilor/ce-crede-david-miculescu-despre-adversarii-din-andorra-din-liga-campionilor-i-am-analizat-20212860</link>
      <description><![CDATA[<img src="https://www.prosport.ro/wp-content/uploads/2025/07/Ce-crede-David-Miculescu-despre-adversarii-din-Andorra-din-Liga-Campionilor-„I-am-analizat-1400x1050.jpg"/><br/><p>David Miculescu, campion al României cu FCSB, a prefațat meciul cu Inter Club d’Escaldes și a dat verdictul despre adversarii din Andorra.</p>
<p>Fotbalistul antrenat de Elias Charalambous a tras concluzia înainte de primul tur preliminar UEFA Champions League.</p>
<h2><span>David Miculescu trage un semnal de alarmă înainte de FCSB – Inter Club d’Escaldes</span></h2>
<p><span>FCSB va juca cu Inter Club d’Escaldes</span> în primul tur preliminar UEFA Champions League. Meciul tur va avea loc pe 9 iulie și se va disputa pe Stadionul Steaua. David Miculescu a analizat-o pe Inter Club d’Escaldes și a spus că e o echipă foarte bună.</p>
<p>„Nu știam sincer de ei, o echipă din Andorra, dar, după ce i-am analizat, sunt o echipă foarte bună. Nu trebuie să zicem că, dacă sunt din Andorra, e un campionat mai slab și să o lăsăm mai moale, până la urmă sunt și ei calificați în Champions League, și în dublă manșă este orice posibil.</p>
<p>(n.r. Ar trebui să ne temem?) Nu, normal, nu ar trebui, dar nu trebuie să o lăsăm mai moale, orice este posibil în fotbal (n.r. Ți-ai dori să începi cu un gol împotriva lor, în primul meci?) Da, pentru că și cu Virtus am înscris.</p>
<p>(n.r. Să ne așteptăm, tot la fel, la un scor ridicat? Să stați mai liniștiți pentru retur) Noi vrem, ar fi bine să avem cel puțin două goluri avantaj pentru că la retur va fi o deplasare foarte lungă și ar fi foarte bine pentru noi.</p>
<p>(n.r. Crezi că vor veni oamenii la stadion miercuri seara?) Este un meci de Champions League, chiar dacă mulți oameni sunt la muncă următoarea zi, până la urmă cred că o să fie lume”, a declarat Miculescu potrivit as.ro.</p>
<blockquote><p>Nu a fost o tragere la sorți prea plăcută, dar vom merge cu entuziasm și ambiție. Privind cotele, probabil am tras la sorți cel mai dificil adversar dintre toți. Dar acesta este fotbalul și orice se poate întâmpla. O înfrângere în această fază din Liga Campionilor îți permite să mergi în Conference League, iar pentru cluburi ca al nostru premiile de la UEFA ne permit să susținem întregul sezon. Santa Coloma aproape a ajuns în grupe sezonul trecut, iar noi am trecut de un tur. Nivelul campionatului nostru s-a îmbunătățit semnificativ. Există investiții mai multe, o infrastructură mai bună și competitivitate”, <span>a declarat Felip Ortiz</span>, antrenorul celor de la Inter D’Escaldes, potrivit <span>marca.com</span>.</p></blockquote>

]]></description>
    </item>
    <item>
      <title>Transferul la FCSB îl ajută pe Dennis Politic să fie mai aproape de marele său obiectiv: „E visul meu din copilărie”. Ce i-au făcut dinamoviştii pe stradă</title>
      <link>https://www.prosport.ro/fotbal-intern/superliga/transferul-la-fcsb-il-ajuta-pe-dennis-politic-sa-fie-mai-aproape-de-marele-sau-obiectiv-e-visul-meu-din-copilarie-ce-i-au-facut-dinamovistii-pe-strada-20213365</link>
      <description><![CDATA[<img src="https://www.prosport.ro/wp-content/uploads/2025/07/Transferul-la-FCSB-il-ajuta-pe-Dennis-Politic-sa-fie-mai-aproape-de-marele-sau-obiectiv-scaled-e1751974156964-1400x730.jpg"/><br/><p>Dennis Politic, fotbalist care a ajuns la FCSB în această vară, de la Dinamo București, a dezvăluit că acest transfer îl ajută să fie mai aproape de marele său vis, pe care îl are încă din copilărie.</p>
<p>Totodată, noul jucător al campioanei României a povestit ce a pățit în momentul în care s-a întâlnit cu suporterii celor de la Dinamo București, pe stradă.</p>
<h2><span>Dennis Politic visează la UEFA Champions League</span></h2>
<p><span>Dennis Politic a debutat cu gol pentru FCSB</span>. Fostul star din „Ștefan cel Mare” a înscris în Supercupa României, în partida pe care „roș-albaștrii” au câștigat-o în fața celor de la CFR Cluj, scor 2-1, și și-a ajutat noua echipă să cucerească primul trofeu în noul sezon competițional.</p>
<p>Cu doar o zi <span>înainte de debutul în preliminariile UEFA Champions League</span>, Dennis Politic a dezvăluit că transferul la FCSB îl ajută să fie tot mai aproape de visul pe care îl are încă din copilărie: să joace în cea mai puternică competiție intercluburi.</p>
<p>„(După această săptămână perfectă vrei un gol în cupele europene?) Da, sunt fericit pentru modul în care am început. E primul meu gol, îmi doresc să marchez în continuare. Să ajut echipa nu doar cu goluri, ci și cu pase de gol. Sunt emoții înainte de fiecare meci, sunt emoții constructive. (E alt vibe la FCSB?) Este foame de succes, este dorință de a câștiga trofee, cu acest scop am venit și eu. Vreau să ajut la îndeplinirea obiectivelor.</p>
<p>Este un vis pentru fiecare copil să ajungă în Champions League, acesta e obiectivul clar. Nu îmi place să fac comparație între Dinamo și FCSB. Sunt fericit aici, este un mediu profesionist. Nu ne așteaptă un meci ușor, trebuie să fim 100% montați, să câștigăm la un scor mai mare pentru a ne fi mai ușor în retur. Trebuie să intrăm montați. Este un vis din copilărie să ajung în UEFA Champions League. E cel mai înalt nivel la care poți ajunge la nivel de club”, a declarat Dennis Politic.</p>
<h2><span>Fanii dinamoviști l-au certat pe Dennis Politic</span></h2>
<p>Dennis Politic a declarat că nu se aștepta să fie primit atât de bine de fanii celor de la FCSB. Totodată, jucătorul a dezvăluit că a fost certat, pe stradă, de către suporterii celor de la Dinamo București.</p>
<p>„(Ai fost primit bine de fani?) Da, am fost surprins să îmi aud numele scandat pe stadion. Le mulțumesc suporterilor, sper să le răsplătesc încrederea. Am primit multe mesaje după gol, le mulțumesc pentru asta. (Ai primit și înjurături?) Am primit multe felicitări, dar m-au oprit pe stradă și dinamoviști să mă certe”, a mai povestit noul jucător de la FCSB.</p>
<h2><span>Dennis Politic se pregătește suplimentar</span></h2>
<p>De-a lungul carierei, Dennis Politic s-a confruntat de mai multe ori cu probleme medicale, de cele mai multe ori de ordin muscular. Acum, fotbalistul a dezvăluit că se pregătește suplimentar pentru a fi în cea mai bună formă și a povestit că a fost ajutat de un specialist din Olanda.</p>
<p>„(Ce ți-au spus Elias Charalambous și Pintilii când ai ajuns aici? Cum ți s-au părut antrenamentele din punct de vedere fizic?) Am avut conversații cu ei, m-au încurajat, mi-au zis că mă ajută. M-au primit foarte bine cu toții. Antrenamentele au fost intense dar foarte eficiente.</p>
<p>(Ai un program normal de pregătire?) Da, mă antrenez normal, mă pregătesc cu echipa, dar mă pregătesc și suplimentar. Am avut o întâlnire cu un specialist de acolo, din Olanda, de la PSV. Mi-a făcut niște parametri speciali pentru mine, sper să fie bine.</p>
<p>Pe mine nu mă durea nimic, dacă aveam semne, mă opream. Sunt lucruri pe care nu le simt înainte”, a încheiat Dennis Politic.</p>

]]></description>
    </item>
    <item>
      <title>Gigi Becali a făcut lista FCSB pentru Liga Campionilor. Ce nume a scos pentru a lăsa 25 de fotbaliști în documentul trimis la UEFA</title>
      <link>https://www.prosport.ro/fotbal-extern/liga-campionilor/gigi-becali-a-facut-lista-fcsb-pentru-liga-campionilor-ce-nume-a-scos-pentru-a-lasa-25-de-fotbalisti-in-documentul-trimis-la-uefa-20212358</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-facut-lista-FCSB-pentru-Liga-Campionilor.-Ce-nume-a-scos-pentru-a-lasa-25-de-fotbalisti-in-documentul-trimis-la-UEFA-scaled-e1751880437607-1400x819.jpg"/><br/><p>Gigi Becali a făcut lista FCSB pentru UEFA Champions League. Latifundiarul din Pipera a fost nevoit să renunțe la mai mulți fotbaliști, pentru a lăsat doar 25 de nume în documentul trimis către forul european.</p>
<p>Campioana României își va începe parcursul în preliminariile celei mai puternice competiții intercluburi miercuri, 9 iulie 2025, când va da piept cu Inter Escaldes, din Andorra.</p>
<h2><span>Cum arată lista FCSB pentru UEFA Champions League</span></h2>
<p>FCSB se pregătește pentru duelul cu Inter Escaldes, din primul tur preliminar al UEFA Champions League, iar în lot nu apar următorii fotbaliști: Joyskim Dawa, care este accidentat, în locul lui fiind trecut Daniel Graovac, Alexandru Băluţă, Malcom Edjouma sau Jordan Gele. Nici Ionuț Cercel, fundaș dreapta, nu se regăsește în lotul pentru Europa, fiind preferat pe acest post Valentin Crețu.</p>
<p>Portari:</p>
<p>Ştefan Târnovanu<br/>
Mihai Udrea<br/>
Lukáš Zima</p>
<p>Fundași:</p>
<p>Valentin Creţu<br/>
Danijel Graovac<br/>
David Kiki<br/>
Mihai Popescu<br/>
Vlad Chiricheş<br/>
Alexandru Pantea<br/>
Siyabonga Ngezana<br/>
Risto Radunović</p>
<p>Mijlocași:</p>
<p>Adrian Șut<br/>
Mihai Lixandru<br/>
Dennis Politic<br/>
Ovidiu Perianu<br/>
Darius Olaru<br/>
Juri Cisotti<br/>
Octavian Popescu<br/>
Baba Alhassan</p>
<p>Atacanți:</p>
<p>Denis Alibec<br/>
Daniel Bîrligea<br/>
Florin Tănase<br/>
David Miculescu<br/>
Marius Ștefănescu<br/>
Andrei Gheorghiță</p>
<p>Reamintim că FCSB și Inter Escaldes se vor întâlni la București, miercuri, 9 iulie 2025, de la ora 20:30. Returul din Andorra e programat o săptămână mai târziu, pe 15 iulie, de la 21:30.</p>
<h2><span>FCSB, net superioară formației din Andorra</span></h2>
<p>FCSB pornește ca favorită în<span> dubla manșă pe care o va disputa în primul tur preliminar din UEFA Champions League, în fața celor de la Inter Escaldes</span>, iar acest lucru este dovedit și de valoarea celor două loturi.</p>
<p>Conform platformei de specialitate Transfermarkt, lotul pregătit de Elias Charalambous și Mihai Pintilii este cotat la suma de 51.380.000 de euro. De partea cealaltă, lotul formației din Andorra este cotat la doar 3.910.000 de euro.</p>
<p>Faptul că FCSB este favorită în dubla manșă din primul tur preliminar al UEFA Champions League a fost confirmat și de către antrenorul celor de la Inter Escaldes, care <span>a spus că echipa patronată de Gigi Becali este „cel mai dificil adversar posibil”</span>.</p>

]]></description>
    </item>
    <item>
      <title>„Cu el începe echipa”. Omul de încredere al lui Gigi Becali a comis-o la Neversea, chiar înainte de Champions League</title>
      <link>https://www.prosport.ro/fotbal-intern/superliga/cu-el-incepe-echipa-omul-de-incredere-al-lui-gigi-becali-a-comis-o-la-neversea-chiar-inainte-de-champions-league-20212399</link>
      <description><![CDATA[<img src="https://www.prosport.ro/wp-content/uploads/2025/07/„Cu-el-incepe-echipa.-Omul-de-incredere-al-lui-Gigi-Becali-a-comis-o-la-Neversea-chiar-inainte-de-Champions-League-scaled-e1751887546744-1400x908.jpg"/><br/><p>Omul de încredere din echipa lui Gigi Becali a comis-o la Neversea, chiar înainte de primul meci pe care FCSB îl va disputa în preliminariile UEFA Champions League.</p>
<p>Siyabonga Ngezana a petrecut până dimineață la festivalul de muzică organizat pe Arena Națională din București, stadion care le este „casă” celor de la FCSB.</p>
<h2><span>Siyabonga Ngezana a petrecut la Neversea</span></h2>
<p>FCSB a început noul sezon competițional cu un trofeu. „Roș-albaștrii” au cucerit Supercupa României, după ce <span>s-au impus în fața celor de la CFR Cluj, scor 2-1, într-o partidă disputată pe stadionul Steaua din București</span>.</p>
<p>Integralist în meciul cu trupa pregătită de Dan Petrescu, Siyabonga Ngezana a luat decizia de a petrece până dimineața la Neversea, festival de muzică organizat pe Arena Națională din București, stadion care este „casă” pentru cei de la FCSB, notează jurnaliștii de la <span>iAMsport.ro</span>.</p>
<p>De menționat este faptul că nu e pentru prima dată când fotbalistul sud-african se află în prim-plan din cauza unor astfel de ieșiri. În trecut, Gigi Becali l-a mai criticat pentru viața pe care o are în afara terenului de fotbal.</p>
<p>Acum, rămâne de văzut cum va reacționa latifundiarul din Pipera, având în vedere că miercuri, 9 iulie 2025, FCSB își începe parcursul în preliminariile UEFA Champions League.</p>
<h2><span>FCSB își începe drumul spre grupele UEFA Champions League</span></h2>
<p>După ce a ajuns până în optimile UEFA Europa League și a cucerit un nou titlu de campioană a României, FCSB are aspirații mari pentru noul sezon competițional. Trupa pregătită de Elias Charalambous și Mihai Pintilii va încerca să ajungă în grupele UEFA Champions League, performanță pentru care Gigi Becali speră că va câștiga nu mai puțin de 50 de milioane de euro.</p>
<p>Pentru ca acest lucru să fie posibil, „roș-albaștrii” trebuie să treacă, în primul rând, de Inter Escaldes, formație din Andorra, pe care o întâlnește în primul tur preliminar al UEFA Champions League.</p>
<p>Manșa tur este programată miercuri, 9 iulie 2025, începând cu ora 20:30, la București, în timp ce manșa retur se va disputa o săptămână mai târziu, în Andorra, începând cu ora 21:30.</p>
<p>Partida dintre FCSB și Inter Escaldes poate fi urmărită pe www.prosport.ro, în format Live Text Online.</p>
<p>FCSB este mare favorită înainte de această dublă manșă. Lotul pregătit de Elias Charalambous este cotat, conform platformei de specialitate Transfermarkt, la suma de 50 de milioane de euro. De partea cealaltă, lotul formației din Andorra este cotat de aceeași platformă la aproape patru milioane de euro. Chiar și <span>antrenorul celor de la Inter Escaldes a recunoscut că FCSB este superioară</span> și a spus că echipa patronată de Gigi Becali este „cel mai dificil adversar”.</p>

]]></description>
    </item>
  </channel>
</rss>
