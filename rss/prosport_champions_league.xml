<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cele 11 cuvinte pe care le-a scris iubita lui Istvan Kovacs, după ce arbitrul a fost delegat la finala Ligii Campionilor. Cum l-a numit</title>
      <link>https://www.prosport.ro/fotbal-extern/liga-campionilor/cele-11-cuvinte-pe-care-le-a-scris-iubita-lui-istvan-kovacs-dupa-ce-arbitrul-a-fost-delegat-la-finala-ligii-campionilor-cum-l-a-numit-20169750</link>
      <description><![CDATA[<img src="https://www.prosport.ro/wp-content/uploads/2025/05/Cele-11-cuvinte-pe-care-le-a-scris-iubita-lui-Istvan-Kovacs-dupa-ce-arbitrul-a-fost-delegat-la-finala-Ligii-Campionilor.-Cum-l-a-numit-1400x1050.jpg"/><br/><p>Istvan Kovacs va arbitra finala UEFA Champions League de pe data de 31 mai 2025, care se va disputa între PSG și Inter Milano, iar iubita arbitrului a reacționat după ce a aflat această veste.</p>
<p>Denisa Fazakas a scris doar 11 cuvinte pe rețelele de socializare, prin care a arătat cât de mândră este de soțul ei, care se va afla la centrul celui mai important meci de anul acesta.</p>
<h2><span>Denis Fazakas, mândră de Istvan Kovacs</span></h2>
<p><span>Istvan Kovacs va arbitra cel mai important meci al acestui sezon competițional</span>: finala UEFA Champions League, care se va disputa la Munchen, pe data de 31 mai 2025, între PSG și Inter Milano. Vestea, una foarte bună pentru imaginea fotbalului românesc, a ajuns și la urechile Denisei Fazakas, soția centralului român, care a reacționat prin intermediul rețelelor de socializare. Aceasta s-a arătat extrem de mândră de<span> reușita lui Istvan Kovacs </span>și nu s-a ferit să spună acest lucru.</p>
<p>„Felicitări, iubirea mea! O meriți din plin! Suntem mândri de tine!”, a scris Denisa Fazakas, pe rețelele de socializare.</p>
<p>Denisa Fazakas i-a dăruit recent un băiețel lui Istvan Kovacs. Cei doi sunt căsătoriți de mai mulți ani de zile și formează un cuplu discret, dar extrem de solid.</p>
<h2><span>Românii care au mai arbitrat finale de UEFA Champions League</span></h2>
<p>După o așteptare de 30 de ani, România are din nou un arbitru la o finală de UEFA Champions League. Ultimul care a reușit acest lucru a fost Ion Crăciunescu. Legendarul arbitrul român a condus meciul dintre Ajax Amsterdam și AC Milan, scor 1-0, în anul 1995.</p>
<p>Primul român care a reușit să arbitreze o finală de UEFA Champions League a fost Nicolae Rainea, care s-a aflat la centrul meciului dintre Hamburg și Juventus Torino, din 1983.</p>
<p>Conform presei din Spania, se pare că Szymon Marciniak, arbitru polonez care a condus finala Cupei Mondiale din 2022, era favorit cert pentru finala UEFA Champions League din acest sezon. Cu toate acestea, se pare că totul s-a schimbat după returul dintre Inter Milano și FC Barcelona, din semifinalele UEFA Champions League, încheiat cu scorul de 4-3.</p>
<p>În partida respectivă, deciziile luate de centralul polonez au fost intens contestate de catalani. Astfel, se pare că UEFA a revenit asupra deciziei și a hotărât ca meciul dintre PSG și Inter Milano să fie arbitrat de Istvan Kovacs.</p>

]]></description>
    </item>
    <item>
      <title>Ce au scris spaniolii despre delegarea românului Istvan Kovacs la finala Champions League</title>
      <link>https://www.prosport.ro/fotbal-extern/liga-campionilor/ce-au-scris-spaniolii-despre-delegarea-romanului-istvan-kovacs-la-finala-champions-league-20169045</link>
      <description><![CDATA[<img src="https://www.prosport.ro/wp-content/uploads/2025/05/Ce-au-scris-spaniolii-despre-delegarea-romanului-Istvan-Kovacs-la-finala-Champions-League-1400x765.jpg"/><br/><p>Spaniolii au reacționat la scurt timp după ce au aflat că Istvan Kovacs va arbitra finala Champions League dintre Inter Milano și PSG.</p>
<p>Arbitrul român va fi la centru în ultimul act al celei mai importante competiții intercluburi a Europei, după ce în ultimii ani a condus finalele din Europa League și Conference League.</p>
<h2><span>Ce au scris jurnaliștii iberici despre delegarea lui Istvan Kovacs la finala Ligii Campionilor</span></h2>
<p><span>Prosport</span> a dezvăluit în <span>EXCLUSIVITATE </span>despre delegarea arbitrului român la cel mai important meci din Europa. Presa spaniolă a reacționat imediat după ce s-a aflat că românul Istvan Kovacs va arbitra <span>finala Champions League dintre Inter Milano și PSG</span>.</p>
<p>Arbitrul numărul 1 al României va fi la centru în ultimul act al celei mai importante competiții intercluburi de pe Bătrânul Continent, după ce în ultimii ani a arbitrat finalele din Europa League și Conference League.</p>
<p>Comisia de Arbitri UEFA a anunțat luni brigăzile pentru finalele Ligii Campionilor, Europa League și Ligii Conferințelor masculine, precum și finala Ligii Campionilor feminine.</p>
<p>Pentru Liga Campionilor, alesul este românul István Kovács, scrie <span>as.com</span>. Arbitrul în vârstă de 40 de ani va conduce a treia sa finală majoră după finala Europa League din 2024 dintre Atalanta și Bayer Leverkusen și finala Conference League din 2022 dintre Roma și Feyenoord.</p>
<p>Totodată, arbitrul din Carei a condus șapte meciuri în această Liga Campionilor, inclusiv manșa secundă din optimile de finală dintre Liverpool și Paris Saint-Germain. Kovács va fi ajutat de asistenții Mihai Marica și Ferencz Tunyogi, în timp ce arbitrul de rezervă va fi portughezul Joao Pedro Silva Pinheiro. În camera VAR au fost delegați olandezul Dennis Johan Higler și românul Cătălin Popa, asistent VAR.</p>
<p>Duelurile din UEFA Champions League la care a fost delegat Istvan Kovacs în acest sezon au fost următoarele: Real Madrid – Dortmund 5-2, Inter – Arsenal 1-0, Bayern – PSG 1-0, Steaua Roșie Belgrad – PSV 2-3, Juventus – Benfica 0-2, Real Madrid – Manchester City 3-1 și Liverpool – PSG 0-1 (1-4 d.l.d.).</p>
<h2><span>Cine sunt „fluierașii” din finalele Europa League și Conference League</span></h2>
<p>Pentru finala Europa League dintre Manchester United și Tottenham de pe arena „San Mamés”, alesul este germanul Felix Zwayer. Acesta va arbitra astfel a doua sa finală a competiției UEFA, după ce a oficiat meciul Croația-Spania din finala UEFA Nations League 2023.</p>
<p><span>Arbitrul neamț va fi ajutat la cele două linii</span> de asistenții Robert Kempter și Christian Dietz, în timp ce arbitru de rezervă va fi italianul Maurizio Mariani. În camera VAR se vor afla Bastian Dankert, Benjamin Brand și Carlos del Cerro Grande.</p>
<p>Pe de altă parte, Irfan Peljto (Bosnia și Herțegovina) a fost numit arbitru de centru la pentru finala Conference League dintre Betis și Chelsea. Va fi prima sa finală continentală majoră pentru arbitrul bosniac.</p>
<p> </p>
<p> </p>

]]></description>
    </item>
    <item>
      <title>Italienii au reacționat imediat cum au aflat că Istvan Kovacs ca arbitra finala Ligii Campionilor</title>
      <link>https://www.prosport.ro/fotbal-extern/liga-campionilor/italienii-au-reactionat-imediat-cum-au-aflat-ca-istvan-kovacs-ca-arbitra-finala-ligii-campionilor-20169173</link>
      <description><![CDATA[<img src="https://www.prosport.ro/wp-content/uploads/2025/05/Italienii-au-reactionat-imediat-cum-au-aflat-ca-Istvan-Kovacs-ca-arbitra-finala-Ligii-Campionilor-1400x934.jpg"/><br/><p>Istvan Kovacs a primit astăzi cea mai bună veste în cariera sa, arbitrul din Carei fiind delegat de UEFA la finala Champions League, programată pe 31 mai între PSG și Inter Milano.</p>
<p>Jurnaliștii italieni au reacționat și ei după ce arbitrul român a primit să conducă la centru ultimul act al celei mai importante competiții intercluburi a Europei.</p>
<h2><span>Jurnaliștii din Peninsulă au reacționat după ce Istvan Kovacs a primit finala Ligii Campionilor</span></h2>
<p>Istvan Kovacs a primit astăzi cea mai bună veste în cariera sa, arbitrul din Carei fiind <span>delegat de UEFA la finala Champions League</span>, programată pe 31 mai între PSG și Inter Milano.</p>
<p>Jurnaliștii italieni au reacționat și ei după ce arbitrul român a primit să conducă la centru ultimul act al celei mai importante competiții intercluburi a Europei.</p>
<p>Gianluca Di Marzio, unul dintre cei mai cunoscuți ziariști din Peninsulă, a dedicat pe site-ul său un articol legat de delegarea lui Istvan Kovacs la finala UCL.</p>
<p>„2023, Milan – Napoli, sferturi Champions League. Arbitrul meciului, Istvan Kovacs, le spune căpitanilor încă de pe tunel că protestele nu sunt acceptate și că doar ei doi pot vorbi cu el. Oricine nu respectă asta, ia galben. Rezultatul? Zece cartonașe galbene și un roșu. Șase din ele au venit pentru proteste. Anecdota asta spune totul despre un arbitru cu personalitate puternică, cu un caracter dur și ascuțit. Un om al deciziilor, un autoritar.</p>
<p>Kovacs decide de multe ori pe baza instinctului și are un fizic care impune respect în fața jucătorilor. Ce a contribuit mult la ascensiunea sa a fost arbitrajul din meciul Manchester City – Real Madrid, din 2022. O prestație excelentă, mai ales la faza golului de 4-2, când a lăsat perfect avantaj și i-a permis lui Bernardo Silva să înscrie. Pentru el, PSG – Inter va fi vârful carierei sale, cel puțin până în acest punct”, a scris <span>reputatul jurnalist italian</span>.</p>
<p><img alt="" class="size-large wp-image-20087497" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/02/Adrian-Porumboiu-01-1400x933.jpg" srcset="https://www.prosport.ro/wp-content/uploads/2025/02/Adrian-Porumboiu-01-1400x933.jpg 1400w, https://www.prosport.ro/wp-content/uploads/2025/02/Adrian-Porumboiu-01-768x512.jpg 768w, https://www.prosport.ro/wp-content/uploads/2025/02/Adrian-Porumboiu-01-1536x1024.jpg 1536w, https://www.prosport.ro/wp-content/uploads/2025/02/Adrian-Porumboiu-01-2048x1365.jpg 2048w" width="1400"/></p>
<h2><span>Adrian Porumboiu felicită CCA și FRF</span></h2>
<p>Adrian Porumboiu, <span>fost arbitru FIFA</span>, s-a declarat entuziasmat la auzul veștii că Istvan Kovacs va conduce finala Champions League din acest an. Felicitări a primit și Kyros Vassaras, șeful CCA, dar și Federația Română de Fotbal.</p>
<p>„La o asemenea delegare nu poți decât să ai o părere foarte bună. Îl felicit atât pe el, cât și pe Vassaras, cât și Federația. Nominalizarea este mai mult decât onorantă pentru fotbalul românesc. Ei sunt foarte bine poziționați, arbitrii români. Și Feșnic, și Barbu, chiar și Petrescu. Delegări destul de bune, importante. E important că este pe un culoar excepțional, prin faptul că este delegat atât la această finală, cât și la Cupa Mondială.</p>
<p>Nu mă îndoiesc că, cu o prestație bună la această finală, îi va consolida poziția la nivel de FIFA, gândindu-ne că este deja selecționat la Cupa Mondială, face parte din lotul lărgit și va avea un meci de primă mână la Cupa Mondială. La nivel de cupe europene a arbitrat foarte bine”, a spus Adrian Porumboiu, potrivit <span>iamsport.ro</span>.</p>

]]></description>
    </item>
    <item>
      <title>Gigi Becali, reacție bombă după ce Istvan Kovacs a fost delegat la finala Champions League: „Vassaras are o contribuție! E vorba de miliarde de euro”. EXCLUSIV</title>
      <link>https://www.prosport.ro/fotbal-extern/liga-campionilor/gigi-becali-reactie-bomba-dupa-ce-istvan-kovacs-a-fost-delegat-la-finala-champions-league-vassaras-are-o-contributie-e-vorba-de-miliarde-de-euro-exclusiv-20169025</link>
      <description><![CDATA[<img src="https://www.prosport.ro/wp-content/uploads/2025/05/Gigi-Becali-reactie-bomba-dupa-ce-Istvan-Kovacs-a-fost-delegat-la-finala-Champions-League-„Vassaras-are-o-contributie-E-vorba-de-miliarde-de-euro.-EXCLUSIV.jpeg"/><br/><p>Gigi Becali a reacționat, în exclusivitate, pentru <span>ProSport</span>, după <span>anunțul că Istvan Kovacs va arbitra finala Champions League</span>.</p>
<p>Finala Champions League, dintre PSG și Inter, este programată sâmbătă, 31 mai, de la ora 22:00, la Munchen, și va putea fi urmărită, în format live text, pe prosport.ro.</p>
<h2><span>Ce spune Gigi Becali despre delegarea lui Istvan Kovacs la finala Champions League</span></h2>
<p><span>Gigi Becali susține</span> că delegarea lui Istvan Kovacs, la centrul finalei Champions League, este o veste extraordinară pentru arbitrajul românesc. Totodată spune, despre „centralul” din Carei, că este un arbitru corect, care a demonstrat că are curaj.</p>
<blockquote><p>„N-are nicio legătură fotbalul românesc cu arbitrajul românesc. Nu poate arbitrajul românesc să facă imagine fotbalului românesc. Adică, când te iei după ăștia că facem nu știu ce pentru fotbalul românesc… nu! Face imagine României și arbitrajului românesc. E un ambasador al României. Imaginea fotbalului românesc crește prin rezultate. Nu poți să faci imagine fotbalului românesc prin marketing, decât prin rezultate. Kovacs e un arbitru bun, a demonstrat că are curaj. N-a ținut cont, nici atunci când a fost sub presiune. A arbitrat corect”, a declarat Gigi Becali, în exclusivitate, pentru <span>ProSport</span>.</p></blockquote>
<h2><span>Gigi Becali: „Vassaras are o contribuție!”</span></h2>
<p>În plus, Gigi Becali spune că, în opinia sa, Kyros Vassaras, președintele Comisiei Centrale a Arbitrilor (CCA), a contribuit la expunerea valorii lui Kovacs.</p>
<p>„(n.r. credeți că influențele lui Kyros Vassaras au ajutat?) Nu cred. E posibil să fi ajutat… are și el o contribuție cu siguranță. Dar a ajutat valoarea lui. La arbitraje nu este pe influență, ci pe valoare. Nu arbitrezi tu jucători care costă miliarde, pentru că are cineva influență. Păi, acolo e vorba de miliarde de euro. Ce influență să aibă cineva? A, că a contribuit și el pentru a se vedea valoarea lui Kovacs, da! La nivelul ăsta nu merge cu pile. Când e vorba de miliarde de euro, nu merge cu pile. Ce pilă să-i dai tu lui ăla, ce pilă să faci?”, a mai spus Gigi Becali.</p>

]]></description>
    </item>
    <item>
      <title>Istvan Kovacs arbitrează finala Ligii Campionilor! Moment istoric pentru fotbalul românesc dezvăluit de ProSport: UEFA l-a delegat la PSG – Inter Milano! EXCLUSIV</title>
      <link>https://www.prosport.ro/fotbal-intern/istvan-kovacs-arbitreaza-finala-ligii-campionilor-moment-istoric-pentru-fotbalul-romanesc-dezvaluit-de-prosport-uefa-l-a-delegat-la-psg-inter-milano-exclusiv-20168792</link>
      <description><![CDATA[<img src="https://www.prosport.ro/wp-content/uploads/2025/05/Istvan-Kovacs-arbitreaza-finala-Ligii-Campionilor-Moment-istoric-pentru-fotbalul-romanesc-dezvaluit-de-ProSport-UEFA-l-a-delegat-la-PSG-Inter-Milano-EXCLUSIV.jpg"/><br/><p>Istvan Kovacs a primit o veste uriașă din partea UEFA, fiind delegat de forul continental pentru a oficia la centru în finala Ligii Campionilor 2024/2025, PSG – Inter Milano! Este doar al treilea român din istorie căruia i se încredințează o asemenea onoare, după Nicolae Rainea și Ion Crăciunescu. Și primul român pe numele căruia vine o astfel de delegare în ultimii 30 de ani!</p>
<p><span>ProSport</span> este singura instituție de presă care a aflat verdictul UEFA privind arbitru finalei Champions League 2025, delegarea lui Istvan Kovacs, și care publică această informație, în exclusivitate, urmând ca forul continental să confirme prin comunicatul oficial în cursul după-amiezii de luni, 12 mai.</p>
<p>După ce a condus finală de Conference League și finală de Europa League, arbitrul de 40 de ani din Carei va completa în palmaresul personal de excepție formidabilul trio al competițiilor europene cu cea mai importantă finală, a celei mai atractive competiții intercluburi: Champions League!</p>
<h2><span>Românul Istvan Kovacs, delegat de UEFA la PSG – Inter, finala Champions League</span></h2>
<p>În 1983, la Atena, românul Nicolae Rainea arbitra Hamburg – Juventus Torino 1-0, iar abia în 1995, la peste un deceniu distanță, Ion Crăciunescu oficia Ajax – AC Milan 1-0, ultimul act al Ligii Campionilor. Dar a fost nevoie de alte trei decenii ca fotbalul românesc să beneficieze de o reprezentare la acest nivel! Astăzi, Istvan Kovacs va fi anunțat oficial de UEFA drept arbitrul căruia i se încredințează PSG – Inter Milano, finala Ligii Campionilor 2025!</p>
<p>Născut pe 16 septembrie 1984 la Carei, Istvan Kovacs e arbitru FIFA încă din 2018, iar de anul următor, din 2019, a intrat în categoria UEFA Elite. Arbitrează meciuri din primul eșalon românesc încă din 2007.</p>
<p>Delegat la EURO 2020, <span>Istvan Kovacs</span> a ajuns aproape de finala Ligii Campionilor în 2022, când a oficiat semifinala Manchester City –  Real Madrid 4-3 și, în urma prestației apreciate din acel meci, a fost delegat pentru finala Conference League a acelui sezon: AS Roma – Feyenoord 1-0. În același an a fost nominalizat în corpul arbitrilor pentru Cupa Mondială din Qatar, dar a lucrat la Mondial doar în calitate de al patrulea oficial, funcție îndeplinită la opt partide din cadrul turneului final.</p>
<figure aria-labelledby="figcaption_attachment_20017841" class="wp-caption aligncenter" id="attachment_20017841"><img alt="" class="size-large wp-image-20017841" decoding="async" height="934" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/10/In-minutul-902-Istvan-Kovacs-n-a-mai-suportat-s-a-dus-direct-la-Marius-Sumudica-si-i-a-aratat-cartonasul-2-1400x934.jpg" srcset="https://www.prosport.ro/wp-content/uploads/2024/10/In-minutul-902-Istvan-Kovacs-n-a-mai-suportat-s-a-dus-direct-la-Marius-Sumudica-si-i-a-aratat-cartonasul-2-1400x934.jpg 1400w, https://www.prosport.ro/wp-content/uploads/2024/10/In-minutul-902-Istvan-Kovacs-n-a-mai-suportat-s-a-dus-direct-la-Marius-Sumudica-si-i-a-aratat-cartonasul-2-768x512.jpg 768w, https://www.prosport.ro/wp-content/uploads/2024/10/In-minutul-902-Istvan-Kovacs-n-a-mai-suportat-s-a-dus-direct-la-Marius-Sumudica-si-i-a-aratat-cartonasul-2-1536x1024.jpg 1536w, https://www.prosport.ro/wp-content/uploads/2024/10/In-minutul-902-Istvan-Kovacs-n-a-mai-suportat-s-a-dus-direct-la-Marius-Sumudica-si-i-a-aratat-cartonasul-2-2048x1366.jpg 2048w" width="1400"/><figcaption class="wp-caption-text" id="figcaption_attachment_20017841">Foto: Sport Pictures</figcaption></figure>
<p>În 2023, tot mai aproape de finala Champions League! De data asta, după semifinale, al patrulea oficial la Manchester City – Inter Milan 1-0. Anul trecut, delegare la finala Europa League, Atalanta – Bayer Leverkusen 3-0.</p>
<ul>
<li><span>Descoperă aici confesiunea lui Istvan Kovacs, arbitrul român care va conduce finala Ligii Campionilor!</span></li>
</ul>
<h2><span>„Valoarea unui arbitru reprezintă un standard”</span></h2>
<p><span>Într-un amplu interviu oferit în exclusivitate pentru</span> <span>ProSport</span>, arbitrul Istvan Kovacs a făcut numeroase dezvăluiri și confesiuni interesante. Una dintre ele e legată de modul în care UEFA evaluează arbitrii pentru delegări. Mărturisea Kovacs:</p>
<blockquote><p>Contează evoluția ta ca arbitru în precedentele delegări europene și evaluarea prestațiilor tale la nivelul sezonului intern, per total. Nu are cum să influențeze direct ce-ai făcut în ultima etapă din campionat, oricum delegările europene se realizează mult înainte, ca timp, față de etapa din campionat. Iar valoarea unui arbitru reprezintă un standard, dincolo de greșelile interente, inevitabile. În baza acelui standard constant pe care îl furnizezi ești delegat”</p></blockquote>
<p>Cu același prilej, arbitrul vorbea deschis și despre ceea ce i-ar spune unui adolescent în încercare de a-l convinge să urmeze o carieră în arbitraj:</p>
<blockquote><p>E o meserie foarte frumoasă prin care, dacă performezi, vei fi pe cele mai mari stadioane ale lumii și alături de cei mai mari jucători din lume. Vei descoperi alte orașe și regiuni din țară, apoi culturile altor țări, dacă vei avansa. Mai mult decât atât, indiferent de nivelul la care vei arbitra, vei trăi senzația specială că ești parte din fotbal, din magia acestei lumi. Pentru mine chiar e cea mai frumoasă meserie din lume”</p></blockquote>

]]></description>
    </item>
  </channel>
</rss>
