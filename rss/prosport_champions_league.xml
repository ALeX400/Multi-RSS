<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA o poate distruge pe FCSB. Meme Stoica se teme de ceea ce e mai rău</title>
      <link>https://www.prosport.ro/fotbal-extern/liga-campionilor/uefa-o-poate-distruge-pe-fcsb-meme-stoica-se-teme-de-ceea-ce-e-mai-rau-20229932</link>
      <description><![CDATA[<img src="https://www.prosport.ro/wp-content/uploads/2025/07/UEFA-o-poate-distruge-pe-FCSB.-Meme-Stoica-se-teme-de-ceea-ce-e-mai-rau-1400x768.jpg"/><br/><p>UEFA o poate distruge pe FCSB după ce Florin Tănase a luat roșu în meciul cu Shkendija din turul 2 preliminar al Ligii Campionilor.</p>
<p>Meme Stoica se teme că fotbalistul său ar putea primi trei etape de suspendare după eliminarea de la Skopje.</p>
<h2><span>UEFA o poate distruge pe FCSB. Meme Stoica se teme de ceea ce e mai rău</span></h2>
<p><span>Florin Tănase a fost eliminat</span> în manșa tur a disputei Shkendija – FCSB din preliminariile Champions League. Fotbalistul lui Gigi Becali a primit roșu după o intrare dură, cu picioarele direct înainte, pe tibia adversarului.</p>
<p>Meme Stoica se gândește la ce e mai rău după ce jucătorul lui Elias Charalambous a fost eliminat. Președintele Consiliului de Administrație de la FCSB se teme că Tănase ar putea primi trei etape de suspendare.</p>
<p>„Există amenzi pentru atitudine nesportivă, el a făcut un fault. Poate chiar trei (n.r. etape de suspendare), în raportul meciului apare ceva… Dacă se ducea cu piciorul mai jos, era un fault de galben. Cum a putut să ridice piciorul așa sus?</p>
<p>Nu înțeleg. Nu cred că noi am fost lipsiți de ceva ce meritam. (n.r. Dacă e obosit Tănase) Mental, da. Ca să fii obosit și să pui piedică pe jos… Nu ești obosit. În momentul în care îți pierzi luciditatea, atunci da. A fost o greșeală a lui Cisotti, nu știu ce a vrut să facă, să dribleze, să paseze? Din lipsă de inspirație faci și un fault de genul acela. Se întâmplă, nu știu…”, a declarat Mihai Stoica, citat de <span>PrimaSport</span>.</p>
<h2><span>Florin Tănase și-a recunoscut greșeala după Shkendija – FCSB 1-0</span></h2>
<p><span>Fotbalistul FCSB a vorbit despre eliminarea sa</span> și a spus că nu trebuia să aibă acea intrare asupra lui Liridon Latifi: „Din păcate, am făcut și eu acea prostie, la acel fault. Poate reușeam să revenim. Îmi pare rău. Mai e meciul retur și trebuie să marcăm multe goluri și să întoarcem rezultatul.</p>
<p>L-am lovit cam sus. Am vrut să opresc jocul, nu a fost cu talpa. Nu știu. Meritat, nemeritat, e cartonaș roșu. Îmi pare rău că nu voi juca meciurile următoare. Sunt sigur că vor face un meci bun în retur. Am avut situații în careul lor, dar neșansa a fost azi să nu marcăm. Ne pare rău.</p>
<p>Noi ne gândeam că o să câștigăm și că luăm o șansă importantă pentru retur. Avem nevoie de atacanți. M-am săturat să vorbesc, atacant, neatacant. Trebuie să joci în ce poziție ești pus și să ajuți echipa”, a spus Florin Tănase după meci.</p>

]]></description>
    </item>
    <item>
      <title>Mihai Stoica primește replica din partea jucătorului de la Shkendija: „Nu e chiar așa, nu suntem de Liga 2 din România! Ne așteptam ca FCSB să fie mai puternici și am rămas surprinși să-i dominăm astfel”. EXCLUSIV</title>
      <link>https://www.prosport.ro/fotbal-extern/liga-campionilor/mihai-stoica-primeste-replica-din-parte-jucatorului-de-la-shkendija-nu-e-chiar-asa-nu-suntem-de-liga-2-din-romania-ne-asteptam-ca-fcsb-sa-fie-mai-puternici-si-am-ramas-surprinsi-sa-i-domin-20229768</link>
      <description><![CDATA[<img src="https://www.prosport.ro/wp-content/uploads/2025/07/Mihai-Stoica-primeste-replica-de-la-jucatorul-lui-Shkendija-dupa-ce-a-spus-ca-formatia-care-a-batut-o-pe-FCSB-este-de-Liga-2-in-Romania.jpg"/><br/><p>FCSB s-a făcut de râs în partida contra celor de la Shkendija, campioana Macedoniei de Nord. Elevii lui Elias Charalambous au pierdut, la Skopje, 0-1, manșa tur a confruntării contând pentru calificarea în turul 3 preliminar al Champions League. După meci, Mihai Stoica a spus că adversara roș-albaștrilor este de valoarea ligii secunde din România.</p>
<h2><span>Fostul jucător de la FCSB i-a dat replica lui Mihai Stoica: „Mi s-a părut că FCSB nu sunt foarte puternici”. EXCLUSIV</span></h2>
<p>Cu o evoluție ștearsă, în care în multe momente gazdele au controlat ostilitățile și ar fi putut să mai înscrie dacă Ștefan Târnovanu nu ar fi fost providențial la ocaziile adversarilor din final, roș-albaștrii l-au dezamăgit pe patronul Gigi Becali. În stilul caracteristic, imediat după fluierul final al partidei și în direct la Tv, latifundiarul din Pipera a ordonat excluderea lui Marius Ștefănescu și a lui Ovidiu Perianu de la echipă.</p>
<p>Supărat de rezultat, dar ai ales de maniera de joc, la rândul său, <span>Mihai Stoica</span> a făcut anumite declarații la adresa evoluției jucătorilor. În discursul său, președintele consiliului de administrație de la FCSB i-a subestimat și pe adversarii de la Shkendija și a spus despre nord-macedoneni că sunt de valoarea ligii secunde din România.</p>
<blockquote><p>Cine joacă miercuri trebuie să rezolve meciul până la pauză. Miercuri vor fi Bîrligea și Alibec, Politic și Popescu. Vor avea și un meci în plus. Vom juca acasă, pe Arena Națională, pe un gazon perfect. Cu 25.000 de spectatori în spate. Dacă aveam alt adversar, eram rezervat. Dar acum am văzut că sunt mai slabi decât Liga 2 la noi. Sau poate e ca o echipă de play-out din Liga 2”, a spus Mihai Stoica la <span>PrimaSport</span>.</p></blockquote>
<figure aria-labelledby="figcaption_attachment_20227441" class="wp-caption aligncenter" id="attachment_20227441"><img alt="" class="size-large wp-image-20227441" decoding="async" fetchpriority="high" height="859" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/„Cel-mai-greu-moment-din-ultimul-deceniu.-Mihai-Stoica-cuvinte-dure-la-o-zi-dupa-Shkendija-FCSB-1-0.-Mesaj-pentru-suporteri-scaled-e1753265328943-1400x859.jpg" srcset="https://www.prosport.ro/wp-content/uploads/2025/07/„Cel-mai-greu-moment-din-ultimul-deceniu.-Mihai-Stoica-cuvinte-dure-la-o-zi-dupa-Shkendija-FCSB-1-0.-Mesaj-pentru-suporteri-scaled-e1753265328943-1400x859.jpg 1400w, https://www.prosport.ro/wp-content/uploads/2025/07/„Cel-mai-greu-moment-din-ultimul-deceniu.-Mihai-Stoica-cuvinte-dure-la-o-zi-dupa-Shkendija-FCSB-1-0.-Mesaj-pentru-suporteri-scaled-e1753265328943-768x471.jpg 768w, https://www.prosport.ro/wp-content/uploads/2025/07/„Cel-mai-greu-moment-din-ultimul-deceniu.-Mihai-Stoica-cuvinte-dure-la-o-zi-dupa-Shkendija-FCSB-1-0.-Mesaj-pentru-suporteri-scaled-e1753265328943-1536x942.jpg 1536w, https://www.prosport.ro/wp-content/uploads/2025/07/„Cel-mai-greu-moment-din-ultimul-deceniu.-Mihai-Stoica-cuvinte-dure-la-o-zi-dupa-Shkendija-FCSB-1-0.-Mesaj-pentru-suporteri-scaled-e1753265328943-2048x1256.jpg 2048w" width="1400"/><figcaption class="wp-caption-text" id="figcaption_attachment_20227441">Foto: Sport Pictures</figcaption></figure>
<p>Declarația oficialului de la FCSB le-a atras atenția și jucătorilor de la Shkendija.</p>
<p>Contactat de <span>ProSport</span>, <span>Kamer Qaka (30 de ani), mijlocaș central care a evoluat, în trecut, în sezonul 2018-2019 la FCSB</span>, a comentat afirmațiile fostului său șef. Chiar dacă recunoaște valoarea campioanei României și, în continuare, crede că FCSB este favorită pentru a obține calificarea, Qaka transmite că, probabil, MM a vrut să-i motiveze pe jucătorii lui Charalambous prin aceste declarații. Albanezul care a mai trecut și pe la <span>Universitatea Craiova</span>, spune că nici el nu se aștepta ca echipa să-i domine pe roș-albaștrii.</p>
<blockquote><p>Noi avem obiectiv grupele Conference League. Știu ca ei vor în grupele Champions League, dar în tur mi s-a părut că nu sunt foarte puternici, așa cum, trebuie să o spun, mă așteptam la tragerea la sorți. Sincer, nu credeam și am rămas surprinși că-i putem domina așa cum am făcut-o în multe momente din meci. În continuare, tot FCSB are prima șansă la calificare, dar nu se știe niciodată în fotbal. Cât despre vorbele lui Mihai Stoica, cred că a vrut să-i motiveze pe jucători. Nu, nu e chiar așa, nu pot fi de acord! Știu că cei de la FCSB sunt mai buni ca noi, recunoaștem și le-am spus și lor asta. Mihai Stoica este liber să spună ce vrea, dar cu tot respectul, eu nu cred că valoarea noastră este de play-out sau de Liga 2 din România!”, a spus Kamer Qaka pentru <span>ProSport.</span></p></blockquote>
<figure aria-labelledby="figcaption_attachment_20198242" class="wp-caption aligncenter" id="attachment_20198242"><img alt="" class="size-large wp-image-20198242" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/FC-STEAUA-BUCURESTI-DINAMO-BUCURESTI-LIGA-1-BETANO-29.07.2018-1400x1050.jpg" srcset="https://www.prosport.ro/wp-content/uploads/2025/06/FC-STEAUA-BUCURESTI-DINAMO-BUCURESTI-LIGA-1-BETANO-29.07.2018-1400x1050.jpg 1400w, https://www.prosport.ro/wp-content/uploads/2025/06/FC-STEAUA-BUCURESTI-DINAMO-BUCURESTI-LIGA-1-BETANO-29.07.2018-768x576.jpg 768w, https://www.prosport.ro/wp-content/uploads/2025/06/FC-STEAUA-BUCURESTI-DINAMO-BUCURESTI-LIGA-1-BETANO-29.07.2018-1536x1152.jpg 1536w, https://www.prosport.ro/wp-content/uploads/2025/06/FC-STEAUA-BUCURESTI-DINAMO-BUCURESTI-LIGA-1-BETANO-29.07.2018-2048x1536.jpg 2048w" width="1400"/><figcaption class="wp-caption-text" id="figcaption_attachment_20198242">Kamer Qaka in meciul de fotbal dintre FC Steaua Bucuresti si Dinamo Bucuresti, din etapa a II-a a Ligii 1, disputat pe Arena Nationala din Bucuresti, duminica, 29 iulie 2018.© FOTO: Razvan Pasarica / Sport Pictures</figcaption></figure>
<h2><span>„Nu am avut intenție să-l lovesc pe Ștefănescu”</span></h2>
<p>Albanezul a vorbit și despre faza în care a fost eliminat în meciul de Skopje și spune că nu a avut intenție să-l lovească pe Marius Ștefănescu.</p>
<blockquote><p>Nu am avut nicio intenție, am vrut să atac mingea. Mi-aș fi dorit mult să mă întorc să joc din nou pe un stadion în România, dar poate voi reveni la meciurile din grupe. Am vorbit cu foștii colegi, Filip, Pintilii, cu Cristi Tănase și rămăsese că ne auzim și după partida, dar amândoi am luat roșu. În retur, să vedem dacă vor cei din club să vin și eu la meci, pentru că, sincer, nu aș vrea să las soția singură acasă cu cei trei copii”, a declarat jucătorul care a evoluat 53 de meciuri în Superliga pentru Politehnica Iași, FCSB și Universitatea Craiova.</p></blockquote>

]]></description>
    </item>
    <item>
      <title>Florin Manea a dat lovitura şi a luat o avere din transferul lui Radu Drăguşin!</title>
      <link>https://www.prosport.ro/fotbal-extern/florin-manea-a-dat-lovitura-si-a-luat-o-avere-din-transferul-lui-radu-dragusin-20229772</link>
      <description><![CDATA[<img src="https://www.prosport.ro/wp-content/uploads/2025/07/Florin-Manea-a-dat-lovitura-si-a-luat-o-avere-din-transferul-lui-Radu-Dragusin.webp"/><br/><p>Impresarul Florin Manea, care a contribuit la realizarea transferului lui Radu Drăgușin (23 de ani) la Tottenham, a vorbit despre comisionul încasat în urma tranzacției din ianuarie 2024.</p>
<p>Drăgușin a fost cedat în nordul Londrei de Genoa pentru frumoasa sumă de 25.000.000 de euro. Astfel, talentatul stoper al echipei naționale a devenit cel mai scump fotbalist român din istorie.</p>
<h2><span>„Peste 3 milioane de euro” a încasat Florin Manea după ce a contribuit la transferul lui Radu Drăgușin la Tottenham</span></h2>
<p>În ianuarie 2024, după un sezon și jumătate petrecut alături de Genoa, Radu Drăgușin a primit o ofertă de la Tottenham Hotspur și i-a spus „DA” fără să stea prea mult pe gânduri, în ciuda faptului că Bayern Munchen sau Napoli l-au dorit și ele.</p>
<p>Genoa a respectat dorința lui Drăgușin de a face pasul în Premier League și l-a vândut pentru suma de 25.000.000 de euro. Astfel, <span>Radu Drăgușin a devenit cel mai scump fotbalist român din istorie</span>, peste Adrian Mutu sau Cristi Chivu.</p>
<p><span>Florin Manea a încasat un comision record din transferul lui Radu Drăgușin</span>. Încă din ianuarie 2024 s-a vehiculat că partea impresarului român este de 3.000.000 de euro și, aparent, informațiile au fost corecte.</p>
<p>Florin Manea a confirmat că bonusul pe care îl încasează de pe urma transferului lui Drăgușin este plătit eșalonat, însă la final, când se va trage linie, suma din dreptul său va fi de peste 3.000.000 de euro:</p>
<blockquote><p>Am luat o parte din bonus, dar nu integral. Voi mai lua o parte și sezonul acesta. Da, suma e de peste 3 milioane de euro”, a declarat Florin Manea, potrivit <span>Digi Sport</span>.</p></blockquote>
<p>Trebuie amintit faptul că de pe urma transferului lui Radu Drăgușin au avut de profitat și impresarii italieni Valerio și Gabriele Giuffrida. Comisionul a fost împărțit între aceștia și Florin Manea, deoarece toți au intermediat afacerea dintre Tottenham și Genoa.</p>
<h2><span>Cum se descurcă Radu Drăgușin cu recuperarea</span></h2>
<p>Referitor la accidentarea lui Radu Drăgușin, care durează deja din ianuarie, Florin Manea a spus că perioada de recuperare a fundașului e aproape de final.</p>
<p>Potrivit informațiilor deținute de impresar, după turneul amical la care e înscrisă Tottenham în această vară, Drăgușin va relua antrenamentele colective:</p>
<blockquote><p>Radu este în grafic cu totul. A început antrenamentele individuale de mult timp, iar acum așteptăm să se alăture echipei. Cel mai probabil, revenirea se va face după turneul care se dispută acum. Fizic e mult mai puternic, sunt convins că va ieși mai puternic din treaba asta cu accidentarea”, a completat impresarul.</p></blockquote>
<p>Din ianuarie 2024 și până în prezent, Radu Drăgușin a jucat 37 de meciuri pentru Tottenham în toate competițiile. Cota sa de piață este de 25.000.000 de euro, potrivit Transfermarkt.</p>

]]></description>
    </item>
    <item>
      <title>Maghiarii au fost siderați de ultima decizie luată de miliardarul român Gigi Becali: „E scandal”</title>
      <link>https://www.prosport.ro/fotbal-extern/liga-campionilor/maghiarii-au-fost-siderati-de-ultima-decizie-luata-de-miliardarul-roman-gigi-becali-e-scandal-20229676</link>
      <description><![CDATA[<img src="https://www.prosport.ro/wp-content/uploads/2025/07/Maghiarii-au-fost-siderati-de-ultima-decizie-luata-de-miliardarul-roman-Gigi-Becali-„E-scandal-1400x968.jpeg"/><br/><p>Eșecul FCSB de la Skopje, în primul meci al „dublei” din turul 2 preliminar al Ligii Campionilor, încă are ecou, nu doar în România, ci și în Ungaria. Presa maghiară s-a arătat siderată de ultima decizie luată de miliardarul Gigi Becali, finanțatorul FCSB, aceea de a-și scoate din lot doi dintre jucători, asta după ce Florin Tănase a fost eliminat pentru un fault dur.</p>
<p>Cei doi jucători care au intrat în dizgrația lui Becali sunt Ovidiu Perianu și Marius Ștefănescu. Pe primul l-a ofertat Farul Constanța, iar pe cel de-al doilea Dinamo, fiind doar <span>o chestiune de timp până la oficializarea înțelegerii</span>.</p>
<h2><span>„E scandal”, reacția pe care au avuta maghiarii după ultima decizie luată de Gigi Becali</span></h2>
<p>Maghiarii au fost siderați de ultima decizie luată de miliardarul Gigi Becali, finanțatorul FCSB, după înfrângerea pe care campioana României a suferit-o la Skopje, în primul meci cu Shkendija contând pentru turul 2 din preliminariile Ligii Campionilor. Pentru FCSB a fost a doua înfrângere consecutivă în fața unor echipe mai slab cotate, de aici și șocul rezultatului final.</p>
<p>„E scandal în fotbalul românesc: fotbaliști dați afară, foste legende șocate de înfrângerea din Liga Campionilor”, au titrat jurnaliștii maghiari de la <span>Origo.</span></p>
<p>„Un meci care a adus un rezultat neașteptat: după ce a pierdut săptămâna trecută în Andorra, FCSB, campioana României, a suferit o înfrângere cu 1-0 în deplasare, în fața formației Shkendija, la Skopje,</p>
<p>Meciul dintre Shkendija și FCSB a fost marcat nu doar de gol, ci și de două cartonașe roșii. Florin Tănase a fost eliminat pentru o intrare dură (n.r. sin spate) la nivelul genunchiului, într-o tentativă de a opri un contraatac al gazdelor.</p>
<p>Faultul brutal a fost considerat exagerat chiar și în România. «Nu am mai văzut un asemenea cartonaș roșu. E urât rău de tot dar m-ar mira să ia mai mult de două etape de suspendare. Nu știu de ce a făcut asta, e prea urât», a declarat  Basarab Panduru, fost mijlocaș la FCSB (n.r. Steaua), opinie împărtășită și e un alt fost jucător al echipei, Marius Baciu”, au scris cei de la Origo.</p>
<p>Dacă pentru eliminarea lui Tănase explicația este dată de faultul dur pe care l-a comis, ceea ce i-a atras și <span>intrarea în colimatorul lui Gigi Becali</span>, presa maghiară a reacționat și cu privire la cei doi jucători excluși din lot.</p>
<p>„Nu doar Tănase a stârnit nemulțumire. Patronul Gigi Becali a decis să îi excludă din lot pe Ovidiu Perianu și Marius Ștefănescu, readucând în schimb doi jucători pe care îi considerase anterior indezirabili: Malcom Edjouma și Alexandru Băluță”, au adăugat maghiarii.</p>
<h2><span>Al doilea meci cu Shkendija, pe 30 iulie</span></h2>
<p>Returul „dublei” cu Shkendija este programat pentru 30 iulie, pe Arena Națională din București, iar meciul este unul crucial pentru FCSB, care își dorește un parcurs lung în Liga Campionilor.</p>
<p>FCSB pornește cu prima șansă, lucru confirmat atât de <span>antrenorul celor de la Shkendija</span>, cât și de albanezul Qaka, cel care a luat cartonaș roșu, după ce l-a faultat pe Ștefănescu.</p>
<p>Mai mult decât atât, datele analizate de statisticienii de la Football Meets Data indică faptul că FCSB are șanse mari de calificare în turul 3 preliminar al Ligii Campionilor.</p>
<ul>
<li>Până atunci, FCSB întâlnește Farul Constanța, în meciul contând pentru etapa 3 din Superliga. Partida este programată sâmbătă, 26 iulie (ora 21.30), la București.</li>
</ul>

]]></description>
    </item>
    <item>
      <title>Fără precedent! Radu Naum şi Ilie Dumitrescu, dialog halucinant în direct: „Mă faci prost?”</title>
      <link>https://www.prosport.ro/fotbal-intern/superliga/fara-precedent-radu-naum-si-ilie-dumitrescu-dialog-halucinant-in-direct-ma-faci-prost-20229664</link>
      <description><![CDATA[<img src="https://www.prosport.ro/wp-content/uploads/2025/07/Fara-precedent-Radu-Naum-si-Ilie-Dumitrescu-dialog-halucinant-in-direct-„Ma-faci-prost.webp"/><br/><p>Prestația modestă a echipelor românești din cupele europene a stârnit un dialog halucinant între moderatorul Radu Naum (57 de ani) și analistul Ilie Dumitrescu (56), fost mare atacant al echipei naționale.</p>
<p>Jurnalistul i-a solicitat lui Ilie Dumitrescu să argumenteze rezultatele înregistrate de FCSB, CFR Cluj, U Cluj și Universitatea Craiova, iar explicația primită i-a ridicat semne de întrebare.</p>
<h2><span>Radu Naum s-a simțit jignit de răspunsul lui Ilie Dumitrescu. De la ce a pornit totul</span></h2>
<p><span>Echipele românești au înregistrat rezultate sub așteptări în cupele europene</span>, motiv pentru care mai mulți oameni de fotbal și-au exprimat dezamăgirea, între care și impresarul Giovanni Becali.</p>
<p>„Suntem de râsul curciulor”, a răbufnit agentul, după ce a văzut că FCSB a pierdut cu Shkendija, 0-1, CFR Cluj a remizat cu Lugano, 0-0, U Cluj a făcut egal cu Ararat Armenia, 0-0, iar Universitatea Craiova a pierdut cu Sarajevo, 1-2.</p>
<p>Culmea, singurul gol marcat de formațiile din Superliga a venit în partida care s-a terminat cu o înfrângere, Sarajevo – Universitatea Craiova 2-1, aspect ce a dus și la solicitarea unei opinii din partea analistului Ilie Dumitrescu. Moderatorul Radu Naum i-a cerut să explice cu argumente cum au fost posibile rezultatele cel puțin modeste ale echipelor românești, moment în care fostul atacant al „Generației de Aur” a început analiza. Ilie Dumitrescu a dat vina pe temperaturile ridicate înregistrate la mijlocul săptămânii trecute și pe faptul că Shkendija, Lugano, Ararat Armenia și Sarajevo nu au început încă să evolueze și în competițiile interne, astfel că oboseala la nivelul loturilor lor nu se resimte ca la FCSB.</p>
<p>Radu Naum nu a fost de acord cu <span>explicația lui Ilie Dumitrescu</span>, moment în care a primit o replică neașteptată:</p>
<blockquote><p>Radu, tu n-ai cum să înțelegi, că n-ai licență PRO”, i-a transmis ex-atacantul echipei naționale, în studioul <span>Digi Sport</span>.</p></blockquote>
<p>În acel moment, moderatorul s-a simțit jignit și a replicat:</p>
<blockquote><p>Mă faci prost? Îmi trebuie licență PRO ca să observ că echipele din România se încurcă cu Inter D’Escaldes și Sarajevo? Zici că jucăm cu Barcelona”, a răbufnit Radu Naum.</p></blockquote>
<h2><span>Cum a încheiat subiectul Ilie Dumitrescu</span></h2>
<p>Din dorința de a pune capăt subiectului, Ilie Dumitrescu i-a amintit lui Radu Naum că este prezent în emisiune din postura de analist și rolul său este de a crea o imagine de ansamblu a celor petrecute pe teren în disputele fotbalistice interne și externe:</p>
<blockquote><p>Îți explic pentru că nu înțelegi. De aia sunt pe scaunul ăsta!”, a încheiat Ilie Dumitrescu.</p></blockquote>
<p>Returul FCSB – Shkendija, din turul doi preliminar al Ligii Campionilor, e programat miercuri, de la ora 20:30, pe Arena Națională din București.</p>
<p>U Cluj, CFR Cluj și Universitatea Craiova vor intra în scenă joi, de la orele 20:00 și 20:30.</p>

]]></description>
    </item>
  </channel>
</rss>
