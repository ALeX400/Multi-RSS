<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Presa din Kosovo a reacționat după ce FCSB a fost eliminată de Shkendija: „Pagină glorioasă în istoria sa! Victorie extraordinară”</title>
      <link>https://www.prosport.ro/fotbal-extern/liga-campionilor/presa-din-kosovo-a-reactionat-dupa-ce-fcsb-a-fost-eliminata-de-shkendija-pagina-glorioasa-in-istoria-sa-victorie-extraordinara-20234153</link>
      <description><![CDATA[<img src="https://www.prosport.ro/wp-content/uploads/2025/07/Presa-din-Kosovo-a-reactionat-dupa-ce-FCSB-a-fost-eliminata-de-Shkendija-„Pagina-glorioasa-in-istoria-sa-Victorie-extraordinara-1400x933.jpg"/><br/><p>Presa din Kosovo a reacționat după ce FCSB a fost eliminată de Shkendija în turul 2 preliminar din UEFA Champions League.</p>
<p>Jurnaliștii de la Gazeta Express au analizat prestația roș-albaștrilor și au tras concluzia la finalul partidei de pe Arena Națională.</p>
<h2><span>Presa din Kosovo a reacționat după ce FCSB a fost eliminată de Shkendija: „Pagină glorioasă în istoria sa! Victorie extraordinară”</span></h2>
<p><span>FCSB a pierdut ambele manșe</span> cu Shkendija și a fost eliminată în turul 2 preliminar din UEFA Champions League. Campioana Macedoniei de Nord s-a impus cu 3-1 la general și a obținut calificarea în faza următoare a competiției.</p>
<p>Ce s-a întâmplat concret în cele două manșe? Echipa lui Gigi Becali a cedat în meciul tur de pe National Arena Todor Proeski din Skopje, scor 0-1. Unicul gol al partidei a fost marcat de nigerianul Adamu Alhassan.</p>
<p>Ambele echipe au avut câte un jucător eliminat: Kamer Qaka și Florin Tănase. Trupa lui Elias Charalambous spera că va întoarce soarta calificării, dar a pierdut și în manșa secundă, scor 1-2, pe Arena Națională. Juri Cisotti, Liridon Latifi și Vane Krstevski au marcat în meciul de la București.</p>
<p>Astfel, gruparea roș-albastră a căzut în turul trei preliminar Europa League, unde <span>o va întâlni pe Drita</span>, campioana din Kosovo. Jurnaliștii de la Gazeta Express au reacționat după ce FCSB a fost eliminată de Shkendija.</p>
<p>„Shkendija a scris o nouă pagină glorioasă în istoria sa și a fotbalului albanez din Macedonia de Nord, calificându-se în turul al treilea al fazei eliminatorii din Liga Campionilor, după o victorie importantă cu 2-1 în deplasare împotriva lui FCSB.</p>
<p>După victoria cu 1-0 din primul meci de la Skopje, rossonerii au mers la București cu un avantaj fragil, dar care trebuia gestionat cu mare atenție. Meciul retur a fost dramatic și palpitant, încheindu-se cu victoria Shkendijei, scor 2-1, care a dus scorul general la 3-1 și și-a asigurat calificarea în runda următoare.</p>
<p>Victoria împotriva unei echipe cu nume și tradiție precum FCSB – fosta Steaua București, campioană a Europei în 1986 – reprezintă un succes extraordinar pentru fotbalul albanez și o dovadă a creșterii continue a clubului Shkendija.</p>
<p>Prin această calificare, Shkendija își asigură participarea în play-off-ul Europa League, însă obiectivul principal este continuarea visului spre grupele Ligii Campionilor. Vă reamintim că Drita va juca acum în turul al treilea al Europa League împotriva FCSB, în timp ce Shkendija are deja asigurată participarea în Conference League”, au scris kosovarii de la <span>Gazeta Express</span>.</p>

]]></description>
    </item>
    <item>
      <title>Gigi Becali e gata să-l vândă pe Darius Olaru, imediat după ce FCSB a pierdut calificarea: „Ăla îl ia!”</title>
      <link>https://www.prosport.ro/fotbal-extern/liga-campionilor/gigi-becali-e-gata-sa-l-vanda-pe-darius-olaru-imediat-dupa-ce-fcsb-a-pierdut-calificarea-ala-il-ia-20234239</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-e-gata-sa-l-vanda-pe-Darius-Olaru-imediat-dupa-ce-FCSB-a-pierdut-calificarea-„Ala-il-ia-scaled-e1753960103328-1400x824.jpg"/><br/><p>Gigi Becali, într-un discurs complet dezamăgit, a anunțat la finalul meciului pierdut rușinos cu Shkendija că Darius Olaru este de vânzare. Condiția patronului FCSB este că orice club care-l dorește pe căpitan să plătească clauza de reziliere de 5.000.000 de euro.</p>
<p>FCSB s-a făcut de râs în Liga Campionilor, după ce a pierdut 3 meciuri din 4 jucate în primele două tururi ale preliminariilor. <span>Bucureștenii au fost eliminați</span> de campioana Macedoniei de Nord, Shkendija, scor 3-1 la general, într-un meci unde neputința a fost la cote maxime.</p>
<h2><span>Gigi Becali a anunțat că-l vinde pe Darius Olaru</span></h2>
<p>După ce a reușit să umple Arena Națională cu 32.000 de oameni, <span>FCSB s-a făcut de râs în fața celor de la Shkendija</span>. Gigi Becali era convins că echipa sa va face „remontada” cu macedonenii, după ce au pierdut și în tur, scor 1-0. La finalul dublei manșe, latifundiarul din Pipera a dezvăluit că este pregătit să-l lase pe Olaru să plece.</p>
<p>„Olaru are clauză de cinci milioane. Cine plătește, îl ia. De ce să refuz? Pentru Târnovanu nu am avut ofertă nici de trei lei. Nu există așa ceva (n.r – să fi refuzat cuiva vreo plecare)”, a declarat Gigi Becali, conform <span>Digisport</span>.</p>
<p>De-a lungul sezonului trecut, mai multe cluburi s-ar fi interesat de transferul lui Darius Olaru, printre care PSV sau chiar Genoa, clubul deținut de Dan Sucu. Pe lângă olandezi și italieni, și Rangers a intrat în tatonări cu FCSB pentru a-l aduce pe mijlocaș pe Ibrox Park. Un alt club care a pus ținta pe căpitanul echipei în sezonul trecut a fost și Lokomotiv Moscova.</p>
<h2><span>FCSB, umilită de Shkendija în dublă manșă</span></h2>
<p>Macedonia de Nord ocupă antepenultimul loc în clasamentul coeficienților UEFA la nivel de club, peste Gibraltar și San Marino. Într-un exces de zel, oficialii campioanei Superligii au anunțat că Shkendija este o echipă de Liga 2 sau Liga 3 în România, ceea ce le-a atras motivația macedonenilor.</p>
<p>Cu scorul final de 2-1 pe Arena Națională, FCSB a arătat o inconstanță uriașă, o lipsă de claritate în joc și de pregătire fizică. Gigi Becali a dat vina pe fotbaliști că nu ar asculta de îndemnul antrenorilor, după ce a fost chestionat despre scurta perioadă de pregătire pe care echipa a avut-o.</p>
<p>FCSB a fost atacată din toate părțile, de multe voci din fotbalul românesc, după umilința suferită cu Shkendija. De altfel, foarte mulți fani ai echipei au scandat pe stadion că își doresc banii înapoi după prestația catalogată „jenantă” de unii dintre ei.</p>

]]></description>
    </item>
    <item>
      <title>Gigi Becali, anunț despre vânzarea starurilor FCSB. Patronul a luat decizia după eliminarea din Liga Campionilor</title>
      <link>https://www.prosport.ro/fotbal-extern/liga-campionilor/gigi-becali-anunt-despre-vanzarea-starurilor-fcsb-patronul-a-luat-decizia-dupa-eliminarea-din-liga-campionilor-20234170</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-anunt-despre-vanzarea-starurilor-FCSB.-Patronul-a-luat-decizia-dupa-eliminarea-din-Liga-Campionilor-scaled-e1753954842554-1400x849.jpg"/><br/><p>FCSB a fost eliminată într-un mod umilitor de campioana Macedoniei de Nord, Shkendija. La finalul meciului retur, pierdut de formația „roș-albastră” cu 2-1, Gigi Becali a luat o decizie clară despre vânzarea starurilor echipei, spunând că este deschis, dar nu are oferte.</p>
<p>Gigi Becali s-a declarat complet dezamăgit de prestația echipei sale din dubla manșă cu Shkendija, pe care FCSB a pierdut-o cu scorul de 3-1 la general. Bucureștenii au arătat carențe mari în joc, astfel că au părăsit preliminariile Ligii Campionilor în mod rușinos.</p>
<h2><span>Gigi Becali e deschis să-și vândă vedetele, dar nu are oferte</span></h2>
<p>După ce a câștigat titlul, Gigi Becali a anunțat că echipa sa se pregătește intens pentru grupa XXL de Liga Campionilor. Calculele de „acasă” nu s-au materializat și pe teren, deoarece <span>bucureștenii au fost eliminați de Shkendija</span>, un adversar mult mai slab cotat, cu o valoare de piață de zece ori mai mică! Acum, patronul recunoaște că ar fi deschis să-și vândă vedetele, dar nu are cui.</p>
<p>„Nu fac eu asta (n.r. să se apuce să vândă din jucători). Pe cine vrei să îl vând, că ți-l vând. E vreo ofertă pentru vreunul? Cine cumpără de la o echipă care pierde cu… N-ai cu cine”, a declarat Gigi Becali, la <span>Prima Sport</span>.</p>
<p>Chestionat cu privire la Darius Olaru, Gigi Becali a spus că nu a venit nicio ofertă pe numele căpitanului său, iar orice club care dorește să-l achiziționeze trebuie să plătească clauza de reziliere de 5.000.000 de euro.</p>
<p>Despre Ștefan Târnovanu s-a scris că ar fi avut mai multe oferte, printre care una de la Galatasaray. Latifundiarul din Pipera a infirmat oferta, spunând că nu a avut nici măcar o propunere de „trei lei” pentru a-l vinde pe portarul titular.</p>
<h2><span>FCSB, eliminată în mod rușinos de Shkendija din preliminariile Ligii Campionilor</span></h2>
<p>FCSB a mers în Macedonia de Nord în turul dublei manșe, acolo unde a pierdut cu un surprinzător 1-0, după un gol marcat de macedoneni în minutul 65. Frustrarea s-a vărsat în tabăra lui Elias Charalambous, iar Florin Tănase a văzut cartonașul roșu, după un fault intenționat.</p>
<p>La retur, bucureștenii mizau pe întoarcerea în lot a atacanților Daniel Birligea și Denis Alibec. Cei doi nu au avut prestații excelente, astfel că FCSB a fost eliminată de Shkendija, după un meci în care atacul a părut grăbit și disperat după gol. Gigi Becali a tunat la final de meci, spunând că nu mai are încredere în echipa sa.</p>
<p>După eliminarea complet rușinoasă a campioanei Superligii, aceasta va merge în turul 3 al UEFA Europa League, acolo unde <span>va juca cu kosovarii de la Drita</span>. Paradoxal, kosovarii au o cotă mai bună de piață decât Shkendija, astfel că duelul se anunță poate chiar mai dificil.</p>

]]></description>
    </item>
    <item>
      <title>Mitică Dragomir îl face praf pe Vlad Chiricheș: „A dat călcâie, a greșit toate pasele. Aleargă doar încet şi încetişor”. EXCLUSIV</title>
      <link>https://www.prosport.ro/fotbal-extern/liga-campionilor/mitica-dragomir-il-face-praf-pe-vlad-chiriches-a-dat-calcaie-a-gresit-toate-pasele-alearga-doar-incet-si-incetisor-exclusiv-20234025</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-rezistat-doar-45-de-minute-si-l-a-scos-L-a-dat-afara-din-echipa-la-pauza-pentru-a-l-introduce-pe-salvatorul-Alibec-scaled-e1753900943542-1400x861.jpg"/><br/><p>Dumitru Dragomir a spus pentru<span> ProSport</span> că Vlad Chiricheș a fost unul dintre cei mai slabi jucători de pe teren în partida pierdută în mod umilitor de FCSB cu Shkendija, scor 1-2.</p>
<p>FCSB-ul a suferit una dintre cele mai jenante înfrângeri ale unei echipe românești în cupele europene, după ce campioana României a fost eliminată în dublă manșă de Shkendija în turul doi preliminar al Ligii Campionilor, 1-0 și <span>1-2.</span> Dacă eșecul din tur poate fi atribuit și ghinionului, ținând cont de dominația clară roș-albastră de la Skopje, în manșa secundă unii jucători ai roș-albaștrilor au avut prestații foarte slabe.</p>
<p>Dumitru Dragomir a spus pentru <span>ProSpor</span><span>t</span> că unul dintre cei mai slabi jucători de pe teren din partida cu Shkendija a fost internaționalul Vlad Chiricheș, 36 de ani, deși <span>Gigi Becali</span> a spus despre el după partida pierdută pe teren propriu că a făcut un meci bun.</p>
<h2><span>Mitică Dragomir îl face praf pe Vlad Chiricheș: „Nu am înțeles cum de Gigi Becali a putut să-l laude!”</span></h2>
<p><img alt="" class="size-large wp-image-20233915" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/02/fcsb-10-1-1400x1050.jpg" srcset="https://www.prosport.ro/wp-content/uploads/2024/02/fcsb-10-1-1400x1050.jpg 1400w, https://www.prosport.ro/wp-content/uploads/2024/02/fcsb-10-1-768x576.jpg 768w, https://www.prosport.ro/wp-content/uploads/2024/02/fcsb-10-1-1536x1152.jpg 1536w, https://www.prosport.ro/wp-content/uploads/2024/02/fcsb-10-1-2048x1536.jpg 2048w" width="1400"/></p>
<p>Dumitru Dragomir este de părere că încet dar sigur Vlad Chiricheș trebuie să se gândească și la retragere. „Vârsta asta nu iartă pe nimeni. Mă uitam aseară la Chiricheș. Juca cu două viteze, încet și încetișor. Dar după ce că el dădea doar pase la adversari se mai apucase să de pase și cu câlcâiul. Păi tu nu dai o pasă de patru metri bună cu latul și ai pretenția să dai pase cu câlcâiul? Cine naiba te crezi?</p>
<p>El trebuia să fie primul jucător schimbat la pauză, nu copilul ăla Tavi Popescu. A mai fost la meci și Mircea Lucescu. Păi ce să mai vadă Mircea Lucescu la Chiricheș ăsta? Voi nu vedeți că nu mai poate? Iar Gigi se mai apucase după meci să îl și laude, că el a jucat bine și nu mai știu ce naiba zicea el pe la televiziuni.</p>
<p>Dar Gigi Becali îl lăuda că știa că el îl titularizase pe postul ăla de la mijloc. Eu nu îi spun lui Chiricheș ce să facă, dar eu cred că vede și el că nu mai poate la nivelul ăsta. Și nu am jucat cu echipele ale mari, nu am jucat cu fotbaliștii ăia de la primele echipele ale Europei din Liga Campionilor că jar mâncam. Fotbalul e din ce în ce mai greu pentru noi, dar dacă mai ai și o vârstă înaintată și doar mergi pe teren ca pe stradă, atunci ăla ești. Fotbalul la nivelul ăsta nu se joaca cu două viteze, încet și încetișor. Eu v-am mai spus, Gigi nu mai are în echipă un mijlocaș tehnic și pe viteză, iar dacă nu ai jucători din ăstia, nu ai cum să faci performanță și să ajungi în grupele Ligii Campionilor”, a spus Dumitru Dragomir, pentru <span>ProSport</span>.</p>

]]></description>
    </item>
    <item>
      <title>Au apărut primele imagini. Înjurat și scuipat, Denis Alibec a vrut să se ia la bătaie cu un fan FCSB</title>
      <link>https://www.prosport.ro/fotbal-extern/liga-campionilor/au-aparut-primele-imagini-injurat-si-scuipat-denis-alibec-a-vrut-sa-se-ia-la-bataie-cu-un-fan-fcsb-20234023</link>
      <description><![CDATA[<img src="https://www.prosport.ro/wp-content/uploads/2025/07/Au-aparut-primele-imagini.-Injurat-si-scuipat-Denis-Alibec-a-vrut-sa-se-ia-la-bataie-cu-un-fan-FCSB.png"/><br/><p>Denis Alibec a vrut să se ia la bătaie cu un fan FCSB după eșecul cu Shkendija din turul 2 preliminar UEFA Champions League.</p>
<p>Fotbalistul lui Gigi Becali a fost înjurat și scuipat de către fani după înfrângerea suferită pe Arena Națională, scor 1-2, la meciul retur.</p>
<h2><span>Denis Alibec a vrut să bată un suporter după </span><span>FCSB – Shkendija 1-2</span></h2>
<p>FCSB a fost eliminată de Shkendija în turul 2 preliminar din UEFA Champions League. Campioana României a pierdut ambele manșe. Formația bucureșteană a cedat pe National Arena Todor Proeski din Skopje, scor 0-1.</p>
<p>Adamu Alhassan a marcat unicul gol al partidei. Echipa patronată de Gigi Becali a pierdut și meciul retur, scor 1-2, disputat pe Arena Națională. Juri Cisotti, Liridon Latifi și Vane Krstevski au înscris în partida de la București.</p>
<p>Revenit din accidentare, Denis Alibec a jucat în meciul retur cu Shkendija. Atacantul FCSB a intrat la pauză în locul lui Tavi Popescu. Fostul vârf al Farului a fost ineficient în a doua parte și <span>a fost supus unui tratament odios după meci</span>.</p>
<p>Fotbalistul lui Gigi Becali a fost înjurat și scuipat de către fanii aflați în zona intrării la vestiare. Alibec nu a putut suporta acest tip de tratament și a vrut să se ia la bătaie cu unul dintre suporteri. Atacantul a început să fie huiduit puternic și a fost luat de acolo cu greu de către anumiți oameni din staff-ul tehnic al campioanei României.</p>
<blockquote cite="https://www.tiktok.com/@fcsbinsange86/video/7533057690298305814" class="tiktok-embed" data-video-id="7533057690298305814" style="max-width: 605px; min-width: 325px;">
<section>@fcsbinsange86♬ sunet original – FCSB</section>
</blockquote>
<p><script async="" src="https://www.tiktok.com/embed.js"></script></p>
<h2><span>Gigi Becali regretă că l-a băgat pe Denis Alibec în FCSB – Shkendija 1-2</span></h2>
<p>Gigi Becali a reacționat <span>după returul cu Shkendija</span> și l-a făcut praf pe Denis Alibec. Patronul FCSB regretă că l-a băgat în teren: „L-am băgat pe Alibec care nu are ritm. Lent, până să pună piciorul pe minge îi furau «varza». Dacă ar fi să am un reproș, ăsta este”, a afirmat Gigi Becali la <span>PrimaSport</span>.</p>

]]></description>
    </item>
  </channel>
</rss>
