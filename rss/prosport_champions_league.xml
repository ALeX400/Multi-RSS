<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>L’Equipe exultă după calificarea „en-fanfare” a echipei lui Luis Enrique în finala Ligii Campionilor: „În sfârșit! PSG a îmblânzit Arsenal”</title>
      <link>https://www.prosport.ro/fotbal-extern/liga-campionilor/lequipe-exulta-dupa-calificarea-en-fanfare-a-echipei-lui-luis-enrique-in-finala-ligii-campionilor-in-sfarsit-psg-a-imblanzit-arsenal-20165164</link>
      <description><![CDATA[<img src="https://www.prosport.ro/wp-content/uploads/2025/05/LEquipe-exulta-dupa-calificarea-„en-fanfare-a-echipei-lui-Luis-Enrique-in-finala-Ligii-Campionilor.jpg"/><br/><p>PSG s-a calificat în ultimul act al Ligii Campionilor după ce a învins Arsenal în ambele manșe ale semifinalelor, iar publicația franceză L’Equipe exultă.</p>
<p>Campioana Franței va lupta pentru a doua oară în istorie pentru cel mai prețios trofeu european la nivel de echipe de club.</p>
<h2><span>PSG a îmblânzit Arsenal, consideră cei de la L’Equipe după calificarea echipei lui Luis Enrique în finala Ligii Campionilor</span></h2>
<p>Antrenorul spaniol Luis Enrique este în culmea fericirii. Cu doar câteva zeci de minute înainte de ziua în care împlinește 55 de ani a calificat PSG în finala Ligii Campionilor. <span>Gruparea franceză a învins Arsenal, pe teren propriu, cu 2-1</span>, după ce se impusese și la Londra, cu 1-0.</p>
<p>„În sfârșit, fără emoții”, a titrat <span>L’Equipe</span>, care a notat că „PSG o îmblânzește pe Arsenal și o va înfrunta pe Inter Milano în finala Ligii Campionilor, a doua din istoria sa”.</p>
<p>„Aflați în avantaj după un semi-voleu imparabil al lui Fabian Ruiz, un șut precis al lui Achraf Hakimi și mai multe parade miraculoase ale lui Gianluigi Donnarumma, PSG a învins Arsenal miercuri seară (2-1) și și-a asigurat a doua finală de Ligă a Campionilor din istoria sa. Jucătorii lui Luis Enrique vor înfrunta Inter Milano pe 31 mai, la München.</p>
<p>La un an după dezamăgirea suferită în fața Borussiei Dortmund pe Parc des Princes, în manșa retur a semifinalelor Ligii Campionilor (1-0), PSG și-a șters greșelile și a îmblânzit Arsenal miercuri seară, la finalul unui meci controlat (2-1).</p>
<p>Prin urmare, echipa lui Luis Enrique a reușit o performanță strălucită și le va oferi fanilor șansa de a trăi a doua finală a Ligii Campionilor pe 31 mai, la München, împotriva lui Inter Milano care a învins Barcelona marți seară într-un scenariu suprarealist”, a mai notat prestigioasa publicație.</p>
<p>Precedenta finală jucată de PSG a avut loc în sezonul 2019/2020, al cărui final a fost marcat de pandemia de covid-19. Gruparea franceză a luptat pentru trofeu cu Bayern Munchen, echipa germană impunându-se cu 1-0, datorită <span>golului marcat de Kingsley Coman, în minutul 59</span>.</p>

]]></description>
    </item>
    <item>
      <title>Reacție surprinzătoare a lui Luis Enrique după ce a calificat-o pe PSG în finala Ligii Campionilor: „A fost dureros!”</title>
      <link>https://www.prosport.ro/fotbal-extern/liga-campionilor/reactie-surprinzatoare-a-lui-luis-enrique-dupa-ce-a-calificat-o-pe-psg-in-finala-ligii-campionilor-a-fost-dureros-20165192</link>
      <description><![CDATA[<img src="https://www.prosport.ro/wp-content/uploads/2025/05/Reactie-surprinzatoare-a-lui-Luis-Enrique-dupa-ce-a-calificat-o-pe-PSG-in-finala-Ligii-Campionilor-1400x814.jpg"/><br/><p>PSG s-a calificat în finala Ligii Campionilor, pentru a doua oară în istorie, iar antrenorul spaniol al echipei din capitala Franței, Luis Enrique, a avut o reacție surprinzătoare.</p>
<p>Echipa franceză PSG este a doua finalistă a ediției din acest an a Ligii Campionilor, după ce a eliminat gruparea engleză Arsenal Londra cu 3-1 la general.</p>
<h2><span>Luis Enrique a dus PSG în finala Ligii Campionilor, cu o oră înainte de ziua în care împlinește 55 de ani</span></h2>
<p>Învingătoare în manșa tur, în Anglia, cu 1-0, PSG s-a impus și <span>pe teren propriu, cu 2-1</span>, grație golurilor marcate de Fabian Ruiz (27) și Achraf Hakimi (72), respectiv Bukayo Saka (76), ratând și un penalty, prin Vitinha (69). La finalul confruntării, Luis Enrique a recunoscut că se simte epuizat.</p>
<p>„Prea multă emoție! Arsenal a jucat foarte bine. A trebuit să ne apărăm, dar am avut ocazia să facem câteva contraatacuri… foarte dificil. Nu a fost meciul pe care ni-l doream.</p>
<p>A trebuit să depunem eforturi suplimentare pentru a găsi soluții, a fost dificil. Am avut niște ocazii foarte clare, dar prima repriză a fost dureroasă pentru mine.</p>
<p>Am încercat să câștigăm încredere. Când un jucător vede că meciul nu este unul normal, crezi că trebuie să te retragi pentru a apăra. Dar e invers; trebuie să presezi. Dar în prima repriză a fost dificil. Am suferit”, a spus Luis Enrique, potrivit <span>RMC Sport</span>.</p>
<h2><span>Luis Enrique va lupta a doua oară pentru trofeul Ligii Campionilor, după exact 10 ani</span></h2>
<p>Pentru antrenorul spaniol este a doua finală a Ligii Campionilor. În urmă cu exact un deceniu, era pe banca tehnică a Barcelonei. Preluase echipa în vara lui 2014, dar ceea ce a realizat în sezonul respectiv depășește orice imaginație.</p>
<p>Gruparea blau-grana și-a adjudecat absolut tot ce se putea: campionatul, Cupa Spaniei, Supercupa Spaniei, Liga Campionilor, Supercupa Europei și CM al cluburilor. Și, de parcă nu ar fi fost suficient, Luis Enrique a stabilit o performanță unică atunci: a câștigat 44 dintre cele 51 de meciuri jucate în acea stagiune competițională.</p>
<p>Barcelona a fost repartizată în Grupa F a Ligii Campionilor și a obținut următoarele rezultate: 1-0 acasă cu APOEL, 2-3 în deplasare cu PSG, 3-1 acasă și 2-0 în deplasare cu Ajax, 4-0 la Nicosia și APOEL și 3-1 acasă cu PSG.</p>
<p>A terminat pe primul loc, după care a eliminat Manchetser City în optimi cu 3-1 la general (2-1 în deplasare și 1-0 acasă), din nou PSG cu 5-1 (3-1 în Franța și 2-0 pe Nou Camp), Bayern Munchen cu 5-3 (3-0 pe Camp Nou și 2-3 în Germania), iar <span>în finală a învins Juventus cu 3-1</span> (goluri: Rakitic în minutul 4, Suarez 68, Neymar 90+7, respectiv, Morata 55).</p>

]]></description>
    </item>
    <item>
      <title>Mikel Arteta reacționează dur și nu acceptă înfrângerea după ce Arsenal a fost eliminată în semifinalele Ligii Campionilor de PSG: „Am fost mai buni! Meritam mult mai mult”</title>
      <link>https://www.prosport.ro/fotbal-extern/liga-campionilor/mikel-arteta-reactioneaza-dur-si-nu-accepta-infrangerea-dupa-ce-arsenal-a-fost-eliminata-in-semifinalele-ligii-campionilor-de-psg-am-fost-mai-buni-meritam-mult-mai-mult-20165182</link>
      <description><![CDATA[<img src="https://www.prosport.ro/wp-content/uploads/2025/05/Mikel-Arteta-reactioneaza-dur-si-nu-accepta-infrangerea-dupa-ce-Arsenal-a-fost-eliminata-in-semifinalele-Ligii-Campionilor-de-PSG-„Am-fost-mai-buni-Meritam-mult-mai-mult-e1746653660761.jpg"/><br/><p>Mikel Arteta reacționează dur și nu acceptă înfrângerea suferită, după ce Arsenal a fost eliminată de PSG în semifinalele Ligii Campionilor, scor 1-3 la general, după 0-1 la Londra și 1-2 la Paris.</p>
<p>Cu toate că echipa sa a pierdut ambele manșe ale „dublei”, tehnicianul spaniol e convins că elevii săi le-au fost superiori celor lui Luis Enrique în multe momente și ar fi meritat mai mult.</p>
<h2><span>Mikel Arteta, reacție dură după ce Arsenal a ratat calificarea în finala Ligii Campionilor</span></h2>
<p>Arteta a felicitat-o pe PSG pentru calificarea în ultimul act al Ligii Campionilor, dar a continuat prin a sublinia în mai multe rânduri faptul că, din perspectiva lui, Arsenal a fost echipa mai bună în majoritatea momentelor.</p>
<p>Antrenorul iberic a acuzat și problemele de efectiv ale „tunarilor”, care nu s-au putut baza pe mai mulți fotbaliști accidentați.</p>
<p>„Felicitări PSG pentru calificare. Mi s-a părut că am fost mai buni decât ei. Cel mai bun jucător al lor a fost portarul. Mi s-a părut fantastic cum jucătorii au gestionat presiunea. E nevoie de ceva deosebit pentru a merge mai departe, iar noi n-am avut acel ceva.</p>
<p>Nu trebuie să fim supărați. În multe perioade am fost mai buni decât ei. Dacă vrem să câștigăm această competiție, trebuie să realizăm anumite lucruri. Sunt lucruri de analizat. Eu nu sunt dezamăgit. Astăzi părăsim competiția, dar meritam mult mai mult în ambele meciuri.</p>
<p>Diferențele se fac în careu, iar în careu sunt atacanții și portarii. La ei s-a făcut diferența. Sunt extrem de mândru de jucători, merită mult credit. Am avut și multe accidentări. Am venit în cel mai rău moment, am avut jucători cu probleme, multă oboseală. Nu pot să fiu decât pozitiv pentru viitor”, a declarat Mikel Arteta, după <span>PSG – Arsenal 2-1</span>.</p>
<p>După ce <span>a învins-o pe Arsenal cu 3-1 la general</span>, PSG o va întâlni pe Inter Milano în ultimul act al acestui sezon din Liga Campionilor, pe data de 31 mai 2025, la Munchen.</p>
<h3><span>Echipele de la PSG – Arsenal 2-1</span></h3>
<p>PSG (1 – 4 – 3 – 3): 1. Donnarumma – 2. Hakimi, 5. Marquinhos, 51. Pacho, 25. Nuno Mendes – 87. João Neves, 17. Vitinha, 8. Fabián Ruiz – 29. Barcola, 14. D. Doué, 7. Kvaratskhelia.<br/>
Antrenor: Luis Enrique<br/>
Rezerve: 39. Safonov, 80. Tenas – 9. Gonçalo Ramos, 10. Dembélé, 19. Lee, 21. L. Hernández, 24. Mayulu, 33. Zaïre-Emery, 35. Lucas Beraldo, 48. Tape, 49. Mbaye</p>
<p>Arsenal (1 – 4 – 3 – 3): 22. Raya – 12. J. Timber, 2. Saliba, 15. Kiwior, 49. Lewis-Skelly – 8. Ødegaard, 5. Partey, 41. Rice – 7. Saka, 23. Merino, 11. Martinelli.<br/>
Antrenor: Mikel Arteta<br/>
Rezerve: 32. Neto, 36. Setford – 3. Tierney, 4. White, 17. Zinchenko, 19. Trossard, 20. Jorginho, 30. Sterling, 33. Calafiori, 37. Butler-Oyedeji, 45. Henry-Francis, 53. Nwaneri</p>

]]></description>
    </item>
    <item>
      <title>Laporta, atac devastator împotriva lui Marciniak: „Nu ne-am calificat în finală din cauza deciziilor arbitrului”</title>
      <link>https://www.prosport.ro/fotbal-extern/liga-campionilor/laporta-atac-devastator-impotriva-lui-marciniak-nu-ne-am-calificat-in-finala-din-cauza-deciziilor-arbitrului-20165169</link>
      <description><![CDATA[<img src="https://www.prosport.ro/wp-content/uploads/2025/05/Laporta-atac-devastator-impotriva-lui-Marciniak-„Nu-ne-am-calificat-in-finala-din-cauza-deciziilor-arbitrului-1.jpg"/><br/><p>Joan Laporta dă vina pe centralul Marciniak pentru ratarea calificării în finala Ligii Campionilor de la Munchen.</p>
<p>Marți seară a avut loc una din cele mai disputate semifinale din istoria Ligii Campionilor. Inter și Barcelona s-au bătut de la egal la egal și italienii au reușit să obțină o calificare mult muncită în marea finală, acolo unde va da peste PSG.</p>
<p>Imediat după fluierul de final al polonezului Szymon Marciniak, jucătorii și antrenorul catalanilor au ieșit la atac împotriva arbitrajului. La nici 24 de ore de la returul de coșmar de la Milano, președintele Barcelonei a izbucnit împotriva arbitrajului dând vina pe centralul partidei pentru ratarea principalului obiectiv din acest sezon.</p>
<h2><span>Joan Laporta, critici dure la adresa lui Marciniak: „Deciziile de arbitraj ne-au dezavantajat”</span></h2>
<p><span>Spaniolii „au sărit” la gâtul lui Marciniak</span> pentru modul în care a arbitrat în returul de la Milano. Inter s-a impus cu 4-3, la capătul unui meci spectaculos cu răsturnări de situație de ambele părți. Arbitrul contestat de Flick și jucătorii săi a fost luat la țintă și de președintele catalanilor.</p>
<p>Joan Laporta a vorbit pentru fanii echipei cărora le-a mulțumit că i-au susținut pe elevii lui Hansi Flick, dar a lansat și acuzații dure la adresa arbitrului polonez precizând că deciziile au dezavantajat-o pe Barcelona și de aceea nu a putut face mai mult pentru a ajunge în ultimul act al competiției.</p>
<blockquote><p>„Mesajul pentru fani este unul de mulțumire, pentru cei 4.000 sau chiar mai mulți care au fost la Milano, dar și pentru toți fanii care pe parcursul sezonului i-au susținut pe acești jucători și pe Hansi (Flick) pentru a-și atinge obiectivele pe care ni le-am propus.</p>
<p> </p>
<p>Cu toții trebuie să contribuim la redobândirea mentalității necesare pentru a câștiga campionatul. Ieri nu a fost posibil să ne calificăm în finala de la München, am luptat pentru asta, dar nu s-a putut din cauza unor decizii de arbitraj care ne-au dezavantajat”, a precizat Joan Laporta, potrivit clipului video postat pe contul oficial de X al catalanilor.</p></blockquote>
<blockquote class="twitter-tweet" data-media-max-width="560">
<p dir="ltr" lang="ca">El president @JoanLaportaFCB valora la derrota a les semifinals de Champions contra l’Inter i anima als culers a fer costat a l’equip per aconseguir el títol de Lliga. „Veig el barcelonisme orgullós d’aquest equip” pic.twitter.com/cMe1NjJshs</p>
<p>— FC Barcelona (@FCBarcelona_cat) May 7, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Reacția lui Marciniak, după acuzațiile spaniolilor: „Ridicol”</span></h2>
<p><span>Szymon Marciniak nu crede că a greșit</span> cu ceva pe parcursul jocului și consideră ca fiind ridicole comentariile legate de modul în care a arbitrat meciul Inter – Barcelona.</p>
<blockquote><p>„Comentariile apărute sunt ridicole. Ce aș putea să spun despre aceste comentarii stupide? Nu am greșit cu nimic. Al treilea gol al lui Inter a fost absolut corect. Sunt pregătit pentru orice”, a transmis Marciniak, citat de <span>As.com.</span></p></blockquote>

]]></description>
    </item>
    <item>
      <title>Reacția presei din Anglia după ce PSG s-a calificat în finala Ligii Campionilor în fața lui Arsenal: „Dureros!”</title>
      <link>https://www.prosport.ro/fotbal-extern/liga-campionilor/reactia-presei-din-anglia-dupa-ce-psg-s-a-calificat-in-finala-ligii-campionilor-in-fata-lui-arsenal-dureros-20165155</link>
      <description><![CDATA[<img src="https://www.prosport.ro/wp-content/uploads/2025/05/Reactia-presei-din-Anglia-dupa-ce-PSG-s-a-calificat-in-finala-Ligii-Campionilor-in-fata-lui-Arsenal.jpg"/><br/><p>PSG și Arsenal Londra s-au întâlnit în semifinalele UEFA Champions League, iar parizienii s-au calificat în finala competiției, cu scorul general de 3-1. Presa din Anglia a reacționat imediat după eliminarea echipei lui Mikel Arteta.</p>
<p>PSG s-a impus în ambele manșe. În tur, gruparea pregătită de Luis Enrique s-a impus cu scorul de 1-0, în timp ce în returul disputat la Paris s-a impus cu scorul de 2-1.</p>
<h2><span>Ce scrie presa din Anglia despre eliminarea „Tunarilor”</span></h2>
<p><span>Arsenal Londra a fost eliminată din semifinalele UEFA Champions League</span>, după ce a pierdut ambele meciuri disputate în fața celor de la PSG. În tur, „Tunarii” au cedat cu scorul de 1-0, în timp ce în retur, <span>echipa pregătită de Mikel Arteta a pierdut cu scorul de 2-1</span>. Astfel, gigantul din Franța s-a impus cu scorul general de 3-1 și s-a calificat în finala UEFA Champions League, unde va da piept cu Inter Milano, echipă care a eliminat-o în semifinale pe FC Barcelona, cu scorul general de 7-6.</p>
<p>Imediat după eliminarea suferită de gruparea din Premier League, presa din Anglia a oferit și primele reacții. „Dureros”, au concluzionat britanicii despre eliminarea celor de la Arsenal Londra din UEFA Champions League.</p>
<p>„Încă un eșec în semifinale. Dureros. Între timp, a început petrecerea de la Paris”, scriu jurnaliștii de la <span>SkySports</span>, după meciul dintre PSG și Arsenal Londra, încheiat cu scorul de 2-1.</p>
<p>Jurnaliștii de la TheSun au evidențiat faptul că PSG a reușit să profite de ocaziile pe care Arsenal le-a ratat în partida disputată la Paris.</p>
<p>„«Tunarii» sunt eliminați din Liga Campionilor, parizienii profită de ocaziile ratate de echipa lui Mikel Arteta”, a scris sursa menționată anterior.</p>
<p>Și <span>jurnaliștii de la BBC</span> sunt dezamăgiți de eliminarea celor de la Arsenal Londra și vorbesc chiar despre un obicei pe care echipa din Premier League și l-a format în ultimii ani.</p>
<p>„Greu de acceptat pentru Arsenal. Încă o semifinală pe care o pierd. Devine un mic obicei, ceea ce nu e grozav”, titrează sursa mai sus menționată.</p>

]]></description>
    </item>
  </channel>
</rss>
