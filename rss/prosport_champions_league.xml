<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Îți răspunde Chivu la telefon?”. Dezvăluirea lui Ciprian Marica</title>
      <link>https://www.prosport.ro/fotbal-extern/iti-raspunde-chivu-la-telefon-dezvaluirea-lui-ciprian-marica-20363246</link>
      <description><![CDATA[<img src="https://www.prosport.ro//wp-content/uploads/2026/01/„Iti-raspunde-Chivu-la-telefon_.-Dezvaluirea-lui-Ciprian-Marica-1400x924.jpg"/><br/><p>În direct, la TV, Ciprian Marica (40 de ani) a fost întrebat despre relația pe care o are în prezent cu fostul coechipier Cristi Chivu (56).</p>
<p>Marica este implicat în fotbalul românesc din postura de acționar minoritar, la Farul Constanța, în timp ce Chivu beneficiază de o șansă imensă în cariera de antrenor și e șeful băncii tehnice de la Inter Milano.</p>
<h2><span>Ciprian Marica vorbește constant cu antrenorul lui Inter, Cristi Chivu</span></h2>
<p><span>Ciprian Marica este un susținător al lui Cristi Chivu și chiar l-a lăudat public</span> pentru felul în care a reușit să se adapteze la Inter Milano, unde începând din iunie 2025 bifează doar a doua sa experiență ca antrenor principal de seniori.</p>
<p>Chivu s-a conectat de minune cu liderii din vestiarul „nerazzurrilor”, iar acum, la jumătatea sezonului, Inter conduce Serie A cu un avans de 3 puncte față de rivala AC Milan și 6 puncte față de campioana en-titre Napoli.</p>
<p>Revenind la Marica, fostul golgheter al naționalei și actualul acționar minoritar de la Farul Constanța a fost întrebat despre relația pe care o are în prezent cu Chivu, implicit dacă mai țin legătura și dacă acesta din urmă îi răspunde la mesaje.</p>
<p>În replică, Marica a confirmat că vorbește constant cu antrenorul lui Inter Milano și chiar a mărturisit că a fost recent să îi vadă un meci din Liga Campionilor. <span>Este vorba despre partida Inter – Liverpool 0-1</span>, care s-a disputat pe 9 decembrie 2025, în etapa 6 din faza principală a UEFA Champions League.</p>
<p>„Sincer, am fost la Inter – Liverpool, dar nu am apucat să vorbesc cu el, pentru că știu ce înseamnă tensiunea de dinaintea unui astfel de meci. Așa că nu l-am căutat… L-am felicitat mereu după meciuri, răspunde”, a declarat Ciprian Marica, potrivit <span>Digi Sport</span>.</p>
<h2><span>Cosmin Contra nu a primit răspuns la mesajul pe care i l-a trimis lui Cristi Chivu</span></h2>
<p>Întrebarea de mai sus i-a fost adresată lui Ciprian Marica în contextul în care în decembrie, Cosmin Contra, de asemenea fost coechipier cu Cristi Chivu la naționala mare a României, a spus că l-a felicitat pe antrenorul lui Inter Milano prin intermediul telefonului, însă acesta din urmă nu i-a răspuns.</p>
<p>Cu toate acestea, Contra nu s-a declarat supărat și a spus că îi dorește în continuare baftă lui Chivu în Serie A și Liga Campionilor:</p>
<p>„Mă bucur enorm pentru Cristi. Ce face Cristi la Inter este extraordinar pentru antrenorul român și nu pot decât să mă bucur și să-i țin pumnii la fiecare meci pe care îl joacă Inter, să câștige fiecare meci pentru a demonstra că antrenorul român este în stare să conducă la cel mai înalt nivel. Felicitări lui Chivu, baftă în continuare. Chiar dacă nu răspunde la telefon, nici măcar la mesaje, că așa e el, dar îi transmit pe această cale că toți foștii lui colegi de la echipa națională suntem alături de el și îi ținem pumnii la fiecare meci”, a declarat Cosmin Contra, în decembrie 2025, conform aceleiași surse.</p>

]]></description>
    </item>
    <item>
      <title>Soarta lui Radu Drăgușin ar putea lua o turnură neașteptată dacă managerul Thomas Frank va fi dat afară</title>
      <link>https://www.prosport.ro/fotbal-extern/soarta-lui-radu-dragusin-ar-putea-lua-o-turnura-neasteptata-daca-managerul-thomas-frank-va-fi-dat-afara-20363343</link>
      <description><![CDATA[<img src="https://www.prosport.ro//wp-content/uploads/2026/01/Soarta-lui-Radu-Dragusin-ar-putea-lua-o-turnura-neasteptata-daca-managerul-Thomas-Frank-va-fi-dat-afara-1400x950.jpg"/><br/><p>Jurnaliștii britanici de la renumita publicație Sky Sports au aflat că Thomas Frank (52 de ani) ar putea fi dat afară după partida Tottenham – West Ham, scenariu care în care și soarta lui Radu Drăgușin (23) ar putea fi schimbată.</p>
<p>Partida dintre cele două formații londoneze este programată sâmbătă, 17 ianuarie 2026, de la ora 17:00, în etapa cu numărul 22 din Premier Legue.</p>
<h2><span>Radu Drăgușin ar putea primi vești bune în nordul Londrei: Thomas Frank, la un pas de a fi dat afară de Tottenham</span></h2>
<p><span>Radu Drăgușin a bătut palma pentru transfer și un contract până în 2030 cu clubul italian AS Roma</span>, iar acum așteaptă ca și Tottenham să îi dea undă verde la revenirea în Serie A.</p>
<p>Talentatul fundaș din naționala României a luat această decizie drastică, nemulțumit fiind de faptul că antrenorul Thomas Frank nu îi acordă încredere, implicit minutele necesare pentru a continua să se dezvolte ca jucător.</p>
<p>În schimb, <span>la AS Roma, Radu Drăgușin ar fi primit garanții din partea lui Gian Piero Gasperini</span> că va avea un rol important la nivelul lotului.</p>
<p>Cu toate acestea, lucrurile s-ar putea schimba pe ultima sută de metri. Posibilitatea de a evolua în Premier League a fost mereu visul lui Radu Drăgușin, iar stoperul ar putea continua în fotbalul britanic în eventualitatea în care Tottenham va fi preluată de un manager care să îl aibă în vedere.</p>
<p>Iar acest scenariu are șanse să se întâmple, deoarece jurnaliștii britanici de la faimoasă publicație <span>Sky Sports</span> au aflat de un ultimatum primit de Thomas Frank.</p>
<p>Tottenham este pe un rușinos loc 14 în Premier League, cu doar 27 de puncte adunate după 21 de etape, iar dacă nu o va bate pe rivala locală West Ham în runda 22, atunci Thomas Frank ar urma să fie demis.</p>
<p>„Thomas Frank, antrenorul lui Tottenham aflat sub presiune, va avea parte de un meci decisiv acasă cu West Ham, sâmbătă”, titrează Sky Sports.</p>
<p>Cei din conducerea clubului s-au săturat de situația dezastruoasă prin care trece echipa și ar fi ajuns la concluzia că e timpul de o schimbare pe banca tehnică:</p>
<p>„Spurs a suferit 7 înfrângeri în ultimele 13 meciuri, iar în 2026 nu a câștigat”, mai informează britanicii.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/DpAxckjBu4A?si=iUUMWdyFa4Mzam-J" title="YouTube video player" width="560"></iframe></p>
<h2><span>Micky van de Ven ar putea pleca și el de la Tottenham</span></h2>
<p>Pe de altă parte, mai multe publicații internaționale au scris în ultima săptămână și despre o potențială plecare a lui Micky van de Ven, care s-ar fi săturat de situația echipei și s-a contrat din nou cu fanii. Internaționalul olandez ar fi tentat să facă pasul la o formație superioară, iar Liverpool sau Barcelona au fost deja avansate ca potențiale destinații în cazul său.</p>
<p>Astfel, cu schimbarea managerului, plus eventuala plecare a lui Micky van de Ven, Radu Drăgușin s-ar putea vedea pus într-o cu totul altă lumină la Tottenham.</p>
<p>„Dacă Tottenham și-ar vinde toți jucătorii acum, probabil doar Micky van de Ven și poate Cristian Romero ar merge la un club mai mare, precum Real Madrid sau Barcelona”, mai notează jurnaliștii de la Sky Sports.</p>
<p>În cele 31 de meciuri pe care le-a petrecut pe banca lui Tottenham, Thomas Frank a înregistrat 11 victorii, 8 egaluri și 12 înfrângeri.</p>

]]></description>
    </item>
    <item>
      <title>VIDEO Legendarul Costacurta s-a lămurit cu Cristi Chivu: „Mă intrigă!”</title>
      <link>https://www.prosport.ro/fotbal-extern/legendarul-costacurta-s-a-lamurit-cu-cristi-chivu-ma-intriga-20363274</link>
      <description><![CDATA[<img src="https://www.prosport.ro//wp-content/uploads/2026/01/Legendarul-Costacurta-s-a-lamurit-cu-Cristi-Chivu-„Ma-intriga.webp"/><br/><p>Legendarul Alessandro Costacurta (59 de ani), câștigător de cinci trofee UEFA Champions League cu AC Milan, plus șapte titluri în Serie A, a fost întrebat într-un interviu despre Cristi Chivu (45), antrenorul-revelație al rivalei Inter.</p>
<p>În replică, fostul fundaș central din naționala Italiei nu a ținut cont de rivalitatea AC Milan-Inter și a avut un discurs impresionant la adresa tehnicianului român.</p>
<h2><span>Alessandro Costacurta, legendă a lui AC Milan, intrigat de Cristi Chivu. Declarație impresionantă oferită de italian</span></h2>
<p><span>Cristi Chivu a fost instalat pe funcția de antrenor principal la Inter Milano</span> în iunie 2025, iar o jumătate de an mai târziu, rezultatele înregistrate în dreptul său sunt cel puțin promițătoare.</p>
<p>„Nerazzurrii” conduc clasamentul din Serie A, cu 46 de puncte adunate după 20 de etape, iar în faza principală din Champions League, Inter e pe 6, loc ce duce direct în optimile competiției, cu 12 puncte adunate după 6 runde.</p>
<p>Și, nu în ultimul rând, Inter este calificată în sferturile de finală din Cupa Italiei, unde urmează să se dueleze cu Torino.</p>
<p>Mai e mult până la finalul sezonului, însă Cristi Chivu, aflat la doar a doua experiență de antrenor principal la nivel de seniori, a impresionat deja și poate fi descris drept o revelație în Italia.</p>
<p>De altfel, laudele au curs la adresa românului pe parcursul ultimelor luni, iar cel mai proaspăt fan Chivu este chiar o legendă a marii rivale AC Milan. E vorba despre italianul Alessandro Costacurta, care din postura de jucător a bifat aproape 700 de partide pentru „rossoneri”.</p>
<p>Într-un interviu acordat pentru <span>Corriere dello Sport</span>, Costacurta a fost întrebat despre rivala lui AC Milan și implicit despre antrenorul acesteia. Iar în replică, italianul a transmis:</p>
<p>„Chivu este inteligent și are toate șansele de a deveni un antrenor mare. E precum un cameleon, îmi place că are abilitatea de schimba echipa din punct de vedere tactic pe parcursul unui singur meci. În plus, felul în care răspunde atunci când este în transmisiune directă cu noi la Sky este de asemenea extraordinar. Chivu mă intrigă”, a declarat Alessandro Costacurta, legendă a clubului AC Milan, într-un interviu pe care l-a acordat pentru Corriere dello Sport.</p>
<p>AC Milan este pe locul secund în Serie A, cu 43 de puncte. Așadar, cele două mari rivale din Milano par să fie principalele candidate în lupta pentru titlu în acest moment.</p>
<h2><span>Ce urmează pentru Inter în finalul lunii ianuarie: 4 meciuri tari</span></h2>
<p>Pentru Inter Milano urmează o deplasare cu Udinese în Serie A, programată pe 17 ianuarie, de la ora 16:00. Mai apoi, doar trei zile mai târziu, <span>Chivu și compania primesc</span> vizita lui Arsenal în Italia, în etapa 7 din faza principală a Champions League.</p>
<p>Urmează apoi un nou duel în campionat, pe teren propriu cu Pisa, iar în ultima dispută a lunii, Inter se va deplasa la Dortmund, pentru a încheia campania din grupa Ligii Campionilor.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/9SRCOPe26C0?si=ZZvezC-yU-p-t7U9" title="YouTube video player" width="560"></iframe></p>

]]></description>
    </item>
    <item>
      <title>VIDEO Chivu, reacție la ITV care face din nou înconjurul Italiei: „Meritele mele nu valorează nimic!”</title>
      <link>https://www.prosport.ro/fotbal-extern/chivu-reactie-la-itv-care-face-din-nou-inconjurul-italiei-meritele-mele-nu-valoreaza-nimic-20362502</link>
      <description><![CDATA[<img src="https://www.prosport.ro//wp-content/uploads/2026/01/Chivu-reactie-la-ITV-care-face-din-nou-inconjurul-Italiei-„Meritele-mele-nu-valoreaza-nimic.jpg"/><br/><p>Miercuri seară, 14 ianuarie 2026, imediat după ce Inter Milano a învins-o pe Lecce cu 1-0 și s-a desprins în fruntea Serie A, Cristi Chivu (45 de ani) a avut o reacție virală la ITV.</p>
<p>După ce a fost declarat antrenorul lunii în decembrie 2025, românul a început la fel de bine și 2026, iar în ianuarie a înregistrat două victorii și un egal.</p>
<h2><span>Cristi Chivu și-a scos pălăria în fața elevilor săi și a spus că meritele lui „nu valorează nimic”</span></h2>
<p><span>Cristi Chivu continuă parcursul bun din Serie A, iar miercuri seară s-a distanțat în fruntea clasamentului</span>, după ce Inter a învins-o pe Lecce cu scorul de 1-0, mulțumită unui gol marcat de tânărul Esposito.</p>
<p>„Nerazzurrii” le-au bătut pe Parma și Lecce în 2026, 2-0, respectiv 1-0, și au remizat cu rivala Napoli, 2-2, astfel că sunt neînvinși în noul an.</p>
<p>Cu toate acestea, atunci când <span>și-a primit porția de laude de la reporteri după Inter – Lecce 1-0, Cristi Chivu</span> a surprins și a transmis răspicat că meritele lui „nu valorează nimic”.</p>
<p>„Meritele mele nu valorează nimic! Mă interesează cum se descurcă jucătorii în teren. Ei sunt vedetele, sunt minunați și dau totul pentru ei. Eu doar îmi dedic timpul, pasiunea și experiența pe care am acumulat-o ca jucător și antrenor de-a lungul uceniciei mele. Lor le dedic totul, poate neglijându-mi puțin familia, dar acești băieți sunt minunați și sunt dispus să le ofer totul”, a declarat Cristi Chivu, la Inter TV, potrivit <span>FCInterNews.it</span>.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/9SRCOPe26C0?si=yCJAmN2D_4t1xby0" title="YouTube video player" width="560"></iframe></p>
<h2><span>Ce a spus despre situația din clasament</span></h2>
<p>Inter conduce Serie A, cu 46 de puncte adunate după 20 de meciuri. Principala urmăritoare este rivala AC Milan, care are 40 de puncte, dar și un joc mai puțin disputat. Urmează apoi Napoli, Juventus și AS Roma, cu 40, respectiv câte 39 de puncte în cazul ultimelor două. Trebuie menționat că Napoli, Juventus și Roma și-au jucat deja partidele din etapa 20.</p>
<p>„Mă gândesc deja la următorul meci, știu că a fi antrenor la Inter înseamnă să fii luat mereu în vizor, deoarece lumea așteaptă tot ceea ce este mai bun de la această echipă, uneori chiar în exces. Nu e ușor să obții 15 victorii (n.r. – Inter are 15 victorii în actuala campanie de Serie A), dar suntem în continuare acolo și luptăm cu inima, mintea și sufletul. Să câștigi meciuri nu e ușor, în Serie A nu îți oferă nimeni ceva gratis și trebuie să dovedești prin fapte. De aceea suntem fericiți, încercăm mereu să transmitem ceva important echipei, dar în final, cheia sunt acești jucători care dau mereu ce au mai bun. Și sunt fericit pentru asta. Clasamentul? Mai avem mult de parcurs. Scopul nostru este să rămânem pe pozițiile care ne vor permite să fim competitivi până la final”, a mai declarat Cristi Chivu.</p>
<p>Pentru Inter urmează o deplasare cu Udinese în Serie A, pe 17 ianuarie, după care, pe 20 ianuarie, „nerazzurrii” vor primi vizita lui Arsenal în etapa 7 din faza principală a UEFA Champions League.</p>

]]></description>
    </item>
    <item>
      <title>VIDEO Ce mesaj a dat Pique pe whatsapp după ce Arbeloa a debutat ca antrenor la Real Madrid și a fost eliminat de Albacete din Cupa Spaniei</title>
      <link>https://www.prosport.ro/fotbal-extern/ce-mesaj-a-dat-pique-pe-whatsapp-dupa-ce-arbeloa-a-debutat-ca-antrenor-la-real-madrid-si-a-fost-eliminat-de-albacete-din-cupa-spaniei-20362511</link>
      <description><![CDATA[<img src="https://www.prosport.ro//wp-content/uploads/2026/01/Ce-mesaj-a-dat-Pique-pe-whatsapp-dupa-ce-Arbeloa-a-debutat-ca-antrenor-la-Real-Madrid-si-a-fost-eliminat-de-Albacete-din-Cupa-Spaniei--1400x933.jpg"/><br/><p>Gerard Pique (38 de ani), fost căpitan la FC Barcelona, nu s-a putut abține după ce a văzut debutul lui Alvaro Arbeloa (42) în calitate de antrenor principal la Real Madrid.</p>
<p>Arbeloa a fost instalat în funcție după demiterea lui Xabi Alonso (44), care s-a produs la doar o zi după finala Supercupei Spaniei, Barcelona – Real Madrid 3-2. Însă, noul antrenor a ajuns să fie protagonist într-o rușine și mai mare. Miercuri, 14 ianuarie 2026, Real Madrid a fost eliminată din Cupa Regelui de Albacete, 2-3.</p>
<h2><span>„Pique este un om mort!”. Ce a scris fostul căpitan de la Barcelona, pe whatsapp, după debutul lui Arbeloa din Albacete – Real Madrid 3-2</span></h2>
<p><span>Xabi Alonso a fost demis de Florentino Perez de la Real Madrid</span>, după ce a pierdut Supercupa Spaniei în fața rivalei FC Barcelona, scor 2-3.</p>
<p>Președintele „galacticilor” a comunicat decizia clubului la doar o zi după finala pierdută, iar tot atunci l-a anunțat și pe înlocuitorul lui Xabi, în persoana lui Alvaro Arbeloa.</p>
<p>Iar la aproximativ 48 de ore distanță de la oficializarea sa în funcție, Arbeloa, ex-jucător la Real Madrid și în naționala Spaniei, a debutat în Cupa Regelui cu ocazia partidei Albacete – Real Madrid.</p>
<p>Nimeni nu ar fi putut anticipa o înfrângere a „galacticilor” în fața divizionarei secunde, însă <span>scenariul de coșmar pentru Arbeloa a devenit realitate și madrilenii au cedat cu 2-3, fiind eliminați din competiție</span>.</p>
<p>Așadar, Alvaro Arbeloa și-a început cariera de antrenor principal la nivel de seniori cu un eșec răsunător, iar situația sa l-a amuzat teribil pe fostul rival Gerard Pique.</p>
<p>Ex-căpitan la Barcelona, Pique ar fi râs de Arbeloa prin intermediul unui mesaj pe care l-a trimis pe grupul de whatsapp al competiției Kings League. Este vorba despre o ligă de fotbal în 7, cu sediul în Barcelona, care a fost fondată în 2022 de Gerard Pique și Ibai Llanos. Ulterior, competiției i s-au mai alăturat, din postura de asociați, și mai mulți streameri cunoscuți din Spania și nu numai.</p>
<p>Iar în timpul transmisiunii în direct a meciului cu Albacete, Spursito, un youtuber din Andorra care este asociat în Kings League, l-a dat de gol pe Pique în legătură cu gestul său la adresa lui Arbeloa:</p>
<p>„Un debut bun. Pique tocmai a majorat scorul. Pique este un om mort. O să ajungă în toată presa națională și internațională!!! Pique tocmai a râs de Alvaro Arbeloa”, a spus youtuberul Spursito, citat de <span>Marca</span>.</p>
<p>Mesajul lui Pique a fost confirmat și de DjMaRiio cu Andri Contreras, alți youtuberi asociați în Kings League. Primul dintre cei menționați este fan Real Madrid, astfel că nu a gustat remarca fostului căpitan de la Barcelona.</p>
<p>„Pique este un om mort… Este incredibil”, a completat și DjMaRiio.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/8oUsa_ICOhg?si=JLwhA5cqGzfVJZ5S" title="YouTube video player" width="560"></iframe></p>
<h2><span>Detalii despre rivalitatea Arbeloa – Pique</span></h2>
<p>Potrivit Marca, între Gerard Pique și Alvaro Arbeloa există o rivalitate aprinsă care datează de mai bine de un deceniu. Însă, totul a căpătat amploare în 2015, atunci când Pique a spus în cadrul unui interviu următoarele:</p>
<p>„Arbeloa se autointitulează mereu prietenul meu, dar este doar o cunoștință, un conațional…”, spunea Pique în 2015.</p>
<p>Ulterior, între cei doi au mai avut loc câteva replici de la distanță, iar Arbeloa și-a schimbat și el discursul, spunând, printre altele, că „nu ar ieși niciodată să ia masa în oraș cu Pique”.</p>

]]></description>
    </item>
  </channel>
</rss>
