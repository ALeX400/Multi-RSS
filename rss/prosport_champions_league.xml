<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Au „explodat” prețurile pentru Inter Escaldes – FCSB. Suma neverosimilă pentru un bilet: mai scump decât la meciul cu Manchester United!</title>
      <link>https://www.prosport.ro/fotbal-extern/liga-campionilor/au-explodat-preturile-pentru-inter-escaldes-fcsb-suma-neverosimila-pentru-un-bilet-mai-scump-decat-la-meciul-cu-manchester-united-20218496</link>
      <description><![CDATA[<img src="https://www.prosport.ro/wp-content/uploads/2025/07/Au-„explodat-preturile-pentru-Inter-Escaldes-–-FCSB.-Suma-neverosimila-pentru-un-bilet-mai-scump-decat-la-meciul-cu-Manchester-United-1400x778.jpg"/><br/><p>Fanii FCSB care vor să facă deplasarea în Andorra pentru manșa decisivă a duelului cu Inter Escaldes din turul 1 preliminar al Ligii Campionilor trebuie să bage adânc mâna în buzunar, pentru că prețurile au „explodat”. Un bilet este mai scump decât la meciul cu Manchester United din ianuarie 2025.</p>
<p>Roș-albaștrii sunt la un pas de următoarea fază a celei mai importante competiții europene intercluburi. Asta pentru că în tur <span>s-au impus fără mari emoții, scor 3-1</span>.</p>
<p>Meciul se dispută marți, 15 iulie, la ora 21:30, în Encamp, un oraș situat pe malul râului Valira. Estadi de la FAF, arena care îl va găzdui, are o capacitate de doar 5.600 de locuri.</p>
<h2><span>Prețuri uriașe pentru Inter Escaldes – FCSB</span></h2>
<p>Potrivit celor de la FCSB, un bilet de acces la duelul din Andorra costă 65 de euro. Adică 330 de lei, dacă ne raportăm la cel mai recent curs valutar emis de BNR.</p>
<p>Prețul este mult mai mare decât cel practicat de FCSB la meciurile de pe propriul teren, inclusiv în sectorul VIP. La meciul cu Hermannstadt din prima etapă a Superligii, cel mai scump tichet a fost cu 130 de lei mai ieftin. De asemenea, suporterii care au urmărit pe viu starurile lui Manchester United au plătit între 65 și 280 de lei pentru biletele de la peluze, respectiv tribune.</p>
<blockquote><p>„Suporterii care doresc să-i susțină pe Campionii României la meciul de marți, de pe terenul celor de la Inter D’Escaldes, din turul 1 preliminar al UEFA Champions League, își pot procura bilete accesând site-ul https://entrades.faf.ad/.</p>
<p> </p>
<p>Prețul unui bilet este de 65 euro, limita maximă fiind de șase tichete pe tranzacție. Vă așteptăm alături de noi!”, a transmis campioana, prin intermediul rețelelor de socializare.</p></blockquote>
<h2><span>Formația din Andorra vrea să întoarcă rezultatul</span></h2>
<p>Chiar dacă a plecat învinsă de pe stadionul Ghencea, campioana Andorrei <span>continuă să spere într-o calificare miraculoasă</span>. Stă mărturie mesajul amenințător transmis de antrenorul Felip Ortiz.</p>
<blockquote><p>„Și noi citim presa și ne-am informat legat de ce s-a vorbit despre noi. Am făcut un campionat foarte bun si am avut evoluții foarte bune în Europa și consider că fotbalul andorran este în creștere.</p>
<p> </p>
<p>Dacă stăm să ne gândim, prima ocazie a meciului ne-a aparținut nouă, FCSB este o echipă bună, care ne-a pedepsit după aceea și ne-a dat două goluri, dar în a doua repriză am jucat același fotbal ca în prima repriză și nu cred că ei s-au relaxat, cred că si noi am jucat bine.</p>
<p> </p>
<p>O să jucăm așa cum am jucat tot anul, o să vedem ce am greșit și o să încercăm să remediem, pentru ca la retur să facem o partida mai bună. De când cu VAR-ul am învățat să nu mă bucur înainte. Dacă reușeam să reducem scorul la 3-2, le-am fi dat ceva emoții adversarilor pentru retur”, a spus acesta, imediat după partida tur.</p></blockquote>

]]></description>
    </item>
    <item>
      <title>Andrei Chivulete, delegat la un meci din Champions League!</title>
      <link>https://www.prosport.ro/fotbal-extern/liga-campionilor/andrei-chivulete-delegat-la-un-meci-din-champions-league-20217535</link>
      <description><![CDATA[<img src="https://www.prosport.ro/wp-content/uploads/2025/07/Andrei-Chivulete-delegat-la-un-meci-din-Champions-League-1400x933.jpg"/><br/><p>Sâmbătă, 12 iulie 2025, Federația Română de Fotbal a anunțat că arbitrul Andrei Chivulete (38 de ani) a fost delegat la un meci din UEFA Champions League.</p>
<p>De asemenea, tot prin intermediul comunicatului prezentat de FRF.ro s-a dezvăluit că România va trimite o brigadă și în Conference League.</p>
<h2><span>Andrei Chivulete va fluiera returul RFS – Levadia din primul tur preliminar al UEFA Champions League</span></h2>
<p>Săptămâna 14-20 iulie va veni la pachet cu noi dueluri din primul tur preliminar al UEFA Champions League, iar <span>pe lângă fotbaliștii de la FCSB</span> și Liviu Antal, care luptă să ajungă în turul 2 cu Zalgiris, suporterii „sportului rege” din țara noastră vor putea fi cu ochii și pe alți români.</p>
<p>Federația Română de Fotbal a anunțat că <span>arbitrul Andrei Chivulete</span> a fost delegat la centrul returului RFS – Levadia, care e programat marți, 15 iulie, de la ora 20:00. În tur, RFS s-a impus în deplasarea cu gruparea din Estonia, scor 1-0.</p>
<p>Andrei Chivulete nu se va deplasa singur în Letonia, ci alături de asistenții Radu Ginguleac și Andrei Constantinescu. De asemenea, al patrulea oficial va fi Radu Petrescu, iar în camera VAR se vor afla tot doi arbitri români, anume Sebastian Colțescu și Iulian Dima.</p>
<blockquote><p>Brigada va fi supervizată de Robert Małek (Polonia), în calitate de observator UEFA, iar delegatul partidei va fi Lennart Vestervall (Suedia)”, informează <span>FRF.ro</span>.</p></blockquote>
<h2><span>Avem arbitri români și în UEFA Europa Conference League</span></h2>
<p>În continuarea comunicatului, FRF a precizat că o brigadă din România a fost delegată și la returul Dudelange – Atletic Escaldes, din primul tur preliminar al UEFA Europa Conference League.</p>
<p>În tur, gruparea din Andorra s-a impus cu 2-0, iar acum, la returul din Luxemburg, fotbaliștii lui Dudelange vor încerca să refacă handicapul.</p>
<p>Confruntarea Dudelange – Atletic Escaldes va fi fluierată de la centru de Rareș Vidican (27 de ani), care îi va avea alături pe asistenții George Neacșu și Alexandru Corb. În schimb, al patrulea oficial al disputei din Luxemburg va fi Szabolcs Kovacs, iar în privința arbitrilor din camera VAR, FRF.ro nu oferă detalii.</p>
<blockquote><p>Observator UEFA pentru arbitri este Mattias Gestranius (Finlanda), iar delegatul UEFA este Mark Blackbourne (Anglia)”, se arată pe site-ul Federației Române de Fotbal.</p></blockquote>
<p>Returul Dudelange – Atletic Escaldes este programat joi seară, 17 iulie 2025, de la ora 20:00. Tot joi, de la 20:30, CFR Cluj va evolua în manșa secundă a dublei cu Paksi, în speranța că se va impune și va ajunge în turul 2 preliminar din Europa League. În meciul de la Budapesta, Paksi și CFR Cluj au încheiat la egalitate, 0-0.</p>

]]></description>
    </item>
    <item>
      <title>A venit decizia de la UEFA pentru FCSB în Liga Campionilor</title>
      <link>https://www.prosport.ro/fotbal-extern/liga-campionilor/a-venit-decizia-de-la-uefa-pentru-fcsb-in-liga-campionilor-20218500</link>
      <description><![CDATA[<img src="https://www.prosport.ro/wp-content/uploads/2025/07/A-venit-decizia-de-la-UEFA-pentru-FCSB-in-Liga-Campionilor.jpeg"/><br/><p>Campioana FCSB a tras din greu pentru victoria din prima manșă cu Inter Club d’Escaldes, în turul 1 preliminar din Liga Campionilor.</p>
<p>Returul e programat marți, în deplasare, de la ora 21.30, iar UEFA a desemnat brigada de arbitri care va oficia partida din Andorra.</p>
<h2><span>UEFA a desemnat brigada de arbitri la Inter Club d’Escaldes – FCSB în Liga Campionilor</span></h2>
<p>Echipa lui Gigi Becali s-a chinuit din greu pentru a obține victoria din prima manșă cu Inter Club d’Escaldes, scor 3-1, în turul 1 preliminar din Liga Campionilor.</p>
<p><span>Returul e programat marți, în deplasare, de la ora 21.30</span>, iar forul european a publicat brigada de arbitri care va oficia partida din Andorra. Ishmael Barbara, în vârstă de doar 32 de ani, este alesul celor de la UEFA. Maltezul va fi ajutat de tușierii James Muscat și Duncan Spencent, conaționali de-ai săi, în timp ce al patrulea oficial va fi Emanuel Grech.</p>
<p>Pe Estadi de la FAF, Micael Fabbri și Matteo Gariglio se vor afla în Camera VAR.</p>
<p>Ishmael Barbara a arbitrat recent o altă echipă românească în cupele europene. Anul trecut, maltezul s-a aflat la centru la duelul de la Sibiu dintre Corvinul și Astana, scor final 1-2.</p>
<blockquote><p>Nu am jucat ceea ce trebuia, probabil a intervenit şi puţină relaxare. Trebuia să continuăm să marcăm, să câştigăm la o diferenţă cât mai mare. Trebuie să ne dea de gândit meciul acesta, vom analiza ce am făcut greşit. Puteam să câştigăm la 5-6 goluri diferenţă, dar puteam face şi egal. Pe orice teren am juca, trebuie să câştigăm şi acolo – Florin Tănase</p></blockquote>
<p><img alt="" class="size-large wp-image-20215951" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/„A-fost-buna-regula-cand-era-in-alta-parte-la-un-alt-coleg-care-poate-si-ala-avea-copii.-Marius-Lacatus-a-sarit-la-gatul-lui-Valentin-Cretu-1400x1050.jpg" srcset="https://www.prosport.ro/wp-content/uploads/2025/07/„A-fost-buna-regula-cand-era-in-alta-parte-la-un-alt-coleg-care-poate-si-ala-avea-copii.-Marius-Lacatus-a-sarit-la-gatul-lui-Valentin-Cretu-1400x1050.jpg 1400w, https://www.prosport.ro/wp-content/uploads/2025/07/„A-fost-buna-regula-cand-era-in-alta-parte-la-un-alt-coleg-care-poate-si-ala-avea-copii.-Marius-Lacatus-a-sarit-la-gatul-lui-Valentin-Cretu-768x576.jpg 768w, https://www.prosport.ro/wp-content/uploads/2025/07/„A-fost-buna-regula-cand-era-in-alta-parte-la-un-alt-coleg-care-poate-si-ala-avea-copii.-Marius-Lacatus-a-sarit-la-gatul-lui-Valentin-Cretu-1536x1152.jpg 1536w, https://www.prosport.ro/wp-content/uploads/2025/07/„A-fost-buna-regula-cand-era-in-alta-parte-la-un-alt-coleg-care-poate-si-ala-avea-copii.-Marius-Lacatus-a-sarit-la-gatul-lui-Valentin-Cretu-2048x1536.jpg 2048w" width="1400"/></p>
<h2><span>Taxați de „Fiară”. „Te pune pe gânduri”</span></h2>
<p>Marius Lăcătuș consideră că <span>FCSB trebuie să arate altfel și jucătorii să fie mult mai concentrați</span> dacă vor să ajungă în grupele Champions League, iar greșelile, mai ales cele din defensivă, cu Inter Club d’Escaldes, în turul 1 preliminar, nu ar trebui să existe la acest nivel.</p>
<p>„Fiara” susține că nu este deloc în regulă pentru FCSB dacă o echipă din Andorra a avut atâtea ocazii de gol în meciul tur disputat în Ghencea.</p>
<p>„Ăsta e primul lucru care ar trebui să îi preocupe. Ar trebui să îi pună pe gânduri pe cei de la FCSB, că cei din Andorra au avut atâtea ocazii. Din punct de vedere defensiv nu au stat bine, chiar dacă în atac nu au fost probleme.</p>
<p>O ocazie la 0-0, penalty ratat, încă o ocazie la 3-1, trebuie să te pună pe gânduri! Când ești o echipă matură și țintești spre grupele (n.r. faza ligii) Champions League, nu ai cum să te prezinți așa!</p>
<p>Eu nu am văzut echipe de top, care se respectă, care când au 2-0 sau 3-0 să se relaxeze”, a declarat Marius Lăcătuș la <span>DigiSport</span>.</p>

]]></description>
    </item>
    <item>
      <title>Cum a reacționat Ilie Dumitrescu, după ce a văzut noul echipament al FCSB-ului</title>
      <link>https://www.prosport.ro/fotbal-intern/superliga/cum-a-reactionat-ilie-dumitrescu-dupa-ce-a-vazut-noul-echipament-al-fcsb-ului-20217405</link>
      <description><![CDATA[<img src="https://www.prosport.ro/wp-content/uploads/2025/07/Cum-a-reactionat-Ilie-Dumitrescu-dupa-ce-a-vazut-noul-echipament-al-FCSB-ului.webp"/><br/><p>Vineri, 11 iulie, prin intermediul unei postări pe care a realizat-o pe rețelele de socializare, FCSB le-a prezentat fanilor echipementul pentru sezonul 2025-2026.</p>
<p>Toate cele trei modele au fost primite cu entuziasm de suporteri, iar Ilie Dumitrescu (56 de ani) s-a declarat și el cucerit de design.</p>
<h2><span>„Sunt foarte, foarte frumoase!”. Ilie Dumitrescu e cucerit de noul echipament al FCSB-ului</span></h2>
<p><span>FCSB și-a ținut ca pe jar fanii în ultimele zile, însă în cele din urmă, vineri, 11 iulie, a prezentat noul echipament</span> pe care îl va utiliza în sezonul 2025-2026.</p>
<p>Denis Alibec, Adrian Șut și Daniel Bîrligea au îmbrăcat toate tricourile, care au fost trei la număr: unul pentru meciurile de acasă, în roșu și albastru, unul pentru deplasări, negru, și unul de rezervă, alb.</p>
<p>Așa cum <span>Meme Stoica anunțase încă din luna iunie, FCSB s-a inspirat în alegerea designului de la naționala Olandei</span>, iar echipamentele roș-albaștrilor seamănă, într-o oarecare măsură, cu cele ale „Portocalei mecanice”.</p>
<p>Pus în postura de a oferi o reacție despre noile tricouri ale campioanei României, Ilie Dumitrescu s-a declarat cucerit și a spus că echipamentul de acasă este favoritul său:</p>
<blockquote><p>Arată bine. Sunt foarte, foarte frumoase. Nu e rău, arată foarte bine, dar nu știu dacă e negru. E o nuanță mai… Dar echipamentul principal arată bine. Nici cel de-al treilea, cel alb, nu este rău”, a declarat Ilie Dumitrescu, la <span>Digi Sport</span>.</p></blockquote>
<h2><span>Fanii au primit și ei cu entuziasm noul design</span></h2>
<p>Postarea realizată de FCSB pe rețelele de socializare, cu noile echipamente, a adunat deja aproape 10.000 de aprecieri, peste 300 de comentarii și aproape 200 de distribuiri.</p>
<p>Cele mai multe reacții ale suporterilor roș-albaștri au fost de apreciere, după cum se poate vedea în mesajele din secțiunea de comentarii:</p>
<blockquote><p>Cel mai frumos echipament din ultimii ani, cu siguranță!” / „Frumoase tare echipamentele” / „Cele mai reușite kituri din ultimii ani, în special cel roșu-albastru, care arată genial” / „În sfârșit, niște echipamente foarte reușite, după mulți ani. Bravo” / „Cele mai frumoase echipamente din ultimul timp” / „Din 2014 n-am mai avut așa echipament frumos”, sunt câteva dintre comentariile suporterilor.</p></blockquote>
<p>Totuși, suporterii au găsit și un defect la design. Felul în care este colorată sigla, integral în albastru, nu este pe placul fanilor:</p>
<blockquote><p>Culoarea siglei trebuie schimbată, arată rău pe toate echipamentele!” / „Totul perfect până la siglă” / „Poate schimbăm și noi sigla cu una mai frumoasă. În rest, totul ok” / „Cât de mișto e! Dacă sigla nu era atât de îngroșată pe echipament, era perfect”, au criticat suporterii.</p></blockquote>

]]></description>
    </item>
    <item>
      <title>Cum arată noul echipament FCSB. Primele imagini au apărut</title>
      <link>https://www.prosport.ro/fotbal-intern/superliga/cum-arata-noul-echipament-fcsb-primele-imagini-au-aparut-20217052</link>
      <description><![CDATA[<img src="https://www.prosport.ro/wp-content/uploads/2025/07/Cum-arata-noul-echipament-FCSB.-Primele-imagini-au-aparut-1400x778.jpg"/><br/><p>Așteptarea fanilor campioanei FCSB a luat sfârșit! Noile echipamente pentru sezonul acesta au fost prezentate oficial.</p>
<p>Primele imagini cu noile tricouri au fost făcute publice pe rețelele sociale ale grupării „roș-albastre”, printre protagoniști fiind Alibec, Bîrligea, Șut și Târnovanu.</p>
<h2><span>În sfârșit, au apărut. Noile echipamente al campioanei FCSB</span></h2>
<p>Suporterii campioanei FCSB au motive de bucurie maximă. <span>Noile echipamente pentru sezonul acesta</span> au fost, în sfârșit, prezentate oficial.</p>
<p>Primele imagini cu noile tricouri de joc au fost făcute publice pe rețelele de socializare ale clubului „roș-albastru”. Jucătorii desemnați să le poarte în premieră au fost Alibec, Bîrligea, Șut și Târnovanu.</p>
<p>Cel alb, de deplasare, era cunoscut, FCSB evoluând în Supercupă și în preliminariile UCL, însă cel principal, pentru meciurile de pe teren propriu, are șortul albastru, tricoul roșu, cu inserții albastre la gât și mâneci, în timp ce al treilea echipament este complet negru.</p>
<p>Mihai Stoica, președintele Consiliului de Administrație de la FCSB, anunța încă de acum o săptămână, că modelul celui de-al treilea echipament „nu va avea nicio legătură cu culorile noastre”.</p>
<p>„Noile echipamente ale Campionilor României sunt aici. Iar mâine seară îl veți putea admira pe stadion pe cel de „acasă”.</p>
<p>Până atunci, iată câteva imagini cu noile kituri ale roș-albaștrilor!”, au transmis cei de la FCSB, pe Facebook.</p>
<p><img alt="" class="aligncenter size-large wp-image-20217073" decoding="async" height="1278" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/517784151_1287434932742226_48274961469063383_n-1400x1278.jpg" srcset="https://www.prosport.ro/wp-content/uploads/2025/07/517784151_1287434932742226_48274961469063383_n-1400x1278.jpg 1400w, https://www.prosport.ro/wp-content/uploads/2025/07/517784151_1287434932742226_48274961469063383_n-768x701.jpg 768w, https://www.prosport.ro/wp-content/uploads/2025/07/517784151_1287434932742226_48274961469063383_n-1536x1402.jpg 1536w, https://www.prosport.ro/wp-content/uploads/2025/07/517784151_1287434932742226_48274961469063383_n.jpg 2048w" width="1400"/></p>
<h2><span>Probleme cu sponsorul tehnic</span></h2>
<p>Fanii ardeau de nerăbdare să vadă noile echipamente, mai ales că toate marile rivale din campionat și le-au lansat în ultima perioadă. A doua zi după meciul din preliminariile Ligii Campionilor, Meme Stoica îi taxa însă pe rețelele sociale pe cei care criticau că noul echipament de la <span>sponsorul tehnic Nike</span> nu a ajuns în timp util. Motivele decalajului nu se cunosc nici în ziua de azi.</p>
<p>Astfel, jucătorii lui Elias Charalambous s-au văzut obligați să joace meciurile cu CFR Cluj, din Supercupa României, și cu Inter Club d’Escaldes, în preliminariile Ligii Campionilor, în echipamentele de deplasare.</p>
<p>Acum, noile seturi de echipamente ale campioanei României au sosit și vor putea fi utilizate în partida cu Hermannstadt, din prima etapă a Superligii, dispută programată sâmbătă seară, de la ora 21.30.</p>
<p>„Anul trecut am jucat Supercupa în al treilea echipament, anul ăsta vom juca Supercupa și debutul în UCL. Nu e nicio nenorocire, nu vă mai ambalați așa! Mai știu că e amatorism total să n-ai stadion propriu construit de Gigi. După cum amatorism total era și că nu ne venise echipamentul de acasă. Btw, a venit azi –  Meme Stoica (Facebook)</p>
<p> </p>
<p> </p>
<p> </p>
<p> </p>

]]></description>
    </item>
  </channel>
</rss>
