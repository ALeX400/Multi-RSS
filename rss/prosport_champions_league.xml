<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Primă fabuloasă pentru Shkendija după ce a eliminat FCSB: fiecare jucător a încasat salariul minim al unui nord-macedonean pe 9 ani din partea patronului miliardar care și-a început afacerea spălând rufele soldaților germani! EXCLUSIV</title>
      <link>https://www.prosport.ro/fotbal-extern/liga-campionilor/prima-fabuloasa-pentru-shkendija-dupa-ce-a-eliminat-fcsb-fiecare-jucator-a-incasat-salariul-minim-al-unui-nord-macedonean-pe-9-ani-din-partea-patronului-miliardar-care-si-a-inceput-afacerea-spaland-r-20234493</link>
      <description><![CDATA[<img src="https://www.prosport.ro/wp-content/uploads/2025/07/Prima-fabuloasa-pentru-Shkendija-dupa-ce-a-eliminat-FCSB-fiecare-jucator-a-incasat-salariul-unui-nord-macedonean-pe-9-ani-din-partea-patronului-miliardar-1400x1050.jpg"/><br/><p>Eliminată de Shkendija după 0-1 în deplasare și 1-2 pe „Arena Națională”, FCSB a părăsit traseul Ligii Campionilor în acest sezon, pierzând nu doar visul grupei din competiția supremă continentală, ci și oportunitatea unor câștiguri financiare foarte consistente pentru Gigi Becali.</p>
<p>Campioana Macedoniei de Nord, FK Shkendija, a predat o lecție de seriozitate și dăruire, organizându-se exemplar și mobilizându-se cu o eficiență admirabilă în fața marii provocări. Și i-a ieșit de minune!</p>
<p>Este doar pentru a doua oară în istoria clubului din Tetovo, după ediția 2018/2019, când se reușește prezența în turul 3 preliminar Champions League. O performanță care nu avea cum să treacă nerăsplătită din partea conducătorilor foarte bogați.</p>
<p><span>ProSport</span> îți dezvăluie în exclusivitate ce primă a încasat fiecare jucător de la Shkendija după eliminarea FCSB și cum se raportează suma atât la nivelul salariilor din Macedonia de Nord, dar și la nivelul salarial din vestiarul FCSB!</p>
<h2><span>Fotbaliștii de la Shkendija, premiați cu salariul lui Tavi Popescu pe patru luni</span></h2>
<p>Sursele <span>ProSport</span> dezvăluie faptul că jucătorii campioanei din Macedonia de Nord au fost recompensați regește de patronii clubului Shkendija <span>după succesul răsunător în fața FCSB</span>. Mai exact, după 1-0 pe teren propriu, fiecare fotbalist a încasat câte 15.000 de euro.</p>
<p>Pentru ca, după victoria de la București, 2-1 pe Arena Națională, care a consfințit calificarea în turul 3 preliminar Champions League, prima să se completeze cu încă 25.000 de euro de om! Per total, 40.000 de euro în contul fiecărui jucător <span>după „dubla” de vis cu echipa lui Gigi Becali!</span></p>
<p>În acest moment, <span>valoarea lunară a salariului minim net</span> în Macedonia de Nord este de doar 366 de euro. Cu alte cuvinte, fotbaliștii de la Shkendija au primit echivalentul a 9 ani de muncă pentru un conațional a cărui activitate e recompensată la limita minimă.</p>
<p>Comparativ cu salariile din vestiarul FCSB, un jucător de la Shkendija s-a bucurat după eliminarea campioanei României, spre exemplu, de echivalentul a 4 luni de salariu pentru Octavian Popescu (10.000 lunar încasează acesta). Sau a doar două luni, în cazul lui Șut (20.000 lunar la FCSB).</p>
<figure aria-labelledby="figcaption_attachment_20234502" class="wp-caption aligncenter" id="attachment_20234502"><img alt="" class="size-full wp-image-20234502" decoding="async" fetchpriority="high" height="1220" sizes="(max-width: 1782px) 100vw, 1782px" src="https://www.prosport.ro/wp-content/uploads/2025/07/Cum-s-au-distrat-fotbalistii-celor-de-la-Shkendija-dupa-ce-au-eliminat-o-pe-FCSB-scaled-e1753972983287.jpg" srcset="https://www.prosport.ro/wp-content/uploads/2025/07/Cum-s-au-distrat-fotbalistii-celor-de-la-Shkendija-dupa-ce-au-eliminat-o-pe-FCSB-scaled-e1753972983287.jpg 1782w, https://www.prosport.ro/wp-content/uploads/2025/07/Cum-s-au-distrat-fotbalistii-celor-de-la-Shkendija-dupa-ce-au-eliminat-o-pe-FCSB-scaled-e1753972983287-1400x958.jpg 1400w, https://www.prosport.ro/wp-content/uploads/2025/07/Cum-s-au-distrat-fotbalistii-celor-de-la-Shkendija-dupa-ce-au-eliminat-o-pe-FCSB-scaled-e1753972983287-768x526.jpg 768w, https://www.prosport.ro/wp-content/uploads/2025/07/Cum-s-au-distrat-fotbalistii-celor-de-la-Shkendija-dupa-ce-au-eliminat-o-pe-FCSB-scaled-e1753972983287-1536x1052.jpg 1536w" width="1782"/><figcaption class="wp-caption-text" id="figcaption_attachment_20234502">Foto: Sport Pictures</figcaption></figure>
<h2><span>Imperiul Destani din spatele performanței remarcabile a nord-macedonenilor</span></h2>
<p>Clubul KF Shkendija, fondat în 1979, reprezintă comunitatea etnicilor albanezi din Macedonia de Nord. În sezonul 2012/2013, grave probleme financiare au afectat activitatea, existând riscul colapsului. În fața acestei situații de criză, fanii echipei au pornit o campanie puternică în social media pentru a solicita familiei albaneze Destani, cu o avere de peste 6 miliarde de euro, să salveze Shkendija.</p>
<p>Motivul? Destani e un veritabil stindard al prosperității pentru albanezii de pretutindeni, o familie stabilită de decenii în Germania, dar care mereu a ajutat comunitățile albaneze de oriunde.</p>
<p>În iulie 2013, familia Destani a anunțat că Ecolog International, unul din business-urile de frunte din portofoliul său amplu, preia clubul de fotbal. Și i-a asigurat acestuia nu doar stabilitate, până azi, ci și dezvoltare. Ecolog este o companie multinațională, cu reprezentare pe cinci continente și sediul la Dubai, care furnizează servicii în energie, construcții și industria mediului, printre altele.</p>
<p>Fondatorul ei, Nazif Destani, a pus bazele afacerii în 1999, când a observat că soldații germani din cadrul NATO mobilizați prin forțele KFOR în Kosovo nu beneficiau de servicii de spălătorie de calitate. A rezolvat o problemă punctuală, dar a lansat astfel și un imperiu: peste doar 6 ani, în 2005, Ecolog avea cifra de vânzări la 131 milioane de dolari!</p>

]]></description>
    </item>
    <item>
      <title>Meme Stoica a sărit în apărarea lui Denis Alibec în scandalul cu fanii FCSB: „Nu e normal să-l înjure în asemenea hal”</title>
      <link>https://www.prosport.ro/fotbal-extern/liga-campionilor/meme-stoica-a-sarit-in-apararea-lui-denis-alibec-in-scandalul-cu-fanii-fcsb-nu-e-normal-sa-l-injure-in-asemenea-hal-20234759</link>
      <description><![CDATA[<img src="https://www.prosport.ro/wp-content/uploads/2025/07/Meme-Stoica-a-sarit-in-apararea-lui-Denis-Alibec-in-scandalul-cu-fanii-FCSB-1400x1050.jpg"/><br/><p>Meme Stoica i-a luat apărarea lui Denis Alibec în scandalul pe care fotbalistul l-a avut cu fanii celor de la FCSB, la finalul meciului cu Shkendija, de pe Arena Națională din București.</p>
<p>Reamintim că FCSB a fost eliminată încă din al doilea tur preliminar al UEFA Champions League, după ce Shkendija s-a impus cu scorul general de 3-1 (1-0 în manșa tur și 2-1 în manșa retur).</p>
<h2><span>Meme Stoica îl apără pe Denis Alibec</span></h2>
<p>Mai mulți fani ai celor de la FCSB au fost extrem de supărați după ce echipa lor a fost eliminată încă din al doilea tur preliminar al UEFA Champions League, de către Shkendija. Astfel, după finalul meciului de pe Arena Națională, pe care campioana României l-a pierdut cu scorul de 2-1, suporterii<span> și-au vărsat nervii pe Denis Alibec</span>, fotbalist pe care l-au scuipat și l-au înjurat, fiind nemulțumiți de prestația pe care acesta a avut-o.</p>
<p>Denis Alibec nu a putut suporta acest tip de tratament și a vrut să se ia la bătaie cu unul dintre suporteri. Atacantul a început să fie huiduit puternic și a fost luat de acolo cu greu de către anumiți oameni din staff-ul tehnic al campioanei României.</p>
<p>Meme Stoica a vorbit recent despre acest subiect și i-a luat apărarea fostului atacant de la Farul Constanța, criticând atitudinea suporterilor care <span>l-au înjurat și scuipat pe fotbalist</span>.</p>
<p>„Nu găsesc circumstanțe suporterilor. Știu că sunt suporteri înfocați, știu că plătesc mai mult decât ar trebui la VIP, dar nu poți totuși să-i înjuri în halul ăsta, nu e normal. Pe stradă nu poți face asta, dar aici, pe stadion, îți permiți să faci orice? Nu e în regulă. Suporterii trebuie să înțeleagă că Alibec, în mod normal, nu trebuia să joace 45 de minute, și cu toate astea a încercat să ajute echipa. Bîrligea poate că trebuia să joace 30 de minute și a jucat 90 de minute. Oamenii n-au de unde să știe”, a declarat Meme Stoica, la <span>PrimaSport</span>.</p>
<h2><span>Gigi Becali l-a criticat pe Alibec</span></h2>
<p>Gigi Becali a reacționat după returul cu Shkendija și l-a făcut praf pe Denis Alibec. Patronul FCSB regretă că l-a băgat în teren: „L-am băgat pe Alibec care nu are ritm. Lent, până să pună piciorul pe minge îi furau «varza». Dacă ar fi să am un reproș, ăsta este”, a afirmat Gigi Becali la <span>PrimaSport</span>.</p>
<p>Revenit din accidentare, Denis Alibec a jucat în meciul retur cu Shkendija. Atacantul FCSB a intrat la pauză în locul lui Tavi Popescu.</p>

]]></description>
    </item>
    <item>
      <title>Laurențiu Reghecampf a pus degetul pe rana FCSB: „Jucătorii nu fac ce trebuie să facă la antrenamente”</title>
      <link>https://www.prosport.ro/fotbal-extern/liga-campionilor/laurentiu-reghecampf-a-pus-degetul-pe-rana-fcsb-jucatorii-nu-fac-ce-trebuie-sa-faca-la-antrenamente-20234608</link>
      <description><![CDATA[<img src="https://www.prosport.ro/wp-content/uploads/2025/07/Laurentiu-Reghecampf-a-pus-degetul-pe-rana-FCSB-„Jucatorii-nu-fac-ce-trebuie-sa-faca-la-antrenamente-1400x778.jpg"/><br/><p>După ce FCSB și-a luat adio de la Liga Campionilor, Laurențiu Reghecampf a dat un verdict, pe care Gigi Becali nu ar fi vrut să-l audă: problemele sunt de ordin tehnico-tactic.</p>
<p>Roș-albaștrii pot spera să repete, însă, performanța din precedenta stagiune europeană. Înfrângerea suferită în fața macedonenilor de la Shkendija i-a coborât în turul trei preliminar al Europa League, unde <span>vor da piept cu Drita</span>. Meciurile se vor disputa pe 7, respectiv 14 august.</p>
<p>Între cele două manșe se află cea de-a patra etapă de campionat, în care o au ca adversară chiar pe marea rivală, Dinamo. Duelul este programat sâmbătă, 2 august, la 21:30, pe Arena Națională.</p>
<h2><span>Laurențiu Reghecampf a spus lucrurilor pe nume după eliminarea FCSB din Champions League</span></h2>
<p>Dezamăgit de rezultatul dublei cu macedonenii, „Reghe” și-a taxat fosta echipa pentru <span>forma slabă pe care a arătat-o</span>, trăgând, totodată, un puternic semnal de alarmă. Este necesară, din punctul său de vedere, o analiză temeinică asupra ședințelor de pregătire.</p>
<blockquote><p>„Eu, sincer, sunt trist. Din suflet vă spun că îmi pare rău. Întotdeauna când joacă FCSB e un prilej de sărbătoare. M-aș bucura să câștige fiecare partidă. Sunt două lucruri diferite. Încep bine meciul, primele 30 de minute. Nu au avut multe ocazii, dar au pus presiune. Au marcat și totul părea că merge în direcția bună. Nu poți să spui că atitudinea nu a fost una bună. S-a văzut ambiție și dorință. Felicitări și publicului.</p>
<p> </p>
<p>După care au cedat, cred eu. Au primit un gol din fază fixă. Macedonenii au avut și noroc. Acolo, cel care a marcat era pe jos, cerând un fault. S-a trezit cu mingea la picior și a înscris. E foarte important să ai și puțină șansă. Repriza a doua a fost una slabă.</p>
<p> </p>
<p>Eu cred că s-a pierdut calificarea în primul tur. Nu trebuie să căutăm vinovați. Cred că meciul a fost tratat cu lejeritate. Am avut și eu astfel de probleme când antrenam FCSB. De multe ori am avut noroc și am întors rezultatul. Cei de la Shkendija au făcut un meci foarte bun în România. Ei trebuie să analizeze foarte bine ce se întâmplă la antrenamente. În foarte multe momente, jucătorii nu fac ce trebuie să facă”, a declarat Laurențiu Reghecampf pentru<span> fanatik.ro</span>.</p></blockquote>
<h2><span>Cum ar fi abordat partida: „S-au greșit lucruri simple”</span></h2>
<p>De asemenea, ultimul tehnician care a dus-o pe FCSB în grupele Ligii Campionilor a dezvăluit mutarea tactică pe care ar fi făcut-o pentru a-i surprinde pe cei de la Skhendija în meciul de pe Arena Națională. Vlad Chiricheș ar fi revenit pe postul său de bază – fundaș central – , pentru a-i permite lui Adrian Șut să acționeze în fața apărării.</p>
<blockquote><p>„Sincer, eu aș fi schimbat unul dintre fundașii centrali. L-aș fi băgat pe Chiricheș acolo. Îl lăsam pe Șut să joace număr 6. El trebuia să rămână în fața fundașilor centrali. Ambii fundași laterali urcă foarte mult, pentru că mijlocașii centrali avansează. S-au greșit lucruri simple.</p>
<p> </p>
<p>Una peste alta, cred eu că atmosfera este aceeași. Au avut o șansă foarte mare să se califice în grupele Champions League. Aveau un culoar foarte bun, care le-ar fi permis să ajungă acolo. Din păcate, nu s-a întâmplat acest lucru. Trebuie să analizeze foarte bine și să aibă discuții individuale cu fotbaliștii”, a explicat Reghecampf.</p></blockquote>

]]></description>
    </item>
    <item>
      <title>„S-au luat decizii greșite în repriza a doua”. Meme Stoica dă vina pe un blocaj mental</title>
      <link>https://www.prosport.ro/fotbal-extern/liga-campionilor/s-au-luat-decizii-gresite-in-repriza-a-doua-meme-stoica-da-vina-pe-un-blocaj-mental-20234609</link>
      <description><![CDATA[<img src="https://www.prosport.ro/wp-content/uploads/2025/07/„S-au-luat-decizii-gresite-in-repriza-a-doua.-Meme-Stoica-da-vina-pe-un-blocaj-mental-scaled-e1753980761533-1400x815.jpg"/><br/><p>FCSB a fost eliminată de Shkendija încă din al doilea tur preliminar din UEFA Champions League, după 1-3 la general.</p>
<p>Echipa din Macedonia de Nord a jucat excelent și la București și s-a impus pe Arena Națională, scor 2-1.</p>
<h2><span>„S-au luat decizii greșite în repriza a doua”. Meme Stoica dă vina pe un blocaj mental</span></h2>
<p>MM Stoica a recunoscut la o zi distanță că meciul a fost unul „oribil” pentru campioana României și a ținut să prezinte scuze față de toți suporterii celor de la FCSB.</p>
<p>Oficialul campionilor face acum un apel la calm și îi roagă pe suporteri să ajute echipa la marele derby cu Dinamo, iar ulterior în turul trei preliminar cu Drita, în UEFA Europa League.</p>
<p>„S-a întâmplat ceva oribil aseară. Dar ce să fac? Să stau să mă lamentez? N-are niciun sens. Vreau să prezint scuzele de rigoare, mai ales pentru cei care au fost la stadion și au fost foarte mulți.</p>
<p>Oamenii au plecat mai mult decât dezamăgiți. Noi nu avem timp să fim dezamăgiți. Ne așteaptă jocul cu Dinamo, derby de România. Ar fi mare păcat să stricăm și recordul nostru cu Dinamo”, a spus MM Stoica, la <span>Prima Sport</span>.</p>
<h2><span>MM Stoica știe care e marea problemă de la FCSB: „E doar un blocaj mental!”</span></h2>
<p>Deși foarte mulți experți din fotbalul românesc au dat vina pe probleme fizice la FCSB, MM Stoica are o altă părere. Conducătorul e sigur că elevii lui Elias Charalambous stau excelent din punct de vedere fizic, problema fiind cu totul și cu totul alta.</p>
<p>Concret, MM Stoica e de părere că FCSB trece printr-un blocaj mental, situație care îi face pe fotbaliști să nu mai ia deciziile corecte în timpul meciului.</p>
<p>Astfel, campionii României <span>au ajuns să fie învinși clar de Shkendija</span>, iar acum patronul Gigi Becali poate spera doar la Europa League în acest sezon.</p>
<p>„Eu pur și simplu spuneam ce gândeam înainte de meci. Rămân la părerea că, la meciul de acolo, ei au fost Liga 2.</p>
<p>Aseară, a fost golul acela întâmplător pe care l-am luat, carambolul ăla blestemat. A doua jumătate a meciului poate fi cu greu explicată.</p>
<p>În continuare cred că nu e vorba de fizic, nu avem nici nevoie de fotbaliști. În memoria mea recentă e meciul cu PAOK, meciul cu Lyon. Tot băieții ăștia au jucat excepțional. Acum e vorba despre un blocaj. Noi suntem vinovați că n-am știut să găsim cauzele acestui blocaj.</p>
<p>Blocajul se manifestă prin luarea deciziilor, au fost luate decizii greșit pe durata reprizei a doua. Nu o să încep să mitraliez jucătorii, vina ne aparține tuturor”, a declarat MM Stoica, la Prima Sport.</p>

]]></description>
    </item>
    <item>
      <title>De ce crede Gigi Becali că a greșit: „Asta este o vină a mea”</title>
      <link>https://www.prosport.ro/fotbal-intern/de-ce-crede-gigi-becali-ca-a-gresit-asta-este-o-vina-a-mea-20234549</link>
      <description><![CDATA[<img src="https://www.prosport.ro/wp-content/uploads/2025/07/De-ce-crede-Gigi-Becali-ca-a-gresit.jpg"/><br/><p>Gigi Becali s-a arătat extrem de dezamăgit de jucătorii pregătiți de Elias Charalambous și Mihai Pintilii, după ce aceștia au ratat calificarea în al treilea tur preliminar al UEFA Champions League.</p>
<p>Latifundiarul din Pipera consideră că și el poartă o parte din vină pentru înfrângerea rușinoasă pe care campioana României a suferit-o în fața celor de la Shkendija.</p>
<h2><span>Gigi Becali își asumă o parte din vină pentru ratarea calificării</span></h2>
<p><span>FCSB a avut o prestație rușinoasă în fața celor de la Shkendija</span>. Campioana României a fost eliminată încă din al doilea tur preliminar al UEFA Champions League, după ce a pierdut cu scorul general de 3-1 (1-0 în manșa tur și 2-1 în manșa retur).</p>
<p>La finalul partidei de la București, Gigi Becali s-a arătat extrem de dezamăgit de echipa pregătită de Elias Charalambous și Mihai Pintilii. <span>Latifundiarul din Pipera crede că o parte din vină este a lu</span>i, întrucât i-a crezut prea valoroși pe fotbaliștii „roș-albaștri”.</p>
<p>Totodată, patronul campioanei le-a reproșat fotbaliștilor că nu au demonstrat că au caracter în partida de pe Arena Națională, pe care au pierdut-o cu scorul de 2-1, în fața celor de la Shkendija.</p>
<p>„Sută la sută asta este o vină a mea, am crezut prea mult în ei. Am crezut că suntem valoroși. Contribuie și caracterul la valoare. Dacă nu are caracter, nu are valoare așa mare”, a declarat Gigi Becali, la <span>Prima Sport</span>.</p>
<h2><span>Singurii fotbaliști care l-au mulțumit pe Gigi Becali</span></h2>
<p>FCSB a fost eliminată din al doilea tur preliminar al UEFA Champions League. Campioana României a pierdut cu scorul general de 3-1 în fața celor de la Shkendija (1-0 în manșa tur și 2-1 în manșa retur). Astfel, echipa pregătită de Elias Charalambous și Mihai Pintilii își va continua parcursul în UEFA Europa League, mai exact în al treilea tur preliminar, unde va da piept cu Drita, din Kosovo.</p>
<p>La finalul meciului de pe Arena Națională, Gigi Becali a tras câteva concluzii importante despre echipa pe care o patronează. Latifundiarul din Pipera s-a declarat dezamăgit de aproape toți jucătorii care au fost prezenți pe teren. Doar patru dintre elevii lui Elias Charalambous au scăpat de furia lui: Vlad Chiricheș, Juri Cisotti, Ngezana și Daniel Bîrligea.</p>

]]></description>
    </item>
  </channel>
</rss>
