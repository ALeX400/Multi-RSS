<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fotbalul european se apropie de un record istoric! Ce țară poate trimite 6 echipe în Liga Campionilor, în sezonul viitor</title>
      <link>https://www.prosport.ro/fotbal-extern/liga-campionilor/fotbalul-european-se-apropie-de-un-record-istoric-ce-tara-poate-trimite-6-echipe-in-liga-campionilor-in-sezonul-viitor-20160287</link>
      <description><![CDATA[<img src="https://www.prosport.ro/wp-content/uploads/2025/05/Fotbalul-european-se-apropie-de-un-record-istoric-Ce-tara-poate-trimite-6-echipe-in-Liga-Campionilor-in-sezonul-viitor.jpg"/><br/><p>Victoriile obținute de Tottenham, 3-1 cu Bodo Glimt, și Manchester United, 3-0 la Athletic Bilbao, nu înseamnă doar o previzibilă finală de Europa League între cele două formații din Premier League. Dincolo de faptul că trofeul va ajunge în Marea Britanie, dacă nu se întâmplă un miracol în returul semifinalelor, mai există un avantaj considerabil pentru englezi.</p>
<p>Câștigătoarea va intra direct în Liga Campionilor, iar Premier League va avea, astfel, șase echipe în sezonul viitor al celei mai importante competiții europene. Adică, aproape o treime dintre competitoarele campionatului englez (Premier League are 20 de formații) vor juca în Liga Campionilor. Un record absolut.</p>
<h2><span>Cum ajung englezii să trimită nu mai puțin de 6 echipe în Liga Campionilor</span></h2>
<p>Acest fapt se datorează noului format al UCL, în care echipele se pot califica prin trei moduri diferite: locurile din Liga Campionilor alocate ligii lor, locul suplimentar acordat de coeficientul UEFA ligii lor și câștigarea Europa League.</p>
<p>Prin urmare, dacă nu vor exista mari surprize în manșa secundă a semifinalelor Europa League, șase echipe engleze vor juca în Liga Campionilor, în sezonul viitor.</p>
<p>În configurația actuală a clasamentului, cu patru etape înainte de finalul campionatului, Liverpool, Arsenal, Newcastle și Manchester City s-ar califica direct prin cele patru locuri garantate în Liga Campionilor pentru Premier League.</p>
<p>Chelsea, care este pe poziția a cincea, ar beneficia de locul suplimentar acordat de clasamentul UEFA Premier League.</p>
<p>Și, fie Tottenham, fie Manchester United, ar obține calificarea directă datorită faptului că ar fi câștigătoarea Ligii Europa. Asta în cazul în care Bodo Glimt ori Bilbao nu întorc rezultatul în returul semifinalelor, iar mai apoi câștigă finala Ligii Europa.</p>
<p>Situația din Premier League nu este, însă, jucată. Nottingham Forest și Aston Villa visează și ele la locul 5, pe care se află Chelsea acum. Și, ar putea profita de pașii greșiți făcuți de londonezi, care sunt ca și calificați în finala Conference League.</p>
<p>De fapt, în Anglia, de la locul 3 la locul 7, bătaia este mare. Newcastle (62 p.), Manchester City (61 p.), Chelsea (60 p.), Nottingham Forrest (60 p.) și Aston Villa (57 p.) se luptă pentru trei locuri de Liga Campionilor.</p>

]]></description>
    </item>
    <item>
      <title>Dan Șucu transferă de la Inter. A pus ochii pe un atacant</title>
      <link>https://www.prosport.ro/fotbal-extern/dan-sucu-transfera-de-la-inter-a-pus-ochii-pe-un-atacant-20160365</link>
      <description><![CDATA[<img src="https://www.prosport.ro/wp-content/uploads/2025/05/Dan-Sucu-transfera-de-la-Inter.-A-pus-ochii-pe-un-atacant-1400x933.jpg"/><br/><p>În vederea sezonului următor de Serie A, 2025 – 2026, Dan Șucu (62 de ani) ar putea transfera la Genoa un fotbalist cu nume de la Inter Milano.</p>
<p>Cel puțin asta susțin jurnaliștii din Italia, care au aflat că Patrick Vieira (48) a făcut deja lobby pentru ca mutarea să se realizeze.</p>
<h2><span>Dan Șucu l-ar putea transfera pe argentinianul Joaquin Correa de la Inter, la îndrumarea antrenorului Patrick Vieira</span></h2>
<p>Cu 4 etape înainte de finalul sezonului 2024 – 2025 din Serie A, Genoa ocupă locul 13 în clasament, cu 39 de puncte, și este salvată matematic de la retrogradare. Ocupanta locului 18, primul retrogradabil, Venezia, are 25 de puncte.</p>
<p>Având în vedere contextul dat, <span>Dan Șucu a început deja să contureze stagiunea următoare din Serie A</span> și, de asemenea, focusul jurnaliștilor italieni s-a schimbat și el.</p>
<p>Afaceristul român, care deține pachetul majoritar de acțiuni la Genoa, <span>are în plan să realizeze o fereastră de transferuri interesantă</span>, iar cei de la publicația <span>Mundo Udinese</span> au aflat care ar putea fi prima mare lovitură dată de Șucu.</p>
<p>Potrivit sursei citate, patronul Rapidului ar fi fost înștiințat de Patrick Vieira despre disponibilitatea pe piață a argentinianului Joaquin Correa. Antrenorul lui Genoa este atras de calitățile fotbalistului cu profil ofensiv de la Inter, iar detaliul cel mai tentant este reprezentat de faptul că Joaquin Correa va rămâne liber de contract la data de 30 iunie 2025.</p>
<p>Astfel, având în vedere că nu va trebui să plătească o taxă de transfer, Dan Șucu i-ar putea propune un contract atrăgător internaționalului argentinian, prin intermediul căruia să îl convingă să rămână în Serie A.</p>
<p>Mundo Udinese lasă de înțeles că Patrick Vieira ar fi primit undă verde din partea lui Dan Șucu și, mai mult, ar fi ajuns deja la o înțelegere verbală cu Joaquin Correa:</p>
<blockquote><p>Genoa nu pierde timpul și pare să fi încheiat o înțelegere cu jucătorul nerazzurrilor”, se arată pe Mundo Udinese.</p></blockquote>
<h2><span>Statisticile lui Joaquin Correa din acest sezon</span></h2>
<p>În actuala stagiune, Joaquin Correa nu a mai reprezentat o soluție de bază la Inter Milano, însă chiar și așa a jucat într-un total de 18 partide, în care a contribuit cu un gol și cu 4 pase decisive.</p>
<p>În schimb, în totalul de 95 de meciuri pe care le-a jucat pentru „nerazzurri”, el a marcat 11 goluri și a oferit 9 assist-uri.</p>
<p>Statisticile lui Correa au fost poate chiar mai bune în perioada Lazio Roma, în care a marcat 30 de goluri și a pasat decisiv de 18 ori într-un total de 117 jocuri.</p>
<p>Potrivit site-ului de specialitate Transfermarkt, cota de piață a lui Joaquin Correa este în prezent de 3.000.000 de euro. La nivelul primei reprezentative din Argentina, el a marcat 4 goluri în 19 apariții.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/UxeGAUGeYzk?si=Tn-ok3uB7YUiHowj" title="YouTube video player" width="560"></iframe></p>

]]></description>
    </item>
    <item>
      <title>„Istvan Kovacs, la finala Ligii Campionilor”. Nemții cutremură Europa cu anunțul despre român: „E favorit”</title>
      <link>https://www.prosport.ro/fotbal-extern/liga-campionilor/istvan-kovacs-la-finala-ligii-campionilor-nemtii-cutremura-europa-cu-anuntul-despre-roman-e-favorit-20160192</link>
      <description><![CDATA[<img src="https://www.prosport.ro/wp-content/uploads/2025/05/Nemtii-cutremura-Europa-cu-anuntul-despre-roman-„E-favorit-e1746133263122.jpg"/><br/><p>Sezonul UEFA Champions League se apropie de final, iar România ar putea primi o veste extrem de bună: țara noastră ar putea fi reprezentată de arbitrul Istvan Kovacs în ultimul act al competiției.</p>
<p>Reamintim că centralul român a arbitrat nu mai puțin de opt meciuri în acest sezon în cea mai puternică competiție intercluburi, ultimul fiind returul din optimile de finală dintre Liverpool și PSG.</p>
<h2><span>Istvan Kovacs poate arbitra finala UEFA Champions League</span></h2>
<p>Chiar dacă nu a fost delegat în manșa tur a unei semifinale europene, <span>Istvan Kovacs este considerat favorit </span>pentru a arbitra finala UEFA Champions League din acest sezon, conform portalului german de specialitate IG Schiedsrichter. Nemții anticipează că arbitrul german Felix Zwayer, în vârstă de 43 de ani, va fi trimis de UEFA la returul semifinalei PSG – Arsenal, care se va disputa miercuri, începând cu ora 22:00.</p>
<p>În cursul zilei de astăzi, 5 mai 2025, publicația poloneză Meczyki a dezvăluit că Szymon Marciniak, în vârstă de 44 de ani, arbitrul finalei Campionatului Mondial din 2022, va fi delegat la celălalt retur din semifinale, Inter – Barcelona, care se va disputa marți, începând cu ora  22:00.</p>
<p>„Dacă delegarea sa în semifinale va fi confirmată, Marciniak nu va arbitra finala Champions League de pe 31 mai”, scriu jurnaliștii polonezi.</p>
<p>Totodată, jurnaliștii germani avansează același scenariu în legătură cu finala UEFA Champions League.</p>
<p>„Cel mai probabil, finala UEFA Champions League va fi condusă de un arbitru care a fost delegat ultima oară în sferturi, nu și în semifinale. Românul Istvan Kovacs este considerat un favorit important”, notează presa din Germania.</p>
<h2><span>Răzvan Burleanu a vorbit despre Istvan Kovacs</span></h2>
<p>Răzvan Burleanu, președintele Federației Române de Fotbal, a vorbit recent despre <span>Istvan Kovacs, cel care este prezentat ca favorit pentru finala UEFA Champions League</span>. Astfel, acesta consideră că arbitrul român poate trece la următorul nivel și că poate arbitra finala celei mai puternice competiții intercluburi.</p>
<p>„După o experienţă de Conference League, urmată de o experienţă de finală de Liga Europa, cred că ăsta ar fi pasul normal în cariera sa, finala Ligii Campionilor. Dacă nu va fi anul acesta, sunt sigur că anul următor sau în doi ani va avea această oportunitate pe care o merită. E cel mai bun arbitru român, un produs al arbitrajului românesc”, a declarat Răzvan Burleanu.</p>

]]></description>
    </item>
    <item>
      <title>Erling Haaland, zăpăcit de ce a făcut Lamine Yamal. Postarea din 4 cuvinte, după ce l-a văzut în Barcelona – Inter 3-3</title>
      <link>https://www.prosport.ro/fotbal-extern/liga-campionilor/erling-haaland-zapacit-de-ce-a-facut-lamine-yamal-postarea-din-4-cuvinte-dupa-ce-l-a-vazut-in-barcelona-inter-3-3-20159541</link>
      <description><![CDATA[<img src="https://www.prosport.ro/wp-content/uploads/2025/05/Erling-Haaland-zapacit-de-ce-a-facut-Lamine-Yamal-1400x777.jpg"/><br/><p>Lamine Yamal a făcut spectacol în Barcelona – Inter 3-3, zăpăcindu-l până și pe atacantul norvegian al lui Manchester City, Erling Haaland.</p>
<p>FC Barcelona și Inter Milano au terminat la egalitate, 3-3 (2-2), miercuri seara, pe Estadi Olimpic Lluis Companys, într-un meci din prima manșă a semifinalelor Ligii Campionilor.</p>
<h2><span>Mesajul din 4 cuvinte Erling Haaland despre Lamine Yamal, după Barcelona – Inter 3-3</span></h2>
<p><span>Catalanii au fost conduși cu 2-0 și 3-2</span>, dar au obținut un egal muncit, după golurile marcate de Lamine Yamal (24), Ferran Torres (38), Yann Sommer (65, autogol), respectiv Marcus Thuram (secunda 30), Denzel Dumfries (21, 64).</p>
<p>În afara golului, Yamal a creat de multe ori panică în apărarea adversă. Mai mult, chiar, cu două minute înainte de final, a încercat un șut-centrare de pe dreapta, dar mingea a căzut pe bara transversală. Prestația lui l-a impresionat până și pe Erling Haaland, atacantul norvegian al lui Manchester City.</p>
<p>Cunoscut pentru faptul că nu prea are activitate pe rețelele de socializare, el i-a surprins pe fani distribuind un story pe Snapchat cu o fotografie cu Lamine și descrierea: „Acest tip este incredibil”.</p>
<p>Postarea a devenit virală instantaneu, stârnind un val de reacții atât din partea fanilor, cât și a presei, pentru că foarte rar se întâmplă ca norvegianul să laude public alți jucători.</p>
<h2><span>Ascensiunea fulminantă a lui Lamine Yamal</span></h2>
<p>În <span>meciul Barcelona – Inter 3-3</span>, Lamine Yamal a stabilit două noi recorduri. În primul rând, a devenit cel mai tânăr fotbalist din istoria echipei catalane care joacă 100 de meciuri oficiale. Are 17 ani şi 291 de zile și a depășit cu mult performanța lui Gavi, de 19 ani şi 29 de zile.</p>
<p>În plus, Yamal a devenit cel mai tânăr marcator din istoria semifinalelor Ligii Campionilor. Pe 9 mai 2017, când a înscris pentru Monaco în meciul cu Juventus de la Torino (scor final, 2-1 pentru gazde), Kylian Mbappe avea 18 ani şi 140 de zile.</p>
<p>„Cu astfel de performanțe, Lamine Yamal continuă să demonstreze că ascensiunea sa în elită nu este o coincidență. La doar 17 ani, el conduce deja atacul Barcelonei și este lăudat de mari jucători de fotbal precum Haaland. Pentru oricine se îndoia de importanța sa pentru echipă, acest meci confirmă că viitorul (dar și prezentul) clubului sunt în mâinile sale”, scriu cei de la <span>beinsports.com</span>.</p>
<p>În meciul de pe Estadi Olimpic Lluis Companys au evoluat echipele:</p>
<p>Barcelona: Szczesny – Kounde (42 – Garcia), Cubarsi (83 – Christensen), Martinez, Martin (46 – Araujo) – De Jong, Pedri (83 – Gav) – Yamal, Olmo (67 – Lopez), Raphinha – Torres.</p>
<p>Inter: Sommer – Bisseck, Acerbi, Bastoni – Dumfries (81 – Darmian), Barella, Calhanoglu (71 – Frattes), Mhitarian, Dimarco (55 – Augusto) – Martinez (46 – Taremi), Thuram (81 – Zielinski).</p>
<p>Arbitrul francez de centru Clement Turpin a acordat doar două cartonașe galbene, lui Calhanoglu în minutul 59 și lui Cubarsi în minutul 70.</p>

]]></description>
    </item>
    <item>
      <title>Inevitabilul s-a produs! Lamine Yamal, direct în istorie după ce l-a depășit pe Kylian Mbappe într-o seară memorabilă în Champions League. Cinci lucruri de ținut minte după Barcelona – Inter, meciul anului în Europa. SPECIAL</title>
      <link>https://www.prosport.ro/fotbal-extern/liga-campionilor/inevitabilul-s-a-produs-lamine-yamal-direct-in-istorie-dupa-ce-l-a-depasit-pe-kylian-mbappe-intr-o-seara-memorabila-in-champions-league-cinci-lucruri-de-tinut-minte-dupa-barcelona-inter-meciul-a-20159509</link>
      <description><![CDATA[<img src="https://www.prosport.ro/wp-content/uploads/2025/05/Inevitabilul-s-a-produs-Lamine-Yamal-direct-in-istorie-dupa-ce-l-a-depasit-pe-Kylian-Mbappe.jpg"/><br/><p>Partida dintre Barcelona și Inter a fost una memorabilă, scor 3-3, iar Lamine Yamal l-a depășit pe Kylian Mbappe după un nou gol marcat în UEFA Champions League.</p>
<p>Astfel, la doar 17 ani și 291 de zile, Lamine Yamal a devenit cel mai tânăr fotbalist care înscrie într-o semifinală de Champions League.</p>
<h2><span>Lamine Yamal, direct în istorie după ce a marcat în semifinala de vis dintre Barcelona și Inter</span></h2>
<p>Barcelona este la înălțime în acest sezon în toate competițiile, iar Lamine Yamal a demonstrat de ce este în stare și în fața celor de la Inter.</p>
<p>Prin reușita de miercuri seara, starul Barcelonei a devenit <span>cel mai tânăr jucător care înscrie în penultimul act din Champions League.</span> La 17 ani și 291 de zile, Yamal l-a depășit pe Kylian Mbappe, care marca în 2017 la 18 ani și 140 de zile.</p>
<p>Lamine Yamal a bifat împotriva lui Inter meciul cu numărul 100 în tricoul Barcelonei.</p>
<blockquote class="twitter-tweet">
<p dir="ltr" lang="en">17 – At 17 years and 291 days, Lamine Yamal is the youngest player to score in a @ChampionsLeague semi-final, surpassing Kylian Mbappé in 2017 (18 years and 140 days).</p>
<p>Leader. pic.twitter.com/TOR97CXBx3</p>
<p>— OptaJose (@OptaJose) April 30, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Raphinha, cu gândul la „Balonul de Aur”! Nici măcar Leo Messi n-a mai reușit asta la Barcelona</span></h2>
<p>Raphinha speră să ia „Balonul de Aur”, iar cifrele din UEFA Champions League sunt argumente solide pentru jucătorul catalanilor.</p>
<p>După assist-ul oferit lui Ferran Torres, Raphinha a devenit primul brazilian și primul jucător al Barcelonei implicat în 20 de goluri într-o singură campanie de Champions League.</p>
<p>Raphinha a avut o contribuție serioasă și la faza din minutul 65, atunci când autogolul lui Sommer a stabilit rezultatul final: 3-3.</p>
<p>Înaintea returului cu Inter, Raphinha este la un pas să egaleze recordul lui Cristiano Ronaldo. Portughezul a a contribuit la 21 de goluri pentru Real Madrid în sezonul 2013-2014.</p>
<blockquote class="twitter-tweet">
<p dir="ltr" lang="en">Raphinha is the first ever Barcelona player and the first ever Brazilian to be directly involved in 20 goals in a single Champions League campaign. 🇧🇷 pic.twitter.com/n3TGGqtKqA</p>
<p>— Squawka (@Squawka) April 30, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Denzel Dumfries, meciul carierei în fața vedetelor Barcelonei</span></h2>
<p>Aflată într-o perioadă groaznică, Inter și-a revenit tocmai în meciul sezonului, iar asta cu ajutorul lui Denzel Dumfries, care a făcut meciul sezonului pe terenul Barcelonei.</p>
<p>Astfel, Dumfries a devenit primul olandez implicat în trei goluri într-o semifinală din Champions League. Acesta a contribuit la toate golurile oaspeților, marcând de două ori și oferind și un assist.</p>
<p>Ajuns la 29 de ani, Dumfries a ajuns la Inter în 2021, de la PSV Eindhoven.</p>
<h2><span>Inter, trei goluri pe terenul Barcelonei cu o posesie de 28%</span></h2>
<p>Inter a fost cu adevărat cinică în Spania, demonstrând că se poate bate cu „armele ei” în fața unei echipe mai valoroase.</p>
<p>Italienii au avut trei execuții pe poartă, marcând de tot atâtea ori. În plus, Inter a reușit să devină favorită la calificare cu o posesie de doar 28%, speculând fiecare eroare a adversarului.</p>
<p>A doua semifinală din Champions League<span> a produs nu mai nu mai puțin de 26 de șuturi spre poartă</span>, spectacolul fiind unul total.</p>
<blockquote class="twitter-tweet">
<p dir="ltr" lang="en">FT: Barcelona 3-3 Inter</p>
<p>Perfectly poised heading into next week’s return leg at San Siro, what a game. 😍#UCL</p>
<p>— WhoScored (@WhoScored) April 30, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Inter, favorită să joace finala UEFA Champions League de la Munchen</span></h2>
<p>Statisticienii de la „Football Meets Data” consideră că Inter are acum prima șansă să joace finala UEFA Champions League, chiar dacă au fost momente în care echipa lui Simone Inzaghi a fost dominată copios de vedetele Barcelonei.</p>
<p>După remiza spectaculoasă din Spania, scor 3-3, Inter are 55% șanse să se lupte pentru cel mai important trofeu european.</p>
<p>Prin urmare, în acest moment finala așteptată este cea dintre Inter și PSG, care a bătut cu 1-0 pe terenul lui Arsenal, după reușita lui Ousmane Dembele.</p>
<blockquote class="twitter-tweet">
<p dir="ltr" lang="en">To reach UCL final<br/>
(as of 30 Apr):</p>
<p>55% 🇮🇹 Inter<br/>
45% 🇪🇸 Barcelona</p>
<p>— Football Meets Data (@fmeetsdata) April 30, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p> </p>

]]></description>
    </item>
  </channel>
</rss>
