<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ionel Dănciulescu a identificat marea problemă de la FCSB: „N-am văzut asta”</title>
      <link>https://www.prosport.ro/fotbal-extern/liga-campionilor/ionel-danciulescu-a-identificat-marea-problema-de-la-fcsb-n-am-vazut-asta-20221067</link>
      <description><![CDATA[<img src="https://www.prosport.ro/wp-content/uploads/2025/07/Ionel-Danciulescu-a-identificat-marea-problema-de-la-FCSB-„N-am-vazut-asta.webp"/><br/><p>Ionel Dănciulescu a reacționat după eșecul suferit de FCSB cu Inter Escaldes și a identificat principala vulnerabilitate a roș-albaștrilor.</p>
<p>Fostul atacant de la Dinamo București a spus că echipa lui Elias Charalambous are mari probleme la fazele fixe.</p>
<h2><span>Ionel Dănciulescu a dat verdictul după Inter Escaldes – FCSB 2-1</span></h2>
<p><span>FCSB a pierdut rușinos manșa secundă</span> cu Inter Escaldes, scor 1-2, din primul tur preliminar UEFA Champions League. În ciuda rezultatului din meciul retur, echipa lui Gigi Becali s-a impus cu 4-3 la general și a obținut calificarea în faza următoare a competiției.</p>
<p>Ionel Dănciulescu, triplu campion al României cu Dinamo București, a spus că fotbaliștii lui Elias Charalambous <span>s-au mișcat greoi</span> în partida de pe Estadi de la FAF și a subliniat că au avut din nou probleme la fazele fixe.</p>
<p>„Începutul ăsta de sezon nu este așa cum și-au dorit cei de la FCSB. Echipa nu e încă la turația pe care o avea sezonul trecut. Azi n-am văzut prospețime. Lipsește ceva. Sunt destul de greoi în mișcare. Probleme din nou la fazele fixe, ceea ce s-a întâmplat și în partida tur.</p>
<p>Sunt niște faze lucrate, nu sunt întâmplătoare. S-au întâmplat și în partida tur, și în seara asta. Păcat, ai 1-0 după pauză. Ar fi trebuit să controlezi jocul după asta, să domini adversarul, să ai posesie, dar Inter a jucat și a făcut-o la un nivel bun”, a spus Dănciulescu, la <span>DigiSport</span>.</p>
<blockquote><p>Ce mai contează calificarea? Nu am cuvinte. Ai trei goluri diferență, ăla joacă la mișto…Zicea că ne-a salvat Târnovanu, dar el ne-a băgat în găleată. După care… Ai două goluri diferență, pasează și tu, dă trei pase consecutive. Nu mai am nevoie de gol, dă pase. Nici antrenorii ăia… Nu înțeleg ce le zic jucătorilor. Să nu poți să faci trei pase? Ce ritm? E vorba de ritm? Când a fost fotbal, am vorbit, dar n-o să mai vorbesc. N-am ce să vorbesc. Ce să vorbesc? E prea mare rușinea, e prea rușinos”, a declarat Gigi Becali, patronul FCSB.</p></blockquote>

]]></description>
    </item>
    <item>
      <title>Dramatism total! Românul a înscris de două ori de la punctul cu var, dar a fost eliminat din Liga Campionilor, după un meci în care s-au executat 28 de lovituri de departajare</title>
      <link>https://www.prosport.ro/fotbal-extern/liga-campionilor/dramatism-total-romanul-a-inscris-de-doua-ori-de-la-punctul-cu-var-dar-a-fost-eliminat-din-liga-campionilor-dupa-un-meci-in-care-s-au-executat-28-de-lovituri-de-departajare-20221078</link>
      <description><![CDATA[<img src="https://www.prosport.ro/wp-content/uploads/2025/07/Dramatism-total-Romanul-a-inscris-de-doua-ori-de-la-punctul-cu-var-dar-a-fost-eliminat-din-Liga-Campionilor-dupa-un-meci-in-care-s-au-executat-28-de-lovituri-de-departajare.jpg"/><br/><p>Echipa românului a ratat calificarea în turul 2 preliminar al Ligii Campionilor, după un meci în care s-au executat 28 de lovituri de departajare.</p>
<p>28 de lovituri de departajare au executat echipa malteză Hamrun Spartans și cea lituaniană Zalgiris Vilnius, la care este legitimat și românul Liviu Antal.</p>
<h2><span>Chiar dacă românul a înscris de două ori de la 11 metri, echipa lui a părăsit Liga Campionilor</span></h2>
<p>Zalgiris s-a dus în Malta la avantajul victoriei din tur cu 2-0, când <span>golurile au fost marcate de Antal în minutul 59</span> și Hadji în minutul 85. Numai că Hamrun Spartans a recuperat ecartul încă de la pauză, în urma reușitelor lui Thioune (35) și Mbong (41).</p>
<p>Nu s-a mai marcat până la finalul celor 90 de minute și nici în prelungiri, astfel că s-a trecut la executarea loviturilor de departajare. Liviu Antal a executat primul penalty pentru Zalgiris și a înscris. După ce fiecare formație a executat câte 11 șuturi și scorul a fost, în continuare, egal, jucătorii au revenit la punctul cu var.</p>
<p><span>Antal a șutat și în a doua serie</span>, înscriind din nou, nu și Salcinovic, care a ratat de două ori la loviturile de departajare. Dumancic și Ofori sunt ceilalți colegi ai românului care nu au trimis mingea în poartă. Pentru Hamrun Spartans au ratat Cadjenovic, Thioune și Jonny, dar echipa gazdă s-a impus cu 11-10. Următoarea adversară este Dinamo Kiev (Ucraina).</p>
<h2><span>Zalgiris Vilnius a jucat în inferioritate, după eliminarea lui Radenovicius</span></h2>
<p>Presa lituaniană nu a avut milă de formația antrenată de Vladimir Cheburin, scoșând în evidență faptul că a irosit un avantaj de două goluri și că din minutul 114 a jucat în inferioritate, după ce Vasilije Radenovic a primit al doilea cartonaș galben.</p>
<p>„Joseph Mbong a înscris la începutul meciului, dar arbitrul a semnalizat ofsaid și golul a fost anulat. Serigne Thioune a trimis mingea cu capul pe lângă portar în minutul 35, înscriind primul gol pentru Hamrun Spartans.</p>
<p>Doar șase minute mai târziu, Mbong a dublat avantajul gazdelor cu un șut superb cu piciorul drept. Hamrun Spartans a jucat mai agresiv în prima repriză, având 9 șuturi (dintre care 4 pe poartă), în timp ce Zalgiris a avut un singur șut, nici ăla pe poartă.</p>
<p>Nicio echipă nu a reușit să marcheze în a doua repriză, așa că s-au jucat prelungiri. Vasilije Radenovicius a fost sancționat cu un al doilea cartonaș galben în minutul 114 pentru un fault asupra adversarului, care s-a transformat în cartonaș roșu, iar Zalgiris a rămas cu 10 oameni. Scorul a rămas neschimbat în restul timpului, așa că învingătoarea a fost stabilită la loviturile de departajare.</p>
<p>Ambele echipe au șutat în total de 28 de ori, portarii Carlos Olses și Henry Bonello marcând fiecare o dată. Hamrun Spartans a înscris de 11 ori (Jovan Cadjenović, Sergine Thioune și Jonny au ratat), Zalgiris de 10 ori (Dino Salcinovic a ratat de două ori, iat Luka Dumancic și Ebenzeer Ofori câte un șut)”, a scris publicația <span>Sportas</span>.</p>

]]></description>
    </item>
    <item>
      <title>Internetul s-a răzbunat! Fanii FCSB au făcut prăpăd la postarea oficială a campioanei, după eșecul din Andorra</title>
      <link>https://www.prosport.ro/fotbal-extern/liga-campionilor/internetul-s-a-razbunat-fanii-fcsb-au-facut-prapad-la-postarea-oficiala-a-campioanei-dupa-esecul-din-andorra-20221101</link>
      <description><![CDATA[<img src="https://www.prosport.ro/wp-content/uploads/2025/07/Internetul-s-a-razbunat-Fanii-FCSB-au-facut-prapad-la-postarea-oficiala-a-campioanei-dupa-esecul-din-Andorra-1400x837.jpg"/><br/><p>FCSB s-a calificat în turul 2 preliminar al Ligii Campionilor după ce a fost învinsă în Andorra, iar fanii echipei lui Gigi Becali au făcut prăpăd la postarea oficială.</p>
<p>La avantajul victoriei din tur, cu 3-1, FCSB a deschis scorul în Andorra, prin Risto Radunovic, dar gazdele au marcat de două ori, iar fanii roș-albaștrii s-au răzbunat.</p>
<h2><span>Reacția dură a fanilor FCSB la postarea oficială a campioanei, după eșecul din Andorra</span></h2>
<p>La scurt timp după ultimul fluier al arbitrului maltez Ishmael Barbara, care a consfințit <span>victoria celor de la Inter Escaldes cu 2-1</span>, cei de la FCSB au transmis, pe pagina de facebook, că echnipa lui Gigi Becali s-a calificat în turul 2 al UEFA Champions League, chiar dacă <span>a pierdut meciul din Andorra</span>.</p>
<p>Elevii lui Elias Charalambous vor întâlni campioana Macedoniei de Nord, Shkendija, în faza următoare a competiției”, se mai precizează în mesaj.</p>
<p>Reacțiile suporterilor formației bucureștene nu au întârziat. Cele mai multe au fost critici dure sau ironii, nu neapărat fine.</p>
<p>„Să vă fie rușine!”, „Meci mai rușinos nu am văzut în 20 de ani de când joacă echipa în cupele europene”, „Ne-am făcut de râs. Nu mai visați la UCL”, „Umilință istorică. Mulțumim că ne-ați făcut de râs”, „Super eroii au rămas fără puteri”, „Să vedem dacă a fost accident!”, „Nu am cuvinte, câți nervi mi-am făcut. De liga a 4”, „Dacă nu era Târnovanu eram în Conference League” sau „Cuvintele sunt de prisos. Ați vorbit destul pe teren. Așteptăm biletele scumpe de pe teren propriu, să vă putem și vedea”, sunt câteva dintre comentariile apărute.</p>
<p>Au fost, însă, și câțiva suporteri care au dorit să transmită încurajări jucătorilor pregătiți de Elias Charalambous.</p>
<p>„Țin minte că am mai avut așa umilință acum mulți ani și după am ajuns în semifinalele Europa League”, „Am pierdut un meci, nu tot războiul!”, „Știu ca dezamăgirea e mare, dar totuși să fim pozitivi. Am obținut calificarea, să sperăm că va fi un duș rece pentru echipa și vor înțelege că nu sunt în vacanță sau în meciuri amicale. Și eu sunt dezamăgit de această seară, dar totuși nu a trecut nici măcar 1 an de când acești baieți ne făceau fericiți. Să sperăm că a fost un simplu accident” sau „Chiar dacă sunt supărat, nu înseamnă că nu te mai iubesc… La greu se văd caracterele puternice”, sunt mesajele de încurajare și susținere.</p>

]]></description>
    </item>
    <item>
      <title>Reacția ca o palmă usturătoare a fotbalistului de la Inter Escaldes: „Regret pentru că ne puteam califica!”</title>
      <link>https://www.prosport.ro/fotbal-extern/liga-campionilor/reactia-ca-o-palma-usturatoare-a-fotbalistului-de-la-inter-escaldes-regret-pentru-ca-ne-puteam-califica-20221028</link>
      <description><![CDATA[<img src="https://www.prosport.ro/wp-content/uploads/2025/07/Reactia-ca-o-palma-usturatoare-a-fotbalistului-de-la-Inter-Escaldes-1400x933.jpg"/><br/><p>Unul dintre fotbaliștii celor de la Inter Escaldes a oferit o reacție ca o palmă usturătoare după victoria pe care campioana Andorrei a obținut-o în fața celor de la FCSB, în manșa retur a primului tur preliminar din UEFA Champions League.</p>
<p>Fundașul Sebastien Aguero a mărturisit că se simte mândru pentru victoria pe care echipa lui a obținut-o în fața campioanei României, dar și dezamăgit, pentru faptul că nu a reușit să se califice în următoarea fază a competiției.</p>
<h2><span>Fotbaliștii campioanei Andorrei, dezamăgiți pentru că nu s-au calificat</span></h2>
<p><span>FCSB a reușit să se califice în al doilea tur preliminar din UEFA Champions League</span>, după ce s-a impus cu scorul general de 4-3 în fața celor de la Inter Escaldes. După ce au câștigat manșa tur, disputată la București, cu scorul de 3-1, „roș-albaștrii” <span>au cedat în Andorra, scor 2-1</span>.</p>
<p>La finalul partidei din retur, fotbaliștii campioanei Andorrei s-au arătat dezamăgiți de faptul că nu au reușit să se califice în al doilea tur preliminar. Cu toate acestea, fundașul Sebastien Aguero s-a declarat mândru pentru victoria pe care echipa lui a reușit să o obțină în fața campioanei României.</p>
<p>„Simt un sentiment de mândrie, dar și mult regret, pentru că cred că ne-am fi putut califica pe baza acestui meci”, a declarat Aguero pentru <span>Sport.ro</span>.</p>
<h2><span>Cum arată startul noului sezon pentru FCSB</span></h2>
<p>FCSB a disputat patru partide în noul sezon competițional. În primul meci, campioana României s-a impus în fața celor de la CFR Cluj, scor 2-1, și a reușit să cucerească Supercupa României.</p>
<p>În a doua partidă, disputată pe Stadionul Steaua din București, în fața celor de la Inter Escaldes, trupa pregătită de Elias Charalambous și Mihai Pintilii s-a impus cu scorul de 3-1.</p>
<p>A treia partidă a „roș-albaștrilor”, prima din nou sezon de Superliga României, a fost cea disputată în fața celor de la FC Hermannstadt. Trupa lui Gigi Becali a remizat în fața sibienilor, scor 1-1.</p>
<p>A patra partidă din noul sezon este manșa retur din UEFA Champions League, disputată în fața celor de la Inter Escaldes, care s-a încheiat cu scorul de 2-1 în fața campioanei Andorrei.</p>

]]></description>
    </item>
    <item>
      <title>Gigi Becali a luat o decizie direct în febra de după meci: „Vai de capul lor”</title>
      <link>https://www.prosport.ro/fotbal-intern/liga-1/gigi-becali-a-luat-o-decizie-direct-in-febra-de-dupa-meci-vai-de-capul-lor-20221066</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-luat-o-decizie-direct-in-febra-de-dupa-meci-1400x1050.jpg"/><br/><p>Gigi Becali a luat o decizie importantă după meciul pe care FCSB l-a pierdut în Andorra, scor 2-1, în fața celor de la Inter Escaldes, în primul tur preliminar din UEFA Champions League.</p>
<p>Latifundiarul din Pipera și-a pierdut răbdarea și a anunțat schimbări importante în echipa pregătită de Elias Charalambous și Mihai Pintilii pentru următoarea partidă din Superliga României.</p>
<h2><span>Ce decizie a luat Gigi Becali</span></h2>
<p><span>FCSB a pierdut cu scorul de 2-1 manșa retur din primul tur preliminar al UEFA Champions League</span>, disputată în fața celor de la Inter Escaldes. Cu toate acestea, campioana României s-a calificat în următoarea fază a competiției, grație victoriei pe care a obținut-o în prima manșă disputată la București, scor 3-1.</p>
<p>La finalul partidei din Andorra, <span>Gigi Becali a anunțat că este gata să ia măsuri </span>pentru ca echipa lui să aibă parte de un parcurs cât mai lung în cupele europene. Astfel, latifundiarul din Pipera vrea să facă schimbări majore în primul 11, pentru următoarea partidă pe care echipa lui o va disputa în Superliga României.</p>
<p>„(n.r. Ce echipă veți folosi cu Petrolul?) O să jucăm cu a doua echipă, că nu suntem nebuni. După deplasarea asta, vai de capul lor, și după toată nebunia, îi mai uzezi și în campionat? Nu ai cum. Asta e, o să mai sacrificăm un meci. O să joace Olaru, Politic, Stoian atacant, Miculescu, Baba. O să joace și Cercel și Stoian, amândoi. La mijloc vor juca Baba cu… Ba nu, Lixandru cu Perianu. Dar, nu știu dacă îl bag pe Perianu. O să mă mai gândesc. (n.r. pe Chiricheș?) Nu, Chiricheș e piesa noastră principală”, a declarat Gigi Becali, la <span>Prima Sport</span>.</p>
<p>Reamintim că FCSB și Petrolul se vor întâlni sâmbătă, 19 iulie 2025, la Ploiești, în a doua etapă a noului sezon de Superliga României, într-o partidă care este programată la ora 21:30.</p>

]]></description>
    </item>
  </channel>
</rss>
