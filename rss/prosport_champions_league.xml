<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Donald Trump vrea să cumpere Groenlanda: cum ar arăta fotbalul din SUA cu cele 700 de miliarde de dolari pregătite pentru achiziția insulei!</title>
      <link>https://www.prosport.ro/fotbal-extern/donald-trump-vrea-sa-cumpere-groenlanda-cum-ar-arata-fotbalul-din-sua-cu-cele-700-de-miliarde-de-dolari-pregatite-pentru-achizitia-insulei-20363673</link>
      <description><![CDATA[<img src="https://www.prosport.ro//wp-content/uploads/2026/01/Donald-Trump-vrea-sa-cumpere-Groenlanda-cum-ar-arata-fotbalul-din-SUA-cu-cele-700-de-miliarde-de-dolari-pregatite-pentru-achizitia-insulei-1400x788.jpeg"/><br/><p>Președintele Donald Trump pare tot mai hotărât să nu dea un pas înapoi din proiectul său prin care Groenlanda, teritoriu autonom în cadrul Regatului Danemarcei, ar deveni parte componentă a Statelor Unite ale Americii.</p>
<p>Cea mai recentă strategie pare că se îndreaptă spre achiziționarea insulei, Donald Trump vrea să cumpere Groenlanda și ar fi pregătit, potrivit <span>NBC News</span>, suma colosală de 700 de miliarde de dolari, delegându-l pe secretarul de stat Marc Rubio să elaboreze de urgență propunerea concretă, potrivit aceleiași surse.</p>
<p>Plecând de la această sumă, <span>ProSport</span> a realizat o amplă analiză într-un scenariu ce pune față în față planurile lui Donald Trump de a schimba configurația hărții lumii și… fotbalul! În exclusivitate, îți dezvăluim concluziile ei și, pas cu pas, până atunci, toate elementele spectaculoase prin care se compune demersul nostru editorial în premieră.</p>
<p>Cum ar arăta fotbalul din SUA cu cele 700 de miliarde de dolari pregătite pentru achiziția insulei, echivalentul a 603,12 miliarde euro?</p>
<h2><span>Fotbalul din SUA cu cele 700 de miliarde de dolari pregătite de Donald Trump pentru Groenlanda</span></h2>
<p>Începem de la baza fotbalului, așadar infrastructura sportivă. Poate cel mai așteptat stadion de fotbal din SUA în această perioadă este Etihad Park din New York, o arenă cu 25.000 de locuri pe care va evalua inclusiv New York FC din MLS, fosta formație a românului Alex Mitriță.</p>
<p>Construcția a început în decembrie 2024 și e programată să se finalizeze în 2027, anul viitor așadar. Va fi primul stadion din Major League Soccer în totalitate bazat pe energie sustenabilă, prin panouri solare, materiale speciale utilizate în ridicarea complexului și un sistem de colectare a apei de ploaie, sub gazon, pentru reutilizarea acesteia!</p>
<div class="wp-caption aligncenter" id="attachment_20364622" style="width: 2570px"><img alt="" aria-describedby="caption-attachment-20364622" class="size-full wp-image-20364622" decoding="async" fetchpriority="high" height="1440" sizes="(max-width: 2560px) 100vw, 2560px" src="https://www.prosport.ro//wp-content/uploads/2026/01/sd7cin2otjx2lxpdwnbl.webp" srcset="https://www.prosport.ro/wp-content/uploads/2026/01/sd7cin2otjx2lxpdwnbl.webp 2560w, https://www.prosport.ro/wp-content/uploads/2026/01/sd7cin2otjx2lxpdwnbl-1400x788.webp 1400w, https://www.prosport.ro/wp-content/uploads/2026/01/sd7cin2otjx2lxpdwnbl-768x432.webp 768w, https://www.prosport.ro/wp-content/uploads/2026/01/sd7cin2otjx2lxpdwnbl-1536x864.webp 1536w, https://www.prosport.ro/wp-content/uploads/2026/01/sd7cin2otjx2lxpdwnbl-2048x1152.webp 2048w" width="2560"/><p class="wp-caption-text" id="caption-attachment-20364622">FOTO: newyorkcityfc.com</p></div>
<p>Costurile pentru Etihad Park se ridică la 0,78 miliarde euro. Ei bine, dacă Donald Trump ar lansa un proiect național de infrastructură fotbalistică prin care toate cele 346 de orașe americane cu o populație de minimum 100.000 de locuitori ar beneficia de un astfel de stadion, ar însemna o investiție totală de 269,88 miliarde euro.</p>
<p>SUA ar deveni, astfel, nu doar o forță copleșitoare la nivel de infrastructură sportivă, dar ar putea concura oricând pentru organizarea oricărei competiții fotbalistice, dată fiind rețeaua de arene moderne aflate la distanțe reduse una de cealaltă. În același timp, dezvoltarea fotbalului din SUA ar căpăta un „boost” major, de la promovarea acestui sport până la creșterea numărului de participanți și jucători.</p>
<ul>
<li>TOTAL infrastructură fotbalistică  – 269,88 miliarde euro</li>
</ul>
<h2><span>30 de ani de investiții în juniori și zero costuri pentru federație</span></h2>
<p>Notăm cele 269,88 miliarde euro din scenariul investiției Donald Trump în infrastructura fotbalistică din SUA și continuăm, dar tot pe acest nivel al piramidei fotbalistice.</p>
<p>Președintele american ar putea să aloce 16,8 miliarde de euro pentru a promova fotbalul în cel mai simplu mod cu putință, în cadrul unui program de tipul „Mingea e la tine!” pe care FRF l-a implementat începând din 2014 în România. Concret, ar putea constitui un fond având această valoare financiară din care să se achiziționeze câte o minge pentru fiecare practicant al fotbalului din SUA!</p>
<p>Ultimele estimări vorbesc despre aproximativ 240 milioane de practicanți ai fotbalului per total în Statele Unite ale Americii, iar prețul unei mingi variază între echivalentul a 9 euro și 170 de euro, pentru baloanele de top. Așadar, la o medie de 70 de euro, să spunem, pentru o minge, ajungem la investiția totală de 16,8 miliarde de euro.</p>
<div class="wp-caption aligncenter" id="attachment_20364624" style="width: 2570px"><img alt="" aria-describedby="caption-attachment-20364624" class="size-full wp-image-20364624" decoding="async" height="1440" sizes="(max-width: 2560px) 100vw, 2560px" src="https://www.prosport.ro//wp-content/uploads/2026/01/ejc0yzsysq8xdvzky5d5.webp" srcset="https://www.prosport.ro/wp-content/uploads/2026/01/ejc0yzsysq8xdvzky5d5.webp 2560w, https://www.prosport.ro/wp-content/uploads/2026/01/ejc0yzsysq8xdvzky5d5-1400x788.webp 1400w, https://www.prosport.ro/wp-content/uploads/2026/01/ejc0yzsysq8xdvzky5d5-768x432.webp 768w, https://www.prosport.ro/wp-content/uploads/2026/01/ejc0yzsysq8xdvzky5d5-1536x864.webp 1536w, https://www.prosport.ro/wp-content/uploads/2026/01/ejc0yzsysq8xdvzky5d5-2048x1152.webp 2048w" width="2560"/><p class="wp-caption-text" id="caption-attachment-20364624">FOTO: mnufc.com</p></div>
<p>5,1 miliarde de euro pentru a acoperi pe următorii 30 de ani investițiile federației de fotbal din SUA exclusiv în dezvoltarea tinerilor jucători. În 2025, <span>potrivit unei analize Youth Sports Business Report disponibilă aici</span>, s-au investit 0,17 miliarde de euro pentru fotbalul juvenil, de care au beneficiat peste 58.000 de tineri jucători. Pentru următoarele trei decenii, am ajunge la acești 5,1 miliarde euro.</p>
<p>Iar pentru ca sprijinul să fie aproape complet pentru Federația de fotbal, cu 7,5 miliarde de euro ar acoperi toate cheltuielile instituției pe aceeași perioadă de timp, următorii 30 de ani, dacă ne gândim că, în 2026, <span>potrivit Sport Business Journal</span>, acestea sunt preconizate la 0,25 miliarde euro. Ar fi o măsură ce ar degreva forul care guvernează fotbalul de peste Ocean de toate cheltuielile, permițând o amplă reorientare investițională spre dezvoltarea accelerată a acestui sport.</p>
<ul>
<li>TOTAL dezvoltarea fotbalului la bază  – 29,4 miliarde euro</li>
</ul>
<h2><span>World Cup 2026 fără cheltuieli și încă un Mondial în SUA, la cel mai înalt nivel!</span></h2>
<p>Mergem acum spre fotbalul de performanță, acoperind în analiza noastră atât organizarea de evenimente pentru poziționarea SUA drept actorul numărul 1 pe piața fotbalului mondial! Și abordăm întâi Mondialul din acest an, pe care americanii îl găzduiesc împreună cu Mexic și Canada.</p>
<p>Donald Trump ar putea să furnizeze 1,42 miliarde de euro astfel încât să stabilizeze bugetul celor 11 orașe americane ce vor găzdui partide la World Cup 2026. De unde această sumă? Potrivit <span>unui material realizat de jurnalista Sophia Cai pentru Politico</span>, bugetele locale vor fi afectate de cheltuieli între 86 și 172 de milioane de euro pentru a furniza condițiile de transport și infrastructură, în special, necesare găzduirii CM 2026, așadar o medie 129,24 milioane euro în dreptul fiecărui oraș.</p>
<p>Adăugăm aici și cele 0,54 miliarde de euro pe care SUA le investește, de data asta din zona fondurilor federale, aprobate de Congres, doar pentru securitatea turneului mondial din vară!</p>
<div class="wp-caption aligncenter" id="attachment_20253682" style="width: 1290px"><img alt="Așa ceva nu s-a mai văzut. Ce a făcut Donald Trump cu trofeul Cupei Mondiale, în fața președintelui FIFA!" aria-describedby="caption-attachment-20253682" class="size-full wp-image-20253682" decoding="async" height="726" sizes="(max-width: 1280px) 100vw, 1280px" src="https://www.prosport.ro//wp-content/uploads/2025/08/Asa-ceva-nu-s-a-mai-vazut.-Ce-a-facut-Donald-Trump-cu-trofeul-Cupei-Mondiale-in-fata-presedintelui-FIFA.jpg" srcset="https://www.prosport.ro/wp-content/uploads/2025/08/Asa-ceva-nu-s-a-mai-vazut.-Ce-a-facut-Donald-Trump-cu-trofeul-Cupei-Mondiale-in-fata-presedintelui-FIFA.jpg 1280w, https://www.prosport.ro/wp-content/uploads/2025/08/Asa-ceva-nu-s-a-mai-vazut.-Ce-a-facut-Donald-Trump-cu-trofeul-Cupei-Mondiale-in-fata-presedintelui-FIFA-768x436.jpg 768w" width="1280"/><p class="wp-caption-text" id="caption-attachment-20253682">Donald Trump, Groenlanda și fotbalul la nivel de Mondial. FOTO: Profimedia 22 august 2025</p></div>
<p>Iar cum Donald Trump pare din ce în ce mai apropiat de fotbal și într-o strânsă legătură cu FIFA, dacă ar vrea să cumpere Groenlanda măcar ceva mai târziu, atunci și-ar putea asigura chiar și costurile pentru organizarea încă unui Campionat Mondial, pe care americanii să îl găzduiască fără alte țări partenere!</p>
<p>Pe Trump l-ar costa, să spunem, undeva la 189,55 miliarde euro, dacă luăm drept reper sumele <span>calculate aici de Michigan Journal of Economics </span>pentru tot ce a însemnat Mondialul Qatar 2022. Iar cunoscând profilul președintelui, e greu de imaginat că acesta ar accepta, în cazul în care SUA ar organiza pe viitor singură un Mondial cu el președinte, standarde de investiție care să nu-i garanteze că este „number one” și la acest capitol.</p>
<ul>
<li>TOTAL organizarea de evenimente globale – 191,51 miliarde euro</li>
</ul>
<h2><span>Donald Trump și monopolul mondial asupra drepturilor tv în fotbal</span></h2>
<p>Pentru ca „pachetul” să fie complet, SUA ar deveni forța fotbalistică de temut a Planetei și în zona reputației și imaginii acestui sport dacă ar putea institui un veritabil monopol la cel mai înalt nivel și pe termen foarte lung în achiziția drepturilor tv pentru competițiile de elită. Totodată, ar promova fotbalul spre americani așa cum nicio țară, vreodată, nu a putut să o facă!</p>
<p>În scenariul nostru, <span>Donald Trump</span> și-ar putea permite din fondurile pregătite pentru cumpărarea Groenlandei inclusiv să achiziționeze, printr-o entitate distinctă sau conectată la sportul american, drepturile tv pe 10 ani pentru UEFA Champions League, Premier League, La Liga, Bundesliga, Serie A și Ligue 1! Plus cele pentru World Cup 2026 și următorul mondial!</p>
<p>Toată afacerea proiectată l-ar costa pe Donald Trump undeva la 112,88 miliarde euro, calcul realizat plecând de la <span>sumele plătite prin contractele aflate în desfășurare pentru fiecare sezon din aceste competiții</span>.</p>
<div class="wp-caption aligncenter" id="attachment_20219412" style="width: 1290px"><img alt="Ce le-ar fi spus, de fapt, Donald Trump fotbaliștilor de la Chelsea la festivitatea de premiere. Un „cititor pe buze” a dezvăluit cuvintele președintelui SUA" aria-describedby="caption-attachment-20219412" class="size-full wp-image-20219412" decoding="async" height="678" loading="lazy" sizes="auto, (max-width: 1280px) 100vw, 1280px" src="https://www.prosport.ro//wp-content/uploads/2025/07/Ce-le-ar-fi-spus-de-fapt-Donald-Trump-fotbalistilor-de-la-Chelsea-la-festivitatea-de-premiere.-Un-„cititor-pe-buze-a-dezvaluit-cuvintele-presedintelui-SUA.jpg" srcset="https://www.prosport.ro/wp-content/uploads/2025/07/Ce-le-ar-fi-spus-de-fapt-Donald-Trump-fotbalistilor-de-la-Chelsea-la-festivitatea-de-premiere.-Un-„cititor-pe-buze-a-dezvaluit-cuvintele-presedintelui-SUA.jpg 1280w, https://www.prosport.ro/wp-content/uploads/2025/07/Ce-le-ar-fi-spus-de-fapt-Donald-Trump-fotbalistilor-de-la-Chelsea-la-festivitatea-de-premiere.-Un-„cititor-pe-buze-a-dezvaluit-cuvintele-presedintelui-SUA-768x407.jpg 768w" width="1280"/><p class="wp-caption-text" id="caption-attachment-20219412">Donald Trump ar controla inclusiv drepturile tv pentru Premier League. FOTO: Profimedia 14 iulie 2025</p></div>
<p>Un deceniu de Premier League ar fi cel mai costisitor (41,3 miliarde euro), urmat de cel Champions League (20,6 miliarde euro) și La Liga (16,3 miliarde euro), drepturile tv pentru CM 2026 fiind de 6,88 miliarde euro și proiectate identic și pentru următorul turneu final.</p>
<p>Dar investiția lui Donald Trump în această zonă nu ar însemna doar cheltuială 100%, ci trebuie înțeleasă, dincolo de beneficiile aduse dezvoltării și promovării fotbalului în SUA, și ca pe un business monstruos, din care veniturile ar fi senzaționale!</p>
<ul>
<li>TOTAL investiții drepturi tv și promovarea fotbalului – 112,88 miliarde euro</li>
</ul>
<h2><span>Donald Trump, Groenlanda și fotbalul</span></h2>
<p>Trăgând linie, Donald Trump vrea să cumpere Groenlanda dar fotbalul din SUA ar avea toate șansele să stăpânească lumea dacă cele 700 de miliarde de dolari, echivalentul a 603,12 miliarde euro, pregătite de președintele american pentru achiziția insulei s-ar îndrepta, în totalitate, spre acest sport.</p>
<p>Am adăugat, împreună, patru categorii de investiții majore în fotbalul din SUA al căror bilanț cumulat ar fi de 603,67 miliarde de euro, exact nivelul sumei vehiculate că ar fi gata să fie pusă la bătaie de Donald Trump pentru Groenlanda!</p>
<ul>
<li><span>Descoperă aici povestea echipei naționale de fotbal a Groenlandei și ce riscă ea în planul lui Donald Trump</span></li>
</ul>

]]></description>
    </item>
    <item>
      <title>VIDEO Chivu le-a găsit „cipul” fotbaliștilor de la Inter. Dimarco: „Ne-a adus o nouă motivație. Ăsta e marele lui merit”</title>
      <link>https://www.prosport.ro/fotbal-extern/chivu-le-a-gasit-cipul-fotbalistilor-de-la-inter-dimarco-ne-a-adus-o-noua-motivatie-asta-e-marele-lui-merit-20364543</link>
      <description><![CDATA[<img src="https://www.prosport.ro//wp-content/uploads/2026/01/Chivu-le-a-gasit-„cipul-fotbalistilor-de-la-Inter.-Dimarco-„Ne-a-adus-o-noua-motivatie.-Asta-e-marele-lui-merit-1400x933.jpg"/><br/><p>Cristi Chivu (45 de ani) a primit din nou laude din partea fotbaliștilor de la Inter, la scurt timp după victoria cu Udinese, scor 1-0 în etapa 21 din Serie A.</p>
<p>De data aceasta, cel care și-a scos pălăria în fața antrenorului român a fost Federico Dimarco (28), fundaș stânga cu 36 de meciuri și 3 goluri bifate în naționala mare a Italiei.</p>
<h2><span>Federico Dimarco spune cum a revitalizat-o Cristi Chivu pe Inter Milano</span></h2>
<p><span>Cristi Chivu e de neoprit în Serie A</span>, iar sâmbătă, 17 ianuarie 2026, a obținut o nouă victorie cu Inter Milano, scor 1-0 în deplasare cu Udinese.</p>
<p>„Nerazzurrii” rămân în fruntea clasamentului, iar până când AC Milan va disputa meciul din etapa 21 se bucură de un avans de 6 puncte.</p>
<p><span>Cristi Chivu a primit o mulțime de laude în ultimele săptămâni</span>, după ce a fost declarat antrenorul lunii decembrie în Serie A și a început 2026 cu o serie foarte bună, 4 victorii și un egal cu Napoli, iar acum a venit rândul lui Federico Dimarco să își scoată pălăria în fața românului.</p>
<p>Dimarco a amintit de situația dificilă de la începutul lunii iunie, atunci când Inter încă se zbătea să digere ratarea celor mai importante obiective. Pe scurt, sub comanda fostului antrenor, Inzaghi, „nerazzurrii” au ratat titlul în Serie A în ultimele etape și au pierdut finala Champions League de o manieră clară, 0-5 cu PSG.</p>
<p>Federico Dimarco spune că nu orice antrenor ar fi putut să scoată o echipă de calibrul lui Inter dintr-o asemenea criză, însă Chivu a avut calitățile necesare pentru a o face și rezultatele se văd în prezent:</p>
<p>„Am făcut o treabă excelentă cu Inzaghi, am fi putut câștiga mai multe trofee. Chivu ne-a adus o nouă motivație, mai ales celor din vechea gardă. Nu a fost ușor să revenim pe drumul cel bun, dar ăsta este marele lui merit, a avut priceperea de a insufla calmul necesar jucătorilor”, a declarat Federico Dimarco, după Udinese – Inter 0-1, citat de <span>FCInterNews.it</span>.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/nLn01NWyc98?si=8Soo0IfFTuSOT-LO" title="YouTube video player" width="560"></iframe></p>
<h2><span>Piotr Zielinski îl are și el la suflet pe Cristi Chivu</span></h2>
<p>În finalul lunii decembrie, Piotr Zielinski (31 de ani) a făcut și el o comparație între Simone Inzaghi și Cristian Chivu și, cel puțin la un capitol, a ajuns la concluzia că românul este net superior.</p>
<p>„Înainte de acest sezon făceam parte din linia a treia. Nici măcar în linia a doua nu am ajuns să fiu. A fost un an greu, nu doar din cauza accidentărilor, ci și din cauza lipsei de consecvență. Inzaghi avea favoriții lui, Chivu face altfel, implică mai mulți jucători și îi determină pe toți să creadă că pot fi titulari. Și ăsta este un lucru minunat”, declara Piotr Zielinski, în decembrie 2025.</p>
<p>Inter urmează să primească vizita lui Arsenal în etapa 7 din faza principală a Champions League, iar în runda 22 din Serie A, „nerazzurrii” se vor duela pe teren propriu cu Pisa.</p>

]]></description>
    </item>
    <item>
      <title>„Îți răspunde Chivu la telefon?”. Dezvăluirea lui Ciprian Marica</title>
      <link>https://www.prosport.ro/fotbal-extern/iti-raspunde-chivu-la-telefon-dezvaluirea-lui-ciprian-marica-20363246</link>
      <description><![CDATA[<img src="https://www.prosport.ro//wp-content/uploads/2026/01/„Iti-raspunde-Chivu-la-telefon_.-Dezvaluirea-lui-Ciprian-Marica-1400x924.jpg"/><br/><p>În direct, la TV, Ciprian Marica (40 de ani) a fost întrebat despre relația pe care o are în prezent cu fostul coechipier Cristi Chivu (56).</p>
<p>Marica este implicat în fotbalul românesc din postura de acționar minoritar, la Farul Constanța, în timp ce Chivu beneficiază de o șansă imensă în cariera de antrenor și e șeful băncii tehnice de la Inter Milano.</p>
<h2><span>Ciprian Marica vorbește constant cu antrenorul lui Inter, Cristi Chivu</span></h2>
<p><span>Ciprian Marica este un susținător al lui Cristi Chivu și chiar l-a lăudat public</span> pentru felul în care a reușit să se adapteze la Inter Milano, unde începând din iunie 2025 bifează doar a doua sa experiență ca antrenor principal de seniori.</p>
<p>Chivu s-a conectat de minune cu liderii din vestiarul „nerazzurrilor”, iar acum, la jumătatea sezonului, Inter conduce Serie A cu un avans de 3 puncte față de rivala AC Milan și 6 puncte față de campioana en-titre Napoli.</p>
<p>Revenind la Marica, fostul golgheter al naționalei și actualul acționar minoritar de la Farul Constanța a fost întrebat despre relația pe care o are în prezent cu Chivu, implicit dacă mai țin legătura și dacă acesta din urmă îi răspunde la mesaje.</p>
<p>În replică, Marica a confirmat că vorbește constant cu antrenorul lui Inter Milano și chiar a mărturisit că a fost recent să îi vadă un meci din Liga Campionilor. <span>Este vorba despre partida Inter – Liverpool 0-1</span>, care s-a disputat pe 9 decembrie 2025, în etapa 6 din faza principală a UEFA Champions League.</p>
<p>„Sincer, am fost la Inter – Liverpool, dar nu am apucat să vorbesc cu el, pentru că știu ce înseamnă tensiunea de dinaintea unui astfel de meci. Așa că nu l-am căutat… L-am felicitat mereu după meciuri, răspunde”, a declarat Ciprian Marica, potrivit <span>Digi Sport</span>.</p>
<h2><span>Cosmin Contra nu a primit răspuns la mesajul pe care i l-a trimis lui Cristi Chivu</span></h2>
<p>Întrebarea de mai sus i-a fost adresată lui Ciprian Marica în contextul în care în decembrie, Cosmin Contra, de asemenea fost coechipier cu Cristi Chivu la naționala mare a României, a spus că l-a felicitat pe antrenorul lui Inter Milano prin intermediul telefonului, însă acesta din urmă nu i-a răspuns.</p>
<p>Cu toate acestea, Contra nu s-a declarat supărat și a spus că îi dorește în continuare baftă lui Chivu în Serie A și Liga Campionilor:</p>
<p>„Mă bucur enorm pentru Cristi. Ce face Cristi la Inter este extraordinar pentru antrenorul român și nu pot decât să mă bucur și să-i țin pumnii la fiecare meci pe care îl joacă Inter, să câștige fiecare meci pentru a demonstra că antrenorul român este în stare să conducă la cel mai înalt nivel. Felicitări lui Chivu, baftă în continuare. Chiar dacă nu răspunde la telefon, nici măcar la mesaje, că așa e el, dar îi transmit pe această cale că toți foștii lui colegi de la echipa națională suntem alături de el și îi ținem pumnii la fiecare meci”, a declarat Cosmin Contra, în decembrie 2025, conform aceleiași surse.</p>

]]></description>
    </item>
    <item>
      <title>VIDEO Legendarul Costacurta s-a lămurit cu Cristi Chivu: „Mă intrigă!”</title>
      <link>https://www.prosport.ro/fotbal-extern/legendarul-costacurta-s-a-lamurit-cu-cristi-chivu-ma-intriga-20363274</link>
      <description><![CDATA[<img src="https://www.prosport.ro//wp-content/uploads/2026/01/Legendarul-Costacurta-s-a-lamurit-cu-Cristi-Chivu-„Ma-intriga.webp"/><br/><p>Legendarul Alessandro Costacurta (59 de ani), câștigător de cinci trofee UEFA Champions League cu AC Milan, plus șapte titluri în Serie A, a fost întrebat într-un interviu despre Cristi Chivu (45), antrenorul-revelație al rivalei Inter.</p>
<p>În replică, fostul fundaș central din naționala Italiei nu a ținut cont de rivalitatea AC Milan-Inter și a avut un discurs impresionant la adresa tehnicianului român.</p>
<h2><span>Alessandro Costacurta, legendă a lui AC Milan, intrigat de Cristi Chivu. Declarație impresionantă oferită de italian</span></h2>
<p><span>Cristi Chivu a fost instalat pe funcția de antrenor principal la Inter Milano</span> în iunie 2025, iar o jumătate de an mai târziu, rezultatele înregistrate în dreptul său sunt cel puțin promițătoare.</p>
<p>„Nerazzurrii” conduc clasamentul din Serie A, cu 46 de puncte adunate după 20 de etape, iar în faza principală din Champions League, Inter e pe 6, loc ce duce direct în optimile competiției, cu 12 puncte adunate după 6 runde.</p>
<p>Și, nu în ultimul rând, Inter este calificată în sferturile de finală din Cupa Italiei, unde urmează să se dueleze cu Torino.</p>
<p>Mai e mult până la finalul sezonului, însă Cristi Chivu, aflat la doar a doua experiență de antrenor principal la nivel de seniori, a impresionat deja și poate fi descris drept o revelație în Italia.</p>
<p>De altfel, laudele au curs la adresa românului pe parcursul ultimelor luni, iar cel mai proaspăt fan Chivu este chiar o legendă a marii rivale AC Milan. E vorba despre italianul Alessandro Costacurta, care din postura de jucător a bifat aproape 700 de partide pentru „rossoneri”.</p>
<p>Într-un interviu acordat pentru <span>Corriere dello Sport</span>, Costacurta a fost întrebat despre rivala lui AC Milan și implicit despre antrenorul acesteia. Iar în replică, italianul a transmis:</p>
<p>„Chivu este inteligent și are toate șansele de a deveni un antrenor mare. E precum un cameleon, îmi place că are abilitatea de schimba echipa din punct de vedere tactic pe parcursul unui singur meci. În plus, felul în care răspunde atunci când este în transmisiune directă cu noi la Sky este de asemenea extraordinar. Chivu mă intrigă”, a declarat Alessandro Costacurta, legendă a clubului AC Milan, într-un interviu pe care l-a acordat pentru Corriere dello Sport.</p>
<p>AC Milan este pe locul secund în Serie A, cu 43 de puncte. Așadar, cele două mari rivale din Milano par să fie principalele candidate în lupta pentru titlu în acest moment.</p>
<h2><span>Ce urmează pentru Inter în finalul lunii ianuarie: 4 meciuri tari</span></h2>
<p>Pentru Inter Milano urmează o deplasare cu Udinese în Serie A, programată pe 17 ianuarie, de la ora 16:00. Mai apoi, doar trei zile mai târziu, <span>Chivu și compania primesc</span> vizita lui Arsenal în Italia, în etapa 7 din faza principală a Champions League.</p>
<p>Urmează apoi un nou duel în campionat, pe teren propriu cu Pisa, iar în ultima dispută a lunii, Inter se va deplasa la Dortmund, pentru a încheia campania din grupa Ligii Campionilor.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/9SRCOPe26C0?si=ZZvezC-yU-p-t7U9" title="YouTube video player" width="560"></iframe></p>

]]></description>
    </item>
    <item>
      <title>Soarta lui Radu Drăgușin ar putea lua o turnură neașteptată dacă managerul Thomas Frank va fi dat afară</title>
      <link>https://www.prosport.ro/fotbal-extern/soarta-lui-radu-dragusin-ar-putea-lua-o-turnura-neasteptata-daca-managerul-thomas-frank-va-fi-dat-afara-20363343</link>
      <description><![CDATA[<img src="https://www.prosport.ro//wp-content/uploads/2026/01/Soarta-lui-Radu-Dragusin-ar-putea-lua-o-turnura-neasteptata-daca-managerul-Thomas-Frank-va-fi-dat-afara-1400x950.jpg"/><br/><p>Jurnaliștii britanici de la renumita publicație Sky Sports au aflat că Thomas Frank (52 de ani) ar putea fi dat afară după partida Tottenham – West Ham, scenariu care în care și soarta lui Radu Drăgușin (23) ar putea fi schimbată.</p>
<p>Partida dintre cele două formații londoneze este programată sâmbătă, 17 ianuarie 2026, de la ora 17:00, în etapa cu numărul 22 din Premier Legue.</p>
<h2><span>Radu Drăgușin ar putea primi vești bune în nordul Londrei: Thomas Frank, la un pas de a fi dat afară de Tottenham</span></h2>
<p><span>Radu Drăgușin a bătut palma pentru transfer și un contract până în 2030 cu clubul italian AS Roma</span>, iar acum așteaptă ca și Tottenham să îi dea undă verde la revenirea în Serie A.</p>
<p>Talentatul fundaș din naționala României a luat această decizie drastică, nemulțumit fiind de faptul că antrenorul Thomas Frank nu îi acordă încredere, implicit minutele necesare pentru a continua să se dezvolte ca jucător.</p>
<p>În schimb, <span>la AS Roma, Radu Drăgușin ar fi primit garanții din partea lui Gian Piero Gasperini</span> că va avea un rol important la nivelul lotului.</p>
<p>Cu toate acestea, lucrurile s-ar putea schimba pe ultima sută de metri. Posibilitatea de a evolua în Premier League a fost mereu visul lui Radu Drăgușin, iar stoperul ar putea continua în fotbalul britanic în eventualitatea în care Tottenham va fi preluată de un manager care să îl aibă în vedere.</p>
<p>Iar acest scenariu are șanse să se întâmple, deoarece jurnaliștii britanici de la faimoasă publicație <span>Sky Sports</span> au aflat de un ultimatum primit de Thomas Frank.</p>
<p>Tottenham este pe un rușinos loc 14 în Premier League, cu doar 27 de puncte adunate după 21 de etape, iar dacă nu o va bate pe rivala locală West Ham în runda 22, atunci Thomas Frank ar urma să fie demis.</p>
<p>„Thomas Frank, antrenorul lui Tottenham aflat sub presiune, va avea parte de un meci decisiv acasă cu West Ham, sâmbătă”, titrează Sky Sports.</p>
<p>Cei din conducerea clubului s-au săturat de situația dezastruoasă prin care trece echipa și ar fi ajuns la concluzia că e timpul de o schimbare pe banca tehnică:</p>
<p>„Spurs a suferit 7 înfrângeri în ultimele 13 meciuri, iar în 2026 nu a câștigat”, mai informează britanicii.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/DpAxckjBu4A?si=iUUMWdyFa4Mzam-J" title="YouTube video player" width="560"></iframe></p>
<h2><span>Micky van de Ven ar putea pleca și el de la Tottenham</span></h2>
<p>Pe de altă parte, mai multe publicații internaționale au scris în ultima săptămână și despre o potențială plecare a lui Micky van de Ven, care s-ar fi săturat de situația echipei și s-a contrat din nou cu fanii. Internaționalul olandez ar fi tentat să facă pasul la o formație superioară, iar Liverpool sau Barcelona au fost deja avansate ca potențiale destinații în cazul său.</p>
<p>Astfel, cu schimbarea managerului, plus eventuala plecare a lui Micky van de Ven, Radu Drăgușin s-ar putea vedea pus într-o cu totul altă lumină la Tottenham.</p>
<p>„Dacă Tottenham și-ar vinde toți jucătorii acum, probabil doar Micky van de Ven și poate Cristian Romero ar merge la un club mai mare, precum Real Madrid sau Barcelona”, mai notează jurnaliștii de la Sky Sports.</p>
<p>În cele 31 de meciuri pe care le-a petrecut pe banca lui Tottenham, Thomas Frank a înregistrat 11 victorii, 8 egaluri și 12 înfrângeri.</p>

]]></description>
    </item>
  </channel>
</rss>
