<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dezamăgire uriașă pentru români! Au venit să vadă meciul de Champions League de la vecini și au dat un verdict dur despre jucătorul pentru care Liverpool a dat 60 de milioane de euro: „E posibil să-l vedem în Superliga!”. EXCLUSIV</title>
      <link>https://www.prosport.ro/fotbal-extern/dezamagire-uriasa-pentru-romani-au-venit-sa-vada-meciul-de-champions-league-de-la-vecini-si-au-dat-un-verdict-dur-despre-jucatorul-pentru-care-liverpool-a-dat-60-de-milioane-de-euro-e-posib-20240057</link>
      <description><![CDATA[<img src="https://www.prosport.ro//wp-content/uploads/2025/08/Au-venit-sa-l-vada-pe-jucatorul-care-a-fost-adus-de-Liverpool-pentru-60-de-milioane-de-euro-si-s-a-ajuns-la-o-concluzie-socanta.jpg"/><br/><p>FCSB n-a reușit să mai ajungă nici în turul al treilea preliminar din Liga Campionilor, dar aproape de București s-a disputat prima manșă dintre bulgarii de la Ludogorets și maghiarii de la Ferencvaros.</p>
<p>Printre cei aproape 7.000 de spectatori prezenți la Razgrad au fost și destui români, unii dintre ei dornici să-l vadă pe Naby Keita, jucătorul pe care Liverpool a plătit nu mai puțin de 60 de milioane de euro. Fosta vedetă a „cormoranilor” n-a prins însă nici măcar un minut în duelul care s-a încheiat cu scorul de 0-0.</p>
<h2><span>Dezamăgire uriașă pentru români! Au venit să-l vadă pe fostul mare jucător al lui Liverpool, dar starul n-a jucat deloc</span></h2>
<p>Tot mai mulți români aleg să vadă măcar o dată un meci european al lui Ludogorets, distanța dintre București și Razgrad fiind una mică, din moment ce se parcurge în mai puțin de trei ore. Totuși, având în vedere lucrările de la „Podul Prieteniei”, timpul mai poate să crească puțin.</p>
<p>Ajunsă în turul al treilea preliminar din cea mai importantă competiție europeană, după ce a trecut cu emoții de Dinamo Minsk și Rijeka, Ludogorets a dat peste Ferencvaros (0-0), echipă pregătită de legendarul Robbie Keane. Un „examen” important, maghiarii fiind considerați favoriți la calificare înaintea meciului tur.</p>
<p>Totuși, stadionul din Razgrad n-a fost chiar plin, iar cei prezenți au fost mai degrabă dezamăgiți, având în vedere că starul Naby Keita, aflat acum la Ferencvaros, n-a prins nici măcar un minut în partida din Bulgaria. „La ce nivel scăzut a ajuns, nu-i exclus să-l vedem aici, la Razgrad, ori chiar la o echipă din Superliga”, comentau o parte dintre spectatorii prezenți pe stadionul unde mereu s-a sărbătorit titlul în ultimii ani.</p>
<p>În acest moment, cota de piață a lui Keita (30 de ani), jucător cu șapte goluri înscrise în Premier League, este de mai puțin de un milion de euro.</p>
<ul>
<li>60 de milioane de euro a plătit Liverpool pentru Naby Keita, pe vremea când „cormoranii” erau pregătiți de Jurgen Klopp</li>
<li>2018 este anul în care mijlocașul a semnat cu formația din Premier League, acesta sosind în Anglia de la Leipzig</li>
<li>7 trofee a câștigat Keita în tricoul lui Liverpool: Premier League (2020), Cupa Angliei (2022), Cupa Ligii Angliei (2022), Supercupa Angliei (2022), Liga Campionilor (2019), Supercupa Europei (2019) și Campionatul Mondial al Cluburilor (2019)</li>
</ul>
<h2><span>Perioada concediilor a adus lumea la stadion: „Au venit din Germania să-și petreacă vacanța!”</span></h2>
<p>Deși a dominat clar principala competiția internă în ultimii ani, câștigând trofee pe bandă rulantă, Ludogorets nu are nici măcar acum o galerie în adevăratul sens al cuvântului.</p>
<p>Astfel, la meciurile din prima ligă bulgară, mai ales la cele cu echipe fără mari pretenții, arena din Razgrad este aproape goală.</p>
<p>Totuși, situația se schimbă atunci când echipele importante din Europa ajung la Razgrad, iar miza devine una importantă. În ziua meciului cu Ferencvaros, multe mașini cu numere de Germania au putut fi observate în jurul stadionului, însă nici vorbă ca aceștia să fie nemți. „În Razgrad mai trăiesc undeva la 20.000 de oameni. Numărul a tot scăzut în ultimii ani. Au rămas aici foarte mulți pensionari, pentru că tinerii aleg să plece în orașele mari ale Europei pentru a duce o viață mai bună. Acest meci cu Ferencvaros s-a nimerit bine în luna august, pentru că mulți oameni din Razgrad au ajuns acasă pentru a-și petrece vacanță. Cei mai mulți dintre ei au venit din Germania”, explică unul dintre localnici.</p>
<h2><span>7 euro este biletul la tribună la un meci tare al lui Ludogorets: „Oamenii sunt foarte săraci! Sunt salarii de 500 de euro!”</span></h2>
<p>Dacă în alte țări veniturile din achiziționare tichetelor și abonamentelor reprezintă o parte importantă din buget, la Razgrad situația este diferită.</p>
<p>Chiar și biletele la meciurile importante din Europa sunt foarte ieftine. De exemplu, un tichet la tribună costă doar 7 euro, asta chiar dacă condițiile arenei sunt destul de bune. Astfel,<span> șefii lui Ludogorets încearcă să-și ajute fanii să-și vadă favoriții</span>, având în vedere că suporterii nu o duc deloc bine.</p>
<p>„Așa se întâmplă mereu la partidele lui Ludogorets. Oamenii din Razgrad sunt foarte săraci și nu-și permit mereu să vină la meciuri. Sunt salarii și de 500 de euro și nu este deloc ușor să duci o viață decentă”, explică un tânăr fan al lui Ludogorets, venit alături de mamă la partida cu Ferencvaros.</p>
<p>De altfel, fan shop-ul deschis lângă stadion nu este nici el foarte căutat, puțini fiind cei care își doresc să cumpere un suvenir.</p>
<p>După ce ajung însă în micuța arenă, înainte de a-și căuta locul în tribună, fanii au posibilitatea să-l vadă în acțiune și pe Claudiu Keșeru, în continuare un idol pentru suporterii lui Ludogorets.</p>
<div class="wp-caption aligncenter" id="attachment_20240096" style="width: 1060px"><img alt="" aria-describedby="caption-attachment-20240096" class="wp-image-20240096 size-large" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/08/Keseru-Ludogorets-1050x1400.jpg" srcset="https://www.prosport.ro/wp-content/uploads/2025/08/Keseru-Ludogorets-1050x1400.jpg 1050w, https://www.prosport.ro/wp-content/uploads/2025/08/Keseru-Ludogorets-768x1024.jpg 768w, https://www.prosport.ro/wp-content/uploads/2025/08/Keseru-Ludogorets-1152x1536.jpg 1152w, https://www.prosport.ro/wp-content/uploads/2025/08/Keseru-Ludogorets-1536x2048.jpg 1536w, https://www.prosport.ro/wp-content/uploads/2025/08/Keseru-Ludogorets-scaled.jpg 1920w" width="1050"/><p class="wp-caption-text" id="caption-attachment-20240096">Claudiu Keșeru este acum unul dintre cei mai importanți oameni din proiectul celor de la FC Bihor Foto: ProSport</p></div>
<h2><span>Cherno More a invadat stadionul lui Ludogorets în preliminariile Conference League: „Noi avem derby-uri în oraș, nu cum se întâmplă aici!”</span></h2>
<p>Recent, la Razgrad s-a disputat un alt meci european, dar nu cu Ludogorets în prim-plan. Aici a ajuns Cherno More Varna, care nu poate juca în Europa pe teren propriu.</p>
<p>Atmosfera a fost una „fierbinte”, la Razgrad ajungând o galerie numeroasă a lui Cherno More pentru partida cu turcii de la Bașakșehir. Bulgarii au ratat însă calificarea mai departe în preliminariile Conference League, după ce au cedat cu scorul de 5-0 la general. A fost 1-0 pentru formația din Turcia în Bulgaria și 4-0 în partida retur.</p>
<p>„Noi avem derby-uri în oraș, nu cum se întâmplă aici”, susține unul dintre fanii lui Cherno More, venit să vadă meciul dintre Ludogorets și Ferencvaros. Alături de el a fost prezent și un alt iubitor al fotbalului din Varna, însă suporterul rivalei Spartak. „Două ore suntem dușmani”, glumește Radoslav Avlavidov.</p>
<p>Returul dintre Ferencvaros și Ludogorets va avea loc săptămâna viitoare. Echipa care câștigă această dublă manșă este sigură de participarea în noul format din Europa League și ar mai avea doar un obstacol de trecut pentru a da marea lovitură, prezența alături de granzii din Liga Campionilor.</p>
<div class="wp-caption aligncenter" id="attachment_20240109" style="width: 1410px"><img alt="" aria-describedby="caption-attachment-20240109" class="wp-image-20240109 size-large" decoding="async" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/stadion-Ludogorets-1400x1050.jpg" srcset="https://www.prosport.ro/wp-content/uploads/2025/08/stadion-Ludogorets-1400x1050.jpg 1400w, https://www.prosport.ro/wp-content/uploads/2025/08/stadion-Ludogorets-768x576.jpg 768w, https://www.prosport.ro/wp-content/uploads/2025/08/stadion-Ludogorets-1536x1152.jpg 1536w, https://www.prosport.ro/wp-content/uploads/2025/08/stadion-Ludogorets-2048x1536.jpg 2048w" width="1400"/><p class="wp-caption-text" id="caption-attachment-20240109">Stadionul lui Ludogorets se află la marginea orașului Razgrad</p></div>

]]></description>
    </item>
    <item>
      <title>„Revoluția soft a lui Chivu”. Corriere della Sera a dezvăluit cum a devenit românul stăpân peste vestiarul lui Inter</title>
      <link>https://www.prosport.ro/fotbal-extern/revolutia-soft-a-lui-chivu-corriere-della-sera-a-dezvaluit-cum-a-devenit-romanul-stapan-peste-vestiarul-lui-inter-20239181</link>
      <description><![CDATA[<img src="https://www.prosport.ro//wp-content/uploads/2025/08/„Revolutia-soft-a-lui-Chivu.-Corriere-della-Sera-a-dezvaluit-cum-a-devenit-romanul-stapan-peste-vestiarul-lui-Inter.webp"/><br/><p>Cristi Chivu (44 de ani) a devenit un lider al vestiarului de la Inter Milano într-un timp foarte scurt, iar metodele prin care antrenorul român s-a impus au fost analizate și de jurnaliștii italieni de la Corriere della Sera.</p>
<p>În puținele săptămâni pe care le-a petrecut în fruntea băncii tehnice, Cristi Chivu a trebuit să rezolve, printre altele, și un conflict intern care părea cu nu mai are rezolvare. Este vorba despre cunoscuta dispută dintre Lautaro Martinez și Hakan Calhanoglu.</p>
<h2><span>După Gazzetta dello Sport, publicația Corriere della Sera a remarcat și ea calitățile de lider ale lui Cristi Chivu. Cum s-a impus românul la Inter</span></h2>
<p><span>Cristi Chivu a fost instalat în calitate de nou antrenor al lui Inter Milano</span> la data de 9 iunie 2025, iar ulterior a avut parte de o perioadă foarte agitată.</p>
<p>„Nerazzurrii” au plecat în Statele Unite ale Americii pentru a lua parte la Campionatul Mondial al Cluburilor, iar rezultatul sportiv înregistrat peste ocean nu a fost tocmai satisfăcător. Inter a părăsit competiția în faza optimilor de finală, fiind eliminată fără drept de apel de brazilienii de la Fluminense, scor 0-2.</p>
<p>Însă, pentru antrenorul Cristi Chivu, mai greu de gestionat decât eșecul menționat a fost un conflict izbucnit în cadrul echipei. Căpitanul Lautaro Martinez l-a criticat public pe Hakan Calhanoglu și i-a solicitat turcului să plece de la Inter Milano. Au urmat numeroase reacții, inclusiv din partea conducerii, și părea că disputa izbucnită între cei doi fotbaliști nu va putea fi rezolvată pe cale amiabilă. Totuși, de nicăieri, Chivu i-a împăcat pe Martinez și Calhanoglu, care chiar s-au pozat împreună, cu zâmbetul de buze, înainte de reunirea echipei din vară.</p>
<p><span>„Chivu le-a transmis fotbaliștilor de la Inter că liderul este el”, a titrat Gazzetta dello Sport</span> un material din finalul lunii iulie, în care a dezvăluit, printre altele, cum s-a impus românul atât de rapid la nivelul vestiarului.</p>
<p>Acum, jurnaliștii italieni de la Corriere della Sera au aflat și ei câteva detalii despre acest subiect și nu au ezitat să le prezinte publicului larg:</p>
<blockquote><p>Chivu, de la intensitate la dialog. Revoluția soft a antrenorului de la Inter”, a titrat Corriere della Sera, titlul fiind preluat și de cei de la <span>FCInternews.it</span>.</p></blockquote>
<p>Aparent, antrenorul român a alternat în interacțiunile pe care le-a avut cu noii săi fotbaliști. Dacă după episodul de la Mondialul Cluburilor a avut o ieșire considerată a fi destul de impulsivă, ulterior a încercat să le intre pe sub piele jucătorilor și să devină camaradul lor:</p>
<blockquote><p>Cristi Chivu pare să fi moștenit abordarea tactică a lui Simone Inzaghi, dar metodele sale sunt oarecum diferite. Iată ce relatează Corriere della Sera. O revoluție blândă, dar nu una soft, moale. Cei care își petrec zilele la Pinetina (n.r. – baza de pregătire a lui Inter) relatează sesiuni diverse, de mare intensitate, care necesită gândire rapidă, pressing, dribling și verticalitate. Jucătorii sunt copleșiți, dar extrem de motivați. Chivu s-a reconectat cu ei prin întâlniri de grup și individuale. Astfel vrea să restabilească starea de calm după furtuna izbucnită la finalul Campionatului Mondial. Și totodată lucrează la reconstruirea triunghiului Lautaro-Calhanoglu-Thuram”, se mai arată pe FCInterNews.it.</p></blockquote>
<h2><span>Urmează mai multe jocuri de pregătire pentru Inter</span></h2>
<p>Inter Milano are programat un joc amical cu Monaco, pe 8 august, după care le va întâlni pe Monza și Olympiacos, pe 12 și 16 august, în alte două partide de pregătire.</p>
<p>În schimb, prima confruntare oficială a sezonului 2025-2026 va avea loc pe 25 august, de la ora 21:45. În runda inaugurală din Serie A, Inter va primi vizita lui Torino.</p>

]]></description>
    </item>
    <item>
      <title>Se face transferul lui Dennis Man. Gazzetta dello Sport a făcut marele anunț</title>
      <link>https://www.prosport.ro/fotbal-extern/se-face-transferul-lui-dennis-man-gazzetta-dello-sport-a-facut-marele-anunt-20240060</link>
      <description><![CDATA[<img src="https://www.prosport.ro//wp-content/uploads/2025/08/Se-face-transferul-lui-Dennis-Man.-Gazzetta-dello-Sport-a-facut-marele-anunt.webp"/><br/><p>Gazzetta dello Sport, cea mai prestigioasă publicație sportivă din Italia, susține că transferul lui Dennis Man (26 de ani) de la Parma la PSV Eindhoven se face până la finalul săptămânii actuale.</p>
<p>Despre negocierile dintre olandezi și italieni s-a aflat în urmă cu câteva zile, pe 3 august mai precis, când celebrul jurnalist italian Fabrizio Romano a dezvăluit totul pe platformele de socializare.</p>
<h2><span>Șefii de la Parma și PSV s-au mișcat repede și sunt gata să închidă afacerea Dennis Man! Gazzetta dello Sport știe când se face transferul</span></h2>
<p>Duminica trecută, pe 3 august, <span>Fabrizio Romano a anunțat că Dennis Man ar putea fi protagonistul unui transfer la PSV Eindhoven</span>, clubul pe la care au trecut și Ronaldo Nazario cu Romario, doi dintre cei mai apreciați jucători din istoria fotbalului brazilian.</p>
<p>Informația a fost preluată rapid de mai toate publicațiile internaționale, iar ulterior au început să apară atât detalii noi, cât și reacții pe marginea subiectului.</p>
<p><span>Gică Popescu a spus că transferul lui Dennis Man la PSV Eindhoven ar putea fi benefic</span> pentru jucător, deoarece olandezii joacă în sistem 4-3-3 și pun în valoare fotbaliștii de bandă.</p>
<p>Și, chiar dacă <span>antrenorul lui PSV s-a făcut că nu știe de interesul clubului pentru Dennis Man</span>, negocierile dintre olandezi și italieni au avansat copios.</p>
<p>Conform multiplelor surse din presa internațională, tranzacția dintre Parma și PSV ar urma să se încheie în schimbul sumei de 8.000.000 de euro. Cât despre parafarea actelor, prestigioasa publicație italiană Gazzetta dello Sport, citată de jurnaliștii de la <span>Forza Parma</span>, a aflat că semnarea documentelor ar putea avea loc până cel târziu la finalul săptămânii actuale.</p>
<p>Așadar, este doar o chestiune de zile, poate chiar ore, până când PSV Eindhoven va anunța oficial transferul internaționalului român.</p>
<h2><span>Ce oportunitate pentru Dennis Man: PSV joacă în Liga Campionilor!</span></h2>
<p>Transferul la PSV Eindhoven poate fi considerat, fără nici urmă de dubiu, un pas înainte pentru cariera lui Dennis Man. Fostul fotbalist de la FCSB va pleca de la o echipă care luptă să se salveze de la retrogradare în Serie A la una care va încerca să își apere titlul cucerit în Olanda la finalul sezonului 2024-2025.</p>
<p>Pe de altă parte, mulțumită triumfului bifat în luna mai, PSV s-a calificat direct în faza principală a UEFA Champions League. Așadar, Dennis Man nu doar că va avea oportunitatea de a juca în cupele europene, ci va face pasul direct pe cea mai înaltă scenă a fotbalului continental la nivel de cluburi.</p>
<p>Potrivit site-ului de specialitate Transfermarkt, cota de piață a lui Dennis Man este de 10.000.000 de euro. În cele 142 de partide pe care le-a jucat pentru Parma, internaționalul român a contribuit cu 28 de goluri și cu 17 pase decisive.</p>

]]></description>
    </item>
    <item>
      <title>Și bătut, și cu banii luați! A venit nota de plată pentru Gigi Becali, după ce suporterii au făcut scandal după umilința din FCSB – Shkendija</title>
      <link>https://www.prosport.ro/fotbal-extern/liga-campionilor/si-batut-si-cu-banii-luati-a-venit-nota-de-plata-pentru-gigi-becali-dupa-ce-suporterii-au-facut-scandal-dupa-umilinta-din-fcsb-shkendija-20237962</link>
      <description><![CDATA[<img src="https://www.prosport.ro//wp-content/uploads/2025/08/Si-batut-si-cu-banii-luati-A-venit-nota-de-plata-pentru-Gigi-Becali-dupa-ce-suporterii-au-facut-scandal-dupa-umilinta-din-FCSB-Shkendija.webp"/><br/><p>UEFA a decis să o amendeze pe FCSB după ce suporterii au făcut scandal la returul cu Shkendija de pe Arena Națională.</p>
<p>Forul european nu a iertat incidentele provocate de suporteri la partida de pe Arena Națională și a sancționat-o pe echipa lui Gigi Becali.</p>
<h2><span>Și bătut, și cu banii luați! A venit nota de plată pentru Gigi Becali, după ce suporterii au făcut scandal după umilința din FCSB – Shkendija</span></h2>
<p>FCSB a fost sancționată de UEFA după <span>returul cu Shkendija</span>. Incidentele provocate de suporteri au ajuns pe masa Comisiei de Disciplină. Golul lui Vane Krstevski din minutul 87 i-a scandalizat pe fanii campioanei României.</p>
<p>Iritați de eliminarea din Champions League, aceștia și-au vărsat furia la schimbarea lui Fabrice Tamba. Suporterii au aruncat cu pahare de plastic și alte obiecte în direcția fotbalistului senegalez. UEFA nu a rămas indiferentă după incidentele de la București. Forul european a decis să o amendeze pe gruparea roș-albastră cu 27.000 de euro.</p>
<h2><span>Reacția lui Elias Charalambous după eșecul cu Shkendija</span></h2>
<p>Elias Charalambous <span>a reacționat după ce FCSB a fost eliminată</span> de Shkendija în turul 2 preliminar din UEFA Champions League. Antrenorul campioanei României și-a cerut scuze în fața suporterilor și a încercat să găsească explicații.</p>
<p>„Lucrurile nu au mers așa cum ne așteptam. În prima repriză ne-am creat câteva ocazii. Am primit un gol ușor. Nu am făcut nimic pentru a repeta situația. În prima repriză am fost mai buni decât în a doua. Din păcate, nu am avut reacție, nu-mi dau seama dacă a fost o problemă mentală.</p>
<p>Nu așa trebuia să reacționăm. Acesta este fotbalul, a trecut, nu putem schimba nimic. Suporterii și-au făcut treaba, îmi cer scuze în fața lor. Nu trebuie să rămânem cu amintirea sezonului trecut. După ultimul meci am zis că trebuie să reacționăm, nu este de ajuns doar să spunem că vrem asta.</p>
<p>Orice aș spune acum nu cred că mai poate ajuta. Nu suntem ce trebuie. Cred că e o problemă mentală. Nu suntem la nivelul la care trebuie să fim. Mintea controlează totul. Trebuie să găsim motivul pentru care ne prezentăm așa.</p>
<p>Probabil că nu luăm cele mai bune decizii când ne aflăm sub presiune. În prima repriză am jucat jocul nostru, dar în a doua repriză nu a mai fost așa. Sunt îngrijorat de situație, atât timp cât nu jucăm ceea ce pregătim, ceea ce ne dorim.</p>
<p>Trecem printr-un moment dificil. Nu cred că am arătat aroganță în fața adversarului. Cum am putea face asta când am pierdut în campionat și meciul tur din Macedonia? Nu are logică”, a declarat Elias Charalambous, la conferință.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 335px; left: 65px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Shkendija și-a găsit „nașul” după ce a eliminat-o pe FCSB din Liga Campionilor. Ce a făcut în manșa întâi a turului 3 preliminar</title>
      <link>https://www.prosport.ro/fotbal-extern/liga-campionilor/shkendija-si-a-gasit-nasul-dupa-ce-a-eliminat-o-pe-fcsb-din-liga-campionilor-ce-a-facut-in-mansa-intai-a-turului-3-preliminar-20239057</link>
      <description><![CDATA[<img src="https://www.prosport.ro//wp-content/uploads/2025/08/Shkendija-si-a-gasit-„nasul-dupa-ce-a-eliminat-o-pe-FCSB-din-Liga-Campionilor.-Ce-a-facut-in-mansa-intai-a-turului-3-preliminar-1400x1050.jpg"/><br/><p>Marți seară, 5 august 2025, Shkendija Tetovo a întâlnit-o pe Qarabag în manșa întâi a turului 3 preliminar din Liga Campionilor, într-o partidă care a fost programată în Macedonia de Nord, la Skopje.</p>
<p>Pe același teren pe care FCSB a sfârșit prin a fi învinsă cu scorul de 0-1, Shkendija nu a mai avut parte de același noroc și la finalul celor 90 de minute tabela a indicat o victorie în dreptul grupării din Azerbaidjan.</p>
<h2><span>După dubla victorie cu FCSB, Shkendija a fost răpusă de Qarabag. Cât s-a terminat partida din manșa întâi a turului 3 preliminar</span></h2>
<p>Shkendija, o micuță grupare din Tetovo, Macedonia de Nord, a produs una dintre cele mai mari surprize în turul doi preliminar din UEFA Champions League, după ce <span>a izbutit să o învingă pe FCSB în dublă manșă</span>, scor 1-0 la Skopje și 2-1 la București.</p>
<p>În turul 3 preliminar, nord-macedonenii au fost așteptați de Qarabag, din Azerbaidjan, iar marți seară, 5 august, tot pe terenul Național Arena Toshe Proeski din Skopje a fost programată prima manșă a dublei.</p>
<p>Dacă <span>pe FCSB a reușit să o învingă cu 1-0, cu ceva noroc</span>, de data aceasta șansa nu a mai fost de partea grupării din Macedonia de Nord, iar Qarabag a izbutit să se impună.</p>
<p>Singurul gol al partidei a fost marcat în minutul 18, de fundașul Toral Bayramov, care a transformat fără emoții o lovitură de pedeapsă.</p>
<p>Însă, la capitolul statistici, disputa a fost destul de echilibrată. Azerii au ținut mai mult de minge, având o posesie de 55%, însă nord-macedonenii au stat mai bine la raportul șuturilor expediate pe spațiul porții, cu 7 la 6 în favoarea lor. În schimb, raportul cornerelor a fost similar, 7 la 6, doar că în favoarea oaspeților.</p>
<h2><span>Ce a declarat antrenorul lui Shkendija, după înfrângere</span></h2>
<p>La scurt timp după fluierul final al disputei de la Skopje, antrenorul gazdelor, Jeton Bekjiri, a ținut să își scoată pălăria în fața suporterilor pentru atmosfera pe care au făcut-o pe stadionul național. Totodată, tehnicianul le-a transmis că dubla nu a fost tranșată și că elevii săi vor da totul pentru a răsturna soarta calificării în Azerbaidjan.</p>
<blockquote><p>Vreau să le mulțumesc fanilor pentru atmosfera pe care au creat-o. Cred că n-ar fi trebuit să primim gol la o astfel de fază, nu am fost suficient de atenți. Sincer, Qarabag a avut ceva șanse, dar și noi ne-am creat ocazii. Am făcut o repriză secundă mai bună. Vreau să îmi felicit elevii pentru modul în care au ieșit de la vestiare. Trebuie să vedem unde am greșit, responsabilitatea este a mea. Ne vom încerca norocul la Baku. Până la urmă, e un eșec la un singur gol. Nimic nu e jucat, dar avem nevoie de un meci perfect!”, a declarat antrenorul Jetnon Bekjiri, după Shkendija – Qarabag 0-1.</p></blockquote>
<p>Returul Qarabag – Shkendija este programat săptămâna viitoare, marți, 12 august, de la ora 19:00, pe stadionul Azersun Arena din Baku.</p>

]]></description>
    </item>
  </channel>
</rss>
