<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Barcelona atacă arbitrajul, după eșecul suferit în fața lui Inter: „Cu toții știm ce s-a întâmplat”</title>
      <link>https://www.prosport.ro/fotbal-extern/liga-campionilor/barcelona-ataca-arbitrajul-dupa-esecul-suferit-in-fata-lui-inter-cu-totii-stim-ce-s-a-intamplat-20164646</link>
      <description><![CDATA[<img src="https://www.prosport.ro/wp-content/uploads/2025/05/Barcelona-ataca-arbitrajul-dupa-esecul-suferit-in-fata-lui-Inter.-„Cu-totii-stim-ce-s-a-intamplat.jpg"/><br/><p>Frustrarea eliminării din semifinalele Ligii Campionilor a fost mare în tabăra catalanilor, iar aceștia și-au vărsat năduful pe centralul întâlnirii de la Milano.</p>
<p>Eric Garcia, folosit de Hansi Flick pe postul de fundaș dreapta, în locul accidentatului Jules Kounde, a insinuat că Szymon Marciniak ar fi greșit flagrant în returul cu Inter, aducând în discuție faptul că polonezul a anulat reușita lui Julian Alvarez de la loviturile de departajare din disputa Real Madrid – Atletico Madrid în optimile UCL.</p>
<h2><span>Barcelona a pus tunurile pe central, după eliminarea din optimile Champions League</span></h2>
<p>Frustrarea mare în tabăra catalanilor după <span>drama eliminării din semifinalele Ligii Campionilor</span> în fața lui Inter Milano. Unul dintre jucători l-a pus la zid pe centralul manșei secunde a penultimului act al competiției.</p>
<p>Eric Garcia, jucător folosit în banda dreapta a defensivei în locul accidentatului Jules Kounde, a acuzat subtil că Szymon Marciniak ar fi greșit decisiv în returul cu Inter, insinuând că arbitrul polonez a anulat golul lui Julian Alvarez marcat la loviturile de departajare din disputa Real Madrid – Atletico Madrid în optimile UCL, atunci când internaționalul argentinian ar fi atins de două ori mingea în momentul executării loviturii penalty-ului.</p>
<p>„Fotbalul a fost foarte crud cu noi. Ei au condus cu 2-0, dar caracterul acestei echipe e incredibil. Nu știu ce are stadionul ăsta, dar de trei ori am fost aici și de fiecare dată lucrurile nu au mers în favoarea noastră. Dintr-un motiv sau altul, ori din cauza unor factori externi. Cu toții știm ce s-a întâmplat cu acest arbitru ultima oară. Dar, hei, ar trebui să fim mândri. Au spus că e un an de tranziție, și uite unde suntem. Mai avem campionatul în joc.</p>
<p>Asta e fotbalul. Am reușit să egalăm la 2-2 după ce eram conduși, iar în a doua repriză am fost net superiori. Dar să primești golul egalizator în minutul 93 doare rău. Duminica nu va fi afectată de asta. Am depășit toate așteptările, nu există ani de tranziție, echipa devine din ce în ce mai puternică”, a declarat Eric Garcia.</p>
<p><img alt="" class="size-large wp-image-20164654" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7977719-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/05/7977719-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/05/7977719-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/05/7977719-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/05/7977719-Hepta_Mediafax_Foto-DPA_Hepta-2048x1365.jpg 2048w" width="1400"/></p>
<h2><span>Și Ronald Araujo arată cu degetul către Szymon Marciniak</span></h2>
<p>În asentimentul colegului său de la FC Barcelona, și Ronald Araujo <span>dă vina pe arbitraj </span>pentru eliminarea echipei din semifinalele UCL, afirmând că Gerard a fost faultat la golul de 3-3 din prelungirile timpului regulamentar.</p>
<p>„Cred că Gerard a fost faultat la golul de 3-3. Arbitrul a influențat rezultatul final, dar nu trebuie să ne găsim scuze. Avem o mentalitate foarte bună, iar echipa asta va reveni sezonul viitor”, a declarat Ronald Araujo, conform <span>Foot Mercato</span>.</p>
<p> </p>

]]></description>
    </item>
    <item>
      <title>Omul care i-a adus victoria lui Inter în fața Barcelonei, declarație fabuloasă: „E incredibil!”</title>
      <link>https://www.prosport.ro/fotbal-extern/omul-care-i-a-adus-victoria-lui-inter-in-fata-barcelonei-declaratie-fabuloasa-e-incredibil-20164631</link>
      <description><![CDATA[<img src="https://www.prosport.ro/wp-content/uploads/2025/05/Omul-care-i-a-adus-victoria-lui-Inter-in-fata-Barcelonei-declaratie-fabuloasa-„E-incredibil.jpg"/><br/><p>Mijlocașul de 25 de ani, Davide Frattesi, care a marcat golul victoriei lui Inter în fața Barcelonei în semifinala Ligii Campionilor a avut o declarație fabuloasă după meciul disputat marți, la Milano.</p>
<p>Inter s-a impus cu 4-3 (3-3 în manșa tur), după un meci dramatic, decis în prelungiri.</p>
<p>Fratessi, fost jucător la Sassuolo (Serie B), de unde a fost împrumutat la mai multe echipe, inclusiv la Inter, a fost transferat definitiv vara trecută la Milano. Cota sa de piață este de 32 milioane de euro.</p>
<h2><span>Fratessi, după calificarea lui Inter în finala Ligii Campionilor: „E incredibil”</span></h2>
<p>Scorul meciului a fost deschis în minutul 21, de Martinez, iar avantajul lui Inter a fost dublat în minutul 45+1, din penalty, de către Calhanoglu.</p>
<p>După pauză, Barcelona a egalat și a trecut în față, prin reușitele lui Garcia (minutul 54), Olmo (minutul 60) și Rafhinha (minutul 87).</p>
<p>Golul egalizator a fost marcat de Acerbi (minutul 90+3), iar meciul a fost trimis în prelungiri, unde în minutul 99, Fratessi a dat golul victoriei lui Inter.</p>
<p>„Am noroc că am terminat jocul, am țipat atât de mult încât am văzut totul negru. Trebuie să le mulțumesc fizioterapeuților pentru că nu am fost foarte bine în ultimele zile, le dedic victoria.</p>
<p>E incredibil, nu știu ce să spun. După Monaco, nu credeam că voi mai avea aceleași emoții, ce s-a întâmplat în seara asta e incredibil.</p>
<p>Asta face parte din cariera mea: nu mi s-a dat un talent incredibil, dar am fost mereu ultimul care a renunțat și primul care a crezut.</p>
<p>La scorul de 3-3 am spus că vom trece. Am intrat (n.r. în minutul 79), dar a fost ca și cum aș fi jucat 120 de minute”, a declarat Davide Frattesi, potrivit <span>TuttoMercatoWeb</span>.</p>
<h2><span>Inter Milano, a șaptea finală din istorie</span></h2>
<p>În urma succesului cu Barcelona, Inter Milano s-a calificat în a șaptea finală de Liga Campionilor din istorie, aceasta fiind a doua finală din ultimele trei sezoane, după cea pierdută în 2023, în fața Manchester City. Inter a mai fost finalistî în sezoanele 1966-1967 și 1971-1972.</p>
<p>Inter a câștigat doar trei dintre cele șase finale disputate, în sezoanele 1963-1964, 1964-1965 și 2009-2010, cea din urmă cu Jose Mourinho pe banca tehnică și cu fostul internațional Cristi Chivu în lot.</p>
<p>Cea de-a doua finalistă se va decide miercuri, între Arsenal și PSG, 0-1, în manșa tur.</p>
<p>Finala Ligii Campionilor este programată pentru 31 mai, la Allianz Arena din Munchen, iar <span>supercomputerul Opta „știe” care este câștigătoarea trofeului </span>din cea mai importantă competiție europeană la nivel de cluburi.</p>

]]></description>
    </item>
    <item>
      <title>Simone Inzaghi e „în al nouălea cer” după ce a eliminat-o pe Barcelona si merge în finala Ligii Campionilor: „Super Inter! Sunt fericit că sunt antrenorul lor”</title>
      <link>https://www.prosport.ro/fotbal-extern/liga-campionilor/simone-inzaghi-e-in-al-noualea-cer-dupa-ce-a-eliminat-o-pe-barcelona-si-merge-in-finala-ligii-campionilor-super-inter-sunt-fericit-ca-sunt-antrenorul-lor-20164548</link>
      <description><![CDATA[<img src="https://www.prosport.ro/wp-content/uploads/2025/05/Simone-Inzaghi-e-„in-al-noualea-cer-dupa-ce-a-eliminat-o-pe-Barcelona-si-merge-in-finala-Ligii-Campionilor-„Super-Inter-Sunt-fericit-ca-sunt-antrenorul-lor.jpg"/><br/><p>Antrenorul Interului, Simone Inzaghi, e „în al nouălea cer” după ce a eliminat-o pe Barcelona si merge în finala Ligii Campionilor, performanță pe care a mai reușit-o și în urmă cu doi ani.</p>
<p>Tehnicianul „nerazzurilor” nu a ezitat să-și laude jucătorii pentru prestația avută în partida cu catalanii, din returul semifinalelor Ligii Campionilor, în care milanezii s-au impus pe „Giuseppe Meazza” cu 4-3, după prelungiri.</p>
<h2><span>Simone Inzaghi, „în al nouălea cer” după ce a eliminat-o pe Barcelona si merge în finala Ligii Campionilor: „Super Inter! Sunt fericit că sunt antrenorul lor”</span></h2>
<p>Simone Inzaghi nu-și mai încape în piele de fericire după ce a reușit s-o elimine pe Barcelona din Liga Campionilor și să prindă biletele pentru finala de la Munchen, de pe 31 mai. Antrenorul Interului repetă performanța din 2023, când a reușit să ajungă cu „nerazzurri” în ultimul act al celei mai tari competiții din fotbalul european inter-cluburi.</p>
<p>Tehnicianul milanezilor a ținut să-și felicite jucătorii pentru evoluția din partida cu catalanii, din manșa secundă a semifinalelor Ligii Campionilor, în care Inter s-a impus pe teren propriu cu 4-3, după prelungiri. Inzaghi a spus că elevii săi merită să fie în finala care se va juca pe „Allianz Arena”, la sfârșitul acestei luni.</p>
<p>„În primul rând e nevoie să felicit Barcelona, o echipă cu adevărat puternică. A fost un Super Inter, aplauze acestor băieți, au făcut două prestații monstruoase. Sunt fericit că sunt antrenorul lor, mi-au dat tot ce aveau. Merită să sărbătorească succesul pe acest stadion. Le-am spus că am făcut schimbări ce ne-ar fi putut ajuta.</p>
<p>Aveam ceva probleme, dar cu inima am trecut peste orice fel de obstacol. Am încercat să jucăm cu armele noastre și calitatea pe care o avem. După meciul tur aveam bine în minte planul pentru meciul de azi, dar fără sacrificiu și fără ajutorul tuturor nu am fi făcut-o. Îi felicit pe băieți, meritau această finală. S-a vorbit mult de Yamal, dar am văzut un alt jucător extraordinar, pe Frenkie De Jong. M-a impresionat nivelul lui Yamal, a luat fiecare a doua minge. Îi am și eu pe ai mei, dar nu i-aș schimba cu nimic în lume, dar am văzut mulți jucători puternici în afară de Yamal”, a spus Simone Inzaghi, la Sky Sport.</p>
<h2><span>Ce a scris presa italiană despre victoria lui Inter din „dubla” cu Barcelona</span></h2>
<p>Presa italiană a reacționat la victoria dramatică obținută de Inter în fața Barcelonei, scor 4-3, după prelungiri, în manșa secundă a semifinalelor Ligii Campionilor. Jurnaliștii din Peninsulă au felicitat trupa lui Simone Inzaghi pentru faptul că au ajuns din nou în finala competiției, după ce au reușit acest lucru și 2023, dar au pierdut în ultimul act, disputat la Istanbul împotriva lui Manchester City. Englezii s-au impus atunci cu 1-0, prin reușita lui Rodri.</p>
<p>„Noapte epică, Inter elimină Barça în prelungiri și e în finală! Catalanii întorc scorul în repriza secundă, Acerbi făcând 3-3 în minutul 93 pentru a redeschide jocul, iar Frattesi marcând golul de 4-3 în prelungiri.</p>
<p>Visul lui Inter continuă: nerazzurri sunt în finala Ligii Campionilor după ce au eliminat (4-3) Barcelona lui Flick. Două goluri ale gazdelor în prima repriză (Lautaro și Calhanoglu), trei ale Barçei în a doua (Garcia, Olmo, Raphinha), apoi golul de 3-3 din minutul 93 al lui Acerbi.</p>
<p>Totul a fost amânat în prelungiri, când Frattesi l-a învins pe Szczesny în minutul 99. Vuietul de pe San Siro, sub ploaie, a însoțit exultarea nestăvilită a lui Inzaghi și a echipei sale, care s-a întors să joace o finală a Ligii Campionilor. Și acum așteaptă să-și afle adversarul dintre PSG și Arsenal”, a notat <span>Gazzetta dello Sport</span>.</p>

]]></description>
    </item>
    <item>
      <title>„Asta se va întâmpla joi”. Hansi Flick a anunțat ce urmează, după ce Barcelona a fost eliminată de Inter în semifinalele Ligii Campionilor</title>
      <link>https://www.prosport.ro/fotbal-extern/liga-campionilor/asta-se-va-intampla-joi-hansi-flick-a-anuntat-ce-urmeaza-dupa-ce-barcelona-a-fost-eliminata-de-inter-in-semifinalele-ligii-campionilor-20164576</link>
      <description><![CDATA[<img src="https://www.prosport.ro/wp-content/uploads/2025/05/„Sunt-dezamagit.-Hansi-Flick-a-anuntat-ce-urmeaza-dupa-ce-Barcelona-a-fost-eliminata-de-Inter-in-semifinalele-Ligii-Campionilor-1400x933.jpg"/><br/><p>Antrenorul celor de la FC Barcelona, Hansi Flick, a reacționat imediat după ce echipa sa a fost învinsă, dramatic, de Inter, și a ratat, astfel, calificarea în ultimul act al Ligii Campionilor.</p>
<p>După un 3-3 incendiar în prima manșă, cele două echipe au reușit să spargă o nouă barieră și să ofere un meci de-a dreptul superb în returul semifinalelor UCL, de pe „Giuseppe Meazza”. Barcelona a fost condusă cu 2-0, a egalat și a preluat conducerea cu 3-2, dar s-a văzut egalată în minutele suplimentare ale primei reprize. Inter a dat lovitura în prelungiri, iar catalanii se gândesc acum deja la meciul de duminică împotriva rivalei Real Madrid, din La Liga.</p>
<h2><span>Hansi Flick și-a făcut curaj după Inter – Barcelona 4-3: „Vom reveni sezonul viitor”</span></h2>
<p>Hansi Flick, antrenorul celor de la FC Barcelona, s-a declarat dezamăgit de rezultatul acestei duble manșe, însă a ținut să menționeze că nu are să le reproșeze prea multe elevilor săi.</p>
<p>Nu s-a abținut, însă, și l-a „înțepat” pe arbitru, despre care a spus că a decis în favoarea italienilor toate fazele la limită.</p>
<p>Antrenorul a anunțat că Barcelona intră, încă de joi, în linie dreaptă cu pregătirea meciului împotriva lui Real Madrid, programat duminică.</p>
<p>„Sunt dezamăgit, dar nu de jucători sau de prestația lor. Au încercat totul și asta e. Suntem eliminați, dar anul viitor vom încerca din nou și vom încerca să facem întregul club și fanii fericiți.</p>
<p>Inter este o echipă grozavă. Se apără foarte bine și are atacanți buni. Păstrează posesia. Nu vreau să vorbesc prea mult despre arbitru, dar cred că fiecare decizie 50-50 pe care a luat-o a fost în favoarea lor. Așa a fost.</p>
<p>Vom învăța. Este un progres. Vrem să continuăm să învățăm. Nu avem mult timp să ne antrenăm. Vom reveni sezonul viitor. E normal să fim dezamăgiți, dar joi ne vom întoarce la antrenamente pentru meciul cu Real Madrid”, a declarat Hansi Flick, la finalul meciului de pe „Giuseppe Meazza”, informează <span>Marca</span>.</p>
<p>Inter va afla miercuri seara numele adversarei din ultimul act al Ligii Campionilor, după disputarea returului PSG – Arsenal Londra. În manșa întâi, francezii s-au impus, în deplasare, cu 1-0.</p>

]]></description>
    </item>
    <item>
      <title>Mesajul tranșant al lui Hansi Flick după ce Barcelona a ratat calificarea în finala Ligii Campionilor după dubla cu Inter: „Toată lumea e dezamăgită!”</title>
      <link>https://www.prosport.ro/fotbal-extern/liga-campionilor/mesajul-transant-al-lui-hansi-flick-dupa-ce-barcelona-a-ratat-calificarea-in-finala-ligii-campionilor-dupa-dubla-cu-inter-toata-lumea-e-dezamagita-20164612</link>
      <description><![CDATA[<img src="https://www.prosport.ro/wp-content/uploads/2025/05/Mesajul-transant-al-lui-Hansi-Flick-dupa-ce-Barcelona-a-ratat-calificarea-in-finala-Ligii-Campionilor-dupa-dubla-cu-Inter-„Toata-lumea-e-dezamagita.jpg"/><br/><p>Hansi Flick a transmis un mesaj tranșant după ce FC Barcelona a ratat calificarea în finala Ligii Campionilor, în urma unui meci extrem de spectaculos, cu Inter Milano.</p>
<p>Gruparea din Serie A s-a impus cu scorul general de 7-6 și s-a calificat în ultimul act al competiției, unde va da piept cu câștigătoarea dintre Arsenal și PSG.</p>
<h2><span>Hansi Flick, mesaj tranșant după eliminarea Barcelonei</span></h2>
<p><span>Inter Milano și FC Barcelona au făcut spectacol în semifinalele UEFA Champions League</span>. Manșa tur, disputată în Spania, s-a încheiat la egalitate, scor 3-3. Același scor îl indica tabela de marcaj și la finalul timpului regulamentar al manșei retur. Astfel, meciul a mers în prelungiri, iar Inter s-a impus cu scorul de 4-3 (7-6 la general) și<span> a eliminat-o pe FC Barcelona din competiție</span>.</p>
<p>Imediat după meci, Hansi Flick a transmis un mesaj clar. Acesta și-a felicitat jucătorii și a anunțat că gruparea din La Liga se va întoarce mai puternică în următorul sezon de UEFA Champions League.</p>
<p>„Vreau să o felicit pe Inter pentru că a făcut o treabă excelentă în ambele meciuri și le urez mult succes pentru finala de la München. În a doua repriză am jucat mai bine ca echipă față de prima. Este o înfrângere grea, dar trebuie să ne ridicăm. Acesta este un mesaj pe care vreau să-l transmit jucătorilor mei. Cred că jucătorii mei au meritat finala. Când se vor privi în oglindă în seara asta, pot fi cu adevărat mândri.</p>
<p>Când vezi atmosfera meciului din această seară, vrei să revii. Trebuie să acceptăm rezultatul. Atacanții lui Inter sunt puternici și experimentați. Avem o echipă tânără și ne vom îmbunătăți. Sarcina noastră este să facem această echipă din ce în ce mai bună. Putem să ne îmbunătățim în defensivă, dar și în atac.</p>
<p>Știu că toată lumea este dezamăgită acum. Am investit mult în acest meci. Personal, sunt mândru de echipa mea, care a dat totul. Vom reveni sezonul viitor pentru a încerca să câștigăm UEFA Champions League”, a precizat Hansi Flick, la finalul partidei.</p>
<h2><span>Meci extrem de spectaculos la Milano</span></h2>
<p>Inter Milano a avut inițiativa în prima repriză. Primul gol al italienilor a venit în minutul 21, când Lautaro Martinez, starul argentinian al celor de la Inter, a înscris din pasa lui Dumfries. Minutul 45 de adus cea mai controversată fază a primei părți. Atunci, Lautaro Martinez a căzut în careul celor de la FC Barcelona, după o alunecare a lui Cubarsi. Arbitrul Szymon Marciniak a decis, cu ajutor VAR, să acorde lovitură de la 11 metri în favoarea italienilor.</p>
<p>Penalty-ul din ultimul minut al primei reprize a fost executat perfect de turcul Calhanoglu, care a marcat pentru 2-0 și a stabilit scorul pauzei.</p>
<p>Repriza secundă le-a aparținut celor de la FC Barcelona. În minutul 54, Eric Garcia a marcat pentru 2-1 iar, la doar șase minute distanță, Dani Olmo a restabilit egalitatea pe tabela de marcaj.</p>
<p>Echipa lui Hansi Flick a mai lovit o dată, în minutul 87, prin brazilianul Raphinha, și era cu un picior în finala UEFA Champions League. Italienii nu au cedat și au căutat să restabilească egalitatea, reușind să facă acest lucru în minutul 90+3, prin Acerbi, care a trimis partida în prelungiri.</p>
<p>Meciul a fost decis de Frattesi, în minutul 99. Barcelona a căutat să revină în meci, dar nu a reușit să mai marcheze, iar Inter Milano s-a calificat în finala UEFA Champions League, cu scorul general de 7-6.</p>

]]></description>
    </item>
  </channel>
</rss>
