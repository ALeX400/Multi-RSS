<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Se știe noul Balon de Aur: „E al lui”. Mulți vor critica decizia</title>
      <link>https://www.prosport.ro/fotbal-extern/se-stie-noul-balon-de-aur-e-al-lui-multi-vor-critica-decizia-20186061</link>
      <description><![CDATA[<img src="https://www.prosport.ro/wp-content/uploads/2025/06/Se-stie-noul-Balon-de-Aur-„E-al-lui.-Multi-vor-critica-decizia-1400x933.jpg"/><br/><p>Englezii de la celebra publicație Goal.com, renumiți pentru monitorizarea pe care o fac anual în privința trofeului individual suprem din fotbalul internațional, au anunțat cine e noul Balon de Aur.</p>
<p>Este vorba despre un fotbalist care a fost protagonist în superba finală a Ligii Campionilor, PSG – Inter 5-0, dar care nu și-a trecut numele pe lista marcatorilor.</p>
<h2><span>Cei de la Goal.com sunt convinși: Ousmane Dembele e noul Balon de Aur!</span></h2>
<p>Se pare că în cele din urmă, <span>finala Ligii Campionilor din sezonul 2024 – 2025, PSG – Inter Milano 5-0, va da</span> și noul Balon de Aur.</p>
<p>Cel puțin asta susțin jurnaliștii britanici de la celebra publicație <span>Goal.com</span>, care sunt de părere că francezul Ousmane Dembele nu are voie să rateze trofeul.</p>
<p><span>Despre Ousmane Dembele s-a spus că ar fi printre favoriții la Balonul de Aur încă din mai</span>, însă acum, după deciderea finalei din ultima zi a lunii trecute, lucrurile au devenit clare. Starul naționalei Franței nu a marcat în victoria la scor cu Inter, 5-0, însă a oferit două pase decisive și, per total, a avut o prestație remarcabilă. Din postura de vârf de atac, așa cum l-a utilizat Luis Enrique, Dembele a alergat enorm atât în jumătatea adversă, pentru a face pressing, cât și în cea proprie, unde nu de puține a recuperat mingea.</p>
<p>Astfel, chiar dacă puștiul Desire Doue (19 ani) a primit trofeul pentru MVP-ul finalei Champions League, Dembele a fost considerat de mulți cel mai bun jucător din teren pe Allianz Arena.</p>
<p>Revenind la materialul Goal.com, britanicii spun că Doue va trebui să se mulțumească doar cu trofeul de „omul finalei”, deoarece Balonul de Aur va merge la Ousmane Dembele.</p>
<blockquote><p>Focurile de artificii ale lui Desire Doue din finala Ligii Campionilor îl propulsează pe adolescentul de la PSG în top 10, dar acest Balon de Aur este al lui Ousmane Dembele”, titrează Goal.com.</p></blockquote>
<p>Pe locul 2 în topul prezentat de Goal.com își face apariția Lamine Yamal, de la FC Barcelona, în timp ce podiumul favoriților pentru Balonul de Aur e completat de Raphinha, tot din tabăra catalanilor.</p>
<h2><span>Luis Enrique, convins și el că Dembele merită Balonul de Aur</span></h2>
<p>În acest sezon, Ousmane Dembele a cucerit titlul în Ligue 1, Cupa Franței, dar și Supercupa, pe care și-a adăugat-o în palmares chiar în debutul stagiunii. Totodată, Dembele a ieșit golgheter în prima divizie a fotbalului din Hexagon și a fost declarat jucătorul sezonului în Franța.</p>
<blockquote><p>I-aș da Balonul de Aur domnului Ousmane Dembele. Felul în care s-a apărat în această seară… Doar pentru asta merită Balonul de Aur. Așa conduci o echipă. Marchezi goluri, câștigi titluri, ești un lider adevărat, te retragi în apărare. Felul în care făcea pressing… Ousmane este Balonul meu de Aur. Fără nicio îndoială”, a declarat Luis Enrique, despre fotbalistul său.</p></blockquote>
<p>Potrivit site-ului de specialitate Transfermarkt, cota de piață a lui Ousmane Dembele este de 75.000.000 de euro.</p>

]]></description>
    </item>
    <item>
      <title>UEFA şi-a dat din nou arama pe față în mega-războiul FCSB – Steaua Bucureşti. Pe cine a trecut la anul 1986 în lista câştigătoarelor Champions League</title>
      <link>https://www.prosport.ro/fotbal-extern/liga-campionilor/uefa-si-a-dat-din-nou-arama-pe-fata-in-mega-razboiul-fcsb-steaua-bucuresti-pe-cine-a-trecut-la-anul-1986-in-lista-castigatoarelor-champions-league-20186967</link>
      <description><![CDATA[<img src="https://www.prosport.ro/wp-content/uploads/2025/06/UEFA-si-a-dat-din-nou-arama-pe-fata-in-mega-razboiul-FCSB-Steaua-Bucuresti.-Pe-cine-a-trecut-la-anul-1986-in-lista-castigatoarelor-Champions-League-1400x778.jpg"/><br/><p>Forul european a dinamitat din nou conflictul dintre FCSB și Steaua București, la scurt timp după ce PSG s-a încununat cu primul trofeul Champions League din istoria sa.</p>
<p>UEFA a prezentat toate echipele care au triumfat în cea mai importantă competiție intercluburi a Europei, iar la anul 1986 a pus sigla echipei din Superligă, ca fiind continuatoarea Stelei.</p>
<h2><span>Cum a reușit UEFA a aprindă din nou scandalul FCSB – Steaua Bucureşti</span></h2>
<p>La scurt timp după ce PSG a învins de o manieră incredibilă în finală pe Inter Milano, scor 5-0, și a pus mâna pe primul Champions League din istoria sa, UEFA a pus din nou „paie pe foc” în războiul dintre FCSB și Steaua București.</p>
<p>Oficialii forului european au prezentat toate echipele care au câștigat cea mai importantă competiție intercluburi a Bătrânului Continent, iar la anul 1986 au pus sigla echipei din Superligă, patronată de Gigi Becali, aceasta fiind considerată continuatoarea clubului roș-albastru.</p>
<p>FCSB și CSA Steaua se războiesc de ani de zile în instanță pentru <span>marcă și palmares</span> și, în ciuda unor sentințe judecătorești în acest sens, care dau dreptate grupării din liga secundă, UEFA merge pe mâna echipei din Liga 1.</p>
<p>În 1986, Steaua a câștigat Cupa Campionilor Europeni, la Sevilla, după o finală tranșată la loviturile de departajare în fața Barcelonei. După 0-0 la finalul celor 120 de minute, steliștii s-au impus grație inspirației divine a regretatului Helmuth Duckadam.</p>
<blockquote><p>Clubul Dinamo are o mulțime de campioni mondiali. Sportul trebuie să rămână pentru sportivi. Așa este cel mai bine. E un club care mai trăiește încă. Noi suntem un singur nume – Ionuț Lupescu</p></blockquote>
<p><img alt="" class="size-full wp-image-20129615" decoding="async" fetchpriority="high" height="768" sizes="(max-width: 1366px) 100vw, 1366px" src="https://www.prosport.ro/wp-content/uploads/2025/03/STEAUA-BUCURESTI-CSM-RESITA-LIGA-2-CASA-PARIURILOR-20.08.202443.jpg" srcset="https://www.prosport.ro/wp-content/uploads/2025/03/STEAUA-BUCURESTI-CSM-RESITA-LIGA-2-CASA-PARIURILOR-20.08.202443.jpg 1366w, https://www.prosport.ro/wp-content/uploads/2025/03/STEAUA-BUCURESTI-CSM-RESITA-LIGA-2-CASA-PARIURILOR-20.08.202443-768x432.jpg 768w" width="1366"/></p>
<h2><span>Ironii la adresa titlului câștigat de Gigi Becali. „Noi cu trofeele, alții cu meme-urile! 20&gt;2!”</span></h2>
<p>CSA Steaua a „înțepat-o” pe <span>rivală de la FCSB</span> după ce echipa lui Gigi Becali a câștigat recent al doilea titlu consecutiv în Superligă. Chiar înaintea meciului cu „U” Cluj, scor 2-0, jucătorii lui Elias Charalambous au pășit pe teren în tricourile speciale de campioni și cu eșarfe personalizate la gât, în care apare numărul 28, adică numărul de titluri pe care echipa îl are în opinia acestora, însă replica lui CSA Steaua nu a întârziat să apară.</p>
<p>Comandantul CSA Steaua, Petruț-Dănuț Sârghe-Ciobanu, a cerut atunci să se ia măsuri împotriva echipei din prima ligă, iar a doua zi, clubul militar a postat un mesaj ironic la adresa rivalilor.</p>
<p>„Noi cu trofeele, alții cu meme-urile! 20&gt;2! Steaua București rămâne cea mai titrată formație din fotbalul românesc!”, au scris cei de la Steaua București pe pagina de Facebook a clubului.</p>
<p> </p>
<p> </p>

]]></description>
    </item>
    <item>
      <title>Reacția renumitului Salt Bae despre faptul că ar fi fost dat afară de la petrecerea vedetelor lui PSG, după finala Ligii Campionilor</title>
      <link>https://www.prosport.ro/sport-life/reactia-renumitului-salt-bae-despre-faptul-ca-ar-fi-fost-dat-afara-de-la-petrecerea-vedetelor-lui-psg-dupa-finala-ligii-campionilor-20186497</link>
      <description><![CDATA[<img src="https://www.prosport.ro/wp-content/uploads/2025/06/Reactia-renumitului-Salt-Bae-despre-faptul-ca-ar-fi-fost-dat-afara-de-la-petrecerea-vedetelor-lui-PSG-dupa-finala-Ligii-Campionilor.jpg"/><br/><p>Au apărut imagini cu renumitul bucătar Salt Bae dat afară de la petrecerea starurilor de la PSG după finala Ligii Campionilor, câștigată de o manieră entuziasmantă în fața lui Inter Milano, scor 5-0.</p>
<p>Acum, cel al cărui nume real este Nusret Gokce, a venit cu o reacție în care neagă tot și dezvăluie, în ciuda imaginilor făcute publice, ce s-a întâmplat după ultimul act al UCL de pe „Allianz Arena” din Munchen.</p>
<h2><span>Salt Bae n-a mai rezistat și a răbufnit după ce s-a spus că a fost dat afară de la petrecerea lui PSG</span></h2>
<p>Au apărut imagini cu <span>renumitul bucătar </span>Salt Bae scos cu forța din locația unde vedetele de la PSG se distrau de foc după succesul din Ligii Campionilor. Acum, Nusret Gokce pe numele său real, neagă incidentul într-o reacție pe rețele sociale și dezvăluie ce s-a întâmplat după ultimul act al UCL din Germania, potrivit <span>thesun.co.uk</span>.</p>
<p>Celebrul turc în vârstă de 41 de ani pare să fi fost escortat cu forța departe de clădirea din München unde ar fi avut loc petrecerea. Martorii l-au filmat cum era împins de agent de pază în afara locației. Persoana cu care se afla a încercat să discute cu oamenii de la securitate, dar fără succes. Salt Bae și-a făcut totuși timp să dea autografe fanilor care așteptau afară. În ciuda speculațiilor că ar fi fost evacuat de la eveniment, bucătarul a susținut că acesta era acolo doar ca să-i vadă pe fani.</p>
<p>„Zvonurile care se răspândesc pe rețelele de socializare conform cărora «Nusret a fost dat afară» nu sunt adevărate. De fapt, nu a existat nicio petrecere de după eveniment. Nici măcar nu am fost invitat la un astfel de eveniment. Doar treceam pe acolo, iar cineva care s-a comportat necorespunzător și a făcut să pară că s-a întâmplat ceva. Dar afirmația că am fost dat afară este pur și simplu falsă. Acesta este un atac la adresa reputației mele.</p>
<p>După finala Ligii Campionilor, am ajuns la hotel cu autobuzul UEFA, motivul pentru care eram acolo în acel moment a fost din cauza miilor de fani care voiau să ne vadă acolo. Ca întotdeauna, am fost în zona aceea pentru a le împărtăși dragostea și pentru a face fotografii. Nu a existat nicio petrecere cu invitație, de unde și vestea că nu am fost inclus în petrecere. Totul este pur și simplu nefondat”, a spus celebrul bucătar.</p>
<p><img alt="" class="size-full wp-image-20186501" decoding="async" height="1070" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta.jpg" srcset="https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta.jpg 1080w, https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta-150x150.jpg 150w, https://www.prosport.ro/wp-content/uploads/2025/06/7829332-Hepta_Mediafax_Foto-ZUMA_Press_Hepta-768x761.jpg 768w" width="1080"/></p>
<h2><span>Pus la zid și după finala Cupei Mondiale din 2022</span></h2>
<p>Salt Bae a fost criticat și pentru <span>gesturile sale de pe teren după finala Cupei Mondiale din 2022</span> dintre Argentina și Franța. El a capturat trofeul de la fundașul central Cristian Romero , încălcând astfel o regulă clară a FIFA.</p>
<p>Doar persoanele desemnate, și anume jucătorii și managerii care l-au câștigat, precum și șefii de stat și oficialii FIFA, au voie să atingă trofeul suprem.</p>
<p>De asemenea, el a insistat să facă fotografii cu mai mulți jucători în timpul festivităților. Comportamentul controversat al bucătarului a determinat o anchetă internă la FIFA cu privire la modul în care i s-a permis să intre pe teren.</p>
<p> </p>

]]></description>
    </item>
    <item>
      <title>Supercomputerul i-a dat vestea verii lui Gigi Becali. La cât au ajuns acum șansele FCSB să intre în grupa principală a Ligii Campionilor, de unde ar veni și 50.000.000 de euro</title>
      <link>https://www.prosport.ro/fotbal-intern/superliga/supercomputerul-i-a-dat-vestea-verii-lui-gigi-becali-la-cat-au-ajuns-acum-sansele-fcsb-sa-intre-in-grupa-principala-a-ligii-campionilor-de-unde-ar-veni-si-50-000-000-de-euro-20186376</link>
      <description><![CDATA[<img src="https://www.prosport.ro/wp-content/uploads/2025/06/Supercomputerul-i-a-dat-vestea-verii-lui-Gigi-Becali.-La-cat-au-ajuns-acum-sansele-FCSB-sa-intre-in-grupa-principala-a-Ligii-Campionilor-de-unde-ar-veni-si-50.000.000-de-euro-1400x933.jpg"/><br/><p>Un supercomputer a analizat șansele pe care FCSB le are să intre în grupa principală din UEFA Champions League și i-a dat o veste extrem de importantă lui Gigi Becali.</p>
<p>Latifundiarul din Pipera vrea ca echipa lui să ajungă din nou la „masa bogaților”, performanță pentru care crede că poate obține nu mai puțin de 50 de milioane de euro.</p>
<h2><span>Ce șanse are FCSB să ajungă în UEFA Champions League</span></h2>
<p>FCSB a avut parte de un sezon foarte bun. Echipa pregătită de Elias Charalambous și Mihai Pintilii a ajuns până în optimile de finală din UEFA Europa League și<span> a reușit să cucerească un nou titlu de campioană a României</span>. Astfel, Gigi Becali are planuri mari pentru „roș-albaștri”. Omul de afaceri vrea ca echipa lui să ajungă în grupa principală din UEFA Champions League și să pună mâna pe milioanele de euro din cea mai importantă competiție intercluburi din lume.</p>
<p>Statisticienii de la Football Meets Data au calculat șansele pe care campioana României le are la calificarea în UEFA Champions League, ținând cont de mai mulți factori importanți precum forma recentă, valoarea loturilor, coeficientul și posibilii adversari. Astfel, FCSB este văzută cu 23% șanse de calificare în faza principală din Champions League. Este cel mai mare procentaj al unei echipe care pleacă din turul 1, peste Malmo, care are 17% șanse, sau Ludogorets, care are șanse de 13%. Statisticienii consideră că trupa patronată de Gigi Becali are șanse foarte mari, de 52%, să ajungă din nou în grupa din UEFA Europa League, și de 23% să ajungă în grupa de UEFA Champions League. Astfel, campioana României are, în total, 98% șanse să joace într-o competiție europeană în următorul sezon.</p>
<p>Înainte de startul sezonului trecut, statisticienii de la Football Meets Data considerau că FCSB avea doar 3% șanse să ajungă în UEFA Champions League. Astfel, campioana României a înregistrat o creștere de 20%, ceea ce reprezintă <span>un real motiv de bucurie pentru Gigi Becali</span>, care visează să obțină nu mai puțin de 50 de milioane de euro de la „masa bogaților”.</p>
<h2><span>FCSB, cap de serie în primele două tururi preliminarii</span></h2>
<p>FCSB nu are prea mult timp de odihnă la dispoziție. Campioana României va începe o nouă aventură europeană, de data aceasta la mijlocul lunii iulie.</p>
<p>Trupa pregătită de Elias Charalambous și Mihai Pintilii va fi cap de serie în primele două tururi preliminare din UEFA Champions League și, în mod normal, nu ar trebui să aibă mari emoții pentru accederea în turul al treilea. Acest lucru ar asigura calificarea cel puțin în faza principală a UEFA Conference League.</p>

]]></description>
    </item>
    <item>
      <title>Emmanuel Macron nu îi iartă pe cei care au făcut haos după victoria lui PSG în Liga Campionilor: „Vom fi necruțători! Îi vom pedepsi”</title>
      <link>https://www.prosport.ro/fotbal-extern/liga-campionilor/emmanuel-macron-nu-ii-iarta-pe-cei-care-au-facut-haos-dupa-victoria-lui-psg-in-liga-campionilor-vom-fi-necrutatori-ii-vom-pedepsi-20186240</link>
      <description><![CDATA[<img src="https://www.prosport.ro/wp-content/uploads/2025/06/Emmanuel-Macron-nu-ii-iarta-pe-cei-care-au-facut-haos-dupa-victoria-lui-PSG-in-Liga-Campionilor-„Vom-fi-necrutatori-Ii-vom-pedepsi.jpg"/><br/><p>Emmanuel Macron nu are de gând să îi ierte pe cei care au făcut haos pe străzile Parisului după ce PSG a cucerit trofeul UEFA Champions League.</p>
<p>Președintele Franței a anunțat că va fi „necruțător” și că cei vinovați vor fi pedepsiți. Reamintim că PSG s-a impus cu scorul categoric de 5-0 în finala disputată cu Inter Milano, la Munchen, pe Allianz Arena.</p>
<h2><span>Emmanuel Macron, necruțător cu cei care au făcut haos după finala UEFA Champions League</span></h2>
<p><span>PSG a reușit să cucerească trofeul UEFA Champions League</span> după finala pe care a câștigat-o în fața italienilor de la Inter Milano, cu scorul categoric de 5-0. Acest lucru a declanșat sărbătoarea la Paris, unde mii de suporteri au ieșit pe străzi pentru a se bucura. Chiar dacă nimic nu anunța acest lucru, sărbătoarea s-a transformat într-un adevărat haos.</p>
<p>Astfel, totul a degenerat și s-a ajuns la adevărate conflicte și acte de vandalism. În urma acestor incidente au rezultat doi morți și sute de arestați, iar <span>președintele Emmanuel Macron a anunțat </span>că va lua măsuri pentru ca cei vinovați să fie pedepsiți.</p>
<p>„Nimic nu poate justifica ceea ce s-a întâmplat în ultimele ore, ciocnirile violente sunt inacceptabile (…) Vom urmări, vom pedepsi, vom fi necruţători. Confruntările violente care au avut loc sunt inacceptabile, cu un bilanţ uriaş: două persoane au murit, aproximativ 30 de poliţişti şi mai mulţi pompieri au fost răniţi şi mă gândesc şi la ofiţerul nostru de poliţie (din Coutances) care este în prezent în comă şi care a venit de la Rennes pentru a-şi sprijini unii dintre colegi”, a spus președintele Franței, chiar înainte să îi premieze pe jucătorii celor de la PSG.</p>
<h2><span>Franța, în doliu după incidentele violente</span></h2>
<p>Emmanuel Macron a subliniat faptul că Franța este în doliu din cauza incidentelor care au avut loc în Paris.</p>
<p>„Naţiunea este în doliu şi mă gândesc, evident, la familiile care, deşi ar fi trebuit să trăiască un moment de bucurie, au trăit tragedia, mă gândesc la comercianţii care au fost afectaţi şi care au fost victime ale acestor violenţe. Aceste incidente sunt foarte grave, sunt inacceptabile, i-au privat pe mult prea mulţi dintre compatrioţii noştri de ceea ce ar fi trebuit să fie un moment de fericire şi de viaţă lipsită de griji.</p>
<p>Răspunsul statului va fi pe măsură: vom urmări, vom pedepsi, vom fi neobosiţi. Nu despre asta este vorba în fotbal, în orice caz”, a mai spus Emmanuel Macron.</p>

]]></description>
    </item>
  </channel>
</rss>
