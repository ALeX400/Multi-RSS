<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a tras concluzia despre lovitura verii: „E mort, e pe butuci!”</title>
      <link>https://www.prosport.ro/fotbal-intern/superliga/gigi-becali-a-tras-concluzia-despre-lovitura-verii-e-mort-e-pe-butuci-20206299</link>
      <description><![CDATA[<img src="https://www.prosport.ro/wp-content/uploads/2025/06/Gigi-Becali-a-tras-concluzia-despre-lovitura-verii-„E-mort-e-pe-butuci.jpg"/><br/><p>Gigi Becali (67 de ani) a oferit câteva noi detalii despre cel mai important transfer pe care l-a bifat în fereastra de mercato de vară.</p>
<p>Este vorba despre Dennis Politic (25), care a părăsit-o pe Dinamo București pentru a i se alătura rivalei roș-albastre. În schimbul său, Gigi Becali l-a dat la schimb pe Alexandru Musi (20), plus suma de aproximativ 1.000.000 de euro.</p>
<h2><span>Antrenamentele de la FCSB l-au pus „pe butuci” pe Dennis Politic. Ce a dezvăluit Gigi Becali</span></h2>
<p><span>Gigi Becali nu s-a lăsat până nu l-a transferat pe Dennis Politic</span> de la rivala Dinamo București, mutare pe care o plănuia încă din primăvară.</p>
<p>Negocierile dintre cele două cluburi au debutat în mai, iar patronul FCSB a încercat mai multe variante de a pune mâna pe jucătorul dorit. În cele din urmă, o ofertă care l-a încadrat pe Alexandru Musi, plus suma de aproximativ 1.000.000 de euro, a fost pe placul „câinilor”.</p>
<p>Pentru a-i exploata potențialul la maxim, FCSB a decis să îl trimită la câteva investigații pe Dennis Politic, care în perioada petrecută la Dinamo s-a confruntat cu mai multe accidentări musculare.</p>
<p>Recent, <span>Mihai Stoica a dezvăluit că transferul verii de la FCSB a vizitat câțiva medici olandezi</span>, care i-au recomandat „niște talonete”, respectiv branțuri ortopedice utilizate pentru a corecta diverse deformări ale piciorului.</p>
<p>Gigi Becali a vorbit și el despre recomandarea pe care i-au făcut-o specialiștii din Olanda lui Dennis Politic și a lăsat de înțeles că totul merge în direcția corectă. Singurul impediment ar fi că fotbalistul pare să fie copleșit de intensitatea antrenamentelor de la FCSB:</p>
<blockquote><p>Politic face, deocamdată, recondiționarea la mușchi. A fost la o clinică în Olanda, i-au făcut acolo o rectificare la ghete. E gata! Numai că e mort. E pe butuci acum, de la antrenamente”, a declarat Gigi Becali, într-un dialog pe care l-a purtat cu reporterii la nunta Kirei Hagi.</p></blockquote>
<h2><span>Meme Stoica a încercat să fie mai subtil</span></h2>
<p>Spre deosebire de Gigi Becali, care a spus lucrurile cât se poate de direct, Meme Stoica a încercat să fie mai subtil în privința fotbalistului transferat de la Dinamo și a transmis că Politic nu a atins încă ritmul de joc al coechipierilor.</p>
<blockquote><p>El se antrenează normal, poate să joace, dar trebuie să-și câștige ritmul pe care îl au noii coechipieri. Ritmul este puțin diferit față de echipele lor”, a declarat managerul general al campioanei României, la <span>Prima Sport</span>.</p></blockquote>
<p>În sezonul 2024-2025, Dennis Politic a jucat 27 de meciuri în toate competițiile, în care a contribuit cu 6 goluri și două pase decisive.</p>
<p>Ca o paralelă, la FCSB au fost mulți jucători, precum Târnovanu, Șut sau Crețu, care au depășit borna celor 50 de partide jucate în stagiunea trecută.</p>

]]></description>
    </item>
    <item>
      <title>S-au pierdut în drumul spre FCSB. Meme Stoica a făcut anunțul: „Ultima dată au fost văzute în Belgia”</title>
      <link>https://www.prosport.ro/fotbal-intern/superliga/s-au-pierdut-in-drumul-spre-fcsb-meme-stoica-a-facut-anuntul-ultima-data-au-fost-vazute-in-belgia-20206345</link>
      <description><![CDATA[<img src="https://www.prosport.ro/wp-content/uploads/2025/06/S-au-pierdut-in-drumul-spre-FCSB.-Meme-Stoica-a-facut-anuntul-„Ultima-data-au-fost-vazute-in-Belgia.webp"/><br/><p>Mihai Stoica (60 de ani), managerul general al celor de la FCSB, a oferit noi detalii despre echipamentele pe care campioana României le va purta în sezonul 2025-2026.</p>
<p>Roș-albaștrii intenționează să îmbrace noile echipamente chiar la Supercupa României cu CFR Cluj, însă coletele întârzie să vină.</p>
<h2><span>Emoții la FCSB! Coletele cu noile echipamente au fost văzute „ultima dată în Belgia”. Ce spune Meme Stoica</span></h2>
<p><span>Meme Stoica, principal responsabil pentru felul în care arată echipamentele de la FCSB</span>, așteaptă cu nerăbdare tricourile pe care campionii României le vor îmbrăca în 2025-2026.</p>
<p>Încă de acum două săptămâni, <span>Mihai Stoica a oferit câteva detalii cu privire la cum va arăta noul echipament al FCSB</span> și a dezvăluit că s-a inspirat de la naționala Olandei. Însă, suporterii așteaptă să vadă cu ochii lor ce a ales managerul general al roș-albaștrilor.</p>
<p>În 2024, FCSB și-a prezentat noile echipamente pe 1 iulie, însă aparent, în această vară momentul mult așteptat va întârzia puțin.</p>
<p>Mihai Stoica a dezvăluit că toate coletele cu echipamentele sunt în Belgia și trebuie să sosească în perioada imediat următoare. Totuși, Darius Olaru și compania nu pot aștepta prea mult, deoarece pe 5 iulie, de la ora 20:00, pe stadionul Ghencea este programată Supercupa României, FCSB – CFR Cluj. Iar la acest duel, roș-albaștrii ar trebui să îmbrace al treilea echipament de joc al sezonului 2025-2026:</p>
<blockquote><p>(n.r. – Noul set va fi folosit la meciul din Supercupă cu CFR sau la meciul din cupele europene?) La meciul din Supercupă vom juca cu al 3-lea echipament, așa cum am făcut-o și anul trecut. Adică cu a doua opțiune de deplasare. Cel de bază sper din toată inima să ajungă. E aici prin zonă. Ultima dată a fost văzut în Belgia. Dar sper să ajungă la timp să îl putem inscripționa și să putem juca cu el în primul tur preliminar al UEFA Champions League”, a declarat Mihai Stoica, potrivit <span>Prima Sport</span>.</p></blockquote>
<h2><span>S-a optat din nou pentru categoria premium</span></h2>
<p>Cât despre calitatea echipamentelor de joc, Meme a spus că s-a optat din nou pentru categoria premium, cea mai bună pe care o pune la dispoziție sponsorul tehnic Nike. Deși tricourile respective sunt și cele mai scumpe, de departe, oficialul campioanei spune că la FCSB nu se face rabat atunci când vine vorba despre calitatea echipamentului.</p>
<blockquote><p>(n.r. – Cât vor costa tricourile?) Există trei categorii de echipament la firma care e sponsor tehnic la noi (n.r. – Nike). Categoria premium, care e de două ori mai scumpă decât categoria a doua și de patru ori mai scumpă decât categoria a treia. Există unele echipe care aleg categoria a doua, altele chiar categoria a treia. Nu vreau să fac referire la alte echipe din România care au același sponsor tehnic, dar noi alegem mereu premium. Pentru că am pus mereu pe primul plan calitatea materialului din care e confecționat echipamentul. Nu putem să propunem noi designul că noi n-avem forța echipelor mari. Mă refer la echipele care au același sponsor tehnic, Inter, Barcelona, Chelea ș.a.m.d. Oamenii vând sute de mii, milioane de tricouri. De aceea un tricou al Barcelonei va fi mai ieftin decât al nostru. Niciodată nu vom apela la un alt sponsor tehnic, chiar dacă acolo dăm noi modelul și facem grafica pentru echipament, pentru că acolo nu există calitate. Prețurile vor fi sensibil egale cu cele ale tricourilor de anul trecut. Vorbim și noi chiar venim în sprijinul suporterilor, doar că nu vindem noi tricourile, ci firma respectivă”, a mai spus Meme Stoica.</p></blockquote>

]]></description>
    </item>
    <item>
      <title>FCSB dă marea lovitură cu atacantul din naționala României, chiar înaintea Supercupei cu CFR Cluj: „Are drept de joc”</title>
      <link>https://www.prosport.ro/fotbal-intern/superliga/fcsb-da-marea-lovitura-cu-atacantul-din-nationala-romaniei-chiar-inaintea-supercupei-cu-cfr-cluj-are-drept-de-joc-20206207</link>
      <description><![CDATA[<img src="https://www.prosport.ro/wp-content/uploads/2025/06/FCSB-da-marea-lovitura-cu-atacantul-din-nationala-Romaniei-chiar-inaintea-Supercupei-cu-CFR-Cluj-„Are-drept-de-joc-1400x1050.jpg"/><br/><p>Înaintea Supercupei cu CFR Cluj, partidă programată la data de 5 iulie, de la ora 20:00, în Ghencea, Meme Stoica (60 de ani) a făcut un anunț important pentru fanii FCSB.</p>
<p>Elias Charalambous (44) îl va putea utiliza și pe Daniel Bîrligea (25), atacantul din naționala României care în sezonul 2024-2025 a avut interzis la meciurile cu CFR Cluj.</p>
<h2><span>Clauza Varga-Becali e de domeniul trecutului! Daniel Bîrligea poate evolua în Supercupa României, FCSB – CFR Cluj</span></h2>
<p>Daniel Bîrligea a semnat cu FCSB în septembrie 2024, atunci când CFR Cluj a încasat în schimbul lui suma de 2.000.000 de euro.</p>
<p>Pentru a da undă verde transferului, <span>Nelu Varga i-a solicitat lui Gigi Becali să semneze o clauză</span> prin care să promită că nu îl va utiliza pe Bîrligea în meciurile cu CFR Cluj.</p>
<p>Inițial s-a vehiculat că <span>acea clauză a fost stipulată pentru întreaga durată a contractului, anume 5 ani de la momentul semnăturii</span>, însă în ultimele săptămâni totul s-a schimbat la 180 de grade. Aparent, Bîrligea a avut interzis în meciurile cu CFR Cluj doar în stagiunea 2024-2025.</p>
<p>Iar cum Supercupa este considerată drept prima competiție din debutul unui sezon, Daniel Bîrșigea va putea evolua încă din partida FCSB – CFR Cluj, programată pe 5 iulie, în Ghencea, de la ora 20:00.</p>
<p>Totul a fost confirmat de Mihai Stoica, după ce anterior a citit cu mare atenție regulamentul:</p>
<blockquote><p>Mă bucur că, în sfârşit, împotriva lui CFR îl vom putea folosi pe Bîrligea. Chiar am studiat dimineaţă regulamentul şi am văzut că Supercupa aparţine sezonului 2025/2026, ceea ce mă bucură foarte tare. Scrie negru pe alb în ROAF că sezonul începe pe 1 iulie şi se termină pe 30 iunie. Deci nu trebuie să plătim 100.000 de euro ca să joace Bîrligea. Bîrligea are drept de joc şi va avea drept de joc în toate meciurile cu CFR de acum încolo”, a declarat Meme Stoica, la <span>Prima Sport</span>.</p></blockquote>
<h2><span>Bîrligea putea fi golgheter, spune Meme</span></h2>
<p>În sezonul 2024-2025, Daniel Bîrligea a ratat toate cele 4 partide din Superliga, sezon regular și play-off, pe care le-au disputat CFR Cluj și FCSB. În eventualitatea în care ar fi bifat aceste dueluri și ar fi fost și primul executant la loviturile de departajare, cum este Louis Munteanu la CFR Cluj, Meme spune că fotbalistul FCSB ar fi putut câștiga titlul de golgheter:</p>
<blockquote><p>El, în afară că nu a bătut penalty-uri, n-a jucat nici în cele 4 meciuri împotriva CFR-ului. Cred că ar fi fost golgheterul campionatului”, a completat Mihai Stoica.</p></blockquote>
<p>Doar în Superliga, Bîrligea a marcat 16 goluri în sezonul trecut, pe când Louis Munteanu a înscris de 23 de ori.</p>
<p>Referitor la ce ar însemna un triumf în Supercupa României, managerul general al FCSB a adăugat:</p>
<blockquote><p>Aici e o discuţie mai amplă, pentru că patronul nu este foarte interesat de Supercupă, dar noi suntem foarte interesaţi. Pentru că ştim cât contează un trofeu pentru suporteri, dar şi pentru noi. Când pierzi Supercupa, spui că nu contează, iar când o câştigi eşti foarte bucuros”, a încheiat Meme Stoica.</p></blockquote>

]]></description>
    </item>
    <item>
      <title>Stelele României U19 au primit lovitura! FCSB a luat decizia în cazul transferurilor lui Kodor și Guțea</title>
      <link>https://www.prosport.ro/fotbal-intern/superliga/stelele-romaniei-u19-au-primit-lovitura-fcsb-a-luat-decizia-in-cazul-transferurilor-lui-kodor-si-gutea-20205333</link>
      <description><![CDATA[<img src="https://www.prosport.ro/wp-content/uploads/2025/06/Stelele-Romaniei-U19-au-primit-lovitura-FCSB-a-luat-decizia-in-cazul-transferurilor-lui-Kodor-si-Gutea-1400x1050.jpg"/><br/><p>În urmă cu aproximativ două săptămâni, Mihai Stoica (60 de ani) anunța public că FCSB ia în calcul posibilitatea de a înainta o ofertă pentru un fotbalist din naționala României U19.</p>
<p>Managerul general al roș-albaștrilor nu a dezvăluit niciun nume, însă imediat după anunțul său, în presă s-au vehiculat două variante: atacantul Jason Kodor și mijocașul Remus Guțea.</p>
<h2><span>FCSB nu a mai ofertat niciun jucător din naționala României U19. Meme Stoica a venit cu clarificări</span></h2>
<p>Meme Stoica s-a declarat impresionat de felul în care a evoluat naționala U19 a României la Campionatul European și pe parcursul turneului final a surprins cu o declarație: <span>„S-ar putea să facem și noi o ofertă pentru unul dintre jucători”</span>, spunea managerul general al roș-albaștrilor.</p>
<p><span>Gigi Becali a confirmat ulterior că ar putea achiziționa un internațional U19</span>, la recomandarea lui Meme Stoica, însă a păstrat misterul în privința numelui.</p>
<p>Ulterior s-a vehiculat că ar putea fi vorba despre <span>Jason Kador, atacantul de la Lecce care l-a refuzat deja pe Gigi Becali</span>, sau Remus Guțea, mijlocaș legitimat la FC Voluntari.</p>
<p>Se pare că totul va rămâne un mister, deoarece Mihai Stoica a revenit cu o nouă declarație prin care a transmis că oferta nu a mai fost înaintată. Și, fără să intre prea mult în detalii, oficialul campioanei a sugerat că o propunere nu va mai fi făcută în această vară:</p>
<blockquote><p>N-am făcut nicio ofertă pentru vreun fotbalist de la naționala U19. Eligibilitatea în Youth League începe pe 1/1/2007. Cei din 2006 ar trebui să fie formați de club ca să poată juca în această competiție, indiferent dacă joci în preliminarii sau – dacă seniorii ajung la masa mare – în faza principală (primele 6 din cele 8 meciuri ale seniorilor)”, a scris Meme Stoica, pe <span>pagina oficială de Facebook</span>.</p></blockquote>
<p>Așadar, FCSB nu l-ar putea utiliza pe jucătorul transferat în Youth League, iar la prima echipă, Gigi Becali a anunțat deja că nu mai are loc pe listele de Superliga și UEFA.</p>
<h2><span>Transferurile bifate de FCSB în vara lui 2025</span></h2>
<p>În acest context, FCSB va rămâne cu trei transferuri bifate în fereastra de mercato din vara lui 2025. Daniel Graovac, sosit de la CFR Cluj, gratis, a fost primul fotbalist care și-a trecut numele pe listă. L-a urmat apoi Denis Alibec, venit de la Farul Constanța, tot liber de contract.</p>
<p>Și, în cele din urmă, singurul fotbalist pentru care Gigi Becali a plătit o sumă de bani în această vară este Dennis Politic, adus de la Dinamo București pentru aproximativ 1.000.000 de euro. Însă, în afacerea din urmă menționată a fost implicat și Alexandru Musi, care a fost trimis gratis la gruparea alb-roșie.</p>

]]></description>
    </item>
    <item>
      <title>Clubul legendar din Premier League vrea să transfere un fotbalist de la FCSB: „E în cursă”</title>
      <link>https://www.prosport.ro/fotbal-intern/superliga/clubul-legendar-din-premier-league-vrea-sa-transfere-un-fotbalist-de-la-fcsb-e-in-cursa-20206083</link>
      <description><![CDATA[<img src="https://www.prosport.ro/wp-content/uploads/2025/06/Clubul-legendar-din-Premier-League-vrea-sa-transfere-un-fotbalist-de-la-FCSB-„E-in-cursa-scaled-e1751261770422-1400x815.jpg"/><br/><p>Leeds United, club legendar din fotbalul britanic care a revenit în Premier League pentru sezonul 2025-2026, vrea să transfere un fotbalist de la FCSB.</p>
<p>Este vorba despre fundașul central Joyskim Dawa (29 de ani), despre care s-a mai scris și în trecut că ar fi intrat pe radarul formațiilor din Anglia.</p>
<h2><span>Ajunge Joyskim Dawa în Premier League? Numele fotbalistului de la FCSB e asociat din nou cu un transfer în Regat</span></h2>
<p>Joyskim Dawa nu a mai jucat un meci oficial din martie 2025, după ce s-a accidentat la naționala Camerunului, într-o partidă cu Eswatini, 0-0, din preliminariile Cupei Mondiale.</p>
<p>Fundașul central a suferit o intervenție chirurgicală la genunchi, iar perioada de recuperare se va întinde și în debutul sezonului 2025-2026.</p>
<p>Această accidentare aproape că i-a anulat șansa lui Joyskim Dawa de a prinde un transfer în străinătate în această vară. Fundașul central era curtat de mai multe echipe importante, între care și <span>Fulham, grupare care a terminat pe locul 11 în Premier League</span>. De altfel, Anglia a fost o destinație foarte vehiculată în cazul lui <span>Joyskim Dawa și inclusiv impresarul jucătorului a confirmat interesul din Premier League</span>. Însă, așa cum am precizat deja, a venit accidentarea și negocierile s-au sistat.</p>
<p>Acum, cu Joyskim Dawa intrat în a doua jumătate a procesului de recuperare, interesul din Regat în privința fundașului pare să se fi reactivat, iar africanii de la publicația <span>Actu Cameroun</span> susțin că o nouă grupare din Premier League l-a pus pe listă pe stoperul naționalei lor. Este vorba despre Leeds United, club legendar din Anglia care în sezonul 2025-2026 va evolua din nou pe prima scenă a fotbalului britanic:</p>
<blockquote><p>La 29 de ani, Joyskim Dawa vine după cel mai bun sezon al carierei sale la Steaua București (n.r. – FCSB). Titular obișnuit, fundașul camerunez a fost o adevărată stâncă în SuperLiga. Spiritul său de lider, soliditatea în dueluri și constanța atrag acum cluburi din ligi mai elitiste. Leeds United este în cursă, la fel ca și Stade de Reims, care îl văd ca o soluție credibilă pentru a-și stabiliza apărarea. Valoarea sa este estimată la 3 milioane de euro, dar Steaua (n.r. – FCSB) cere 3.5 milioane de euro, conștientă de interesul pe care îl generează fotbalistul”, informează sursa citată.</p></blockquote>
<h2><span>Ar putea fi posibil transferul chiar în această vară?</span></h2>
<p>Chiar dacă <span>Joyskim Dawa nu a mai jucat</span> în ultimele luni, camerunezii lasă de înțeles că o propunere pe numele său ar putea veni chiar în această vară.</p>
<blockquote><p>Pentru Dawa, această perioadă de transferuri de vară ar putea fi oportunitatea pentru o ultimă provocare la nivel înalt, într-o ligă mai competitivă, unde experiența sa va fi neprețuită”, se mai arată pe Actu Cameroun.</p></blockquote>
<p>Potrivit site-ului de specialitate Transfermarkt, cota de piață a lui Joyskim Dawa este de 3.000.000 de euro.</p>
<p>În total, el a jucat 133 de partide pentru FCSB, izbutind să contribuie, printre altele, cu 12 goluri și cu două pase decisive.</p>

]]></description>
    </item>
  </channel>
</rss>
