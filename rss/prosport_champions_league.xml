<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Legendarul Javier Zanetti a reacționat după ce a văzut cu cine va juca echipa lui Cristi Chivu în play-off-ul Ligii Campionilor</title>
      <link>https://www.prosport.ro/fotbal-extern/liga-campionilor/legendarul-javier-zanetti-a-reactionat-dupa-ce-a-vazut-cu-cine-va-juca-echipa-lui-cristi-chivu-in-play-off-ul-ligii-campionilor-20372926</link>
      <description><![CDATA[<img src="https://www.prosport.ro//wp-content/uploads/2026/01/Legendarul-Javier-Zanetti-a-reactionat-dupa-ce-a-vazut-cu-cine-va-juca-echipa-lui-Cristi-Chivu-in-play-off-ul-Ligii-Campionilor.jpg"/><br/><p>Cristi Chivu a avut parte de noroc la tragerea la sorți pentru play-off-ul optimilor din Champions League, eveniment care a avut loc vineri, 30 ianuarie, la Nyon (Elveția).</p>
<p>Inter Milano a dat peste Bodo Glimt, însă vicepreședintele nerrazzurilor, Javier Zanetti, îndeamnă la precauție înaintea dublei contra grupării norvegiene.</p>
<h2><span>Reacția lui Javier Zanetti după ce a aflat adversarul lui Inter Milano în play-off-ul Ligii Campionilor</span></h2>
<p><span>Antrenorul român a fost ocrotit de șansă la tragerea la sorți </span>pentru play-off-ul optimilor din Liga Campionilor desfășurată în Elveția.</p>
<p>Inter Milano, liderul din Serie A, va da piept cu Bodo Glimt, iar vicepreședintele clubului italian, Javier Zanetti, e fericit că echipa sa a scăpat de Benfica lui Jose Mourinho, dar îndeamnă la prudență înaintea dublei contra nordicilor.</p>
<p>Oficialul din Peninsulă atrage atenția faptului că meciul din deplasare cu Bodo Glimt se va disputa pe un teren artificial, iar Manchester City a simțit-o acum zece zile pe pielea ei ce înseamnă această suprafață de joc. „Cetățenii” cu Haaland în frunte s-au înclinat pe terenul norvegienilor, scor 1-3, în faza principală din UCL.</p>
<p>„Să nu o subestimăm pe Bodo. Va trebui să fim foarte atenți la acest meci și să ne pregătim cât mai bine posibil. L-am evitat pe Mourinho, dar vom vedea cum va continua această competiție. Vom avea grijă de fiecare detaliu. Terenul artificial poate fi dificil și nu este niciodată ușor”, a declarat Zanetti, conform <span>gazetta.it</span>.</p>
<div class="wp-caption aligncenter" id="attachment_20372807" style="width: 1330px"><img alt="" aria-describedby="caption-attachment-20372807" class="size-full wp-image-20372807" decoding="async" height="743" sizes="(max-width: 1320px) 100vw, 1320px" src="https://www.prosport.ro//wp-content/uploads/2026/01/E-gata-pentru-fostul-jucator-de-la-CFR-Cluj-dupa-eliminarea-din-Liga-Campionilor-.webp" srcset="https://www.prosport.ro/wp-content/uploads/2026/01/E-gata-pentru-fostul-jucator-de-la-CFR-Cluj-dupa-eliminarea-din-Liga-Campionilor-.webp 1320w, https://www.prosport.ro/wp-content/uploads/2026/01/E-gata-pentru-fostul-jucator-de-la-CFR-Cluj-dupa-eliminarea-din-Liga-Campionilor--768x432.webp 768w" width="1320"/><p class="wp-caption-text" id="caption-attachment-20372807">SURSA FOTO: PROFIMEDIA. 29 ianuarie 2026</p></div>
<h2><span>Meciurile din play-off-ul Champions League</span></h2>
<ul>
<li>Borussia Dortmund – Atalanta</li>
<li>Olympiacos – Bayer Leverkusen</li>
<li>Galatasaray – Juventus</li>
<li>Brugge – Atletico</li>
<li>AS Monaco – PSG</li>
<li>Qarabag – Newcastle</li>
<li>Benfica – Real Madrid</li>
<li>Bodo/Glimt – Inter</li>
</ul>
<p><span>Turul dintre cele două formații se va disputa în Norvegia</span>, în perioada 14 – 16 februarie, urmând ca manșa secundă să se joace o săptămână mai târziu pe „Giuseppe Meazza”.</p>
<p>Optimile de finală sunt programate pe 10/11 și 17/18 martie, sferturile pe 7/8 și 14/15 aprilie, semifinalele pe 28/29 aprilie și pe 5/6 mai, iar marea finală, programată la Budepesta, pe 30 mai.</p>
<p>Arsenal, Bayern Munchen, Liverpool, Tottenham Hotspur, FC Barcelona, Chelsea, Sporting Lisabona, Manchester City sunt deja calificate direct în optimile de finală.</p>
<p>Să amintim că nordicii au avut parte în sezonul trecut de un parcurs fabulos în cupele Europene, când au ajuns până în semifinalele UEL, fiind eliminați de viitoarea campioană, Tottenham.</p>
<p>Totodată, în anii trecuți, Bodo/Glimt detona bomba și o „subordona” pe AS Roma cu un neverosimil 6-1.</p>
<p>Bodo/Glimt a dat acum doi ani și jumătate peste o echipă din România. Sepsi le-a ieșit în față n play-off-ul Conference League. Atunci, covăsnenii au avut o evoluție excelentă și au cedat abia după prelungiri, scor 5-4 la general.</p>

]]></description>
    </item>
    <item>
      <title>Reacția lui Cristi Chivu după ce a văzut cât noroc a avut la tragerea la sorți din Champions League: „Capcane și dificultăți”</title>
      <link>https://www.prosport.ro/fotbal-extern/liga-campionilor/reactia-lui-cristi-chivu-dupa-ce-a-vazut-cat-noroc-a-avut-la-tragerea-la-sorti-din-champions-league-capcane-si-dificultati-20373020</link>
      <description><![CDATA[<img src="https://www.prosport.ro//wp-content/uploads/2026/01/Reactia-lui-Cristi-Chivu-dupa-ce-a-vazut-cat-noroc-a-avut-la-tragerea-la-sorti-din-Champions-League-1400x687.jpg"/><br/><p>Inter Milano se va duela cu Bodø/Glimt în play-off-ul pentru optimile Ligii Campionilor, iar Cristi Chivu a reacționat după aflarea adversarului.</p>
<p>Antrenorul român, în vârstă de 45 de ani, al milanezilor a explicat faptul că adversara din Norvegia poate fi periculoasă, indiferent că joacă pe teren propriu sau în deplasare.</p>
<h2><span>Reacția lui Cristi Chivu după ce a aflat că Inter Milano va juca împotriva celor de la Bodø/Glimt în Champions League</span></h2>
<p>Turul play-off-ului pentru optimile Champions League se joacă la 17 și 18 februarie, iar manșa a doua e programată în zilele de 24 și 25 februarie.</p>
<p>„Toate meciurile din Champions League ascund capcane și dificultăți. Bodø/Glimt este o echipă care a demonstrat în această primă fază că știe să pună în dificultate cluburi importante, atât acasă, cât și în deplasare”, a declarat Cristi Chivu pentru siteul oficial al lui Inter Milano.</p>
<p>Chivu are ca exemplu legat de Bodø/Glimt victoria cu 3-1 în fața lui Manchester City, „cetățenii” având în palmares trofeul UCL în 2023. Dar și succesul cu Lazio, 2-0, ori cu Sturm Graz, 5-0.</p>
<h2><span>Meciurile din play-off-ul Ligii Campionilor:</span></h2>
<p>Borussia Dortmund – Atalanta</p>
<p>Olympiakos – Bayer Leverkusen</p>
<p>Galatasaray – Juventus</p>
<p>Club Brugge – Atletico Madrid</p>
<p>AS Monaco – PSG</p>
<p>Qarabag – Newcastle</p>
<p>Benfica – Real Madrid</p>
<p>Bodo/Glimt – Inter</p>
<h2><span>„Nu trebuie subestimată sub nicio formă”</span></h2>
<p><span>Interul lui Chivu a evitat Benfica Lisabona, echipa antrenată de Jose Mourinho, </span>dar jurnaliștii de la Gazzetta dello Sport îl pun în gardă pe antrenorul român în privința <span>pericolelor legate de Bodø/Glimt</span>: terenul artificial, frigul pătrunzător, meciul tur urmând a avea loc în Norvegia, și Janse Petter Hauge, fotbalist ce a trecut și pe la AC Milan.</p>
<p>„Trebuie să ne îmbrăcăm gros, pentru că am văzut ce temperaturi sunt acolo. Va fi foarte frig. Va trebui să fim foarte atenți. Chiar și în ultimul meci, cu Atletico, au reușit să câștige pe un teren dificil. Trebuie să fim foarte precauți și să pregătim meciul cât mai bine posibil. Inter vrea să fie protagonistă și în Liga Campionilor. Din păcate, ne-a lipsit acel punct cu Liverpool care ne-ar fi putut duce direct în optimi, nu aici. Dar acceptăm situația și vom înfrunta această echipă, care nu trebuie subestimată sub nicio formă”, a explicat și oficialul celor de la Inter Milano, Javier Zanetti.</p>
<p>Arsenal, Bayern Munchen, Liverpool, Tottenham, FC Barcelona, Chelsea, Sporting Lisabona și Manchester City sunt echipele direct calificate în optimile de finală UCL.</p>
<h2><span>Program faze eliminatorii Liga Campionilor:</span></h2>
<p>Play-off: 17, 18 și 24, 25 februarie 2026</p>
<p>Optimi de finală: 10,11 și 17,18 martie 2026</p>
<p>Sferturi de finală: 7,8 și 14,15 aprilie 2026</p>
<p>Semifinale: 28,29 aprilie și 5,6 mai 2026</p>
<p>Finala: 30 mai 2026 (Puskas Arena, Budapesta)</p>

]]></description>
    </item>
    <item>
      <title>Cristi Chivu, avertizat de Gazzetta dello Sport după tragerea din Champions League: „Astea sunt pericolele cu Bodo Glimt”</title>
      <link>https://www.prosport.ro/fotbal-extern/liga-campionilor/cristi-chivu-avertizat-de-gazzetta-dello-sport-dupa-tragerea-din-champions-league-astea-sunt-pericolele-cu-bodo-glimt-20372961</link>
      <description><![CDATA[<img src="https://www.prosport.ro//wp-content/uploads/2026/01/Cristi-Chivu-avertizat-de-Gazzetta-dello-Sport-dupa-tragerea-din-Champions-League.-„Astea-sunt-pericolele-cu-Bodo-Glimt-1400x792.jpg"/><br/><p>Inter Milano va întâlni pe Bodo Glimt în play-off-ul optimilor de finală din Champions League, conform tragerii la sorți care a avut loc vineri după-amiază la Nyon.</p>
<p>Gazzetta dello Sport îl avertizează pe Cristi Chivu că principalele pericole contra norvegienilor sunt terenul sintetic, frigul năprasnic și vedeta Janse Petter Hauge, fostul jucător al rivalei AC Milan.</p>
<h2><span>Cristi Chivu, avertizat de italieni după ce Inter Milano a picat cu Bodo Glimt în play-off-ul Ligii Campionilor</span></h2>
<p><span>Oficialii lui Inter Milano își freacă palmele de fericire</span> după ce nerrazzurii au căzut cu Bodo Glimt în play-off-ul optimilor de finală din Champions League.</p>
<p>Totuși, jurnaliștii italieni de la <span>Gazzetta dello Sport</span> îl avertizează pe Cristi Chivu asupra pericolelor care îl pasc în dubla contra grupării nordice: terenul artificial, frigul de îngheață pietrele din manșa tur în Norvegia și Janse Petter Hauge, fostul echipier al marii rivale AC Milan.</p>
<p>Terenul propriu al lui Bodo Glimt se află chiar deasupra Cercului Arctic, iar norvegienii au demonstrat că sunt devastatori acasă, pe teren artificial, dar și-au arătat colții și pe teren străin, și nu oriunde, ci în casa lui Atlético Madrid, acolo unde se câștigă extrem de greu puncte.</p>
<p>Înainte de asta, au chinuit-o pe Juventus, au remizat în deplasare cu Borussia Dortmund și au dat de pământ cu Manchester City, echipa lui Guardiola, scor 3-1. Norvegienii au terminat grupa principală din UCL pe locul 23, cu 9 puncte acumulate, dintre care 6 în ultimele două runde.</p>
<p>Turul Bodo Glimt – Inter Milano se va disputa în Norvegia, în perioada 14 – 16 februarie, în timp ce returul se va juca o săptămână mai târziu pe „Giuseppe Meazza”.</p>
<div class="wp-caption aligncenter" id="attachment_20372995" style="width: 1005px"><img alt="" aria-describedby="caption-attachment-20372995" class="size-full wp-image-20372995" decoding="async" fetchpriority="high" height="1400" sizes="(max-width: 995px) 100vw, 995px" src="https://www.prosport.ro//wp-content/uploads/2026/01/profimedia-1070111875.jpg" srcset="https://www.prosport.ro/wp-content/uploads/2026/01/profimedia-1070111875.jpg 995w, https://www.prosport.ro/wp-content/uploads/2026/01/profimedia-1070111875-768x1081.jpg 768w" width="995"/><p class="wp-caption-text" id="caption-attachment-20372995">Foto: Profimedia<br/>30.01.2026</p></div>
<h2><span>Vedeta din teren și vedeta de pe bancă</span></h2>
<p>Vedeta echipei este fără îndoială Janse Petter Hauge. Cu patru goluri în opt meciuri din Liga Campionilor, fostul jucător al lui AC Milan este „creierul” lui Bodo Glimt.</p>
<p>Extremă dreapta născută în 1999, ale cărei puncte forte sunt viteza și driblingul, acesta vizează, pe lângă un parcurs cât mai lung cu echipa de club în Liga Campionilor, și la o convocare pentru Cupa Mondială din SUA cu naționala Norvegiei, unde a jucat deja în 13 meciuri și a marcat un gol.</p>
<p>La rânsul său, Kjetil Knutsen, antrenor din 2018 la Bodo Glimt, <span>este practic „arhitectul” echipei</span>, cu patru titluri naționale câștigate în cinci ani și al calificării echipei în Liga Campionilor. Sezonul în Norvegia s-a încheiat în noiembrie și se va relua la mijlocul lunii martie, iar în acest timp Bodo Glimt va evolua doar în Liga Campionilor.</p>

]]></description>
    </item>
    <item>
      <title>Cristi Chivu are Italia la picioare! A câştigat premiul pentru antrenorul lunii ianuarie în Serie A</title>
      <link>https://www.prosport.ro/fotbal-extern/cristi-chivu-are-italia-la-picioare-a-castigat-premiul-pentru-antrenorul-lunii-ianuarie-in-serie-a-20372919</link>
      <description><![CDATA[<img src="https://www.prosport.ro//wp-content/uploads/2026/01/Cristi-Chivu-are-Italia-la-picioare-A-castigat-premiul-pentru-antrenorul-lunii-ianuarie-in-Serie-A.webp"/><br/><p>Cristi Chivu (45 de ani) domină fotbalul din Italia, iar vineri, 30 ianuarie 2026, a fost desemnat antrenorul lunii în Serie A pentru a doua oară consecutiv.</p>
<p>Pentru decernarea premiului, oficialii fotbalului din Peninsulă au luat în calcul meciurile din etapele 18, 19, 20, 21 și 22.</p>
<h2><span>Cristi Chivu, antrenorul lunii în Serie A pentru a doua oară la rând</span></h2>
<p><span>Cristi Chivu a fost ales antrenorul lunii decembrie în Serie A</span>, însă a continuat să performeze și în debutul noului an, iar acum a primit aceeași distincție și pentru luna ianuarie.</p>
<p>Vineri, 30 ianuarie, oficialii fotbalului italian au decis că <span>Interul lui Cristi Chivu s-a descurcat cel mai bine</span> în etapele 18, 19, 20, 21 și 22, în care a înregistrat patru victorii și o singură remiză, împotriva campioanei Napoli.</p>
<p>„Cristian Chivu, antrenorul lunii ianuarie! Premiul a fost acordat de un juriu care a evaluat fiecare antrenor în parte în baza rezultatelor înregistrate de echipele lor. De asemenea, în calcul a fost luat și comportamentul, fair-play-ul din timpul partidelor. Pentru rezultatul final au fost luate în considerare meciurile din etapele 18-22, sezonul 2025-2026 de Serie A”, se arată pe <span>LegaSerieA.it</span>.</p>
<h2><span>Ce a declarat șeful Ligii Profesioniste de Fotbal din Italia</span></h2>
<p>De asemenea, Luigi De Siervo, președintele Ligii Profesioniste de Fotbal din Italia (Lega Calcio Serie A), a oferit o scurtă reacție cu privire la performanța reușită de Cristi Chivu:</p>
<p>„15 goluri înscrise în 6 meciuri jucate în ianuarie, cu 8 marcatori diferiți, asta ilustrează excelența de care dă dovadă Interul în momentul de față. Echipa lui Chivu evoluează cu mult entuziasm și pune la dispoziție un fotbal modern, intens și dinamic, în care calitățile individuale se pun de fiecare dată în slujba echipei. Tehnicianul nerazzurrilor, care a fost deja numit antrenorul lunii decembrie în Serie A, conduce echipa cu multă claritate și determinare, reușind să demonstreze o mare perspicacitate tactică și faptul că poate scoate tot ce e mai bun din jucătorii și din echipa sa. Acestea sunt calități esențiale pentru a putea face față unui sezon întreg care e plin de provocări”, a declarat Luigi De Siervo, citat de LegaSerieA.it.</p>
<h2><span>Inter conduce clasamentul din Serie A după 22 de etape</span></h2>
<p>Inter a marcat 50 de goluri în primele 22 de etape, având de departe cea mai bună ofensivă din Serie A. Rivalele AC Milan, AS Roma, Napoli și Juventus au înscris 35, 27, 31, respectiv 35 de goluri.</p>
<p>De asemenea, fotbaliștii lui Cristi Chivu stau cel mai bine și la capitolul puncte, cu 52 adunate până în prezent. Urmează apoi AC Milan în clasament, cu 47 de puncte, Roma și Napoli, cu câte 43, plus Juventus, cu 42.</p>
<p>În etapa 23 a campionatului italian, Inter va juca în deplasare cu Cremonese, ocupanta locului 14 din clasament.</p>

]]></description>
    </item>
    <item>
      <title>LIVE Noroc total pentru Cristi Chivu la tragerea la sorți din play-off-ul Champions League! Cu cine va juca Inter</title>
      <link>https://www.prosport.ro/fotbal-extern/liga-campionilor/tragerea-la-sorti-pentru-play-off-ul-champions-league-cristi-chivu-afla-azi-de-la-ora-1300-adversara-interului-20372866</link>
      <description><![CDATA[<img src="https://www.prosport.ro//wp-content/uploads/2026/01/Tragerea-la-sorti-pentru-play-off-ul-Champions-League.-Cristi-Chivu-afla-azi-de-la-ora-13-00-adversara-Interului.jpg"/><br/><p>Vineri, 30 ianuarie, de la ora 13:00, la Nyon, la Casa Fotbalului din Elveția este programată tragerea la sorți pentru play-off-ul UEFA Champions League, sezonul 2025-2026.</p>
<p>Așadar, Cristi Chivu (45 de ani) și Inter Milano, care au încheiat pe locul 10 grupa principală, vor afla ce adversară le va ieși în cale.</p>
<h2><span>Tragerea la sorți pentru play-off-ul Champions League</span></h2>
<p><span>Inter Milano s-a impus fără drept de apel în ultima etapă din faza grupei unice a Ligii Campionilor, scor 2-0 în deplasare cu Borussia Dortmund</span>, însă din nefericire, celelalte rezultate de miercuri seară nu i-au fost favorabile și nu a putut termina în primele 8.</p>
<p>Dacă acest scenariu s-ar fi îndeplinit, <span>Inter ar fi avansat</span> direct în faza optimilor de finală și ar fi scăpat de două meciuri tari. Însă, „nerazzurrii” au terminat doar pe 10, astfel că vor trebui să dea două lupte grele pentru un loc în optimile UCl.</p>
<p>Echipele care au terminat pe locurile 9-16 în faza principală vor fi capi de serie în play-off, iar împerecherile vor arăta astfel:</p>
<ul>
<li>Real Madrid (locul 9) și Inter Milano (locul 10) vor fi împerecheate cu Bodo/Glimt (locul 23) și Benfica (locul 24)</li>
<li>PSG (locul 11) și Newcastle (locul 12) vor fi împerecheate cu Monaco (locul 21) și Qarabag (locul 22)</li>
<li>Juventus (locul 13) și Atletico Madrid (locul 14) vor fi împerecheate cu Club Brugge (locul 19) și Galatasaray (locul 20)</li>
<li>Atalanta (locul 15) și Bayer Leverkusen (locul 16) vor fi împerecheate cu Borussia Dortmund (locul 17) și Olympiakos (locul 18)</li>
</ul>
<p>Așadar, adversara Interului va fi una dintre Bodo/Glimt, din Norvegia, și Benfica Lisabona, din Portugalia. Iar totul se va decide în cadrul tragerii la sorți de vineri, 30 ianuarie 2026.</p>
<h2><span>Când sunt programate meciurile din play-off</span></h2>
<p>Datele la care se vor juca partidele din play-off sunt cunoscute deja, însă programul complet va fi stabilit abia după tragerea la sorți.</p>
<p>Cert este că prima manșă a play-off-urilor este programată pentru intervalul 17-18 februarie 2026, în timp ce returul va avea loc doar o săptămână mai târziu, în perioada 24-25 februarie.</p>
<p>Revenind la Interul lui Cristi Chivu, în mod evident ar fi de preferat o dublă confruntare cu Bodo/Glimt, echipa care a cucerit patru titluri în ultimii 5 ani din Norvegia.</p>
<p>Însă, conform site-ului de specialitate Transfermarkt, Bodo/Glimt are un lot evaluat la puțin sub 60 de milioane de euro.</p>
<p>În schimb, Benfica Lisabona, chiar dacă nu a mai cucerit campionatul de la finalul sezonului 2022-2023, se bazează pe un lot evaluat la aproape 360 de milioane de euro. În plus, pe banca ei se află experimentatul Jose Mourinho, iar la nivelul UEFA Champions League are o experiență foarte bogată, având inclusiv două trofee în palmares.</p>

]]></description>
    </item>
  </channel>
</rss>
