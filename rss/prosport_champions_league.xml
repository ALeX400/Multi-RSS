<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Pentru mine, Pedri este Harry Potter”. Luis Enrique, elogiu pentru mijlocașul Barcelonei</title>
      <link>https://www.prosport.ro/fotbal-extern/liga-campionilor/pentru-mine-pedri-este-harry-potter-luis-enrique-elogiu-pentru-mijlocasul-barcelonei-20286745</link>
      <description><![CDATA[<img src="https://www.prosport.ro//wp-content/uploads/2023/07/luis-enrique-psg-profimedia-0787348408-1400x933.jpg"/><br/><p>Luis Enrique, antrenorul celor de la PSG, a avut numai cuvinte de laudă pentru Pedi, mijlocașul celor de la FC Barcelona, chiar înaintea meciului direct dintre cele două echipe, din faza principală a UEFA Champions League.</p>
<p>Experimentatul tehnician l-a comparat pe fotbalistul pregătit de Hansi Flick cu Harry Potter și s-a arătat optimist înaintea disputei din Spania.</p>
<h2><span>Luis Enrique îl laudă pe Pedri</span></h2>
<p>FC Barcelona și PSG se întâlnesc în a doua etapă a <span>fazei principale din UEFA Champions League</span>, într-o partidă care se va disputa miercuri, 1 octombrie 2025, începând cu ora 22:00, în Spania.</p>
<p>Cu o zi înaintea acestui meci, Luis Enrique a susținut o conferință de presă în cadrul căreia a prefațat partida cu catalanii. Acesta l-a lăudat pe <span>Pedri, mijlocașul celor de la FC Barcelona</span>, despre care a spus că face „magie„ precum Harry Potter.</p>
<p>Totodată, tehnicianul celor de la PSG a precizat că va încerca să îl blocheze pe cât de mult posibil pe tânărul fotbalist și a dat de înțeles ca va fi foarte atent și la ceilalți fotbaliști periculoși din lotul pregătit de Hansi Flick.</p>
<p>„Cred că pe Pedri îl cunoaștem foarte bine. Pentru mine, Pedri este ca Harry Potter. Sper că mâine nu va aduce bagheta.Vom încerca să facem tot posibilul pentru a-l determina să participe cât mai puțin la joc. Dar Barcelona nu este doar Pedri. Există De Jong, Cubarsi, Lamine Yamal. Suntem foarte motivați pentru acest meci, vrem să învingem o echipă care joacă foarte bine și fără minge”, a declarat Luis Enrique, la conferința de presă premergătoare meciului, conform <span>sport.es.</span></p>
<h2><span>Cum vede Luis Enrique meciul cu FC Barcelona</span></h2>
<p>Luis Enrique a prefațat meciul cu FC Barcelona și s-a arătat fericit pentru faptul că echipa lui va fi susținută de un număr mare de suporteri.</p>
<p>„Trecutul este trecut. Trebuie să ne gândim doar la prezent și la viitor. Trebuie să ne pregătim în cel mai bun mod pentru acest meci. Vor fi mulți fani PSG, ceea ce ne bucură foarte mult. Intenția noastră este să încercăm să profităm de orice ocazie și să încercăm să o învingem pe Barcelona. Totodată, vrem să oferim un fotbal bun. Este un meci important pentru ambele echipe”, a mai spus Luis Enrique, conform sursei menționate anterior.</p>

]]></description>
    </item>
    <item>
      <title>🚨 Kairat Almaty – Real Madrid 0-2, în etapa 2 din Liga Campionilor. Mbappe înscrie primul gol din acțiune în actuala ediție. Inter-ul lui Cristi Chivu primește replica celor de la Sparta Praga, de la 22:00</title>
      <link>https://www.prosport.ro/fotbal-extern/liga-campionilor/kairat-almaty-real-madrid-se-joaca-de-la-1945-in-etapa-2-din-liga-campionilor-inter-ul-lui-cristi-chivu-primeste-replica-celor-de-la-sparta-praga-de-la-2200-20286540</link>
      <description><![CDATA[<img src="https://www.prosport.ro//wp-content/uploads/2025/09/Kairat-Almaty-Real-Madrid-se-joaca-de-la-1945-in-etapa-2-din-Liga-Campionilor.-Inter-ul-lui-Cristi-Chivu-primeste-replica-celor-de-la-Sparta-Praga-de-la-2200-1400x781.jpg"/><br/><p>După ce în etapa de debut din Liga Campionilor s-au marcat 67 de goluri, azi au loc primele partide din runda secundă.</p>
<p>Spre deosebire de prima etapă, când meciurile s-au jucat pe parcursul a 3 zile, din această rundă se dispută câte 9 pe zi.</p>
<h2><span>Kairat Almaty – Real Madrid este de la 19:45 în etapa 2 din Liga Campionilor. De la 22:00, Inter-ul lui Cristi Chivu primește replica celor de la Sparta Praga</span></h2>
<p>Pentru prima dată de când s-a implementat noul format al Ligii Campionilor, echipa spaniolă <span>Real Madrid, deținătoarea recordului de trofee, 15</span>, joacă de la ora 19:45. Explicația este simplă. Urmează să evolueze, în Kazahstan, împotriva lui Kairat Almaty, unde temperaturile sunt foarte mici pe măsură ce se lasă seara.</p>
<p>În perspectiva acestei confruntări, antrenorul Xabi Alonso nu se va putea baza pe serviciile a mai mulți jucători. Trent Alexander-Arnold, Antonio Rüdiger, Ferland Mendy și Éder Militão sunt accidentați.</p>
<p>La rândul lui Dani Carvajal are o situație aparte. Intrat pe teren în minutul 5 al meciului din runda de debut, cu Olympique Marseille, în locul accidentatului Trent Alexander-Arnold, el nu a prins finalul partidei pe teren, deoarece a primit cartonaș roșu în minutul 72, după ce arbitrul Irfan Peljto a revăzut faza pe monitorul VAR și a considerat că l-a lovit în figură pe portarul Geronimo Rulli.</p>
<p>Ca urmare, UEFA l-a suspendat două meciuri pentru comportament nesportiv, motiv pentru care va lipsi și la derby-ul cu Juventus, programat pe 22 octombrie, de la ora 22:00. În același timp, însă, el s-a accidentat în umilința de la finele săptămânii trecut, când Real Madrid a cedat cu 2-5 în fața rivalei din oraș, Atletico.</p>
<p>Tot de la 19:45, Atalanta primește replica lui Club Brugge. Cele două au fost adversare și în stagiunea precedentă, în play-off-ul pentru optimile de finală, când gruparea belgiană s-a calificat ca un incredibil 5-2 la general.</p>
<h2><span>Toți cei trei români angrenați în Liga Campionilor joacă diseară, de la 22:00</span></h2>
<p>De la ora 22:00 au loc 7 partide, iar cel mai interesantă, pentru români, este cea de la Milano, unde Inter joacă împotriva formației cehe Slavia Praga. Echipa antrenată de Cristi Chivu are moral bun după cele trei victorii la rând, dintre care două în campionat, 2-1 acasă cu Sassuolo și 2-0 în deplasare cu Cagliari, plus acel <span>2-0 cu Ajax, la Amsterdam, în prima etapă din Liga Campionilor</span>.</p>
<p>Liverpool are o deplasare grea, la Istanbul, urmând să întâlnească Galatasaray, iar Chelsea evoluează pe teren propriu cu Benfica Lisabona. Interes prezintă și confruntarea de la Marseille, dintre Olympique și Ajax, la care joacă și Dennis Man. În fine, Pafos, la care Vlad Dragomir este anunțat titular, joacă acasă cu marele Bayern Munchen.</p>
<p>Programul complet al meciurilor de marți, 30 septembrie</p>
<ul>
<li>Kairat Almaty – Real Madrid, de la ora 19:45 a României</li>
<li>Atalanta – Club Brugge, 19:45</li>
<li>Atletico Madrid – Frankfurt, 22:00</li>
<li>Bodo/Glimt – Tottenham, 22:00</li>
<li>Chelsea – Benfica, 22:00</li>
<li>Galatasaray – Liverpool, 22:00</li>
<li>Inter – Slavia Praga, 22:00</li>
<li>Marseille – Ajax, 22:00</li>
<li>Pafos – Bayern Munchen, 22:00</li>
</ul>
<p>Miercuri, 1 octombrie, au loc confruntările Qarabag – Copenhaga, Royale Union SG – Newcastle (ambele de la 19:45), Arsenal – Olympiakos, Barcelona – PSG, Borussia Dortmund – Athletic Bilbao, Bayer Leverkusen – PSV, Monaco – Manchester City, Napoli – Sporting Lisabona și Villarreal – Juventus (toate de la 22:00).</p>

]]></description>
    </item>
    <item>
      <title>Suporterii lui PSV au reacționat după ce Dennis Man a dat pasa la golul victoriei: „I-a pus-o pe un platou de argint!”</title>
      <link>https://www.prosport.ro/fotbal-extern/suporterii-lui-psv-au-reactionat-dupa-ce-dennis-man-a-dat-pasa-la-golul-victoriei-i-a-pus-o-pe-un-platou-de-argint-20284669</link>
      <description><![CDATA[<img src="https://www.prosport.ro//wp-content/uploads/2025/09/Suporterii-lui-PSV-au-reactionat-dupa-ce-Dennis-Man-a-dat-pasa-la-golul-victoriei-„I-a-pus-o-pe-un-platou-de-argint-1400x874.png"/><br/><p>Sâmbătă, 27 septembrie, Dennis Man (27 de ani) a pasat decisiv la golul victoriei din partida Excelsior – PSV Eindhoven 1-2 și i-a impresionat pe suporterii olandezi.</p>
<p>Internaționalul român a pătruns superb în careul advers, după care i-a pasat în centru lui Ismael Saibari (24), care a îndeplinit o simplă formalitate și a împins balonul în plasă.</p>
<h2><span>PSV a învins-o pe Excelsior datorită lui Dennis Man, iar suporterii știu asta! Cum au descris acțiunea românului din finalul partidei</span></h2>
<p><span>Dennis Man a fost trimis pe teren în minutul 70 al disputei Excelsior – PSV 1-2 și la doar două minute distanță a dat o pasă de gol</span> extrem de importantă. Este vorba despre reușita lui Ismael Saibari, din minutul 72, care a stabilit și scorul final al confruntării și le-a permis oaspeților să plece acasă cu toate cele trei puncte în cont.</p>
<p>Man a avut o incursiune superbă în flancul drept, a pătruns în careu și, deși putea încerca să finalizeze chiar el, a dat dovadă de altruism și l-a servit în centru pe Saibari. Acesta a rămas cu toată poarta goală în față și nu a făcut decât să împingă balonul în plasă.</p>
<p>Suporterii lui PSV Eindhoven și-au dat seama că golul victoriei de pe terenul lui Excelsior a fost creația lui Man și au evidențiat acest lucru:</p>
<p>„Intrat de pe banca de rezerve și aflat la prima atingere, Dennis Man a pătruns cu mingea în careu foarte lejer și apoi i-a pus-o pe un platou de argint lui Ismael Saibari. Internaționalul marocan a ratat mai multe ocazii pe parcursul partidei, dar de data aceasta a primit mingea cu poarta goală și a fost sigur că va aduce această victorie extrem de importantă”, se arată pe <span>PSV.Supporters.nl</span>.</p>
<h2><span>Peter Bosz, antrenorul lui PSV, a avut și el cuvinte de laudă pentru Dennis Man</span></h2>
<p>Faptul că victoria de la Excelsior a fost obținută datorită lui Dennis Man <span>a fost remarcat și de antrenorul Peter Bosz</span>, care l-a certat ușor pe Ismael Saibari pentru ocaziile ratate anterior golului.</p>
<p>„Este foarte pozitiv faptul că Ismael ajunge des în poziții de gol, dar uneori este prea impulsiv. Trebuie să-și păstreze calmul pentru a trimite mingea în poartă. De data aceasta nu a fost atât de dificil, deoarece Dennis a făcut o treabă excelentă. Dacă Ismael va reuși acest lucru (n.r. – să fie mai calm), va marca mult mai mult. Cu siguranță va reuși. Astăzi a avut și ocazii mari”, a declarat Peter Bosz, citat de <span>Vi.nl</span>.</p>
<p>Dennis Man a jucat 4 meciuri pentru PSV Eindhoven, iar pasa decisivă de sâmbătă seară a fost prima sa contribuție ofensivă adusă în tricoul olandezilor.</p>
<p>Potrivit site-ului de specialitate Transfermarkt, cota de piață a lui Dennis Man este de 10 milioane de euro.</p>

]]></description>
    </item>
    <item>
      <title>„Mi-au dat lacrimile”. Cristi Chivu, momentul zilei la conferința de presă</title>
      <link>https://www.prosport.ro/fotbal-extern/liga-campionilor/mi-au-dat-lacrimile-cristi-chivu-momentul-zilei-la-conferinta-de-presa-20286361</link>
      <description><![CDATA[<img src="https://www.prosport.ro//wp-content/uploads/2025/09/„Mi-au-dat-lacrimile22.-Cristi-Chivu-momentul-zilei-la-conferinta-de-presa-1400x955.png"/><br/><p>Luni, 29 septembrie 2025, la conferința de presă premergătoare duelului Inter Milano – Slavia Praga, din etapa 2 a fazei principale din UEFA Champions League, Cristi Chivu (44 de ani) a fost protagonistul unui moment hilar.</p>
<p>Echipa responsabilă cu sunetul a comis o gafă, iar antrenorul român a simțit consecințele din plin. De altfel, Chivu a și înjurat în fața reporterilor, înainte de a-și cere scuze.</p>
<h2><span>Cristi Chivu, înjurături la conferința de presă premergătoare disputei Inter – Slavia Praga. Ce a putut să pățească</span></h2>
<p><span>Cristi Chivu a bifat a treia victorie consecutivă la Inter</span>, după ce în weekend s-a impus clar în deplasarea cu Cagliari, scor 2-0, iar acum se pregătește de o nouă dispută europeană.</p>
<p><span>În runda inaugurală a fazei principale din UEFA Champions League a învins-o pe fosta sa echipă, Ajax Amsterdam, scor 2-0</span> în deplasare. Iar marți, 30 septembrie, de la ora 22:00, urmează un prim duel pe teren propriu, împotriva cehilor de la Slavia Praga.</p>
<p>La conferința de presă premergătoare meciului, antrenorul român a devenit, fără să își dorească, protagonistul unui moment hilar. După ce le-a răspuns italienilor, Chivu a acceptat să asculte și întrebările reporterilor deplasați din Cehia. Însă, după ce și-a pus căștile pentru a auzi traducerea, Chivu a fost luat prin surprindere de un sunet puternic, similar celui produs de microfonie.</p>
<p>În acel moment, antrenorul român a aruncat căștile de pe urechi și a scăpat două înjurături în limba italiană. După trecerea șocului, Chivu a adăugat:</p>
<p>„Dar ce e asta?? Mi-au dat lacrimile! Cine le-a cumpărat? (n.r. – râde)”, a glumit Chivu cu reporterii, așa cum se poate vedea în <span>videoclipul de aici</span>.</p>
<p>Ulterior, tehnicianul și-a cerut scuze pentru cuvintele vulgare care i-au scăpat:</p>
<p>„Scuzați-mă! Mamma mia!” a adăugat Cristi Chivu.</p>
<h2><span>Ce a spus despre meciul cu Slavia</span></h2>
<p>Cristi Chivu își dorește să lege a doua victorie consecutivă în UEFA Champions League, însă știe că nu îi va fi ușor, chiar dacă fotbaliștii săi sunt, teoretic, favoriți în fața Slaviei Praga.</p>
<p>„Mi-au plăcut mereu evoluțiile echipei, încă din presezon și din prima etapă. Jocul a fost mereu acolo, iar evident, rezultatul influențează percepția tuturor.</p>
<p>Am avut rezultate constante în ultima perioadă, dar trebuie mereu să fim atenți. Pericolele pot apărea oricând, adversarii au calitate și determinarea de a obține un rezultat. În Liga Campionilor, niciun meci nu este ușor.</p>
<p>Mă aștept la consistență, concentrare constantă, la umilința pe care această echipă a demonstrat-o și la dorința de a crește în toate aspectele. Există și adversari care pot crea probleme, iar tu trebuie să înțelegi momentele meciului: să știi ce să faci, cum să-ți menții echilibrul, cum să nu te pierzi și cum să fii concret și eficient în fața porții.</p>
<p>Mă aștept la un meci dificil, așa cum sunt toate în Liga Campionilor. Respectăm echipa Slavia, au o mare stabilitate alături de antrenorul lor și construiesc ceva important.</p>
<p>Sunt neînvinși în acest an, așa că va trebui să fim foarte atenți și să nu ne pierdem forma, încercând să dominăm și să arătăm de ce această echipă poate fi cea mai bună versiune a sa. Dacă nu reușim, va fi foarte greu. Va trebui să demonstrăm calitățile noastre. Liga Campionilor e dificilă pentru toți”, a declarat Cristi Chivu, înainte de meciul cu Slavia.</p>
<p>Programul lui Inter Milano din faza principală a UEFA Champions League:</p>
<ul>
<li>17 septembrie, Ajax – Inter 0-2</li>
<li>30 septembrie, Inter – Slavia Praga</li>
<li>21 octombrie, Royale Union SG – Inter</li>
<li>5 noiembrie, Inter – Kairat Almaty</li>
<li>26 noiembrie, Atletico Madrid – Inter</li>
<li>9 decembrie, Inter – Liverpool</li>
<li>20 ianuarie, Inter – Arsenal</li>
<li>28 ianuarie, Dortmund – Inter</li>
</ul>

]]></description>
    </item>
    <item>
      <title>Doamna Thresa lucrează de 48 de ani la Chelsea. Gestul lui Jose Mourinho când a reîntâlnit-o</title>
      <link>https://www.prosport.ro/fotbal-extern/liga-campionilor/doamna-thresa-lucreaza-de-48-de-ani-la-chelsea-gestul-lui-jose-mourinho-cand-a-reintalnit-o-20286766</link>
      <description><![CDATA[<img src="https://www.prosport.ro//wp-content/uploads/2025/09/Doamna-Thresa-lucreaza-de-48-de-ani-la-Chelsea.-Gestul-lui-Jose-Mourinho-cand-a-reintalnit-o-.jpg"/><br/><p><!--StartFragment --></p>
<p class="pf0"><span class="cf0">Jose Mourinho s-a </span><span class="cf1">î</span><span class="cf2">ntors pe </span><span class="cf3">„</span><span class="cf2">Stamford Bridge” alături de Benfica, noua sa echipă, </span><span class="cf2">pentru disputa </span><span class="cf1">î</span><span class="cf2">mpotriva lui Chelsea </span><span class="cf1">î</span><span class="cf2">n Liga Campionilor.</span></p>
<p class="pf0"><span class="cf2">Tehnicianul lusitan a recurs la un gest emo</span><span class="cf2">ționat atunci c</span><span class="cf1">â</span><span class="cf2">nd, dup</span><span class="cf2">ă conferința </span><span class="cf2">de pres</span><span class="cf2">ă premergătoare duelului, a zărit-o pe </span><span class="cf4">Thresa </span><span class="cf4">Conneely</span><span class="cf4">, membru al staff-ului </span><span class="cf2">londonezilor</span><span class="cf4"> de 48 de ani</span><span class="cf2">.</span></p>
<p class="pf0"><span class="cf3">„</span><span class="cf2">The Special One” a </span><span class="cf1">î</span><span class="cf2">mbr</span><span class="cf2">ățișat-o cu foc, a sărutat-o pe frunte, a str</span><span class="cf1">â</span><span class="cf2">ns-o frenetic </span><span class="cf1">î</span><span class="cf2">n bra</span><span class="cf2">țe de mai multe ori și a vorbit amical cu aceasta c</span><span class="cf1">â</span><span class="cf2">teva momente. </span></p>
<h2 class="pf0"><span><span class="cf2">Cum a reacționat </span><span class="cf4">Jose Mourinho când a reîntâlnit-o</span><span class="cf2"> pe doamna </span><span class="cf4">Thresa</span><span class="cf2">, cea care </span><span class="cf4">lucrează de 48 de ani la Chelsea</span></span></h2>
<p class="pf0"><span class="cf4">Jose Mourinho </span><span class="cf2">a revenit pe </span><span class="cf4">„Stamford Bridge” alături de Benfica, noua sa echipă, pentru<span> disputa din această seară împotriva </span></span><span class="cf2"><span>echipei sale de suflet</span>, </span><span class="cf4">Chelsea</span><span class="cf2">,</span><span class="cf4"> în </span><span class="cf2">grupa principală din UEFA Champions League. </span></p>
<p class="pf0"><span class="cf2">Tehnicianul</span><span class="cf4">, la a patra revenire antrenor advers</span><span class="cf2"> al lui Chelsea</span><span class="cf4">, a reamintit lumii de ce este încă adorat în vestul Londrei, nu prin tactică sau vorb</span><span class="cf2">e ascuțite</span><span class="cf4">, ci printr-un moment de tandrețe care a uimit pe </span><span class="cf2">toată lumea prezentă.<br/>
</span></p>
<p class="pf0"><span class="cf2">La scurt timp după </span><span class="cf4">conferința de presă premergătoare duelului, </span><span class="cf2">antrenorul portughez </span><span class="cf4">a zărit-o pe Thresa </span><span class="cf4">Conneely</span><span class="cf4">, membru </span><span class="cf1">î</span><span class="cf2">m</span> <span class="cf4">staff-ului </span><span class="cf2">grupării britanice </span><span class="cf4">de 48 de ani</span><span class="cf2">, </span><span class="cf4">responsabilă </span><span class="cf2">acum </span><span class="cf4">de </span><span class="cf2">sectorul media </span><span class="cf4">și</span><span class="cf2"> de</span><span class="cf4"> acreditare</span>, conform goal.com. VEZI <span>AICI</span></p>
<p class="pf0"><span class="cf5">Mourinho a salutat personal jurnaliștii prezenți, str</span><span class="cf0">ângând mâna cu fe</span><span class="cf5">țe familiare și salut</span><span class="cf0">ându-i </span><span class="cf2">și </span><span class="cf0">pe cei pe care nu îi recuno</span><span class="cf5">ștea. Chiar c</span><span class="cf0">ând p</span><span class="cf5">ărea că momentul se terminase, ochii lui au zărit-o pe Thresa la ieșirea din </span><span class="cf0">î</span><span class="cf5">nc</span><span class="cf5">ăpere. </span></p>
<p class="pf0"><span class="cf5">Tehnicianul și-a </span><span class="cf0">întins bra</span><span class="cf5">țele larg </span><span class="cf0">înainte de a se îndrepta spre ea. </span><span class="cf2">A urmat o </span><span class="cf0">îmbr</span><span class="cf5">ățișare caldă și un sărut pe frunte pentru femeia care a făcut parte din <span>structura lui Chelsea timp de aproape cinci decenii</span>. Nu a fost un scenariu, nu a fost pentru camerele de filmat, a fost doar un nou episod de </span><span class="cf6">„</span><span class="cf2">magie” marca Jose </span><span class="cf5">Mourinho.</span></p>
<div class="wp-caption aligncenter" id="attachment_20286775" style="width: 1410px"><img alt="" aria-describedby="caption-attachment-20286775" class="size-full wp-image-20286775" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/09/profimedia-1041702343.jpg" srcset="https://www.prosport.ro/wp-content/uploads/2025/09/profimedia-1041702343.jpg 1400w, https://www.prosport.ro/wp-content/uploads/2025/09/profimedia-1041702343-768x512.jpg 768w" width="1400"/><p class="wp-caption-text" id="caption-attachment-20286775">Foto: Profimedia<br/>30.09.2025</p></div>
<p><!--StartFragment --></p>
<h2 class="pf0"><span class="cf0">Nu e totuși cea mai longevivă membră din club</span></h2>
<p class="pf0"><span class="cf0">Thresa </span><span class="cf0">Conneely</span><span class="cf0"> este la Chelsea de peste 48 de ani și este a doua cea mai longevivă membră a personalului clubului, după asistenta executivă Jane Fitzgerald.</span></p>
<p class="pf0"><span class="cf0">Site-</span><span class="cf0">ul</span><span class="cf0"> clubului o prezintă drept o </span><span class="cf1">„campioan</span><span class="cf0">ă a comunității” și precizează: </span><span class="cf1">„Ea </span><span class="cf2">întruchipeaz</span><span class="cf0">ă ce </span><span class="cf2">înseamn</span><span class="cf0">ă să fii o </span><span class="cf2">«familie» la club </span><span class="cf0">și lucrează neobosit pentru a se asigura că activitatea presei </span><span class="cf2">în zilele de meci se desf</span><span class="cf0">ășoară fără probleme. </span></p>
<p class="pf0"><span class="cf0">Munca ei, ca ofițer de presă și acreditare, asigură că victoriile lui Chelsea ajung la publicul larg”</span></p>
<p><!--EndFragment --></p>
<p><!--EndFragment --></p>

]]></description>
    </item>
  </channel>
</rss>
