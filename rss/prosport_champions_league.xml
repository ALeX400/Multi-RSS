<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Italienii s-au lămurit cu Cristi Chivu şi Inter după victoria de la Dortmund: „Trei motive”</title>
      <link>https://www.prosport.ro/fotbal-extern/liga-campionilor/italienii-s-au-lamurit-cu-cristi-chivu-si-inter-dupa-victoria-de-la-dortmund-trei-motive-20371936</link>
      <description><![CDATA[<img src="https://www.prosport.ro//wp-content/uploads/2026/01/Italienii-s-au-lamurit-cu-Cristi-Chivu-si-Inter-dupa-victoria-de-la-Dortmund-1400x795.jpg"/><br/><p>Inter Milano va juca în play-off-ul pentru optimile de Liga Campionilor, chiar dacă echipa lui Cristi Chivu a învins la Dortmund, iar italienii au dat verdictul.</p>
<p>Liderul la zi din Serie A continuă drumul Liga Campionilor, urmând să joace în play-off cu Bodo/Glimt sau Benfica. Italienii spun care sunt cele 3 motive pentru care Inter poate avea un cuvânt de spus în competiție.</p>
<h2><span>Concluzia italienilor după ce Cristi Chivu şi Inter au învins Borussia, la Dortmund, cu 2-0</span></h2>
<p><span>Inter s-a impus pe final</span>, grație golurilor marcate în minutul 81 de către Dimarco, acesta executând impecabil o lovitură liberă directă de la marginea careului, și în minutul 90+4, prin Diouf.</p>
<p>Cu 15 puncte și golaveraj +8, Inter a terminat grupa din Liga Campionilor pe locul 10, imediat sub Real Madrid, care a avut un golaveraj mai bun. În faza următoare, <span>echipa din Milano</span> va întâlni Bodo/Glimt sau Benfica Lisabona, aceasta din urmă prinzând locul 24 după golul marcat cu capul de portarul Trubin în minutul 90+8.</p>
<p>Publicația italiană Tutto Mercato Web a analizat situația în care se găsește Inter și a ajkuns la concluzia că în avionul spre Italia, Cristian Chivu se va gândi la faptul că Inter poate avea în continuare un cuvânt de spus în Liga Campionilor anul acesta.</p>
<p>„Cât de departe se ajunge prin playoff? E prea devreme să spunem, dintr-o mie de motive. Pentru că există superputeri, de exemplu. Și pentru că, poate suna banal, dar în această competiție, detaliile contează cu adevărat și cum ajungi la momentul cheie.</p>
<p>Cu toate acestea, la Dortmund, Nerazzurri căutau în primul rând această confirmare a adevăratelor lor ambiții în Europa. În ciuda faptului că au folosit o anumită rotație, Inter a dat impresia că are o identitate puternică de la început și voința de a câștiga acest meci. Și acesta este primul punct de subliniat.</p>
<p>O altă calitate merită evidențiată, pentru că nu este prima dată când se vede în noua direcție a lui Cristian Chivu: echipa sa, Inter, rareori își pierde drumul. Chiar și în momentele de mare dificultate care pot apărea în anumite meciuri.</p>
<p>Borussia nu a creat aceleași pericole ca Arsenal, desigur, dar acasă a experimentat perioade de joc agresiv care, cu sprijinul publicului gazdă, ar fi putut schimba situația.</p>
<p>Nu s-a întâmplat așa, deoarece Inter a reușit să rămână răbdătoare în momentele dificile, apoi să se întoarcă la acțiune. Și apoi să lovească. Acesta este al treilea lucru de evidențiat: încă o dată, Inter a reușit mai întâi să marcheze și apoi să încheie meciul, chiar dacă a intrat mult timp în prelungiri”, au notat jurnaliștii de la <span>Tutto Mercato Web</span>.</p>

]]></description>
    </item>
    <item>
      <title>NEMAIVĂZUT! Portarul Benficăi i-a dat gol lui Real Madrid în minutul 90+7 şi a calificat-o în play-off-ul Champions League</title>
      <link>https://www.prosport.ro/fotbal-extern/liga-campionilor/nemaivazut-portarul-benficai-i-a-dat-gol-lui-real-madrid-in-minutul-907-si-a-calificat-o-in-play-off-ul-champions-league-20371942</link>
      <description><![CDATA[<img src="https://www.prosport.ro//wp-content/uploads/2026/01/NEMAIVAZUT-Portarul-Benficai-i-a-dat-gol-lui-Real-Madrid-in-minutul-907-si-a-calificat-o-in-play-off-ul-Champions-League-e1769640333923.jpg"/><br/><p>Benfica lui Jose Mourinho a obținut o calificare nebună în play-off-ul Ligii Campionilor după victoria spectaculoasă obținută acasă în fața lui Real Madrid, scor 4-2.</p>
<p>Cele trei puncte nu îi ajutau pe lusitani dacă victoria nu venea la cel puțin două goluri diferență, astfel că la scorul de 3-2, la ultima lovitură liberă a meciului, portarul Anatoliy Trubin a urcat în careul madrilenilor pentru a-și ajuta colegii.</p>
<h2><span>Portarul Benficăi i-a dat gol lui Real Madrid în minutul 90+7 şi a calificat-o în play-off-ul Champions League</span></h2>
<p>Norvegianul Aursnes a centrat balonul în careu, iar în mod neașteptat cel care a ajuns să lovească mingea cu capul a fost tocmai portarul Trubin. Lovitura de cap necruțătoare a ucraineanului l-a lăsat fără replică pe Thibaut Courtois, iar Benfica a obținut golul de care avea nevoie pentru o calificare de poveste.</p>
<p>Reușita trupei lui Mourinho a lăsat-o acasă pe Olympique de Marseille. Francezii au terminat primii „sub linie”, pe locul 25, după ce au încheiat <span>faza ligii</span> cu un eșec drastic, neașteptat, pe terenul lui Club Brugge, scor 0-3.</p>
<p>Seara s-a încheiat rău și pentru Real Madrid, care a bifat contraperformanța de a pica nu mai puțin de șase poziții în clasament și a ratat calificarea directă în optimi! Deși a început etapa pe poziția a treia și părea că doar un dezastru ar face-o să rateze top 8, Real Madrid a încheiat în cele din urmă pe locul 9, după o prestație dezamăgitoare, și va fi nevoită să participe în play-off.</p>
<p>La coada clasamentului, <span>PSV-ul lui Dennis Man</span> a ratat clasarea în primele 24 și e out din Liga Campionilor, după eșecul pe teren propriu cu Bayern, scor 1-2. Și probabil cea mai importantă echipă care este trimisă acasă este tocmai campioana Italiei, Napoli, care a pierdut acasă cu Chelsea, 2-3, și a încheiat faza ligii pe locul 30 din 36!</p>
<h3><span>Echipele de la Benfica – Real Madrid 4-2</span></h3>
<p>Benfica: Trubin – Dedic, Araujo, Otamendi, Dahl – Barreiro, Aursnes – Prestianni, Sudakov, Schjelderup – Pavlidis<br/>
Antrenor: Jose Mourinho</p>
<p>Real Madrid: Courtois – Valverde, Asencio, Huijsen, Carreras – Guler, Tchouameni, Bellingham – Mastantuono, Mbappe, Vinicius<br/>
Antrenor: Alvaro Arbeloa</p>
<h3><span>Rezultatele serii în Liga Campionilor</span></h3>
<ul>
<li>Benfica – Real Madrid 4-2</li>
<li>Borussia Dortmund – Inter 0-2</li>
<li>Barcelona – Copenhaga 4-1</li>
<li>Napoli – Chelsea 2-3</li>
<li>PSV – Bayern 1-2</li>
<li>PSG – Newcastle 1-1</li>
<li>Manchester City – Galatasaray 2-0</li>
<li>Liverpool – Qarabag 6-0</li>
<li>AS Monaco – Juventus 0-0</li>
<li>Eintracht Frankfurt Tottenham 0-2</li>
<li>Ajax – Olympiacos 1-2</li>
<li>Arsenal – Kairat Almaty 3-2</li>
<li>Athletic Bilbao – Sporting 2-3</li>
<li>Atletico – Bodo/Glimt 1-2</li>
<li>Brugge – Marseille 3-0</li>
<li>Bayer Leverkusen – Villarreal 3-0</li>
<li>Pafos – Slavia Praga 4-1</li>
<li>Royale Union SG – Atalanta 1-0</li>
</ul>

]]></description>
    </item>
    <item>
      <title>Fără dubii! Nota primită de Cristi Chivu după ce Inter a câştigat clar la Dortmund</title>
      <link>https://www.prosport.ro/fotbal-extern/liga-campionilor/fara-dubii-nota-primita-de-cristi-chivu-dupa-ce-inter-a-castigat-clar-la-dortmund-20371935</link>
      <description><![CDATA[<img src="https://www.prosport.ro//wp-content/uploads/2026/01/fara-dubii-nota-primita-de-cristi-chivu-dupa-ce-inter-a-castigat-clar-la-dortmund.webp"/><br/><p><span>Cristi Chivu a mai bifat un succes important ca antrenor al lui Inter, iar victoria obținută pe terenul Borussiei Dortmund, scor 2-0, nu a trecut deloc neobservată în presa din Italia. </span></p>
<p><span>Pe un stadion deloc accesibil, mai ales din perspectiva suporterilor adverși, într-un meci cu miză, Inter a arătat maturitate, control și, mai ales, claritate în joc, au scris italienii.</span></p>
<h2><span><b>Nota primită de Chivu</b></span></h2>
<p><span>Jurnaliștii de la TuttoMercatoWeb au fost direcți și i-au acordat lui Chivu nota 7. Aceștia au fost de părere că jucătorii lui Chivu au intrat pe teren cu obiectivul clar de a câștiga și nu s-au lăsat intimidați de adversari. De asemenea, au remarcat și o calitate pe care antrenorul român o confirmă din ce în ce mai des. </span></p>
<p><span>”În ciuda rotației, echipa sa, Inter, intră pe teren, chiar și pe un teren dificil precum cel al Borussiei Dortmund, cu intenția clară de a câștiga meciul. Și confirmă o altă calitate: chiar și în situațiile în care par să aibă dificultăți, nu pierd niciodată calea. Apoi atacă”, a scris TMW.</span></p>
<p><span>Chiar dacă succesul din Germania nu a fost suficient pentru calificarea directă în optimile Ligii Campionilor, Inter terminând pe locul 10, cu 15 puncte, prestația echipei a fost apreciată <span>de presa din Peninsulă.</span></span></p>
<p>„Victorie amară pentru Inter, care pleacă din Dortmund cu trei puncte, dar și cu certitudinea că nu va evita playoff-ul din Liga Campionilor. Inter învinge Borussia Dortmund și câștigă cu 2-0 primul mare meci al sezonului, prin golurile lui Dimarco și Diouf, dar ratează calificarea directă în optimi la limită, doar pentru un singur punct, pierdut în meciurile cu Atletico sau Liverpool.</p>
<p>Cu 15 puncte, la egalitate cu Real Madrid, Inter termină pe locul 10”, au scris cei de la Gazzetta dello Sport, imediat după fluierul final al meciului dintre Borussia Dortmund și Inter.</p>
<h2 id="chapter-0"><span>Ce a spus Niko Kovac înaintea duelului cu românul din Liga Campionilor</span></h2>
<p>Antrenorul celor de la Borussia <span>a recunoscut înainte de partidă</span> valoarea echipei lui Chivu.</p>
<p>„Inter reprezintă o amenințare modernă! În trecut dominau la capitolul posesie, dar acum s-a adaptat și au adăugat un joc de tranziție foarte rapid. Trebuie să fim atenți la acest lucru. De obicei spui că italienii joacă mingea la picior, sunt tehnici, dar puțin mai lenți, însă în acest moment Inter este o echipă foarte dinamică și modernă. Pe de altă parte, se vede că sunt împreună de câțiva ani și cu toții știu ce urmează să facă un coechipier”, a declarat Niko Kovac</p>

]]></description>
    </item>
    <item>
      <title>DECLARAȚII Reacția lui Cristi Chivu când a fost întrebat despre Jose Mourinho după Dortmund – Inter 0-2</title>
      <link>https://www.prosport.ro/fotbal-extern/liga-campionilor/reactia-lui-cristi-chivu-cand-a-fost-intrebat-despre-jose-mourinho-dupa-dortmund-inter-0-2-20371958</link>
      <description><![CDATA[<img src="https://www.prosport.ro//wp-content/uploads/2026/01/Reactia-lui-Cristi-Chivu-cand-a-fost-intrebat-despre-Jose-Mourinho-dupa-Dortmund-Inter-0-2.jpg"/><br/><p>Echipa lui Chivu ar putea juca în play-off-ul pentru optimile din Liga Campionilor cu Benfica, iar românul a avut o primă reacție, când a fost întrebat despre Jose Mourinho.</p>
<p>Cu 15 puncte și golaveraj +8, Inter a terminat grupa din Liga Campionilor pe locul 10, imediat sub Real Madrid, care a avut un golaveraj mai bun.</p>
<h2><span>Ce a spus Cristi Chivu despre un posibil duel cu Jose Mourinho, în Liga Campionilor</span></h2>
<p>În play-off, echipa pregătită de tehnicianul român ar putea da peste Benfica Lisabona, antrenată de Jose Mourinho, omul care era pe banca tehnică a lui Inter în sezonul 2009/2010, când trupa din Milano a realizat eventul în Italia, <span>dar a câștigat și Liga Campionilor</span>, plus Supercupa Europei.</p>
<p>Chivu, însă, nu se gândește atât de departe, chiar dacă tragerea la sorți a meciurilor este vineri, 30 ianuarie, ci la partida din campionat, împotriva lui Cremonese.</p>
<p>„Acum am doar ideea de a-l înfrunta pe Nicola duminică. Este cel mai important meci. Vom dormi aici și ne vom antrena mâine. Ne gândim mereu la următorul meci, care este întotdeauna cel mai important.</p>
<p>Nu știu ce i-am făcut lui Dimarco, suntem mulțumiți de modul în care a început sezonul cu mentalitatea pe care a avut-o și o are acum. A avut întotdeauna calitate, iar astăzi ne bucurăm de un jucător matur și complet. Suntem mulțumiți de ceea ce face”, a precizat fostul mare fundaș român, potrivit <span>Tutto Mercato Web</span>.</p>
<h2><span>Chivu pune accent pe creșterea exponențială a lui Inter din ultimele luni</span></h2>
<p>Inter Milano va juca în play-off-ul pentru optimile de Liga Campionilor, chiar dacă <span>echipa lui Cristi Chivu</span> a învins Borussia, la Dortmund, cu 2-0.</p>
<p>„Am primit ce meritam. Nu ar trebui să privim înapoi, ci să acceptăm ceea ce am realizat. Nici astăzi nu a fost ușor, aici, pe acest stadion și cu acest suporteri. Am jucat un meci serios în care am fi putut fi mai înfometați și mai concreți în prima repriză. Am plătit pentru o oarecare superficialitate, dar suntem fericiți. Creșterea este exponențială”, a transmis Cristi Chivu.</p>
<p>Lui Chivu i s-a pus în vedere că Inter creează și este și umilă, dar spune că este în totalitate meritul fotbaliștilor.</p>
<p>„Acești băieți, umilința este cheia a ceea ce se întâmplă în acest grup. Sunt 25 de jucători care fac tot posibilul să fie protagoniști, știu că au oportunitatea de a străluci pe rând.</p>
<p>Astăzi aș vrea să subliniez performanțele lui Sommer, Luis Henrique și, de asemenea, ale lui Diouf, care au avut răbdarea să muncească din greu și au înțeles cât de greu este să lucrezi pentru acest tricou.</p>
<p>Astăzi a intrat cu spiritul potrivit, mă bucur că a reușit să se deblocheze. Vom continua așa; suntem maturi și punem munca pe primul loc, împreună cu umilința. Nu trebuie să ne pierdem niciodată atitudinea”, a încheiat tehnicianul român.</p>

]]></description>
    </item>
    <item>
      <title>Nota primită de Vlad Dragomir după golul superb marcat în Champions League</title>
      <link>https://www.prosport.ro/fotbal-extern/liga-campionilor/nota-primita-de-vlad-dragomir-dupa-golul-superb-marcat-in-champions-league-20371920</link>
      <description><![CDATA[<img src="https://www.prosport.ro//wp-content/uploads/2026/01/nota-primita-de-vlad-dragomir-dupa-golul-superb-marcat-in-champions-league.webp"/><br/><p><span>Vlad Dragomir a avut una dintre cele mai reușite seri europene din cariera sa, în ultima etapă a fazei principale din Champions League. </span></p>
<p><span>Internaționalul român a fost titular pentru Pafos în meciul disputat pe teren propriu contra Slaviei Praga, partidă câștigată categoric de formația sa, scor 4-1, iar evoluția sa nu a trecut neobservată.</span></p>
<h2><span>Ce notă a primit internaționalul</span></h2>
<p><span>Dragomir a fost unul dintre oamenii-cheie ai meciului, <span>reușind să înscrie un gol spectaculos </span>încă din minutul 17. După o minge respinsă în urma unui corner, românul a preluat la aproximativ 30 de metri de poartă și a expediat un șut violent cu piciorul stâng, direct în vinclu, fără nicio șansă pentru portarul cehilor. A fost prima sa reușită în Champions League, competiția supremă la nivel de cluburi.</span></p>
<p><span>Pentru prestația sa, Vlad Dragomir a primit nota 7. Deși este mijlocaș central de meserie, fotbalistul format la Arsenal a fost utilizat pe postul de extremă stânga, o poziție pe care a mai evoluat la Pafos și unde a demonstrat că poate juca din mai multe poziții. </span><span>UEFA a remarcat execuția românului, descriind golul drept „uimitor” pe site-ul oficial al competiției.</span></p>
<p><span>”Șut uimitor! Slavia respinge la lovitura de la colț către Dragomir, care șutează imparabil peste portar și în vinclul porții, de la 30 de metri”, a scris UEFA, pe site-ul oficial.</span></p>
<p><span>În acest sezon, Vlad Dragomir traversează <span>o perioadă foarte bună</span>. A adunat 33 de apariții în toate competițiile pentru Pafos, reușind cinci goluri și o pasă decisivă. Fotbalistul are o cotă de piață de aproximativ 2 milioane de euro, potrivit Transfermarkt.</span></p>
<h2 id="chapter-1"><span>Vlad Dragomir, ofertat de FCSB! </span></h2>
<p>Fotbalistul a recunoscut că a fost ofertat de FCSB în trecut.</p>
<p id="p-3">„Au fost discuții de mai multe ori, de vreo 2-3 ori. Eu am spus de la început că vreau să joc afară. Nu voiam să mă întorc în România, chiar dacă FCSB e un club important, puternic, cu rezultate în Europa.</p>
<p id="p-4">Pentru mine a fost important să rămân să joc în străinătate, de asta și discuțiile despre transfer au fost scurte”, a spus Vlad Dragomir, potrivit We Love Sport.</p>

]]></description>
    </item>
  </channel>
</rss>
