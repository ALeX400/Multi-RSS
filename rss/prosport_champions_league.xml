<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fanii lui Dinamo, gest superb pentru fostul mare stelist Emeric Ienei. EXCLUSIV</title>
      <link>https://www.prosport.ro/fotbal-intern/fanii-lui-dinamo-gest-superb-pentru-fostul-mare-stelist-emeric-ienei-exclusiv-20315960</link>
      <description><![CDATA[<img src="https://www.prosport.ro//wp-content/uploads/2025/11/Fanii-lui-Dinamo-gest-superb-pentru-fostul-mare-stelist-Emeric-Ienei.jpg"/><br/><p>Dispariția lui Emeric Ienei a unit din nou galeriile importante din fotbalul românesc, dovadă gestul pe care îl vor face suporterii lui Dinamo în memoria marelui stelist.</p>
<p>Astfel, suporterii lui Dinamo vor duce două coroane la arena „Iuliu Bodola”, una dintre ele fiind din partea conducerii clubului.</p>
<h2><span>Fanii lui Dinamo, gest superb pentru marele stelist Emeric Ienei: „Ne ajută DDB Bihor!”</span></h2>
<p>Emeric Ienei va fi condus sâmbătă pe ultimul drum, la Oradea, însă până atunci vor fi mai multe momente dedicate omului care a câștigat Cupa Campionilor Europeni la Sevilla.</p>
<p>Astfel, suporterii lui Dinamo vor duce două coroane în alb și roșu la stadionul „Iuliu Bodola”. Asta chiar dacă Ienei este un simbol al Stelei, după ce a reușit să câștige cel mai important trofeu european în 1986.</p>
<p>Este un alt moment care arată că suporterii rivali se pot uni și pot arăta respectul față de un om care a scris istorie în fotbal.</p>
<p>„Vor fi două coroane ale lui Dinamo la Oradea. Unul din partea Programului DDB și celălalt din partea clubului. Ne vor ajuta suporterii din DDB Bihor, aceștia urmând să meargă la stadionul din Oradea. Este un semn de respect pentru un om care a avut un caracter deosebit, un om extraordinar. Dumnezeu să-l ierte pe Emeric Ienei”, a precizat Eduard Galan, șeful DDB, pentru <span>ProSport.</span></p>
<h2><span>Fanii, invitați să-și ia adio de la marele Emeric Ienei: „Va fi depus vineri!”</span></h2>
<p>Vineri, cu doar câteva ore înainte ca FC Bihor să joace în Liga 2 cu CS Tunari, sicriul cu trupul neînsuflețit al fostului mare antrenor va ajunge pe stadionul din Oradea.</p>
<p>Timp de trei ore, oamenii își pot lua adio de la Ienei, cel care a avut ultima aventură ca antrenor în urmă cu 25 de ani,<span> atunci când a fost selecționerul României la Euro 2000.</span></p>
<p>„Clubul F.C. Bihor Oradea anunță că sicriul cu trupul neînsuflețit al domnului Emeric Ienei, personalitate marcantă a fotbalului românesc, va fi depus vineri, 7 noiembrie, între orele 16:00 și 19:00, la Stadionul „Iuliu Bodola” din Oradea.</p>
<p>Toți cei care doresc să-și ia un ultim rămas bun de la legendarul antrenor sunt invitați să vină la stadion pentru a-i aduce un omagiu. Oradea a fost orașul în care a ales să trăiască și locul care i-a rămas mereu aproape de suflet”, a fost anunțul făcut de bihoreni cu referire la <span>omul care n-a fost uitat nici de maghiari.</span></p>
<p>În ultima perioadă, Ienei a avut mari probleme de sănătate, dar a avut mereu sprijinul familiei și cel al lui Alexandru Boc, omul din fotbal care i-a fost cel mai apropiat în ultimii ani.</p>
<ul>
<li>88 de ani este vârsta la care a murit Emeric Ienei</li>
</ul>

]]></description>
    </item>
    <item>
      <title>Maghiarii au văzut ce au făcut Chivu și Inter și nu au stat pe gânduri. Verdictul ungurilor e clar</title>
      <link>https://www.prosport.ro/fotbal-extern/stranieri/maghiarii-au-vazut-ce-au-facut-chivu-si-inter-si-nu-au-stat-pe-ganduri-verdictul-ungurilor-e-clar-20315896</link>
      <description><![CDATA[<img src="https://www.prosport.ro//wp-content/uploads/2025/11/Maghiarii-au-vazut-ce-au-facut-Chivu-si-Inter-si-nu-au-stat-pe-ganduri.-Verdictul-ungurilor-e-clar-e1762424717738.jpg"/><br/><p>Presa maghiară a comentat partida pe care trupa lui Cristi Chivu a disputat-o în Liga Campionilor împotriva kazahilor de la Kairat Almaty. Vicecampioana din Italia s-a impus cu 2-1, iar verdictul ungurilor este clar.</p>
<p>Jurnaliștii din țara vecină, de la <span>Nemzeti Sport</span>, au discutat despre victoria importantă a lui Chivu pe banca lui Inter Milano, care a devenit <span>primul antrenor ce strânge maxim de puncte în Liga Campionilor</span> cu „nerrazurri” după 4 etape.</p>
<h2><span>Cristi Chivu, ținta maghiarilor după Inter Milano – Kairat Almaty 2-1</span></h2>
<p>În termeni critici la adresa echipei Inter Milano, jurnaliștii maghiari au pus punctul pe „i” cu privire la parcursul lui Cristi Chivu din Liga Campionilor. Antrenorul român are de schimbat complet fața echipei, care <span>a arătat în meciul cu kazahii carențe majore</span>.</p>
<p>„Inter și-a menținut recordul impecabil în grupa Ligii Campionilor, câștigând cu 2-1 acasă împotriva lui Kairat Almaty. Inter, care a câștigat cele trei meciuri de până acum și nu a primit gol în niciunul dintre ele, era favorită certă acasă împotriva echipei kazahe, care a acumulat un punct până acum.</p>
<p>Echipa lui Cristian Chivu a fost dominantă încă din primele minute, a avut multe ocazii, dar a reușit să străpungă apărarea oaspeților abia în minutul 45, când Lautaro Martinez a marcat. Argentinianul este doar la treilea jucător de la Inter, după Samuel Eto’o și Adriano, care marchează în primele trei meciuri ale sezonului de Liga Campionilor.</p>
<p>Milanezii păreau a se fi relaxat prea mult. Martinez nu a mai ieșit în a doua repriză, iar Kairat a egalat în mod surprinzător cu o lovitură de cap, după un corner. Gazdele au reușit să își înceapă jocul.</p>
<p>Nu au așteptat mult până la următorul gol, în minutul 67. Inter a avut multe ocazii în prima repriză, dar nu a făcut mari furori. Totuși, și-a menținut recordul de 100% în Liga Campionilor după acest 2-1”, au scris maghiarii, conform sursei de mai sus.</p>
<h2><span>Cristi Chivu, record la Inter Milano</span></h2>
<p>Cristi Chivu a devenit primul antrenor din istoria „nerrazurri” care a reușit să câștige primele patru meciuri din grupele Ligii Campionilor, indiferent de formatul pe care l-a avut competiția. Antrenorul român a avut un program relativ facil în primele runde.</p>
<p>Inter Milano a trecut succesiv de Ajax Amsterdam (2-0), Slavia Praga (3-0), Royale Union Saint-Gilloise (4-0) și Kairat Almaty (2-1). Următoarele meciuri ale lui Chivu&amp;Co. vor fi cu adversari mult mai dificili, anume Atletico Madrid, Liverpool, Arsenal și Borussia Dortmund.</p>

]]></description>
    </item>
    <item>
      <title>Chivu i-a băgat în ședință. Ce s-a întâmplat în vestiarul Interului</title>
      <link>https://www.prosport.ro/fotbal-extern/liga-campionilor/chivu-i-a-bagat-in-sedinta-ce-s-a-intamplat-in-vestiarul-interului-20316334</link>
      <description><![CDATA[<img src="https://www.prosport.ro//wp-content/uploads/2025/11/Chivu-i-a-bagat-in-sedinta-1400x767.jpg"/><br/><p>Antrenorul român Cristian Chivu a demonstrat încă o dată că nu se teme să-și asume responsabilitățile, ținându-și jucătorii în vestiar mai multe minute.</p>
<p>Chivu nu vrea jucători care să stea deoparte, ci mai degrabă să lupte și să fie foarte conștienți de diversele situații din meciuri, motiv pentru care i-a certat în vestiar.</p>
<h2><span>Italienii au aflat ce s-a vorbit la ședința lui Chivu cu jucătorii, din vestiarul Interului</span></h2>
<p>Inter Milano a ajuns la a patra victorie din tot atâtea meciuri în grupa de Liga Campionilor, după 2-1 pe teren propriu cu debutanta Kairat Alamty. Spre finalul primei reprize, antrenorul român Cristi Chivu a fost văzut foarte nervos la marginea careului, iar presa italiană a aflat ce s-a întâmplat în vestiar.</p>
<p>„Cristian Chivu a demonstrat încă o dată că nu se teme să-și asume responsabilitățile, fie că învinge, fie că pierde. După victoria cu 2-1 în Liga Campionilor împotriva lui Kairat, a închis echipa în vestiar timp de câteva minute și și-a certat jucătorii, care erau departe de a fi fericiți pentru cele 3 puncte. Fotbaliștii au văzut un antrenor dur și dezamăgit.</p>
<p>Chivu nu vrea jucători care să stea deoparte, ci mai degrabă să lupte și să fie foarte conștienți de diversele situații din meciuri. Nimeni nu ar trebui să subestimeze pe nimeni, pentru că asta fac cluburile mari atunci când, în cele din urmă, câștigă Scudetto sau Liga Campionilor”, scriu cei de la <span>Tutto Mercato Web</span>.</p>
<h2><span>Următoarele adversare ale lui Inter Milano sunt Atletico Madrid, Liverpool, Arsenal și Borussia Dortmund</span></h2>
<p>Publicația mai scrie că, pentru a fi un club mare, nu este suficient să ai un nume, ci trebuie să demonstrezi asta pe teren prin atitudinea ta. Este exact <span>ce a spus, la finalul confruntării, Maicon</span>.</p>
<p>„S-a enervat Chivu pe finalul primei reprize? E normal, probabil că nu a văzut ce voia în acel moment. Meciul a devenit dificil, chiar dacă noi credeam că va fi ușor.</p>
<p>Atitudinea nu a fost cea a unei echipe care a ajuns în două finale de Ligă a Campionilor în 3 ani. Trebuie să demonstrezi asta în fiecare meci”, a precizat, el.</p>
<p>Pentru Inter au marcat Lautaro Martinez și Carlos Augusto. Reușita lui Arad a făcut ca tehnicianul român să rateze șansa de a deveni primul din istoria cumpetiției cu 4 victorii fără gol primit la debutul în faza grupelor.</p>
<p>Ca urmare, Inter Milano a ajuns la 12 puncte și, conform calculelor făcute de ziariștii italieni, mai are nevoie de încă 6 sau 7 pentru a se califica în optimile de finală.</p>
<p>La prima vedere nu este greu de atins această cifră, dar în ultimele 4 partide Inter va juca în deplasare cu Atletico Madrid, acasă cu Liverpool și Arsenal și în deplasare cu Borussia Dortmund.</p>

]]></description>
    </item>
    <item>
      <title>Reacția preşedintelui Marotta după ce Inter a cumpărat stadionul San Siro cu 197 de milioane de euro şi a învins-o pe Kairat: „E meritul lui Chivu”</title>
      <link>https://www.prosport.ro/fotbal-extern/stranieri/reactia-presedintelui-marotta-dupa-ce-inter-a-cumparat-stadionul-san-siro-cu-197-de-milioane-de-euro-si-a-invins-o-pe-kairat-e-meritul-lui-chivu-20315768</link>
      <description><![CDATA[<img src="https://www.prosport.ro//wp-content/uploads/2025/11/Reactia-presedintelui-Marotta-dupa-ce-Inter-a-cumparat-stadionul-San-Siro-cu-197-de-milioane-de-euro-si-a-invins-o-pe-Kairat-E-meritul-lui-Chivu-e1762413798681.jpg"/><br/><p>Giuseppe Marotta, președinte al lui Inter Milano, a vorbit despre stadionul San Siro, arena de 197 de milioane de euro, dar și despre meritele lui Cristi Chivu de pe banca „nerrazurri”, după victoria cu Kairat Almaty, scor 2-1.</p>
<p>Inter Milano merge într-o direcție pozitivă, după ce Cristi Chivu a găsit cheia succesului pe plan internațional, bifând <span>patru din patru victorii în grupa de Liga Campionilor</span>.</p>
<h2><span>Inter Milano, planuri mari de viitor. Stadion nou pentru trupa lui Cristi Chivu</span></h2>
<p>Imediat după meciul cu azerii de la Kairat, Giuseppe Marotta a discutat despre viitorul stadion San Siro, care se va construi pe locul actualei arene. Omul de afaceri a ajuns la o înțelegere cu municipalitatea milaneză, dar și cu conducerea clubului AC Milan, pentru a construi <span>un nou stadion modern, de 71.500 de locuri</span>.</p>
<p>„Este o zi istorică pentru orașul Milano, pentru Italia și pentru sport. Acest act notarial înseamnă că am făcut pasul spre a continua construcția noului stadion, care să răspundă standardelor de modernitate, siguranță și ospitalitate. Era necesar, cu tot respectul pentru o icoană precum San Siro, care a oferit atâtea emoții.</p>
<p>Era necesară o schimbare. Determinarea noastră și a Milanului a fost atât de mare încât am ajuns la o concluzie, mulțumită și colaborării bune cu primarul Sala. Vom comunica pas cu pas progresele acestui parcurs foarte lung”, a spus Marotta, conform <span>tuttomercatoweb</span>.</p>
<h2><span>Cristi Chivu, lăudat de președintele lui Inter Milano după victoria din Liga Campionilor</span></h2>
<p>După ce a discutat despre noul stadion San Siro, Giuseppe Marotta a abordat și subiectul „Cristi Chivu”. Italianul a punctat că este majoritar meritul românului pentru parcursul bun pe care echipa l-a înregistrat în Liga Campionilor, cu 4/4 victorii și un golaveraj de excepție, 11-1.</p>
<p>„Acest meci este marcat de faptul că după 4 meciuri avem 12 puncte și un singur gol primit, un bun augur pentru continuarea sezonului. Meritul revine antrenorului, Cristi Chivu, care a lucrat în primele luni cu mare neîncredere din partea tuturor.</p>
<p>Însă, nu și din partea noastră. Alături de jucători a construit o echipă cu adevărat câștigătoare”, a mai spus Giuseppe Marotta, la finalul meciului câștigat de Inter Milano cu Kairat Almaty, pe iconicul stadion San Siro.</p>

]]></description>
    </item>
    <item>
      <title>Chivu, reacție nervoasă fără precedent! De ce a răbufnit românul: „Asta a vrut”</title>
      <link>https://www.prosport.ro/fotbal-extern/liga-campionilor/chivu-reactie-nervoasa-fara-precedent-de-ce-a-rabufnit-romanul-asta-a-vrut-20315720</link>
      <description><![CDATA[<img src="https://www.prosport.ro//wp-content/uploads/2025/11/Chivu-reactie-nervoasa-fara-precedent-De-ce-a-rabufnit-romanul-„Asta-a-vrut-1400x788.jpg"/><br/><p>Inter a învins greu Kairat Almaty, debutantă în Liga Campionilor, iar spre finalul primei reprize Cristi Chivu a avut o reacție nervoasă fără precedent.</p>
<p>Formația pregătită de tehnicianul român a ajuns la a patra victorie la rând în tot atâtea meciuri în Liga Campionilor, dar Chivu a fost nemulțumit de randamentul jucătorilor.</p>
<h2><span>Motivul pentru care care Chivu a răbufnit în timpul meciului cu echipa din Kazahstan</span></h2>
<p><span>Inter a făcut un joc slab</span>, dar a obținut victoria, primind totodată primul gol în acest sezon de Liga Campionilor.</p>
<p>Lautaro Martinez (45) și Carlos Augusto (67) au marcat pentru <span>formația pregătită de Cristi Chivu</span>, în timp ce golul de onoare a fost semnat de israelianul Ofri Arad (55). Tehnicianul român a fost permanent nervos, lucru acceptat de fotbaliștii pe care-i pregătește.</p>
<p>„De ce s-a enervat Chivu atât de tare? Pe bună dreptate, pentru că vrea să ne sporească atenția: în prima repriză, am fost lenți în mișcarea mingii, am marcat două goluri, dar puteam înscrie mai multe”, a transmis Carlos Augusto, potrivit <span>Tutto Mercato Web</span>.</p>
<p>„S-a enervat Chivu pe finalul primei reprize? E normal, probabil că nu a văzut ce voia în acel moment. Meciul a devenit dificil, chiar dacă noi credeam că va fi ușor.</p>
<p>Atitudinea nu a fost cea a unei echipe care a ajuns în două finale de Ligă a Campionilor în 3 ani. Trebuie să demonstrezi asta în fiecare meci”, a precizat, la rândul lui, Maicon.</p>
<h2><span>Federico Dimarco a recunoscut că Inter a făcut prea multe greșeli</span></h2>
<p>Vicecampioana Italiei și a Europei este una dintre cele trei echipe cu maximum de puncte după 4 etape, fiind devansată la golaveraj de Bayern și Arsenal.</p>
<p>„Am avut o abordare lejeră, poate ne-am subestimat adversarul, dar important era să câștigăm și am făcut-o obținând 4 victorii în 4 meciuri. Știam că trebuie să le câștigăm, acum trebuie să luptăm împotriva unor adversari foarte puternici și, mai ales, pentru a ne califica.</p>
<p>O echipă ca a noastră a făcut cam multe greșeli, trebuie să muncim din greu, dar ne vom aminti de această victorie pentru că este importantă. Sunt puține meciuri ușoare în Liga Campionilor. Sper că a revenit zâmbetul lui Lautaro, a și marcat”, a completat Federico Dimarco.</p>
<p>„Să câștigăm 4 meciuri din 4 este cu siguranță foarte important, dar trebuie să continuăm să acumulăm puncte și să câștigăm pentru că suntem la mijlocul fazei grupei.</p>
<p>Întotdeauna încerc să dau tot ce am mai bun când intru pe teren și vreau mereu să-mi ajut coechipierii și să fiu pozitiv cu ceilalți. Așa a fost întotdeauna. Vom aborda următoarele meciuri pentru a câștiga, la fel ca întotdeauna”, a precizat și Stefan De Vrij, integralist în partida împotriva lui Kairat Almaty.</p>

]]></description>
    </item>
  </channel>
</rss>
