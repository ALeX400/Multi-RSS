<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Suntem un șantier mereu deschis”. La o zi după ce s-a scris că nu va apuca „să mănânce cozonacul de Crăciun” la Inter, Chivu a obținut o victorie clară</title>
      <link>https://www.prosport.ro/fotbal-extern/suntem-un-santier-mereu-deschis-la-o-zi-dupa-ce-s-a-scris-ca-nu-va-apuca-sa-manance-cozonacul-de-craciun-la-inter-chivu-a-obtinut-o-victorie-clara-20248101</link>
      <description><![CDATA[<img src="https://www.prosport.ro//wp-content/uploads/2025/08/„Suntem-un-santier-mereu-deschis.-La-o-zi-dupa-ce-s-a-scris-ca-nu-va-apuca-„sa-manance-cozonacul-de-Craciun-la-Inter-Chivu-a-obtinut-o-victorie-clara.webp"/><br/><p>La doar o zi după ce în presa din italia s-a scris că nu va apuca „să mănânce cozonacul de Crăciun” la Inter, Cristi Chivu (44 de ani) a răspuns cu o victorie clară.</p>
<p>„Nerazzurrii” au întâlnit-o pe campioana și deținătoarea Cupei din Grecia, Olympiacos Pireu, iar la capătul celor 90 de minute, tabela a arătat 2-0 pentru Inter Milano.</p>
<h2><span>Ce concluzii a tras Cristi Chivu, după un nou meci la Inter Milano. I-a bătut pe grecii de la Olympiacos la o zi după ce italienii au spus că are șanse mari să fie demis rapid</span></h2>
<p>În Italia <span>continuă să se dea verdicte în ceea ce îl privește pe Cristi Chivu, cum ar fi ce șanse are românul să cucerească titlul cu Inter</span> sau cât va rezista pe banca „nerazzurrilor”.</p>
<p>Iar vineri, 15 august, referitor la ipoteza din urmă menționată, <span>italienii au sugerat că antrenorul Cristi Chivu nu va apuca „să mănânce cozonacul de Crăciun” la Inter</span>. Pe scurt, bookmakerii de la anumite case da pariuri din Peninsulă i-au acordat cota 5.00 românului pentru a fi primul antrenor demis în sezonul 2025-2026 din Serie A.</p>
<p>În replică, o zi mai târziu, sâmbătă, 16 august, Cristi Chivu a răspuns cu o victorie. Inter Milano a bătut-o fără drept de apel pe campioana Greciei, Olympiacos, cu care s-ar putea întâlni și în faza principală din UEFA Champions League.</p>
<p>Dimarco și Thuram au marcat golurile jocului de pregătire și trebuie punctat și faptul că „nerazzurrii” au fost foarte solizi din punct de vedere defensiv. Olympiacos a avut o posesie de 44% și a izbutit să cadreze un singur șut pe poarta lui Inter.</p>
<p>După meci, Cristi Chivu a fost pus în postura de a trage noi concluzii cu privire la felul în care Inter evoluează sub comanda sa și a transmis:</p>
<blockquote><p>Evaluarea mea? Putem mai bine. Putem fi mai agresivi de atât, mai verticali și mai hotărâți. Mi-a plăcut abordarea echipei din repriza a doua. Dar în final a fost un test important împotriva unei echipe energice, care știe să paseze și să preseze. Formează o echipă dură și au cauzat destule probleme. Mă bucur că, în afară de Dimarco, care a suferit o lovitură la coapsă, toți au ieșit fără probleme de pe teren. Acum se pot bucura de câteva zile de odihnă, pe care le merită, după trei săptămâni de muncă continuă. (n.r. – Ce spune despre începerea noului sezon) Suntem un șantier mereu deschis și încercăm să nu ne pierdem principiile care au făcut din Inter una dintre cele mai puternice echipe din campionat. În același timp, vrem să venim cu ceva în plus”, a declarat Cristi Chivu, citat de <span>Sport Mediaset</span>.</p></blockquote>
<h2><span>Urmează debutul din Serie A, cu Torino</span></h2>
<p>Campania de pregătire s-a terminat pentru Inter Milano, iar acum urmează debutul din sezonul 2025-2026 de Serie A. Pe 25 august, de la ora 21:45, Inter Milano va primi vizita lui Torino.</p>
<blockquote><p>Sunt mulțumit de modul în care răspund fotbaliștii, de dorința lor de a munci din greu și de a se pune în slujba echipei, astfel încât să putem avea un start de sezon pozitiv. Vreau să fim pregătiți la meciul cu Torino. Dar acum le-am cerut să se bucure de aceste două zile libere. Trebuie să mai luăm și câte o pauză din când în când și să ne odihnim, pentru că, în ceea ce privește atitudinea și dăruirea lor, nu pot să reproșez nimic nimănui. Au dat totul, în ciuda oboselii și perioadei scurte de pregătire, în care au trebuit să forțeze puțin și să lucreze sub presiune. Dar s-au simțit mai bine astăzi decât la primele meciuri și până pe 25 august vom avea timp se ne pregătim așa cum trebuie”, a completat Chivu.</p></blockquote>

]]></description>
    </item>
    <item>
      <title>Ai parcat ca un… fotbalist. Mașina de 500 de mii de euro a jucătorului a ocupat două locuri și a stârnit furia celorlalți șoferi</title>
      <link>https://www.prosport.ro/fotbal-extern/ai-parcat-ca-un-fotbalist-masina-de-500-de-mii-de-euro-a-jucatorului-a-ocupat-doua-locuri-si-a-starnit-furia-celorlalti-soferi-20247598</link>
      <description><![CDATA[<img src="https://www.prosport.ro//wp-content/uploads/2025/08/Ai-parcat-ca-un…-fotbalist.-Masina-de-500-de-mii-de-euro-a-jucatorului-a-ocupat-doua-locuri-si-a-starnit-furia-celorlalti-soferi-1400x933.jpg"/><br/><p>Phil Foden (25 de ani), fotbalistul de o sută de milioane de euro al lui Pep Guardiola (54) de la Manchester City, a parcat pe două locuri sistuate în apropierea unui supermarket din Anglia și a stârnit furia celorlalți șoferi.</p>
<p>Internaționalul englez, cu 4 goluri marcate în tricoul primei reprezentative, deține un Mercedes G-Wagon, care are o valoare de aproximativ o jumătate de milion de euro.</p>
<h2><span>„Cartonaș roșu pentru parcare!”. Ce au spus șoferii englezi când au văzut mașina de 500 de mii de euro a lui Phil Foden parcată pe două locuri</span></h2>
<p><span>Phil Foden, fotbalist care trage tare să își relanseze cariera</span>, a ajuns cap de afiș în presa tabloidă din Marea Britanie chiar în ziua în care a debutat noul sezon din Premier League.</p>
<p>Vineri, 15 august, pe Anfield a fost programat meciul Liverpool – Bournemouth 4-2, iar sâmbătă, 16 august, Foden va putea ieși și el la rampă, de la ora 19:30, cu ocazia meciului Wolves – Manchester City.</p>
<p>Însă, până la ora jocului de pe stadionul Molineux, Phil Foden a stârnit furia șoferilor din Anglia pentru felul în care și-a lăsat mașina în parcarea unui supermarket. Foden <span>nu a parcat într-o zonă nepermisă</span>, ci doar a avut tupeul de a-și plasa mașina pe două locuri. Și dacă e să luăm în calcul că deține un Mercedes G-Wagon, cu o valoare estimată de o jumătate de milion de euro, reacția celorlalți participați la trafic este simplă de anticipat.</p>
<p>Mașina lui Foden a fost fotografiată și inevitabil a ajuns și pe internet, iar cei de la The Sun au preluat câteva dintre reacțiile șoferilor englezi. Toate <span>imaginile cu mașina lui Foden pot fi văzute aici</span>.</p>
<blockquote><p>Mașina lui Phil este o frumusețe, dar ar trebui neapărat să primească un cartonaș roșu pentru parcare”, a scris un internaut.</p></blockquote>
<p>Un altul a avansat următoarea ipoteză:</p>
<blockquote><p>Ori trebuie să mai lucreze la parcarea unei mașini, ori s-a temut atât de tare că cineva îi va lovi autoturismul, încât l-a lăsat intenționat pe două locuri”, a punctat un șofer englez.</p></blockquote>
<p>Însă, reacția din urmă menționată nu a fost tocmai apreciată și a primit o replică:</p>
<blockquote><p>Dacă așa stau lucrurile, atunci ar trebui să își lase mașina în garajul de acasă și pur și simplu să o admire în loc să îi pornească motorul”, a răbufnit un internaut.</p></blockquote>
<h2><span>Continuă problemele pentru Phil Foden: e incert pentru partida cu Wolves</span></h2>
<p>Phil Foden a avut o vară decentă alături de Manchester City, reușind să înscrie trei goluri și să ofere o pasă decisivă la Campionatul Mondial al Cluburilor. Din nefericire pentru Pep Guardiola, internaționalul englez s-a accidentat în ultima dispută din SUA, cu Al-Hilal, iar în partida amicală cu Palermo, de pe 9 august, nu s-a aflat în lotul „cetățenilor”.</p>
<p>Conform The Sun, Foden este incert pentru meciul cu Wolves din runda inaugurală a Premier League.</p>
<p>În totalul de 319 partide pe care le-a jucat pentru Manchester City, el a contribuit cu 100 de goluri și cu 61 de pase decisive. Cândva evaluat la 150.000.000 de euro de site-ul de specialitate Transfermarkt, Phil Foden a ajuns acum să aibă o cotă de „doar” 100.000.000 de euro.</p>

]]></description>
    </item>
    <item>
      <title>„Nu apucă să mănânce nici cozonacul de Crăciun la Inter”. Chivu e printre antrenorii cu cele mai mari șanse să fie demiși rapid în Serie A</title>
      <link>https://www.prosport.ro/fotbal-extern/nu-apuca-sa-manance-nici-cozonacul-de-craciun-la-inter-chivu-e-printre-antrenorii-cu-cele-mai-mari-sanse-sa-fie-demisi-rapid-in-serie-a-20247483</link>
      <description><![CDATA[<img src="https://www.prosport.ro//wp-content/uploads/2025/08/„Nu-apuca-sa-manance-nici-cozonacul-de-Craciun-la-Inter.-Chivu-e-printre-antrenorii-cu-cele-mai-mari-sanse-sa-fie-demisi-rapid-in-Serie-A.webp"/><br/><p>Nici nu a început sezonul 2025-2026 din Serie A și italienii se așteaptă deja ca românul Cristi Chivu (44 de ani) să fie demis de la Inter Milano.</p>
<p>Concret, Chivu se numără printre antrenorii cu cele mai mari șanse să fie îndepărtați rapid din Serie A. Din totalul de 20 de tehnicieni, unul singur este văzut cu șanse mai mari ca românul de a bifa acest record negativ.</p>
<h2><span>Prinde Cristi Chivu sărbătoarea Crăciunului din postura de antrenor al lui Inter Milano? Ce cotă i-au dat italienii pentru a fi demis</span></h2>
<p>Cristi Chivu a fost instalat pe banca tehnică a echipei Inter Milano în luna iunie și și-a consemnat deja debutul oficial, cu ocazia Campionatului Mondial al Cluburilor.</p>
<p>Acolo, „nerazzurrii” au bifat patru partide oficiale, trei din faza grupelor și una în optimi, de unde Inter a fost și eliminată, scor 0-2 de brazilienii de la Fluminense.</p>
<p>Acum, Chivu și compania așteaptă debutul în noua campanie de Serie A, care este programată să înceapă pe 23 august. Însă, Inter va juca ultima în runda inaugurală, pe 25 august, de la ora 21:45, pe teren propriu cu Torino.</p>
<p><span>Cristi Chivu visează să cucerească titlul cu Inter</span> la finalul stagiunii 2025-2026, însă în Italia, sentimentele sunt împărțite în ceea ce îl privește. Majoritatea oamenilor de fotbal, între care și l<span>egendarul Arrigo Sacchi, și-au declarat încrederea în șansele românului de a produce o figură frumoasă la Inter Milano</span>. În schimb, presa și bookmakerii care fac cotele pentru casele de pariuri nu sunt la fel de încrezători.</p>
<p>Italienii de la <span>CalcioBlog</span> au cercetat cotele pentru „antrenorul care are cele mai mari șanse de a fi primul demis” în stagiunea 2025-2026, iar Cristi Chivu se află pe locul 2 în clasament.</p>
<p>Românului i-a fost acordată o cotă de 5.00 pentru a fi primul antrenor demis din actualul sezon din Serie A, iar italienii au transmis:</p>
<blockquote><p>Nu doar fanii au îndoieli cu privire la modul în care Chivu va gestiona lotul și vestiarul. Potrivit unor case de pariuri, Chivu ar putea fi unul dintre primii antrenori demiși în acest sezon. Nu este surprinzător faptul că a primit o cotă de doar 5.00 din partea unor site-uri de pariuri italiene cunoscute. Casele de pariuri nu cred în el și mulți sunt cei care spun că nu apucă să mănânce nici măcar cozonacul de Crăciun la Inter”, se arată pe CalcioBlog.it.</p></blockquote>
<h2><span>Singurul antrenor care este peste Chivu în topul respectiv</span></h2>
<p>Conform aceleiași surse, un singur antrenor este văzut cu șanse mai mari de a fi demis decât Cristi Chivu, iar acesta este croatul Ivan Juric (49 de ani), care a preluat-o pe Atalanta.</p>
<blockquote><p>Fostul mijlocaș al celor de la Genoa vine după două experiențe nereușite, la AS Roma și Southampton. Cota pentru demiterea sa e chiar mai mică decât cea a lui Chivu: 3.00. Alți tehnicieni de urmărit sunt Eusebio Di Francesco, de la Lecce, Fabio Grosso, de la Sassuolo, și Carlos Cuesta, de la Parma. De asemenea, printre posibilii candidați pentru „prima demitere a sezonului” se mai află Davide Nicola, de la Cremonese, și Fabio Piscane, de la Cagliari”, mai informează sursa citată.</p></blockquote>
<p>Mai jos programul primei etape din Serie A</p>
<p>23 august:</p>
<ul>
<li>Genoa – Lece, ora 19:30</li>
<li>Sassuolo Napoli, ora 19:30</li>
<li>AC Milan – Cremonese, ora 21:45</li>
<li>AS Roma – Bologna, ora 21:45</li>
</ul>
<p>24 august:</p>
<ul>
<li>Cagliari – Fiorentina, ora 19:30</li>
<li>Como – Lazio, ora 19:30</li>
<li>Atalanta – Pisa, ora 21:45</li>
<li>Juventus – Parma, ora 21:45</li>
</ul>
<p>25 august:</p>
<ul>
<li>Udinese – Verona, ora 19:30</li>
<li>Inter – Torino, ora 21:45</li>
</ul>

]]></description>
    </item>
    <item>
      <title>L’Equipe aruncă bomba! Cu cine semnează Gianluigi Donnarumma. Destinație surpriză pentru portarul îndepărtat de PSG</title>
      <link>https://www.prosport.ro/fotbal-extern/lequipe-arunca-bomba-cu-cine-semneaza-gianluigi-donnarumma-destinatie-surpriza-pentru-portarul-indepartat-de-psg-20244389</link>
      <description><![CDATA[<img src="https://www.prosport.ro//wp-content/uploads/2025/08/LEquipe-arunca-bomba-Cu-cine-semneaza-Gianluigi-Donnarumma.-Destinatie-surpriza-pentru-portarul-indepartat-de-PSG-1400x929.jpg"/><br/><p>Gianluigi Donnarumma (26 de ani), portar intrat pe lista neagră la PSG, e gata să semneze cu un club uriaș din Premier League, după cum au aflat jurnaliștii de la L’Equipe.</p>
<p>Potrivit informațiilor deținute de francezi, titularul din poarta naționalei Italiei și-a dat deja acordul pentru transfer, iar acum se așteaptă ca cele două cluburi să ajungă la o înțelegere în privința sumei pentru care se va face tranzacția.</p>
<h2><span>Gianluigi Donnarumma i-a spus „DA” lui Manchester City! L’Equipe prezintă detaliile despre plecarea portarului de la PSG</span></h2>
<p>Gigio Donnarumma a avut parte de o vară agitată alături de PSG, după ce a izbutit să câștige finala UEFA Champions League și să joace ultimul act la Campionatul Mondial al Cluburilor.</p>
<p>În luna mai, înainte de performanțele menționate anterior, <span>Gianluigi Donnarumma îi liniștea pe fanii parizieni și declara public că e „gata să semneze” prelungirea contractului</span> pe Parc des Princes. Actuala înțelegere a italianului expiră la data de 30 iunie 2026, astfel că începând cu luna ianuarie ar putea semna gratis cu orice club își dorește. Însă, așa cum am precizat deja, Donnarumma era decis să dea cu pixul pe un nou contract la PSG și să continue aventura frumoasă pe care a început-o în iulie 2021.</p>
<p>Doar că nu aceleași planuri le-au avut și șefii clubului din Paris. Marți, 12 august 2025, s-a aflat că <span>Gianluigi Donnarumma se va despărți de PSG în această vară</span>, iar italianul nu a ezitat să sară la gâtul conducerii:</p>
<blockquote><p>Din păcate, cineva a decis că nu mai pot face parte din grup și să contribui la succesul echipei. Sunt dezamăgit și descurajat”, a transmis italianul, printre altele, sugerând că a fost dat afară pe ușa din dos.</p></blockquote>
<p>Câteva ore mai târziu, miercuri dimineață, 13 august, prestigioasa publicație franceză <span>L’Equipe</span> a aflat că Donnarumma a depășit deja momentul și chiar și-ar fi dat acordul pentru a semna cu un colos din Premier League. Este vorba despre Manchester City, unde Pep Guardiola și-a pierdut deja încrederea în brazilianul Ederson. Managerul spaniol l-a transferat în această vară pe tânărul James Trafford, în vârstă de 22 de ani, însă ar dori și aducerea unui goalkeeper de calibru. Iar cel mai potrivit nume este Donnarumma:</p>
<blockquote><p>Donnarumma a ajuns deja la o înțelegere cu Manchester City”, titrează L’Equipe.</p></blockquote>
<h2><span>Detaliile contractului</span></h2>
<p>În continuare, francezii prezintă și câteva detalii importante din spatele acordului. Înțelegerea ar urma să fie una pe termen lung, iar salariul portarului italian va fi de aproximativ 14.000.000 de euro pe an.</p>
<p>Negocierile vor continua între cele două cluburi, Manchester City și PSG, care trebui să bată palma în privința taxei de transfer. S-a vehiculat că parizienii i-au stabilit un preț de 30.000.000 de euro italianului, însă rămâne de văzut dacă „cetățenii” vor încerca să mai obțină o reducere, având în vedere situația ingrată în care se află Donnarumma.</p>
<p>Potrivit site-ului de specialitate Transfermarkt, cota de piață a portarului este de 40.000.000 de euro. De 56 de ori a reușit Donnarumma să închidă poarta, în totalul de 161 de partide pe care le-a jucat pentru PSG. Patru titluri, două Cupe și trei Supercupe ale Franței, plus o Ligă a Campionilor a câștigat Donnarumma alături de PSG.</p>

]]></description>
    </item>
    <item>
      <title>Presa engleză a dat verdictul după ce Tottenham a pierdut Supercupa Europei la lovituri de departajare</title>
      <link>https://www.prosport.ro/fotbal-extern/presa-engleza-a-dat-verdictul-dupa-ce-tottenham-a-pierdut-supercupa-europei-la-lovituri-de-departajare-20245196</link>
      <description><![CDATA[<img src="https://www.prosport.ro//wp-content/uploads/2025/08/Presa-engleza-a-dat-verdictul-dupa-ce-Tottenham-a-pierdut-Supercupa-Europei-la-lovituri-de-departajare.jpg"/><br/><p>Englezii au tras concluziile după eșecul dramatic suferit de Tottenham în Supercupa Europei.</p>
<p><span>Colegii lui Radu Drăgușin</span> au fost la doar câteva minute distanță de încă un succes european la distanță de doar 84 de zile. Chiar rivalii pe post ai românului au marcat golurile londonezilor, dar parizienii au fost letali pe final de meci și au lovit decisiv.</p>
<h2><span>Verdictul englezilor după Tottenham – PSG 2-2 (2-3 d.p): „Au jucat extraordinar”</span></h2>
<p><span>Thomas Frank a fost la doar câteva minute</span> distanță să pună mâna pe primul său trofeu european cu Tottenham. Se pare că blestemul londonezilor continuă și nu reușesc să își umple vitrina de trofee, astfel că părăsesc Udine cu un gust amar lăsat de gândul că puteau obține al doilea trofeu, dar au greșit abordarea finalului de meci.</p>
<p>Presa engleză a concluzionat că elevii lui Frank au început foarte bine meciul, dar au cedat chiar în momentele cheie ale jocului.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„Au jucat extraordinar mare parte din meci, dar nu au reuşit să reziste în momentele decisive din final”, au notat <span>englezii.</span></div>
</blockquote>
</div>
</div>
<p>Spurs a avut un avantaj de două goluri pe tabelă. Mickey van de Ven a lovit primul în minutul 39. La revenirea de la cabine, celălalt fundaș central, Cristian Romero, a mărit avantajul londonezilor și părea că meciul e ca și rezolvat, parizienii nereușind să aibă ocazii importante.</p>
<p>Jocul lui PSG a fost extrem de slab în cea mai mare parte a meciului, dar cumva elevii lui Luis Enrique au găsit puterea să egaleze pe final. Lee Kang-In a micșorat din diferență în minutul 84, iar Dembele a restabilit egalitatea înainte de fluierul de final.</p>
<p>Meciul a ajuns la loviturile de departajare unde s-a întâmplat un scenariu similar. Londonezii au avut avantaj după ratarea lui Vitinha, dar van de Ven și Tel au ratat următoarele lovituri de la 11 metri și Spurs ratează „la mustață„ al doilea trofeu în 84 de zile.</p>
<p><span>Echipele de start:</span></p>
<ul>
<li>PSG: 30. Chevalier – 2. Hakimi, 5. Marquinhos, 51. Pacho, 25. Nuno Mendes – 33. Zaïre-Emery, 17. Vitinha, 14. D. Doué – 29. Barcola, 10. Dembélé, 7. Kvaratskhelia</li>
<li>Tottenham: 1. Vicario – 23. Pedro Porro, 17. Romero, 4. Danso, 37. Van de Ven – 6. João Palhinha, 30. Bentancur, 29. P. Sarr – 20. Kudus, 9. Richarlison, 24. Spence.</li>
</ul>
<h2><span>Performanță uriașă pentru Luis Enrique</span></h2>
<p>Antrenorul spaniol a adus primul trofeu al Ligii Campionilor în vitrina parizienilor, iar acum și-a trecut a doua Supercupă a Europei în palmares. Ar putea ajunge la 6 trofee în acest an. PSG a ratat finala cu Chelsea de la Campionatul Mondial al Cluburilor, dar ar putea câștiga în decembrie Cupa Intercontinentală.</p>
<p>Este a doua oară când Luis Enrique obține cinci trofee într-un singur an. Pe vremea când antrena Barcelona a câștigat La Liga, Cupa Regelui, UEFA Champions League, Supercupa Europei și Campionatul Mondial al Cluburilor.</p>

]]></description>
    </item>
  </channel>
</rss>
