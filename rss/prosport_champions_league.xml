<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>VIDEO Reacția spaniolilor după ce au văzut triumful lui Chivu din Inter – Juventus 3-2: „Pas gigantic spre titlu!”</title>
      <link>https://www.prosport.ro/fotbal-extern/reactia-spaniolilor-dupa-ce-au-vazut-triumful-lui-chivu-din-inter-juventus-3-2-pas-gigantic-spre-titlu-20382851</link>
      <description><![CDATA[<img src="https://www.prosport.ro//wp-content/uploads/2026/02/Reactia-spaniolilor-dupa-ce-au-vazut-triumful-lui-Chivu-din-Inter-–-Juventus-3-2-„Pas-gigantic-spre-titlu.jpg"/><br/><p>Triumful lui Cristi Chivu (45 de ani) din partida Inter – Juventus 3-2 a ajuns și în vizorul presei din Spania, iar reacția jurnaliștilor iberici spune multe.</p>
<p>În urma succesului din etapa 25 a Serie A, „nerazzurrii” s-au desprins din nou la 8 puncte în fruntea clasamentului din Serie A, peste rivala AC Milan.</p>
<h2><span>Interul lui Cristi Chivu a mai scăpat de un derby și se îndreaptă cu pași repezi către titlu! Ce au scris spaniolii după triumful românului cu Juventus</span></h2>
<p>Sâmbătă seară, 14 februarie 2026, <span>Interul lui Chivu a învins-o pe Juventus la Milano, scor 3-2</span> în etapa 25 a Serie A, și a luat o opțiune serioasă în lupta pentru titlu.</p>
<p>„Nerazzurrii” au scăpat de încă un derby important pentru finalul stagiunii și, cel mai important, au reconfirmat jocul care i-a consacrat de la momentul instalării antrenorului român pe banca tehnică.</p>
<p>Inter a înscris de trei ori și a ajuns la un total de 60 de goluri marcate în cele 25 de partide din actuala stagiune. E o medie de aproape trei goluri pe meci, de care nu se apropie nicio altă echipă din fotbalul italian. Elevii lui Cristi Chivu aveau și una dintre cele mai bune defensive din Serie A, însă după meciul din etapa 25 au ajuns la 21 de goluri primite. Momentan, doar AS Roma, AC Milan și Como au încasat mai puține goluri decât liderul din Serie A.</p>
<p><span>După victoria cu Juventus de sâmbătă seară, Interul lui Cristi Chivu</span> i-a convins și pe jurnaliștii spanioli, care sunt de părere că „Scudetto” este aproape de a fi decis:</p>
<p>„Inter face un pas gigantic spre titlu”, au titrat jurnaliștii iberici de la publicația <span>Sport.es</span>.</p>
<h2><span>„O nebunie de derby”</span></h2>
<p>În continuarea materialului, spaniolii au descris derby-ul din Milano, dintre Inter și Juventus, drept „o nebunie”:</p>
<p>„Derby-ul Italiei a fost o nebunie. Inter nu mai câștigase cu Juventus pe Giuseppe Meazza de pe 4 februarie 2024, adică din urmă cu peste doi ani. Dar acum, victoria nu doar că a venit într-o manieră spectaculoasă, ci și într-un moment crucial al sezonului. Cu o Inter prezentă în ultimele 32 de echipe din Champions League și cu un Serie A intrat în ultimele luni, fotbaliștii lui Chivu s-au desprins în fruntea clasamentului cu 61 de puncte, la 8 puncte de rivala AC Milan. Așa că este confortabil să credem că au titlul la îndemână”, au completat spaniolii.</p>
<p>Totuși, diferența de 8 puncte pe care Inter o are în fruntea clasamentului poate fi micșorată la mijlocul săptămânii, în eventualitatea în care AC Milan își va câștiga meciul restant din etapa 24. Însă, miercuri, pe 18 februarie, „rossonerii” vor avea parte de un meci foarte greu, împotriva lui Como, grupare antrenată de Cesc Fabregas care se află pe 7 în Serie A și luptă pentru pozițiile de cupele europene. De altfel, cu un potențial succes înregistrat în fața Milanului, Como ar urca pe 6, loc de Conference League, peste Atalanta.</p>
<p>Revenind la Interul lui Chivu, weekendul viitor, în runda 26, acesta se va deplasa pe terenul lui Lecce, ocupanta locului 17 din Serie A.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/72hcJkY0evk?si=0Adt8qoglQdGumcu" title="YouTube video player" width="560"></iframe></p>

]]></description>
    </item>
    <item>
      <title>VIDEO Alessandro Del Piero l-a atacat direct pe Cristi Chivu: „A greșit! Vrei să câștigi curat”</title>
      <link>https://www.prosport.ro/fotbal-extern/alessandro-del-piero-l-a-atacat-direct-pe-cristi-chivu-a-gresit-vrei-sa-castigi-curat-20382925</link>
      <description><![CDATA[<img src="https://www.prosport.ro//wp-content/uploads/2026/02/Alessandro-Del-Piero-l-a-atacat-direct-pe-Cristi-Chivu-„A-gresit-Vrei-sa-castigi-curat-1400x786.jpg"/><br/><p>Alessandro Del Piero (51 de ani), legendă a clubului Juventus Torino, l-a atacat direct pe Cristi Chivu (45), după derby-ul pierdut cu Inter în etapa 25 de Serie A, scor 2-3.</p>
<p>Partida de pe „Giuseppe Meazza” nu a fost lipsită de controverse de arbitraj, iar o declarație oferită de antrenorul român după meci l-a deranjat profund pe Del Piero.</p>
<h2><span>Remarca lui Cristi Chivu care l-a deranjat pe Alessandro Del Piero. Italianul a ieșit la atac</span></h2>
<p><span>Interul lui Cristi Chivu a învins-o pe Juventus Torino în etapa 25 din Serie A, scor 3-2</span>, și a făcut un pas mare în lupta către titlu.</p>
<p>„Nerazzurrii” s-au desprins la 8 puncte în fruntea Serie A și speră să păstreze acest avantaj și după disputarea partidei restante AC Milan – Como, de la mijlocul săptămânii viitoare. AC Milan este principala urmăritoare a Interului în clasament, în timp ce podiumul e completat de campioana Napoli.</p>
<p>Revenind la derby-ul din weekend, <span>Inter – Juventus 3-2, partida a avut parte și de câteva controverse de arbitraj, iar Luciano Spalletti a fost forțat să ia parte la un protest</span> după fluierul final. Pe scurt, îndemnat fiind de conducere, antrenorul lui Juventus nu a mers la flash-interviu.</p>
<p>În schimb, Chivu a făcut-o și a comentat inclusiv cea mai controversată fază de arbitraj de pe „Giuseppe Meazza”, care a dus la eliminarea lui Kalulu. „E o atingere ușoară, dar e o atingere. Când am suferit nedreptăți minore, i-am învățat pe jucătorii mei să nu-l critice pe arbitru. E decizia lui. Kalulu are experiență și, în anumite circumstanțe, trebuie să ai mintea limpede. Dacă empatizez cu Kalulu? Nu aș fi pus mâna pe un adversar având cartonaș galben, mai ales dacă anticipam că pleacă pe contraatac”, a spus Chivu, printre altele.</p>
<p>Cuvintele antrenorului român au ajuns rapid la urechile lui Alessandro Del Piero, care nu s-a putut abține și a lansat un atac direct:</p>
<p>„Chivu face o treabă excelentă, dar în seara asta a greșit comentând acel episod, Inter nu are nevoie de așa ceva, mă așteptam la altceva. Când ești puternic, vrei să câștigi curat. Când ai parte de un episod atât de evident în favoarea ta, nu ești mulțumit. Poate că peste câteva zile își va da seama”, a declarat Alessandro Del Piero, citat de <span>FCInter1908.it</span>.</p>
<h2><span>„O eliminare nedreaptă”</span></h2>
<p>Cât despre fază în sine, care s-a petrecut în minutul 42, la scorul de 1-1, Del Piero a adăugat:</p>
<p>„Este clar și evident că au fost de fapt două meciuri. A existat o eliminare nedreaptă. A fost un meci foarte echilibrat: când Inter nu joacă la un nivel optim, strâmbăm din nas. Eliminarea? Nici măcar fault nu este. Ar trebui să îți iei câteva clipe în plus înainte să dai un cartonaș galben. Și asta pentru că, procedând așa, ajungi să inflamezi spiritele în teren, trebuie să evaluezi bine situația”, a declarat Alessandro Del Piero.</p>
<p>Kalulu a văzut primul cartonaș galben din partea arbitrului în minutul 32. Ulterior, peste doar 10 minute, el a încercat să recupereze balonul de la Alessandro Bastoni, care avansa cu mingea la picior, însă l-a atins și fotbalistul Interului s-a prăbușit pe gazon. Fără să ezite, arbitrul a fluierat fault și i-a arătat al doilea galben lui Kalulu și implicit acordat cartonașul roșu. Fundașul lui Juventus a protestat vehement și solicitat ca VAR să intervină, însă sistemul de video arbitraj nu poate lua decizii în astfel de momente, ci doar după cartonașele roșii arătate direct.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/72hcJkY0evk?si=i9KTSajaZZa_V4Xv" title="YouTube video player" width="560"></iframe></p>

]]></description>
    </item>
    <item>
      <title>Radu Drăgușin are un nou antrenor! Tottenham a făcut anunțul oficial</title>
      <link>https://www.prosport.ro/fotbal-extern/radu-dragusin-are-un-nou-antrenor-tottenham-a-facut-anuntul-oficial-20382454</link>
      <description><![CDATA[<img src="https://www.prosport.ro//wp-content/uploads/2026/02/Radu-Dragusin-are-un-nou-antrenor-Tottenham-a-facut-anuntul-oficial.webp"/><br/><p>Începând de sâmbătă, 14 februarie 2026, Radu Drăgușin (24 de ani) are în mod oficial un nou antrenor principal la Tottenham Hotspur.</p>
<p>Gruparea din nordul Londrei, care traversează o formă groaznică în actuala stagiune de Premier League, l-a prezentat pe înlocuitorul lui Thomas Frank (52).</p>
<h2><span>Igor Tudor, prezentat oficial de clubul lui Radu Drăgușin! Tottenham a anunțat noul antrenor</span></h2>
<p><span>Igor Tudor, fostul tehnician de la Juventus Torino, este noul antrenor al lui Radu Drăgușin</span>, iar vestea a fost confirmată oficial prin intermediul unui comunicat postat sâmbătă, 14 februarie.</p>
<p>Tottenham a realizat o scurtă postare pe platformele de socializare, prin care l-a prezentat fanilor pe înlocuitorul lui Thomas Frank:</p>
<p>„Suntem încântați să vă confirmăm aducerea lui Igor Tudor în calitate de antrenor principal al echipei masculine de seniori până la finalul sezonului. Obținerea permisului de muncă este în curs”, au transmis londonezii, pe <span>contul oficial de Instagram</span>.</p>
<h2><span>Primele declarații ale antrenorului</span></h2>
<p>Pentru site-ul oficial <span>TottenhamHotspur.com</span>, Igor Tudor a oferit deja și un scurt interviu, în care a vorbit despre importanța provocării pe care a acceptat-o:</p>
<p>„Este o onoare să mă alătur acestui club într-un moment atât de important. Înțeleg perfect responsabilitatea care mi-a fost înmânată și obiectivul meu e clar. Vreau să readuc o consistență solidă performanței echipei, astfel încât să putem concura cu convingere în fiecare meci. Există multă calitate la nivelul lotului și munca mea este să organizez totul, să aduc energie și să îmbunătățesc rezultatele rapid”, a declarat Igor Tudor, conform sursei citate.</p>
<h2><span>Veste bună sau rea pentru Radu Drăgușin?</span></h2>
<p>Vestea bună pentru Radu Drăgușin este că Igor Tudor îl cunoaște personal. În 2021, românul a fost promovat la prima echipă a lui Juventus Torino pe vremea când croatul se afla în staff-ul lui Andrea Pirlo, din postura de antrenor secund. Ulterior, Igor Tudor le-a antrenat, din postura de principal, pe Hellas Verona, Marseille, Lazio și chiar Juventus, în intervalul martie-octombrie 2025.</p>
<p><span>Partea mai puțin plăcută pentru Radu Drăgușin este că jurnaliștii britanici de la The Sun au aflat deja cum va arăta echipa</span> sub comanda lui Igor Tudor. Croatul ar fi pregătit trei variante de prim 11, cu 3 sisteme diferite, iar românul nu e titular nicăieri.</p>
<p>Rămâne de văzut cum vor arăta lucrurile în realitate, însă până atunci, Johan Lange, directorul sportiv al lui Tottenham, a declarat:</p>
<p>„Igor ne va aduce claritate, intensitate și experiență, astfel încât să trecem peste provocările momentului și să avem un impact rapid. Obiectivul nostru este să mergem mai departe, să echilibrăm performanța echipei și să scoatem totul din calitatea pe care o avem la nivelul lotului, pentru a concura în Premier League și Champions League”, a declarat șeful lui Tottenham, conform site-ului oficial.</p>

]]></description>
    </item>
    <item>
      <title>MERCATO Cristi Chivu le-a cerut patronilor miliardari de la Oaktree să facă o excepție! Ce transfer vrea de la Manchester City</title>
      <link>https://www.prosport.ro/fotbal-extern/cristi-chivu-le-a-cerut-patronilor-miliardari-de-la-oaktree-sa-faca-o-exceptie-ce-transfer-vrea-de-la-manchester-city-20381683</link>
      <description><![CDATA[<img src="https://www.prosport.ro//wp-content/uploads/2026/02/Cristi-Chivu-le-a-cerut-patronilor-miliardari-de-la-Oaktree-sa-faca-o-exceptie-Ce-transfer-vrea-de-la-Manchester-City.webp"/><br/><p>Cristi Chivu (45 de ani) le-a cerut patronilor miliardari de la grupul Oaktree Capital Management, cu sediul în Los Angeles, California, să facă o excepție în fereastra de mercato din vara lui 2026 și să îi transfere un fotbalist de la Manchester City.</p>
<p>Iar pentru a-i convinge pe americani să îi îndeplinească dorința, antrenorul român le-a oferit și un exemplu care s-a dovedit a fi de succes.</p>
<h2><span>Miliardarii americani de la Oaktree, împinși de la spate de Cristi Chivu să îl transfere pe John Stones de la Manchester City</span></h2>
<p>Cristi Chivu este foarte mulțumit de felul în care s-a adaptat Manuel Akanji (30 de ani) sub comanda sa și, mai mult ca sigur, Inter îl va transfera definitiv de la Manchester City la finalul sezonului.</p>
<p>Momentan, internaționalul elvețian se află doar sub formă de împrumut în nordul Italiei, însă „nerazzurrii” au opțiune de achiziție și suma stipulată în documente e una accesibilă.</p>
<p>Pe de altă parte, <span>la o ședință recentă pe care ar fi avut-o cu șefii lui Inter de la Oaktree</span>, Cristi Chivu l-a dat exemplu pe Akanji pentru a forța un nou transfer de la Manchester City.</p>
<p>Este vorba despre John Stones, internațional englez care evoluează tot pe postul de fundaș central. Acesta se află într-o situație specială, deoarece va rămâne liber de contract în iunie și va putea semna gratis cu cine își dorește. Însă, mutarea nu va fi simplă de realizat pentru șefii lui Inter, deoarece Stones își dorește un salariu important și, de asemenea, de serviciile sale se mai interesează și alte cluburi mari.</p>
<p>„Chivu le cere patronilor de la Oaktree să facă o excepție”, a titrat publicația italiană <span>InterLive.it</span>.</p>
<p>În continuarea materialului despre John Stones, care va împlini 32 de ani pe 28 mai, jurnaliștii din Peninsulă scriu:</p>
<p>„Antrenorul român a avut o cerere pentru sezonul următor: un fotbalist vârstnic, dar care poate fi adus fără taxă de transfer. AC Milan e și ea interesată. E vorba de John Stones, fundașul englez care va pleca de la Manchester City în iunie, după ce nu i-a fost oferită prelungirea contractului. Având în vedere vârsta înaintată pe care o are și salariul pe care îl va solicita, cu siguranță nu se încadrează în politica Oaktree. Dar faptul că Akanji s-a descurcat excelent l-a ajutat pe Chivu să insiste la fondul de investiții american pentru a face o excepție. Inter s-ar putea alătura cursei pentru Stones, dar va avea o concurență acerbă: Everton, Aston Villa, Bayern Munchen, Atletico Madrid și chiar AC Milan îl doresc”, au completat italienii de la sursa citată.</p>
<h2><span>Statisticile lui John Stones de la Manchester City</span></h2>
<p>Rămâne de văzut cât de darnici vor fi <span>miliardarii de la Oaktree, care și-au dat deja acordul pentru construcția unui nou stadion în Milano, de 1.500.000.000 de euro</span>, pe care Inter va evolua la comun cu marea rivală.</p>
<p>Revenind la John Stones, acesta a făcut pasul la Manchester City în august 2016, atunci când Everton a încasat în schimbul lui 55.6 milioane de euro.</p>
<p>De atunci, Stones a adunat în tricoul „cetățenilor” 290 de partide oficiale, în care a contribuit, printre altele, cu 19 goluri și 9 pase decisive.</p>
<p>Însă, cele mai importante sunt trofeele și nici la acest capitol fotbalistul nu stă rău. Alături de Manchester City, fundașul englez a câștigat Liga Campionilor, Supercupa Europei, Mondialul Cluburilor, 6 titluri în Premier League, 2 Cupe și 2 Supercupe ale Angliei, plus 4 Cupe ale Ligii.</p>

]]></description>
    </item>
    <item>
      <title>Vedetele lui Real Madrid au luat cina în oraș pe banii lui Vincius și Mbappe. Ultimul fotbalist a părăsit restaurantul la ora 02:50</title>
      <link>https://www.prosport.ro/fotbal-extern/vedetele-lui-real-madrid-au-luat-cina-in-oras-pe-banii-lui-vincius-si-mbappe-ultimul-fotbalist-a-parasit-restaurantul-la-ora-0250-20380636</link>
      <description><![CDATA[<img src="https://www.prosport.ro//wp-content/uploads/2026/02/Vedetele-lui-Real-Madrid-au-luat-cina-in-oras-pe-banii-lui-Vincius-si-Mbappe.-Ultimul-fotbalist-a-parasit-restaurantul-la-ora-02-50-e1770811107685-1400x775.jpg"/><br/><p>Jurnaliștii spanioli au oferit detalii importante despre vedetele lui Real Madrid, care marți, 10 februarie 2026, au luat cina în oraș pe banii lui Vinicius (25 de ani) și Mbappe (27).</p>
<p>Cei doi lideri din vestiarul „galacticilor” au vrut să unească grupul, fără membrii staff-ului tehnic, având în vedere că urmează un moment crucial al sezonului 2025-2026.</p>
<h2><span>Vinicius, Mbappe și ceilalți 22 de jucători de la Real Madrid au luat cina în oraș! Primii doi menționați au plătit totul</span></h2>
<p>Pe parcursul ultimelor săptămâni, <span>clubul de fotbal Real Madrid a avut parte de câteva episoade nu tocmai plăcute</span>. Mai întâi a pierdut Supercupa Spaniei în fața marii rivale Barcelona, după care și-a pierdut antrenorul principal, pe Xabi Alonso. A urmat eliminarea rușinoasă din Cupă, în fața divizionarei secunde Albacete, și încheierea fazei principale din Liga Campionilor în afara TOP 8. Așadar, pentru a fi prezentă în optimi, trupa din capitala Spaniei va trebui să joace un play-off, în dublă manșă, în compania Benficăi Lisabona, care a învins-o cu 4-2 și în ultima etapă din grupa principală.</p>
<p>Nici în La Liga lucrurile nu stau excelent pentru Real Madrid, deoarece se află sub rivala Barcelona în clasament, însă la un singur punct distanță.</p>
<p>Urmează un punct crucial al sezonului 2025-2026, iar Vinicius și Mbappe au vrut să demonteze zvonurile potrivit cărora <span>vestiarul ar fi „rupt” la Real Madrid</span> și au organizat o ședință specială. Una călduroasă mai precis, fără staff-ul tehnic și organizată la un restaurant cochet din capitala Spaniei.</p>
<p>„Jucătorii lui Real Madrid au luat parte la o cină de consolidare a grupului pentru a se pregăti de ultima parte a sezonului. Toți cei 24 de jucători au luat parte la întâlnirea de marți, inclusiv accidentații Militao, Rodrygo și Bellingham. Iar Vinicius și Mbappe au fost gazdele cinei. Întâlnirea a avut loc fără staff-ul tehnic și s-a petrecut cu doar o săptămână înainte de meciul crucial din Liga Campionilor împotriva Benficăi și în mijlocul cursei pentru titlul din La Liga. Asta demonstrează angajamentul echipei față de provocările ce urmează”, au notat spaniolii de la <span>Marca</span>.</p>
<h2><span>Primul a plecat Lunin, ultimul Asencio</span></h2>
<p>Spaniolii au fost cu ochii pe evenimentul de la restaurant ca pe butelie, iar în continuarea materialului de pe Marca, jurnaliștii dezvăluie orele la care au plecat jucătorii.</p>
<p>„Lunin, Rudiger, Arda Guler și Mendy au plecat primii, la scurt timp după ora 23:00. Fede Valverde și Militao au făcut-o în jurul orei 23:30. Fran Garcia a plecat la 23:39, iar Mastantuono, Brahim și Gonzalo s-au urcat într-o mașină la 23:57. Puțin peste o oră mai târziu, la 1:01, a părăsit locația și Camavinga. L-a urmat Alaba, la 1:14, în timp ce Rodrygo și Huijsen au plecat la 1:18. Vinicius s-a dus acasă la 1:26 și a fost urmat de Mbappe, care s-a urcat în mașină la 1:32. Același lucru l-au făcut și Courtois și Carvajal, dar la 1:38, respectiv 1:43. Tchouameni a luat drumul spre casă la 1:45, iar Alvaro Carreras la 1:47. Englezii Bellingham și Trent au rezistat până aproape de final și au părăsit restaurantul în jurul orei 2 dimineața, 1:52 mai precis. Puțin mai târziu a plecat Ceballos, la 1:59. Iar ultimul care a plecat a fost Asencio, la aproape o oră după Ceballos, la 2:50”, au detaliat jurnaliștii spanioli.</p>
<p>Cei 24 de jucători ai lui Real Madrid s-au revăzut miercuri dimineață, 11 februarie, la ora 11:00, la baza de antrenament de la Valdebebas. Pe 14 februarie, de la ora 22:00, „galacticii” primesc vizita lui Real Sociedad, în etapa 24 din La Liga. Urmează apoi turul play-off-ului cu Benfica, programat la Lisabona, pe 17 februarie, tot de la ora 22:00.</p>

]]></description>
    </item>
  </channel>
</rss>
