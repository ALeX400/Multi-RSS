<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce salariu are Dennis Man la PSV. Intră direct în topul bogaților</title>
      <link>https://www.prosport.ro/fotbal-extern/ce-salariu-are-dennis-man-la-psv-intra-direct-in-topul-bogatilor-20241385</link>
      <description><![CDATA[<img src="https://www.prosport.ro//wp-content/uploads/2025/08/Ce-salariu-are-Dennis-Man-la-PSV.-Intra-direct-in-topul-bogatilor-.webp"/><br/><p>Continuă să apară detalii despre transferul lui Dennis Man (26 de ani) la PSV Eindhoven, iar cea mai proaspătă informație care s-a împrăștiat în spațiul public este despre salariul jucătorului.</p>
<p>Aparent, talentatul internațional român va fi remunerat ceva mai slab ca la Parma, însă tot va intra în topul bogaților de la gruparea olandeză.</p>
<h2><span>Dennis Man va avea un salariu de 1.700.000 de euro anual la PSV Eindhoven. Va fi al 6-lea cel mai bine plătit fotbalist din lot</span></h2>
<p><span>Transferul lui Dennis Man de la Parma la PSV Eindhoven urmează să fie oficializat</span> dintr-un moment în altul, după ce vineri, 8 august 2025, jurnaliști din Italia și Olanda au anunțat că cele două cluburi implicate în afacere au bătut definitiv palma.</p>
<p>Tot vineri s-a dezvăluit că <span>a fost programată și vizita medicală pentru transferul lui Dennis Man</span>, în acest weekend, astfel că până la intrarea în noua săptămână, fotbalistul ar putea poza cu tricoul lui PSV.</p>
<p>Până atunci, în spațiul public continuă să apară detalii cu privire la înțelegerea dintre toate părțile implicate, iar unul dintre aspectele importante ale afacerii este legat de remunerația jucătorului.</p>
<p>Încă din primele momente s-a afirmat că PSV Eindhoven nu ar fi dispusă să îi acopere lui Dennis Man salariul de la Parma, de aproximativ 1.900.000 de euro anual, însă românul și-a arătat deschiderea pentru a negocia. Iar în cele din urmă, se pare că s-a bătut palma pentru un contract care îi va asigura fotbalistului 1.700.000 de euro la fiecare 12 luni.</p>
<p>Chiar și așa, Dennis Man tot va deveni unul dintre fotbaliștii cu salarii de top de la PSV Eindhoven. Concret, potrivit informațiilor deținute de specialiștii de la <span>Capology</span>, doar 5 jucători sunt mai bine plătiți decât Man la campioana Olandei:</p>
<ol>
<li>Dest – 3.92 milioane de euro anual</li>
<li>Pepi – 2.35 milioane de euro</li>
<li>Til – 2.35 milioane de euro</li>
<li>Schouten – 1.96 milioane de euro</li>
<li>Veerman – 1.96 milioane de euro</li>
<li>Man – 1.7 milioane de euro</li>
</ol>
<p>În ceea ce privește durata contractului, aceasta ar fi de trei sezoane, până la data de 30 iunie 2028, cu posibilitate de prelungire pe încă un an.</p>
<h2><span>Parma se alege cu 9.000.000 de euro în schimbul lui Man</span></h2>
<p>Așa cum am precizat deja, detaliile înțelegerii dintre cele două cluburi au fost prezentate în presa internațională încă de vineri, 8 august. Parma se poate declara și ea mulțumită, deoarece a încasat suma de 9.000.000 de euro în schimbul fotbalistului român. Asta în condițiile în care, inițial, s-a vehiculat că tranzacția se va realiza pentru doar 8.000.000 de euro.</p>
<blockquote><p>PSV a ajuns la un acord cu Parma pentru a-l semna pe Dennis Man. Transferul definitiv se va face pentru suma de 9.000.000 de euro”, a scris Nicolo Schira, pe contul său de pe platforma X.</p></blockquote>
<p>Dennis Man va rămâne cu amintirea celor 142 de meciuri jucate pentru Parma, dintre care doar 47 în Serie A, în care a contribuit cu 28 de goluri și 17 pase decisive.</p>

]]></description>
    </item>
    <item>
      <title>Steaua fără Helmut Duckadam în finala Cupei Campionilor de la Sevilla! Dezvăluiri extraordinare despre scenariul care putea schimba definitiv istoria fotbalului românesc: „Emeric Ienei a vrut să-l cedeze și l-a cerut pe tata”. EXCLUSIV</title>
      <link>https://www.prosport.ro/fotbal-intern/steaua-fara-helmut-duckadam-in-finala-cupei-campionilor-de-la-sevilla-dezvaluiri-extraordinare-despre-scenariul-care-putea-schimba-definitiv-istoria-fotbalului-romanesc-emeric-ienei-a-vrut-20239342</link>
      <description><![CDATA[<img src="https://www.prosport.ro//wp-content/uploads/2025/08/Steaua-fara-Helmut-Duckadam-in-finala-Cupei-Campionilor-de-la-Sevilla-Dezvaluiri-extraordinare-despre-scenariul-care-putea-schimba-istoria-fotbalului-romanesc-„Emeric-Ienei-a-vrut-sa-l-cedeze.jpg"/><br/><p>Fiecare poveste de glorie din fotbalul românesc este conectată indisolubil de câte un erou în memoria tribunelor ce trece nevăzută ca o zestre fermecată din generație în generație. Firește, fotbalul e un sport de echipă iar orice rezultat e un cumul de factori și personaje. Dar cine suntem noi ca să ne împotrivim memoriei tribunelor? Steaua în finala Cupei Campionilor de la Sevilla în ’86 înseamnă Helmut Duckadam. La fel cum Generația de Aur fără golul lui Gică Hagi cu Columbia, la World Cup ’94, nu e întreagă.</p>
<p>Dar dacă, în jurul unuia din momentele de maximă performanță ale fotbalului nostru ar fi existat un scenariu, plauzibil și nu fantasmagoric, în urma căruia toată istoria s-ar fi scris diferit? Și dacă azi, la decenii distanță, i-ai afla culisele, eliberând în jocul imaginației toate perspectivele posibile? <span>ProSport</span> te provoacă, pe marginea unor dezvăluiri extraordinare, în exclusivitate, tocmai la un astfel de exercițiu.</p>
<p>Cum s-ar fi desfășurat și, mai ales, cum s-ar fi terminat Barcelona – Steaua București în finala Cupei Campionilor Europeni din 1986 fără Helmuth Duckadam în poartă? Ar fi fost posibil așa ceva?! „Sunt oameni care trăiesc și pot confirma lucrul ăsta”, vine mărturisirea de-acum.</p>
<h2><span>Situația portarilor la Steaua înainte de Sevilla ’86: Duckadam și doi tineri </span></h2>
<p>Înaintea sezonului 1985/1986 la capătul căruia Steaua București avea să câștige trofeul suprem al fotbalului la nivel de cluburi, antrenorul Emeric Ienei ar fi avut o îngrijorare privind situația portarilor. Sezonul anterior, când Steaua câștigase titlul de campioană, titularul indiscutabil fusese Helmuth Duckadam. Doar că Steaua fusese eliminată de AS Roma încă din primul tur al Cupei Cupelor. Nu existase provocarea unor campanii pe mai multe planuri, care să solicite soluții multiple sau alternative între buturi.</p>
<p>Rezervele lui Duckadam, 26 de ani la startul sezonului 1985/1986, erau Dumitru Stângaciu și Adrian Blid. Primul, sosit cu o ediție în urmă de la Brașov, nu împlinise încă 21 de ani la începutul „sezonului Sevilla”. Al doilea, Blid, nu împlinise încă 18 ani!</p>
<p>Se pare că în acest context Emeric Ienei ar fi gândit un plan prin care să-i asigure concurență serioasă lui Helmut Duckadam. Să aducă un portar valoros și experimentat, invocând, potrivit mărturiei publicate azi de <span>ProSport</span>, inclusiv intenția de a acoperi cu siguranță validată ambele planuri: cupe europene, campionat. Lăsând deschisă, așadar, posibilitatea ca Duckadam și alternativa lui de nivel apropiat să apere pe rând. Cine și în care competiție? Cine știe?!</p>
<div class="wp-caption aligncenter" id="attachment_20224453" style="width: 1410px"><img alt="" aria-describedby="caption-attachment-20224453" class="size-full wp-image-20224453" decoding="async" fetchpriority="high" height="1186" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/07/profimedia-0942060455.jpg" srcset="https://www.prosport.ro/wp-content/uploads/2025/07/profimedia-0942060455.jpg 1400w, https://www.prosport.ro/wp-content/uploads/2025/07/profimedia-0942060455-768x651.jpg 768w" width="1400"/><p class="wp-caption-text" id="caption-attachment-20224453">FOTO: Profimedia 20.07.2025</p></div>
<h2><span>„Putea să apere el, nu se știe ce se întâmplă!”</span></h2>
<p>Cert este că, în perioada frământărilor lui Emeric Ienei pentru zona portarilor, unui dintre cei mai buni goalkeeperi din campionatul românesc era <span>Ion Manu de la Rapid</span>. Fost junior în Giulești (1975-1977), apoi om de bază indiferent de contextul eșalonului unde evoluau feroviarii. Aproape de momentul 1986, Ion Manu avea 26 de ani împliniți. De-0 vârstă cu Helmut Duckadam. Bifa, așadar, și criteriul experienței în viziunea lui Ienei.</p>
<p>Într-o confesiune video în exclusivitate pentru <span>ProSport</span>, fiul lui Ion Manu, <span>antrenorul Gabi Manu</span> dezvăluie o scenă care deschide un milion de perspective:</p>
<blockquote><p>„Tata a avut ghinion ca fotbalist. Ca să-ți spun un insight… ăsta a fost și este probabil regretul vieții lui ca jucător. În 1985, înainte de Sevilla, de Cupa Campionilor Europeni pentru Steaua, Emeric Ienei, la o masă cu nea Viorel Krauss, care era antrenorul Rapidului în perioada respectivă, i-a spus în felul următor: uite, eu îl am pe Duckadam, îl am și pe Stângaciu, foarte tânăr, am nevoie de o concurență foarte serioasă pentru Duckadam. Ia-l pe Stângaciu și dă-mi-l pe Manu pentru că am nevoie de doi portari de mare valoare, joc și în cupele europene, și în campionat!”</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/aJn2lTc54KY?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Gabi Manu: „Idolii mei - Mourinho și Balaci”. Povestea familiei care a îmbinat fotbalul cu baschetul" width="500"></iframe></div>
<p>Culmea, mutarea nu s-ar fi produs, schimbul prin care Duckadam și Manu ar fi ajuns să lupte pentru titularizare la Steaua în sezonul câștigării Cupei Campionilor Europeni, pentru că s-a împotrivit antrenorul Rapidului, cununat de familia lui Ion Manu!</p>
<blockquote><p>„Sunt oameni care trăiesc și care pot confirma lucrul ăsta! Nu s-a făcut pentru că nea Vio Krauss n-a vrut să-i dea drumul lui tata. Și, culmea, el e finul bunicilor mei! Fiind în familie, finul nostru, n-a vrut să-i dea drumul lui tata la Steaua. În vremea respectivă, îți dai seama, să prinzi un transfer la Steaua… Așa a fost să fie istoria. Nu știu dacă tata, dacă se transfera la Steaua, Duckadam apăra în perioada respectivă. Putea să apere el, nu se știe ce se întâmplă! Dar, în momentul în care ai o portiță, o șansă din asta, și nu-ți iese, e clar… tata a fost ghinionist”</p></blockquote>
<p>Dacă ar fi ajuns la Steaua, Ion Manu n-ar mai fi devenit unul din cei mai longevivi portari din istoria Rapidului, club pentru care a apărat până în 1988, strângând 290 de meciuri. Poate i-ar fi făcut concurență lui Duckadam și doar atât, apărând mai mult în campionat. Sau poate…</p>
<p>Nimeni nu poate oferi garanții în fotbal. Din acest imprevizibil misterios și mistuitor se naște tocmai farmecul lui peren. Mereu există un „dar dacă…”, după fiecare ratare, după fiecare gol marcat, după fiecare finală și după fiecare transfer împlinit sau îngropat în iluzie.</p>

]]></description>
    </item>
    <item>
      <title>8,5 milioane de euro pentru Dennis Man. Fabrizio Romano a anunțat transferul: „Afacerea e făcută”</title>
      <link>https://www.prosport.ro/fotbal-extern/85-milioane-de-euro-pentru-dennis-man-fabrizio-romano-a-anuntat-transferul-afacerea-e-facuta-20241578</link>
      <description><![CDATA[<img src="https://www.prosport.ro//wp-content/uploads/2025/08/85-milioane-de-euro-pentru-Dennis-Man.-Fabrizio-Romano-a-anuntat-transferul-„Afacerea-e-facuta22.webp"/><br/><p>După ce transferul lui Dennis Man (26 de ani) de la Parma la PSV Eindhoven a fost anunțat de mai multe surse din Italia și Olanda, a venit și rândul lui Fabrizio Romano să confirme mutarea.</p>
<p>Celebrul jurnalist italian a transmis, prin intermediul unei postări pe care a realizat-o pe rețelele de socializare, că „afacerea e făcută”. Totodată, a prezentat și suma din spatele tranzacției.</p>
<h2><span>Fabrizio Romano spune că Parma va încasa 8,5 milioane de euro pentru Dennis Man. Transferul e gata</span></h2>
<p><span>PSV s-a înțeles cu Parma pentru transferul lui Dennis Man</span> încă de vineri, 8 august 2025, așa cum au anunțat jurnaliștii Nicolo Schira, din Italia, și Jaroen Kapteijns, din Olanda.</p>
<p>Ulterior s-a aflat și <span>ce salariu va avea Dennis Man la PSV</span>, iar suma este una frumoasă, care îl va așeza pe internaționalul român în TOP 10 la campioana Olandei.</p>
<p>Cât despre suma de transfer, vineri s-a dezvăluit că Parma va încasa în schimbul lui Dennis Man nu mai puțin de 9.000.000 de euro, fără a se face și precizări dacă în tranzacție au fost incluse și diverse bonusuri de performanță.</p>
<p>Însă, despre acest detaliu a oferit clarificări celebrul jurnalist Fabrizio Romano. Italianul susține că suma fixă de transfer va fi de 8.500.000 de euro, la care se vor putea adăuga și diverse bonusuri, în funcție de cum se va descurca românul în Eredivisie.</p>
<p>Și, poate cel mai important, același Fabrizio Romano a confirmat și el că afacerea este încheiată, transferul lui Dennis Man la PSV urmând să fie oficializat dintr-un moment în altul:</p>
<blockquote><p>Dennis Man la PSV Eindhoven. Afacerea e făcută și știrea prezentată în exclusivitate e confirmată. 8,5 milioane de euro suma de transfer fixă plus diverse bonusuri pentru Parma. Urmează vizita medicală”, a scris Fabrizio Romano, pe pagina sa de pe platforma X.</p></blockquote>
<h2><span>Ce a spus antrenorul Peter Bosz despre transferul lui Dennis Man</span></h2>
<p>Inițial, când a fost întrebat de reporteri, antrenorul lui PSV Eindhoven s-a făcut că nu îl știe pe Dennis Man, cel mai probabil din dorința de a nu influența negocierile într-o direcție greșită. Ulterior, după ce mutarea a fost confirmată de mai multe surse din Italia și Olanda, Peter Bosz și-a schimbat discursul la 180 de grade și a spus adevărul:</p>
<blockquote><p>Normal că știu cine este Dennis Man, dar pot să vorbesc despre el doar după ce o să-i strâng mâna. Normal că știu (n.r. de interesul clubului pentru Man). Știu tot ce se întâmplă la PSV. Evident, căutam în continuare un înlocuitor pentru Johan Bakayoko, un mijlocaș dreapta. Trebuie să fie unul de calitate”, a spus Peter Bosz, citat de <span>ESPN</span>.</p></blockquote>
<p>Dennis Man este al treilea cel mai bine evaluat fotbalist român, după Radu Drăgușin și Andrei Rațiu, cu o cotă de piață de 10.000.000 de euro. Ceilalți doi internaționali sunt evaluați la 25.000.000, respectiv 12.000.000 de euro.</p>

]]></description>
    </item>
    <item>
      <title>Dezamăgire uriașă pentru români! Au venit să vadă meciul de Champions League de la vecini și au dat un verdict dur despre jucătorul pentru care Liverpool a dat 60 de milioane de euro: „E posibil să-l vedem în Superliga!”. EXCLUSIV</title>
      <link>https://www.prosport.ro/fotbal-extern/dezamagire-uriasa-pentru-romani-au-venit-sa-vada-meciul-de-champions-league-de-la-vecini-si-au-dat-un-verdict-dur-despre-jucatorul-pentru-care-liverpool-a-dat-60-de-milioane-de-euro-e-posib-20240057</link>
      <description><![CDATA[<img src="https://www.prosport.ro//wp-content/uploads/2025/08/Au-venit-sa-l-vada-pe-jucatorul-care-a-fost-adus-de-Liverpool-pentru-60-de-milioane-de-euro-si-s-a-ajuns-la-o-concluzie-socanta.jpg"/><br/><p>FCSB n-a reușit să mai ajungă nici în turul al treilea preliminar din Liga Campionilor, dar aproape de București s-a disputat prima manșă dintre bulgarii de la Ludogorets și maghiarii de la Ferencvaros.</p>
<p>Printre cei aproape 7.000 de spectatori prezenți la Razgrad au fost și destui români, unii dintre ei dornici să-l vadă pe Naby Keita, jucătorul pe care Liverpool a plătit nu mai puțin de 60 de milioane de euro. Fosta vedetă a „cormoranilor” n-a prins însă nici măcar un minut în duelul care s-a încheiat cu scorul de 0-0.</p>
<h2><span>Dezamăgire uriașă pentru români! Au venit să-l vadă pe fostul mare jucător al lui Liverpool, dar starul n-a jucat deloc</span></h2>
<p>Tot mai mulți români aleg să vadă măcar o dată un meci european al lui Ludogorets, distanța dintre București și Razgrad fiind una mică, din moment ce se parcurge în mai puțin de trei ore. Totuși, având în vedere lucrările de la „Podul Prieteniei”, timpul mai poate să crească puțin.</p>
<p>Ajunsă în turul al treilea preliminar din cea mai importantă competiție europeană, după ce a trecut cu emoții de Dinamo Minsk și Rijeka, Ludogorets a dat peste Ferencvaros (0-0), echipă pregătită de legendarul Robbie Keane. Un „examen” important, maghiarii fiind considerați favoriți la calificare înaintea meciului tur.</p>
<p>Totuși, stadionul din Razgrad n-a fost chiar plin, iar cei prezenți au fost mai degrabă dezamăgiți, având în vedere că starul Naby Keita, aflat acum la Ferencvaros, n-a prins nici măcar un minut în partida din Bulgaria. „La ce nivel scăzut a ajuns, nu-i exclus să-l vedem aici, la Razgrad, ori chiar la o echipă din Superliga”, comentau o parte dintre spectatorii prezenți pe stadionul unde mereu s-a sărbătorit titlul în ultimii ani.</p>
<p>În acest moment, cota de piață a lui Keita (30 de ani), jucător cu șapte goluri înscrise în Premier League, este de mai puțin de un milion de euro.</p>
<ul>
<li>60 de milioane de euro a plătit Liverpool pentru Naby Keita, pe vremea când „cormoranii” erau pregătiți de Jurgen Klopp</li>
<li>2018 este anul în care mijlocașul a semnat cu formația din Premier League, acesta sosind în Anglia de la Leipzig</li>
<li>7 trofee a câștigat Keita în tricoul lui Liverpool: Premier League (2020), Cupa Angliei (2022), Cupa Ligii Angliei (2022), Supercupa Angliei (2022), Liga Campionilor (2019), Supercupa Europei (2019) și Campionatul Mondial al Cluburilor (2019)</li>
</ul>
<h2><span>Perioada concediilor a adus lumea la stadion: „Au venit din Germania să-și petreacă vacanța!”</span></h2>
<p>Deși a dominat clar principala competiția internă în ultimii ani, câștigând trofee pe bandă rulantă, Ludogorets nu are nici măcar acum o galerie în adevăratul sens al cuvântului.</p>
<p>Astfel, la meciurile din prima ligă bulgară, mai ales la cele cu echipe fără mari pretenții, arena din Razgrad este aproape goală.</p>
<p>Totuși, situația se schimbă atunci când echipele importante din Europa ajung la Razgrad, iar miza devine una importantă. În ziua meciului cu Ferencvaros, multe mașini cu numere de Germania au putut fi observate în jurul stadionului, însă nici vorbă ca aceștia să fie nemți. „În Razgrad mai trăiesc undeva la 20.000 de oameni. Numărul a tot scăzut în ultimii ani. Au rămas aici foarte mulți pensionari, pentru că tinerii aleg să plece în orașele mari ale Europei pentru a duce o viață mai bună. Acest meci cu Ferencvaros s-a nimerit bine în luna august, pentru că mulți oameni din Razgrad au ajuns acasă pentru a-și petrece vacanță. Cei mai mulți dintre ei au venit din Germania”, explică unul dintre localnici.</p>
<h2><span>7 euro este biletul la tribună la un meci tare al lui Ludogorets: „Oamenii sunt foarte săraci! Sunt salarii de 500 de euro!”</span></h2>
<p>Dacă în alte țări veniturile din achiziționare tichetelor și abonamentelor reprezintă o parte importantă din buget, la Razgrad situația este diferită.</p>
<p>Chiar și biletele la meciurile importante din Europa sunt foarte ieftine. De exemplu, un tichet la tribună costă doar 7 euro, asta chiar dacă condițiile arenei sunt destul de bune. Astfel,<span> șefii lui Ludogorets încearcă să-și ajute fanii să-și vadă favoriții</span>, având în vedere că suporterii nu o duc deloc bine.</p>
<p>„Așa se întâmplă mereu la partidele lui Ludogorets. Oamenii din Razgrad sunt foarte săraci și nu-și permit mereu să vină la meciuri. Sunt salarii și de 500 de euro și nu este deloc ușor să duci o viață decentă”, explică un tânăr fan al lui Ludogorets, venit alături de mamă la partida cu Ferencvaros.</p>
<p>De altfel, fan shop-ul deschis lângă stadion nu este nici el foarte căutat, puțini fiind cei care își doresc să cumpere un suvenir.</p>
<p>După ce ajung însă în micuța arenă, înainte de a-și căuta locul în tribună, fanii au posibilitatea să-l vadă în acțiune și pe Claudiu Keșeru, în continuare un idol pentru suporterii lui Ludogorets.</p>
<div class="wp-caption aligncenter" id="attachment_20240096" style="width: 1060px"><img alt="" aria-describedby="caption-attachment-20240096" class="wp-image-20240096 size-large" decoding="async" height="1400" sizes="(max-width: 1050px) 100vw, 1050px" src="https://www.prosport.ro//wp-content/uploads/2025/08/Keseru-Ludogorets-1050x1400.jpg" srcset="https://www.prosport.ro/wp-content/uploads/2025/08/Keseru-Ludogorets-1050x1400.jpg 1050w, https://www.prosport.ro/wp-content/uploads/2025/08/Keseru-Ludogorets-768x1024.jpg 768w, https://www.prosport.ro/wp-content/uploads/2025/08/Keseru-Ludogorets-1152x1536.jpg 1152w, https://www.prosport.ro/wp-content/uploads/2025/08/Keseru-Ludogorets-1536x2048.jpg 1536w, https://www.prosport.ro/wp-content/uploads/2025/08/Keseru-Ludogorets-scaled.jpg 1920w" width="1050"/><p class="wp-caption-text" id="caption-attachment-20240096">Claudiu Keșeru este acum unul dintre cei mai importanți oameni din proiectul celor de la FC Bihor Foto: ProSport</p></div>
<h2><span>Cherno More a invadat stadionul lui Ludogorets în preliminariile Conference League: „Noi avem derby-uri în oraș, nu cum se întâmplă aici!”</span></h2>
<p>Recent, la Razgrad s-a disputat un alt meci european, dar nu cu Ludogorets în prim-plan. Aici a ajuns Cherno More Varna, care nu poate juca în Europa pe teren propriu.</p>
<p>Atmosfera a fost una „fierbinte”, la Razgrad ajungând o galerie numeroasă a lui Cherno More pentru partida cu turcii de la Bașakșehir. Bulgarii au ratat însă calificarea mai departe în preliminariile Conference League, după ce au cedat cu scorul de 5-0 la general. A fost 1-0 pentru formația din Turcia în Bulgaria și 4-0 în partida retur.</p>
<p>„Noi avem derby-uri în oraș, nu cum se întâmplă aici”, susține unul dintre fanii lui Cherno More, venit să vadă meciul dintre Ludogorets și Ferencvaros. Alături de el a fost prezent și un alt iubitor al fotbalului din Varna, însă suporterul rivalei Spartak. „Două ore suntem dușmani”, glumește Radoslav Avlavidov.</p>
<p>Returul dintre Ferencvaros și Ludogorets va avea loc săptămâna viitoare. Echipa care câștigă această dublă manșă este sigură de participarea în noul format din Europa League și ar mai avea doar un obstacol de trecut pentru a da marea lovitură, prezența alături de granzii din Liga Campionilor.</p>
<div class="wp-caption aligncenter" id="attachment_20240109" style="width: 1410px"><img alt="" aria-describedby="caption-attachment-20240109" class="wp-image-20240109 size-large" decoding="async" height="1050" loading="lazy" sizes="auto, (max-width: 1400px) 100vw, 1400px" src="https://www.prosport.ro//wp-content/uploads/2025/08/stadion-Ludogorets-1400x1050.jpg" srcset="https://www.prosport.ro/wp-content/uploads/2025/08/stadion-Ludogorets-1400x1050.jpg 1400w, https://www.prosport.ro/wp-content/uploads/2025/08/stadion-Ludogorets-768x576.jpg 768w, https://www.prosport.ro/wp-content/uploads/2025/08/stadion-Ludogorets-1536x1152.jpg 1536w, https://www.prosport.ro/wp-content/uploads/2025/08/stadion-Ludogorets-2048x1536.jpg 2048w" width="1400"/><p class="wp-caption-text" id="caption-attachment-20240109">Stadionul lui Ludogorets se află la marginea orașului Razgrad</p></div>

]]></description>
    </item>
    <item>
      <title>UEFA a dat comunicatul care loveşte crunt în FCSB: „Agresiune”</title>
      <link>https://www.prosport.ro/fotbal-extern/liga-campionilor/uefa-a-dat-comunicatul-care-loveste-crunt-in-fcsb-agresiune-20241297</link>
      <description><![CDATA[<img src="https://www.prosport.ro//wp-content/uploads/2025/08/UEFA-a-dat-comunicatul-care-loveste-crunt-in-FCSB-„Agresiune-1400x787.jpg"/><br/><p>Campioana FCSB a învins Drita cu 3-2 în prima manșă a turului 3 preliminar din Europa League, dar a primit o veste dură de la UEFA.</p>
<p>Echipa lui Gigi Becali are prima șansă la calificarea în play-off-ul din Europa League, dar în returul cu Drita nu se va baza pe Florin Tănase, care rămâne suspendat.</p>
<h2><span>FCSB a fost lovită dur de UEFA, prin intermediul unui comunicat care nu lasă loc de interpretări: „Agresiune”</span></h2>
<p>Dubla de tristă amintire cu Shkendija din turul 2 preliminar al Ligii Campionilor continuă să aibă efecte pentru FCSB. eliminat în manșa tur, câștigată de nord-macedoneni cu 1-0, Florin Tănase va fi spectator și la returul cu Drita.</p>
<p>Comisia de Disciplină a forului european a confirmat hotărârea într-un comunicat publicat pe site-ul oficial și a încadrat la „agresiune asupra altui jucător” <span>faultul dur comis de Tănase asupra lui Liridon Latifi</span>, la jumătatea terenului, în minutul 79.</p>
<p>Mijlocașul a primit o suspendare inițială de 3 etape și, în urma deciziei Comisia de Disciplină va fi suspendat și la meciul cu Drita din Kosovo, care va avea loc pe 14 august, de la ora 21:00.</p>
<h2><span>Până la returul cu Drita, FCSB joacă în campionat cu Unirea Slobozia</span></h2>
<p>La finalul meciului din deplasare cu Shkendija, <span>Florin Tănase și-a asumat faultul comis</span> și nu a contestat deloc primirea cartonașului roșu.</p>
<p>„Simt dezamăgire, puteam să câștigăm meciul, am avut o sumedenie de ocazii, puteam să marcam multe goluri. A fost acea greșeală a mea, îmi pare rău.</p>
<p>Poate puteam să marcăm și să luăm o opțiune importantă pentru retur. Mai avem meciul retur și cred că putem marca și întoarce soarta calificării.</p>
<p>Ne lipsește golul, din păcate, și puțina neșansa am avut astăzi. Am dus mingea acolo, am avut multe ocazii, dar va fi altceva în retur. Îmi pare rău că nu voi juca, dar am încredere în colegi că ne putem califica.</p>
<p>Am încercat să opresc jocul, puteam să fac faultul mai jos, îmi pare rău, asta a fost să fie. Ce contează amendă, de amenzi îmi arde acum?</p>
<p>Să jucăm ofensiv, avem nevoie de goluri, cu siguranță va fi altceva pe Arena Națională. Așteptăm fanii, avem cea mai mare nevoie de ei”, a spus Tănase la PrimaSport.</p>
<p>Tănase a stat în returul cu Shkendija, când FCSB a fost învinsă, pe Arena Națională, cu 2-1, și în primul duel cu Drita, care a avut loc pe 7 august, pe același stadion. Kosovarii aveau 2-0 după o oră de joc, dar Bîrligea a marcat golul victoriei, din penalty, în minutul 90+4.</p>
<p>Următorul meci al echipei lui Gigi Becali este, însă, în campionat. Formația antrenată de Elias Charalambous primește duminică replica celor de la Unirea Slobozia, de la ora 21:30, în etapa 5 a Superligii.</p>

]]></description>
    </item>
  </channel>
</rss>
