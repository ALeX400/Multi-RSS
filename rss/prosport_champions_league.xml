<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>O turcoaică ireală e noua senzație de pe internet. Cum arată prezentatoarea TV a partidelor de Champions League, generată cu AI: abonamentul pentru imagini îndrăznețe cu ea costă o avere!</title>
      <link>https://www.prosport.ro/diverse/o-turcoaica-ireala-e-noua-senzatie-de-pe-internet-cum-arata-prezentatoarea-tv-a-partidelor-de-champions-league-generata-cu-ai-abonamentul-pentru-imagini-indraznete-cu-ea-costa-o-avere-20287308</link>
      <description><![CDATA[<img src="https://www.prosport.ro//wp-content/uploads/2025/10/O-turcoaica-ireala-e-noua-senzatie-de-pe-internet.-Cum-arata-prezentatoarea-TV-a-partidelor-de-Champions-League-generata-cu-AI-abonamentul-pentru-imagini-indraznete-cu-ea-costa-o-avere.png"/><br/><p>O nouă „prezentatoare TV” din Turcia face senzație pe internet la show-urile  legate de UEFA Champions League. A fost modelată cu ajutorul inteligenței artificiale. Abonamentul ei cu fotografii pentru adulți costă o avere, de peste 800 de euro lunar.</p>
<p>Eysan Aksoy, noua senzație din „televiziune”, este generată cu ajutorul inteligenței artificiale și care face furori pe internet. Personajul virtual din Turcia a strâns pe Instagram zeci de mii de oameni, după prezențele ei în emisiunile dedicate Champions League.</p>
<h2><span>O prezentatoare din Turcia generată cu AI face furori pe internet</span></h2>
<p>După cum se știe, <span>prezentatoarele TV sunt foarte iubite de public. </span>Peste 43.000 de oameni o urmăresc pe Instagram pe Eysan Aksoy.</p>
<p>Eysan a fost generată cu ajutorul inteligenței artificiale pentru a fi noua „prezentatoare” virtuală a partidelor din UEFA Champions League. Femeia virtuală vinde și un abonament pe website-ul Patreon cu imagini destinate adulților.</p>
<p>Doritorii trebuie să plătească un abonament lunar de peste 800 de euro pentru a vedea imagini „interzise. De-a lungul a șapte luni, femeia virtuală și-a făcut deja un întreg portofoliu de fotografii pe Instagram, de peste 230 de imagini, fie ele dintr-un studio imaginar de UEFA Champions League, fie din vacanțe ori din experiențe luxoase.</p>
<h2><span>Fanii sunt îndrăgostiți de femeie, dar nu știu că este generată cu AI</span></h2>
<p>Mulți dintre fanii femeii virtuale nu știau că aceasta este generată cu ajutorul inteligenței artificiale, deoarece secțiunea de comentarii la postările de pe Instagram este <span>plină de complimente aduse de diverși bărbați</span>.</p>
<p>„Ești frumoasă că un înger”, „Ești incredibil de frumoasă”, „Bună, ce faci, frumusețea inimii mele, prințesă, regină sultană, frumoaso?”, „Ce zâmbet superb. Arăți incredibil, Eysan”, „Cât de încântătoare, e foarte frumoasă, sexy, elegantă, cea mai frumoasă de la TV”, au scris câțiva dintre urmăritori.</p>

]]></description>
    </item>
    <item>
      <title>Ce mesaj i-a scris Florentino Perez lui Jose Mourinho după ce a semnat cu Benfica</title>
      <link>https://www.prosport.ro/fotbal-extern/ce-mesaj-i-a-scris-florentino-perez-lui-jose-mourinho-dupa-ce-a-semnat-cu-benfica-20287153</link>
      <description><![CDATA[<img src="https://www.prosport.ro//wp-content/uploads/2025/10/Ce-mesaj-i-a-scris-Florentino-Perez-lui-Jose-Mourinho-dupa-ce-a-semnat-cu-Benfica-1400x933.jpg"/><br/><p>Jose Mourinho (62 de ani) a semnat cu Benfica Lisabona la data de 18 septembrie 2025, iar printre cei care l-au felicitat pentru alegerea făcută s-a regăsit și Florentino Perez (78), președintele celui mai titrat club de fotbal din lume, Real Madrid.</p>
<p>Mesajul a fost unul confidențial, însă renumitul antrenor portughez nu s-a putut abține și l-a dezvăluit publicului larg.</p>
<h2><span>„Florentino Perez mi-a trimis un mesaj”. Jose Mourinho dezvăluie cum l-a felicitat președintele Realului după ce a semnat cu Benfica</span></h2>
<p>Jose Mourinho a demonstrat din nou că este „The special one” și în septembrie a fost în prim-planul unei mutări foarte controversate, care a făcut vâlvă în întreaga presă internațională.</p>
<p>Pe scurt, în ultimele zile din august, <span>Jose Mourinho a fost dat afară de la Fenerbahce</span>, după ce a pierdut play-off-ul pentru calificarea în faza principală din UEFA Champions League, scor 0-0, 0-1 cu Benfica Lisabona.</p>
<p>Aproximativ două săptămâni mai târziu, surpriză. Același <span>Jose Mourinho a semnat cu Benfica și a ajuns să antreneze în Liga Campionilor</span>, unde evident și-ar fi dorit și Fenerbahce să fie.</p>
<p>Mandatul antrenorului portughez a început cu dreptul, cel puțin pe plan intern, deoarece sub comanda sa, Benfica le-a învins pe Gil Vicente (2-1) și AVS FS (3-0) și a remizat cu Rio Ave, 1-1. În schimb, în UEFA Champions League, Benfica a pierdut în runda inaugurală, scor 0-1 cu Chelsea, fostă echipă a lui Mourinho.</p>
<p>În contextul confruntării cu londonezii, Jose Mourinho a făcut spectacol și la conferințele de presă și, printre altele, a dezvăluit un mesaj privat pe care Florentino Perez i l-a trimis după ce a semnat cu Benfica.</p>
<p>„Florentino Perez mi-a trimis un mesaj și mi-a spus: «Sunt foarte fericit pentru că te-ai întors la un club de nivelul tău»”, a dezvăluit Jose Mourinho, citat de <span>Marca.com</span>, care astfel a trimis o mică săgeată în direcția turcilor de la Fenerbahce, după ce aceștia l-au dat afară.</p>
<h2><span>Mourinho și Perez au o relație extraordinară</span></h2>
<p>Jose Mourinho și Florentino Perez au colaborat în intervalul iulie 2010-iunie 2013, atunci când portughezul s-a aflat pe banca tehnică a „galacticilor” de la Real Madrid.</p>
<p>Sub comanda sa, echipa a câștigat un titlu în La Liga, o Cupă și o Supercupă ale Spaniei, plus un Mondial al Cluburilor.</p>
<p>Chiar dacă nu a izbutit să pună mâna și pe Liga Campionilor în calitate de antrenor al Realului, Mourinho a dezvoltat o relație extraordinară cu președintele Florentino Perez, detaliu confirmat și de Jorge Valdano, fost șef al departamentului executiv de la Real Madrid în perioada 2009-2011.</p>
<p>„Îi trimitea mai multe mesaje decât mie (n.r. – Perez lui Mourinho)! Eu am avut un dezacord foarte clar cu Mourinho pentru că aveam viziuni diferite. Așa că era normal ca Florentino Perez să se descotorosească de unul dintre noi”, a declarat Valdano, care a fost și antrenor la Real Madrid, în intervalul 1994-1996, dar și director sportiv, din 2000 și până în 2009.</p>
<p>După despărțirea de „galactici” din 2011, care s-a produs și din cauza lui Jose Mourinho, Jorge Valdano nu a mai semnat cu niciun alt club de fotbal.</p>

]]></description>
    </item>
    <item>
      <title>Reacția lui Cristi Chivu după victoria zdrobitoare din Champions League: „E o linie fină”</title>
      <link>https://www.prosport.ro/fotbal-extern/liga-campionilor/reactia-lui-cristi-chivu-dupa-victoria-zdrobitoare-din-champions-league-e-o-linie-fina-20287068</link>
      <description><![CDATA[<img src="https://www.prosport.ro//wp-content/uploads/2025/10/Reactia-lui-Cristi-Chivu-dupa-victoria-zdrobitoare-din-Champions-League-„E-o-linie-fina-1400x788.jpg"/><br/><p>Inter Milano a obținut o victorie zdrobitoare în Champions League, cu Sparta Praga, iar antrenorul Cristi Chivu a oferit prima reacție.</p>
<p>Lautaro Martinez (30, 65) și Dumfries (34) au marcat golurile lui Inter cu Sparta Praga, iar după meci Chivu a spus care este atmosfera din vestiarul formației italiene.</p>
<h2><span>Linia fină la care a făcut referire Cristi Chivu, după victoria categorică din Champions League</span></h2>
<p>Echipa italiană a obținut a doua victorie la rând în ediția din acest an a Ligii Campionilor, 3-0 la Milano, cu Sparta Praga, după ce în runda precedentă învinsese Ajax, la Amsterdam, cu 2-0.</p>
<p>Cu această ocazie, <span>tehnicianul român Cristi Chivu</span> a devenit doar al patrulea antrenor al lui Inter care câştigă primele două meciuri din Liga Campionilor, după italienii Roberto Mancini (2004/2005), Claudio Ranieri (2011/2012) şi Luciano Spalletti (2018/2019), în pertioade în care competiția avea alt sistem de desfășurare.</p>
<p>„Meciul a fost important și serios, iar atitudinea lor a fost normală pentru asta. E o linie fină, trebuie să menții echilibrul. Băieții au încercat întotdeauna să se simtă bine. Trebuie să ai pasiunea potrivită, dar fără a pierde concentrarea și atitudinea.</p>
<p>Cred că prestațiile lor sunt tot mai bune, dar s-au comportat corect de la începutul sezonului. Thuram spune că are o crampă. Vom face niște teste mâine și sperăm că nu este nimic grav.</p>
<p>Am făcut 7 schimbări față de meciul precedent, pentru că au fost doar 72 de ore între meciuri și că am vrut să dau o șansă cuiva care juca mai puțin, menținând în același timp o echipă compactă și de calitate.</p>
<p>Mă bucur că am avut șansa să le dau lui Bisseck și Zielinski câteva minute și să odihnesc pe altcineva. De asemenea, iar în calcul că unii vor merge la echipele naționale și vor juca încă două meciuri.</p>
<p>Văd multă dăruire în acceptarea altor lucruri pe care nu erau obișnuiți să le facă, iar asta mă face fericit în legătură cu acest grup”, a transmis Cristi Chivu la finalul confruntării, potrivit <span>Tutto Mercato Web</span>.</p>
<h2><span>Performanța rară realizată de Lautaro Martinez</span></h2>
<p><span>După primul gol marcat în poarta echipei din Praga</span>, Lautaro „Taurul” Martinez a devenit primul jucător al lui Inter care a marcat cel puțin un gol în 7 campanii diferite de Liga Campionilor. Aceeași performanță au mai realizat-o Erling Haaland, Kylian Mbappe și Antoine Griezmann.</p>
<p>Dintre toate cele 159 de goluri pe care le-a marcat pentru formația din Milano, 23 fiind în cea mai importantă competiție continentală la nivel de echipe de club, cel cu Sparta a fost cel mai simplu, chiar comic.</p>
<p>Portarului Slaviei, Stanek, care a trecut pe la Everton acum un deceniu fără să joace vreun meci și are 8 selecții la naționala Cehiei, a avut o tentativă reușită de sinucidere publică.</p>
<p>A vrut să trimită mingea unui coleg, încercând construcția fazei din propriul careu mic, dar a lovit greșit. Chiar dacă a marcat cu poarta goală, meritul lui Lautaro Martinez este că a fost la locul potrivit exact când trebuia.</p>
<p>„Dubla lui «Toro» a fost rezultatul aceleiași generozități afișate pe teren, cu curse, alunecări și presing asortat, exact ca noul crez al lui Chivu”, a notat <span>Gazzetta dello Sport</span>.</p>

]]></description>
    </item>
    <item>
      <title>Cristi Chivu, direct în istoria lui Inter. Ce performanță a realizat după victoria cu Slavia Praga din Liga Campionilor</title>
      <link>https://www.prosport.ro/fotbal-extern/liga-campionilor/cristi-chivu-direct-in-istoria-lui-inter-ce-performanta-a-realizat-dupa-victoria-cu-slavia-praga-din-liga-campionilor-20287112</link>
      <description><![CDATA[<img src="https://www.prosport.ro//wp-content/uploads/2025/10/Cristi-Chivu-direct-in-istoria-lui-Inter.-Ce-performanta-a-realizat-dupa-victoria-cu-Slavia-Praga-din-Liga-Campionilor.jpg"/><br/><p>Cristi Chivu a intrat în istoria lui Inter, după ce marți seară milanezii s-au impus clar, scor 3-0, în fața celor de la Slavia Praga, în etapa a doua a Ligii Campionilor.</p>
<p>Cu cele două victorii consecutive în cea mai importantă competiție intercluburi, Cristi Chivu devine al patrulea tehnician al lui Inter care reușește această performanță, după Roberto Mancini (2004-2005), Claudio Ranieri (2011-2012) și Luciano Spaletti (2018-2019), notează cei de la Opta Paolo, pe <span>X</span>.</p>
<h2><span>Cristi Chivu, în istoria lui Inter după victoria cu Slavia Praga </span></h2>
<p>Cristi Chivu a jucat pentru Inter în perioada 2007 – 2014, iar în sezonul 2009 – 2010 a câștigat UCL. Antrenorul român de 44 de ani a ajuns la patru victorii consecutive de când a preluat conducerea tehnică a lui Inter, două fiind în primele etape ale Ligii Campionilor, 2-0 cu Ajax, respectiv <span>3-0 cu Slavia Praga.</span></p>
<p>Golurile finalistei din sezonul trecut a UCL au fost reușite de <span>căpitanul Lautaro Martinez</span>, cu „dublă” (min 30 și 65), și Dumfries (min 34).</p>
<p>Cristi Chivu s-a arătat foarte mulțumit de rezultatul obținut de echipa sa, dar și de atitudinea pe care au avut-o jucătorii. Totodată, a ținut să sublineze că deși se bucură de succes, după această serie de meciuri câștigate, este nevoie de moderație. „Am tratat partida ca pe un meci serios, important, iar atitudinea băieților a fost exact asta. E excelent că reuşim să avem o serie câștigătoare, dar nu e bine să fim prea entuziaşti: trebuie să menții echilibrul. Jucătorii nu și-au pierdut niciodată atitudinea corectă și se îmbunătățesc în acest sens de la un meci la altul. Au fost doar 72 de ore între meciuri, am vrut să odihnesc câțiva jucători, având întotdeauna grijă să păstrez echilibrul în echipă. Lucrurile merg bine când totul se termină bine. Mă bucur că am putut să le ofer lui Bisseck și Zielinski câteva minute în plus, a fost o seară reuşită pentru toţi”, a declarat Cristi Chivu după victorie, citat de <span>Gazzetta dello Sport</span>.</p>
<h2><span>Inter, meci cu Cremonese înainte de pauza pentru jocurile din preliminariile CM 2026</span></h2>
<p>La finalul acestei săptămâni , Inter joacă, pe teren propriu, cu Cremonese, nou-promovată în Serie A. Urmează două săptămâni de pauza internațională, dată de meciurile din preliminariile CM 2026.</p>
<p>La reluare, Inter joacă, în deplasare, cu AS Roma, pe 18 octombrie, iar în Liga Campionilor, pe 21 octombrie, va juca, împotriva celor de la Royale Union. Meciul se va disputa în deplasare.</p>
<p>După eșecu cu Juventus din Serie A, Inter a câștigat cu Sassuolo și Cagliari.</p>

]]></description>
    </item>
    <item>
      <title>Cum a reacționat presa din Italia, după Inter – Slavia Praga 3-0: „Chivu s-ar simți confortabil pe treptele de la Hogwarts”</title>
      <link>https://www.prosport.ro/fotbal-extern/liga-campionilor/cum-a-reactionat-presa-din-italia-dupa-inter-slavia-praga-3-0-chivu-s-ar-simti-confortabil-pe-treptele-de-la-hogwarts-20287061</link>
      <description><![CDATA[<img src="https://www.prosport.ro//wp-content/uploads/2025/10/Cum-a-reactionat-presa-din-Italia-dupa-Inter-Slavia-Praga-3-0-„Chivu-s-ar-simti-confortabil-pe-treptele-de-la-Hogwarts.jpg"/><br/><p>Presa din Italia a reacționat imediat după Inter – Slavia Praga, 3-0.</p>
<p>Marți, în cadrul etapei a 2-a din faza principală a Champions League, Inter, echipă antrenată de Cristi Chivu, i-a învins fără drept de apel pe cehii de la Slavia Praga, 3-0. Golurile partidei au fost semnate de Martinez (două goluri) și Dumfries.</p>
<h2><span>Ce au scris italienii, după Inter – Slavia Praga 3-0</span></h2>
<p>Faimoasa publicație <span>Gazzetta dello Sport</span> a remarcat faptul că Cristi Chivu a schimbat nu mai puțin de șapte jucători în echipa de start, pentru meciul cu Slavia Praga, spre deosebire de cea folosită în ultima partidă de campionat, cu Cagliari.</p>
<p>„Chivu s-ar simți confortabil pe treptele de la Hogwarts: și lui îi plac schimbările. Comparativ cu meciul cu Cagliari, șapte jucători au fost schimbați. Au intrat Sommer, Bisseck, Acerbi, Dumfries, Dimarco, Zielinski și Sucic. Acesta din urmă a zguduit San Siro, după cinci minute, cu un dribling rapid și o centrare din dreapta. Apoi, în a doua repriză, a primit o pasă decisivă de la Lautaro, l-a driblat pe portar și a îngenuncheat cu mâinile peste față. Chaloupek i-a refuzat primul său gol pentru Nerazzurri.</p>
<p>Același lucru s-ar putea spune și despre Pio, care a fost învins la bară în ultima secundă. Fostul jucător al celor de la Spezia a făcut echipă cu Bonny și a obținut câteva lovituri libere.</p>
<p>Apărarea, însă, a rămas vigilentă pentru al patrulea meci consecutiv, chiar dacă Sommer a jucat ca spectator. «Revoluția de catifea» a Slaviei Praga, care a venit pe San Siro în căutarea unui punct, a eșuat. Inter a deschis scortul grație unei erori a lui Stanek. Echipa este bine pusă la punct și produce acțiuni precum cea care a dus la al treilea gol. Călcâiul lui Thuram după o cursă de douăzeci de metri, a treia pasă decisivă a lui Bastoni, dubla lui Lautaro. Fortăreața rămâne în picioare, chiar și așa”, au scris cei de la Gazzetta dello Sport.</p>
<p>Cei de la <span>Tuttomercatoweb </span>au scris despre dominația pe care <span>Interul lui Chivu</span> a arătat-o în <span>meciul cu Slavia Praga</span>.</p>
<p>„În conferința de presă, Chivu a spus că își dorește un Inter dominant și exact asta s-a și întâmplat. Ideile lui încep să apară din ce în ce mai mult, cu o echipă care, pe lângă faptul că este mai motivată, presează extrem de sus și nu se sfiește niciodată să atace pe verticală. Vrem sau nu, el și-a pus deja amprenta, iar acum sunt la a patra victorie consecutivă. Putea fi mai rău…”, scrie <span>Tuttomercatoweb.</span></p>
<p>„Inter Milano a obținut o victorie ușoară în runda a doua din faza principală a Ligii Campionilor. Nerazzurri au învins Slavia Praga cu 3-0 pe San Siro, asigurându-și a doua victorie consecutivă a sezonului (fără a primi niciun gol) în Europa. Meciul era deja în desfășurare în prima repriză pentru echipa lui Chivu, care a deschis scorul în minutul 30 cu golul lui Lautaro Martinez, în urma unui cadou senzațional al portarului advers. Apoi, în minutul 34, Dumfries a dublat avantajul. Căpitanul a marcat din nou în repriza secundă, scorul devenind 3-0”, au scris jurnaliștii de la <span>Tuttosport</span>.</p>

]]></description>
    </item>
  </channel>
</rss>
