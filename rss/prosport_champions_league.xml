<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Seară spectaculoasă în Champions League cu 43 de goluri. Românii au făcut senzație și Dennis Man a marcat două goluri</title>
      <link>https://www.prosport.ro/fotbal-extern/liga-campionilor/arsenal-atletico-madrid-union-sg-inter-si-leverkusen-psg-de-la-ora-2200-live-text-online-in-liga-campionilor-chivu-poate-bifa-al-saptelea-succes-consecutiv-20304227</link>
      <description><![CDATA[<img src="https://www.prosport.ro//wp-content/uploads/2025/10/profimedia-1047222023.jpg"/><br/><p>Marți seară au loc 9 meciuri în etapa cu numărul 3 din Liga Campionilor și pot fi urmărite live text online pe www.prosport.ro.</p>
<p>De asemenea, cele mai importante partide ale serii vor fi transmise Live la TV pe Digisport 1,2,3,4 și Prima Sport 1,2,3,4.</p>
<h2><span>Arsenal – Atletico Madrid, derby-ul etapei a 3-a din Liga Campionilor</span></h2>
<p>În confruntarea de marți seară de pe Emirates, Londra, se vor întâlni două echipe puternice cu pretenții mari la câștigarea Ligii Campionilor. Va fi un duel cu scântei între Arsenal și Atletico Madrid, două echipe cu stiluri foarte diferite de joc. „Tunarii” sunt o echipă imbatabilă pe teren propriu încă din luna mai, astfel că elevii lui Diego Simeone vor avea o misiune dificilă să obțină toate cele trei puncte.</p>
<p>Atletico Madrid nu își permite să mai piardă puncte deoarece riscă să se îndepărteze de primele opt locuri, care asigură calificarea directă în optimile de finală. Ultima oară, cele două formații s-au întâlnit în sezonul 2017-2018, atunci când formația antrenată de Simeone trecea în dubla manșă din semifinale și se califica în marea finală.</p>
<p>Arsenal are și un record de invincibilitate nemaivăzut în Liga Campionilor împotriva echipelor spaniole. „Tunarii” au șase victorii consecutive împotriva spaniolilor, fiind și cea mai lungă serie de victorii a unei echipe împotriva adversarilor din La Liga.</p>
<p>Mikel Arteta speră să dea lovitura în acest sezon, după un început în forță și să obțină primul trofeu la acest nivel pentru echipa la care a adunat deja 300 de partide ca antrenor.</p>
<h2><span>Royal Union SG – Inter: meciul care îi poate obține biletele lui Cristi Chivu pentru fazele superioare</span></h2>
<p>Cristi Chivu are un palmares de invidiat de la venirea la Inter. După un început cu stângul de campionat, românul a reușit să își impună stilul de joc la Inter Milano și echipa a bifat șase victorii consecutive. În Liga Campionilor, „nerazzurrii” au bifat deja două victorii, iar cu un succes în Belgia sunt siguri de prezența cel puțin în play-off-ul competiției.</p>
<p>Belgienii de la Royal Union SG nu sunt într-o formă prea bună înaintea acestei confruntări. Au bifat trei victorii și două înfrângeri, dar oricând pot produce o surpriză. Cristi Chivu va încerca să continue seria de victorii și să se lupte pentru locurile fruntașe în grupa Ligii Campionilor, care asigură prezența directă în optimile de finală.</p>
<p>Șapte meciuri vor începe de la ora 22:00, dar Barcelona și Olympiakos se vor confrunta de la 19:45, la fel ca Pafos și Kairat Almaty. Duelul din Spania este extrem de important pentru ambele formații. Barcelona are nevoie de o victorie pentru a se apropia de primele opt locuri, în timp ce Olympiacos caută primul succes în acest sezon competițional, după ce a pierdut cu Arsenal și a făcut un egal surprinzător cu Pafos.</p>
<p>Copenhaga – Dortmund, Leverkusen – PSG, Newcastle – Benfica, PSV – Napoli și Villareal – Manchester City sunt celelalte dueluri pe care le puteți urmări live text online pe www.prosport.ro începând cu ora 22:00.</p>

]]></description>
    </item>
    <item>
      <title>Prima reacție a lui Cristi Chivu după victoria zdrobitoare din Champions League: „E un bastard și aduce lucruri rele”</title>
      <link>https://www.prosport.ro/fotbal-extern/liga-campionilor/prima-reactie-a-lui-cristi-chivu-dupa-victoria-zdrobitoare-din-champions-league-e-un-bastard-si-aduce-lucruri-rele-20304807</link>
      <description><![CDATA[<img src="https://www.prosport.ro//wp-content/uploads/2025/10/Prima-reactie-a-lui-Cristi-Chivu-dupa-victoria-zdrobitoare-din-Champions-League-„E-un-bastard-si-aduce-lucruri-rele.jpg"/><br/><p>Cristi Chivu (44 de ani) a reacționat după victoria zdrobitoare din Champions League, scor 4-0, cu Royale Union SG, campioana Belgiei. Acesta este al treilea succes consecutiv în cea mai importantă competiție europeană întercluburi. Totodată, victoria înregistrată marți seară este a șaptea la rând pentru Inter, care în Serie A se află pe locul secund, cu 15 puncte.</p>
<p>Cristi Chivu a preluat banca tehnică a Inter în această vară, iar primul test major l-a dat la Campionatul Mondial al Cluburilor, <span>fiind aspru criticat pentru eliminarea în faza optimilor de finală</span>.</p>
<h2><span>Cristi Chivu, reacție după victoria zdrobitoare în Champions League</span></h2>
<p><span>Inter s-a impus, scor 4-0, în fața campioanei Belgiei, Royale Union SG</span>, în a treia etapă din Champions League, iar după această victorie zdrobitoare Cristi Chivu a avut o primă reacție, în care face trimitere la sezonul trecut. Atunci Inter a pierdut finala Champions League, disputată cu PSG, dar și titlul de campioană a Italiei, în fața lui Napoli, la numai un punct distanță.</p>
<p>„Echipa avea nevoie să își recâștige încrederea, avea nevoie să lase în urmă toate dezamăgirile de la finalul sezonului trecut. Din păcate, fotbalul e un bastard și aduce lucruri rele, pe care le porți cu tine, iar amărăciunea joacă feste.</p>
<p>Aveau nevoie de încredere, aveau nevoie să fie înțeleși, pentru că sunt jucători buni și încă au foc în ei și dorința de a munci din greu pentru a reveni în vârf.</p>
<p>Fac parte dintr-un grup fantastic, cu mult potențial de îmbunătățire. Îmi place că sunt receptivi la antrenament, când sunt de acord să lase mândria deoparte și să se pună la dispoziția grupului”, a declarat Cristi Chivu, pentru Sky Sport, citat de <span>TMW</span>.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/8Qhx50VDFYE?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Union SG - Inter 0-4. Echipa lui Chivu se distrează în UEFA Champions League" width="500"></iframe></div>
<p>Cunoscut pentru faptul că acordă mult credit jucătorilor tineri, ani la rând fiind antrenorul echipelor de tineret a Inter, Cristi Chivu a evidențiat acest lucru și în interviul de după victoria de marți.</p>
<p>„Tinerii jucători talentați și puternici trebuie să joace. Dacă așteptăm prea mult, nu vor fi niciodată pregătiți. Trebuie să îi aruncăm în luptă pentru a vedeea din ce sunt făcuți. Dacă au spirit de sacrificiu, trebuie să credem în ei. Să avem încredere în ei”, a mai spus Cristi Chivu.</p>
<p>Inter a bifat trei victorii din trei meciuri jucate în Champions League, după 2-0 cu Ajax Amsterdam și 3-0 cu Slavia Praga. Următoarea adversară a lui Inter, la nivel european, este Kairat Almaty (Kazahstan). Meciul este programat pe 5 noiembrie, pe teren propriu.</p>
<h2><span>Inter, duel cu Napoli, campioana Italiei</span></h2>
<p>Până la etapa următoare din Champions League, Inter are trei jocuri în Serie A. Sâmbătă, Inter va juca, în deplasare, cu Napoli, campioana en-titre, în prezent pe locul 3 în clasament.</p>
<p>Întrebat cum va aborda acestă această partidă, Chivu a replicat că deocamdată se bucură de succesul din Belgia.</p>
<p>„Am învățat un lucru în viață: când câștigi, trebuie să te bucuri de victorie și să nu începi imediat să te gândești la următoarea. Mă gândesc la cât de bine ne-am descurcat astăzi, iar apoi vom avea timp să ne gândim la asta”, a explicat Cristi Chivu pentru sursa menționată.</p>
<p>În Serie A, Inter a început cu o victorie categorică, 5-0, cu Torino, apoi au urmat două înfrângeri, 1-2, cu Udinese și 3-4, cu Juventus.</p>
<ul>
<li>Cu 15 puncte în cont, Inter se află pe locul secund, la egalitate de puncte cu Napoli și AS Roma.</li>
</ul>

]]></description>
    </item>
    <item>
      <title>Chivu a câștigat cu 4-0 în Champions League, dar italienii nu văd doar lapte și miere: „Ar trebui să le mulțumească lor!”</title>
      <link>https://www.prosport.ro/fotbal-extern/liga-campionilor/chivu-a-castigat-cu-4-0-in-champions-league-dar-italienii-nu-vad-doar-lapte-si-miere-ar-trebui-sa-le-multumeasca-lor-20304746</link>
      <description><![CDATA[<img src="https://www.prosport.ro//wp-content/uploads/2025/10/Chivu-a-castigat-cu-4-0-in-Champions-League-dar-italienii-nu-vad-doar-lapte-si-miere.jpg"/><br/><p>Echipa lui Cristi Chivu a făcut senzație în Belgia, dar italienii nu sunt încă convinși de fostul internațional român.</p>
<p>Inter Milano a bifat al șaptelea succes consecutiv și a ajuns pe primul loc în faza principală a Ligii Campionilor. Sub comanda lui Cristi Chivu, „nerazzurri” defilează în toate competițiile, dar italienii pun și pe seama norocului meciul de senzație din această seară.</p>
<h2><span>Cristi Chivu, salvat de respingerea lui Lautaro și Sommer de pe linia porții</span></h2>
<p><span>Încă o victorie pentru Cristi Chivu </span>și formația românului ajunge în fruntea clasamentului și în Liga Campionilor. Totuși, presa italiană ține să precizeze că românul a avut noroc în prima parte a jocului când Sommer și Lautaro Martinez au salvat la o ocazie importantă a gazdelor, la scorul de 0-0. „Nerazzurri” s-au trezit abia pe finalul primei reprize când Dumfries a dat deschis scorul.</p>
<blockquote><p>„Gazdele au început în forță și au fost aproape de a marca de cel puțin patru ori în mai puțin de patru minute. Chivu ar trebui să le mulțumească lui Sommer și Lautaro, care au respins un șut de pe linia porții și au menținut scorul neschimbat. Nerazzurri nu au strălucit ulterior, dar și-au creat ocazii și după o geșeală a lui Martinez, au deschis scorul prin Dumfries”, a notat <span>TMW</span>.</p></blockquote>
<p>Lautaro Martinez a ratat inexplicabil singur cu portarul, dar și-a luat revanșa în prelungirile primei reprize când a trimis spectaculos direct în vinclul porții, din pasa lui Esposito.</p>
<p>Inter a revenit bine montată de la cabine și a dominat autoritar jocul. Calhanoglu a transformat o lovitură de pedeapsă și meciul a fost încheiat în acel moment pentru belgienii de la Royale Union SG. Chivu a făcut câteva modificări care au adus mai multă prospețime în joc. Esposito a închis tabela la scorul de 4-0, iar Inter se pregătește acum pentru duelul cu Napoli.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/8Qhx50VDFYE?si=s7h5EGjgLcPYVhCG" title="YouTube video player" width="560"></iframe></p>
<h2><span>Nota primită de Cristi Chivu</span></h2>
<p>Cristi Chivu a tratat acest meci ca la carte și a obținut o nouă victorie spectaculoasă. Echipa românului a marcat de patru ori, iar <span>italienii l-au notat cu 7</span> pentru a 7-a victorie consecutivă.</p>
<p id="p-11">Echipele de start:</p>
<ul>
<li id="p-12">Union SG: Scherpen – Allister, Burgess, Leysen – Khalaili, Zorgane, Rasmussen, De Pierre, Niang – David, El Hadj</li>
<li id="p-13">Inter: Sommer – De Vrij, Bastoni, Bisseck – Augusto, Zielinski, Calhanoglu, Frattesi, Dumfries – Esposito, Martinez</li>
</ul>

]]></description>
    </item>
    <item>
      <title>La 16 ani după Adrian Mutu! Cine sunt singurii români care au reușit „dubla”, precum Dennis Man, în grupele Champions League. SPECIAL</title>
      <link>https://www.prosport.ro/fotbal-extern/liga-campionilor/la-16-ani-dupa-adrian-mutu-cine-sunt-singurii-romani-care-au-reusit-dubla-precum-dennis-man-in-grupele-champions-league-special-20304805</link>
      <description><![CDATA[<img src="https://www.prosport.ro//wp-content/uploads/2025/10/La-16-ani-dupa-Adrian-Mutu-Cine-sunt-singurii-romani-care-au-reusit-„dubla-precum-Dennis-Man-in-grupele-Champions-League.-SPECIAL.jpg"/><br/><p><!--StartFragment --></p>
<p class="pf0"><span class="cf0">Aceast</span><span class="cf0">ă a 3-a etapă a fazei grupei Ligii Campionilor din sezonul </span><span class="cf1">în curs a atras aten</span><span class="cf2">ția rom</span><span class="cf1">ânilor prin faptul c</span><span class="cf2">ă printre marcatori s-a aflat și compatriotul Dennis Man, care a reușit chiar o </span><span class="cf3">„dubl</span><span class="cf2">ă” pentru PSV </span><span class="cf1">în meciul cu Napoli, încheiat cu un nea</span><span class="cf2">șteptat scor de 6-2. </span></p>
<p class="pf0"><span class="cf2">Este o raritate ca fotbaliștii rom</span><span class="cf1">âni nu numai s</span><span class="cf2">ă se afle printre marcatori, ci chiar să joace de la faza grupelor celei mai importante competiții intercluburi din lume, mai ales </span><span class="cf1">în ultimul deceniu. </span></p>
<h2 class="pf0"><span>Mutu reușise ce a făcut Man acum 16 ani! Care sunt românii de succes în Champions League</span></h2>
<p class="pf0"><span class="cf1">De altfel, din 2010 încoace, pân</span><span class="cf2">ă la </span><span class="cf2">acestă</span> <span class="cf3">„dubl</span><span class="cf2">ă” a lui Man, doar cinci goluri mari și late marcaseră rom</span><span class="cf1">ânii la un asemenea nivel! Acestea au apar</span><span class="cf2">ținut </span><span class="cf1">într</span><span class="cf1">-o, ordine cronologic</span><span class="cf2">ă, următorilor: </span></p>
<ul>
<li class="pf0"><span class="cf2">Răzvan Raț la 08.12.2010, Șahtior </span><span class="cf3">– Sporting Braga 2-0</span></li>
<li class="pf0"><span class="cf3">Marius Pena la 14.09.2011</span> <span class="cf3">Basel – O</span><span class="cf2">țelul 2-1</span></li>
<li class="pf0"><span class="cf2">Gabriel Giurgiu și Liviu Antal, ambii la 22.11.2011, Oțelul </span><span class="cf3">– Basel 2-3</span></li>
<li class="pf0"><span class="cf3">Claudiu </span><span class="cf3">Ke</span><span class="cf2">șer</span><span class="cf1">u</span><span class="cf1">, la 01.11.2016, </span><span class="cf1">Ludogore</span><span class="cf2">ț</span> <span class="cf3">– Arsenal 2-3 </span></li>
</ul>
<p class="pf0"><span class="cf3">A</span><span class="cf2">șadar, tocmai de 9 ani nu mai marcase vreun rom</span><span class="cf1">ân în grupe.</span> <span class="cf1">Luat la general, în total 37 de juc</span><span class="cf2">ători rom</span><span class="cf1">âni s-au înscris de-a lungul timpului printre marcatori de la un asemenea nivel, cei mai mul</span><span class="cf2">ți </span><span class="cf1">în perioadele în care Steaua, mai ales, </span><span class="cf2">și CFR Cluj s-au calificat </span><span class="cf1">în aceste faze. </span></p>
<p class="pf0"><span class="cf1">Iar numai cu echipe str</span><span class="cf2">ăine sunt doar 18. Liderul golurilor noastre de la această fază răm</span><span class="cf1">âne în continuare Adrian Ilie, cu 9 reu</span><span class="cf2">șite.</span></p>
<p class="pf0">Totodată, Man este al cincilea român care izbutește o „dublă” într-un meci din aceast<span class="cf2">ă fază, ultimul fiind Adrian Mutu, care reușise așa ceva tocmai acum 16 ani, la 20.10.2009, </span><span class="cf1">în meciul </span><span class="cf1">Debreceni</span><span class="cf1"> VSC </span><span class="cf3">– Fiorentina 3-4. </span></p>
<p class="pf0"><span class="cf3">Ceilal</span><span class="cf2">ți trei au fost: Ad. Ilie, la 07.12.1994, Hajduk Split </span><span class="cf3">– Steaua 1-4; Florin Cernat, la 28.09.2004, Dinamo Kiev – Bayer 04 Leverkusen 4-2; Nicolae Dic</span><span class="cf2">ă, la 13.09.2006, Dinamo Kiev </span><span class="cf3">– Steaua 1-4.</span></p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/OjUzbOIiRXE?si=iph1LdJz2HcwR7sA" title="YouTube video player" width="560"></iframe></p>
<h2 class="pf0"><span>Ce s-a întâmplat marți seara?</span></h2>
<p class="pf0">Dennis Man a marcat de două ori în meciul pe care PSV Eindhoven l-a câştigat, marţi<span class="cf2"> seară, pe teren propriu, scor 6-2, cu Napoli, </span><span class="cf1">în etapa principal</span><span class="cf2">ă a Ligii Campionilor. </span></p>
<p class="pf0"><span class="cf2">Inter Milano, echipă antrenată de Cristian Chivu, a </span><span class="cf2">c</span><span class="cf1">â</span><span class="cf2">ştigat</span> <span class="cf1">în deplasare, scor 4-0, cu Union Saint-</span><span class="cf1">Gilloise</span><span class="cf1">.</span></p>
<p class="pf0"><span class="cf0">Interna</span><span class="cf0">ționalul rom</span><span class="cf1">â</span><span class="cf0">n</span><span class="cf1"> a marcat de dou</span><span class="cf2">ă ori pentru PSV, </span><span class="cf1">în minutele 54 </span><span class="cf2">şi</span><span class="cf2"> 80, </span><span class="cf1">în meciul pe care olandezii l-au </span><span class="cf1">câ</span><span class="cf2">ştigat</span><span class="cf2"> pe teren propriu cu Napoli, scor 6-2. Pentru PSV au mai </span><span class="cf1">înscris Buongiorno (35 – autogol), </span><span class="cf1">Saibari</span><span class="cf1"> (38), în timp ce pentru italieni a punctat </span><span class="cf1">McTominay</span><span class="cf1"> (31, 86).</span></p>
<p><!--EndFragment --></p>

]]></description>
    </item>
    <item>
      <title>Comentatorul care l-a încântat pe David Popovici a explodat de fericire după golul lui Dennis Man: „Formidabil!”</title>
      <link>https://www.prosport.ro/fotbal-extern/liga-campionilor/comentatorul-care-l-a-incantat-pe-david-popovici-a-explodat-de-fericire-dupa-golul-lui-dennis-man-formidabil-20304749</link>
      <description><![CDATA[<img src="https://www.prosport.ro//wp-content/uploads/2025/10/Comentatorul-care-l-a-incantat-pe-David-Popovici-a-explodat-de-fericire-dupa-golul-lui-Dennis-Man-„Formidabil-e1761081388952.jpg"/><br/><p>Comentatorul care l-a încântat pe David Popovici a avut o reacție fabuloasă după golul marcat de Dennis Man.</p>
<p><span>Dennis Man a marcat două goluri</span> superbe în partida PSV – Napoli, 6-2, din faza principală a Champions League.</p>
<h2><span>Emil Hossu-Longin, extaziat de golul lui Dennis Man</span></h2>
<p>Comentatorul <span>Digi Sport</span>, Emil Hossu-Longin, a avut o reacție exuberantă la al doilea gol marcat de Dennis Man în confruntarea dintre PSV și Napoli. Internaționalul român l-a executat pe portarul Milinkovic-Savic cu un șut magistral din marginea careului.</p>
<p>„Formidabil! Dennis Man cu, probabil, golul serii în UEFA Champions League! Șut necruțător. Dennis Man trece ușor și dă cu tunul, pur și simplu. Șutul a fost excelent”, a spus comentatorul Emil Hossu-Longin, în timpul transmisiei.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/OjUzbOIiRXE?si=6DvVRUKEaFJLL3Ae" title="YouTube video player" width="560"></iframe></p>
<h2><span>David Popovici este fanul lui Emil Hossu-Longin</span></h2>
<p>Emil Hossu-Longin este unul dintre comentatorii preferați ai lui David Popovici.  Faimosul înotător și-a exprimat aprecierea pentru reputatul comentator, după Campionatele Mondiale de natație de la Singapore, unde a cucerit două medalii de aur.</p>
<p>David Popovici a avut o întâlnire privată cu Emil Hossu-Longin, în urma căreia <span>comentatorul a vorbit despre înotător doar în termeni elogioși</span>.</p>
<p id="p-7">„A fost o întâlnire privată, nu pot să dau amănunte. Pur și simplu ne-am întâlnit cu niște prieteni comuni, nu a fost nimic de povestit public. El e un tip foarte discret, eu îi respect chestia asta.</p>
<p id="p-8">Am făcut poza aia pe care am și postat-o, dar nu pot mai mult. Cert e că eu îl știam puțin dinainte, dar mi-a întărit toate convingerile vizavi de ce reprezintă, că e un tip super mișto, un tip modest, că e un tip deștept, super bine educat. Toate astea le știam și mi s-au confirmat încă o dată”, a spus Emil Hossu-Longin, potrivit <span>iAMsport.ro</span>. după întâlnirea cu David Popovici.</p>
<p>„Suntem rupți de oboseală. A fost o întreagă experiență, un concurs pentru mine revelator, în care am reușit să mă autodepășesc foarte mult. Sunt foarte mândru de mine.</p>
<p>Mult mai mândru decât de medalii și timpi sunt de faptul că deși am vrut să renunț și am fost aproape de a renunța am găsit cumva puterea în mine să continui și să-mi demonstrez că pot și că poate n-ar trebui să mă îndoiesc atât de mult de mine”, spunea David Popovici, după Campionatele Mondiale de natație.</p>

]]></description>
    </item>
  </channel>
</rss>
