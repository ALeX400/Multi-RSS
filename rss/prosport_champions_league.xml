<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Juri Cisotti, luat la ochi în vestiarul FCSB, din cauza lui Gigi Becali: „L-ar mânca”</title>
      <link>https://www.prosport.ro/fotbal-intern/superliga/juri-cisotti-luat-la-ochi-in-vestiarul-fcsb-din-cauza-lui-gigi-becali-l-ar-manca-20230698</link>
      <description><![CDATA[<img src="https://www.prosport.ro/wp-content/uploads/2025/07/Juri-Cisotti-luat-la-ochi-in-vestiarul-FCSB-din-cauza-lui-Gigi-Becali-„L-ar-manca-1400x933.jpg"/><br/><p>Prin multiplele laude pe care i le-a adus în spațiul public în ultimele 6 luni, Gigi Becali (67 de ani) ar fi pus o țintă pe spatele lui Juri Cisotti (32).</p>
<p>Cel puțin asta sugerează impresarul Giovanni Becali (73), care din propria experiență explică de ce italianul ar putea ajunge să fie hulit în vestiarul FCSB.</p>
<h2><span>Giovanni Becali crede că vărul său, Gigi, a greșit cu Juri Cisotti la FCSB. L-ar fi pus într-o lumină nefavorabilă la nivelul vestiarului</span></h2>
<p><span>Gigi Becali l-a lăudat mult și foarte mult pe Juri Cisotti</span> pe parcursul ultimelor 6 luni, adică de la transferul mijlocașului de la Oțelul, din ianuarie, și până în prezent.</p>
<p>Deși a semnat cu roș-albaștrii la mijlocul sezonului competițional, italianul s-a impus instant și a izbutit să fie decisiv, într-o oarecare măsură, în lupta la titlu.</p>
<p>Așadar, prin multiplele intervenții pe care le-a avut în spațiul public, Gigi Becali a spus că Juri Cisotti e cel mai bun de la FCSB sau că de fiecare dată când va alcătui echipa de start, italianul va fi prima selecție.</p>
<p>Însă, pus în postura de a comenta aceste detalii, Giovanni Becali crede că <span>perioada de miere a lui Juri Cisotti de la FCSB</span> ar fi pus și o țintă pe spatele fotbalistului</p>
<p>Concret, impresarul este de părere că italianul a ajuns să fie hulit de fotbaliștii cu experiență de la FCSB și explică:</p>
<blockquote><p>Gigi are niște jucători care când joacă, îi răsfață, iar când nu joacă, îi doboară. Dacă ar căuta un echilibru, la modul civilizat…. Dar nu poți să-l faci pe Cisotti Pele, iar pe ceilalți nimic. Ceilalți care ți-au câștigat până acum titluri, ți-au adus bani până acum. Nu poți… Mulți știi cum se simt acolo față de Cisotti? L-ar mânca, îți dai seama… Ai jucători de cinci-șase-șapte ani acolo, jucători care ți-au adus 20 și ceva de milioane în doi ani”, a declarat Ioan Becali la <span>Fanatik</span>.</p></blockquote>
<h2><span>Statisticile lui Juri Cisotti de la FCSB</span></h2>
<p>Juri Cisotti traversează o ușoară scădere de formă în debutul sezonului 2025-2026, însă mai toată echipa roș-albastră nu se află în largul ei în acest moment, drept dovadă și rezultatele înregistrate în Superliga și cupele europene.</p>
<p>Însă, chiar și așa, italianul a oferit trei pase decisive în dubla cu Inter Escaldes din primul tur preliminar al Ligii Campionilor.</p>
<p>Per total, Juri Cisotti a contribuit cu 5 goluri și 8 assist-uri în cele 27 de partide pe care le-a jucat pentru FCSB.</p>
<p>Conform site-ului de specialitate Transfermarkt, cota de piață a mijlocașului italian este de 800.000 de euro.</p>

]]></description>
    </item>
    <item>
      <title>Dennis Politic a explicat cum e viața de tată: „Am schimbat destul de multe scutece”</title>
      <link>https://www.prosport.ro/fotbal-intern/superliga/dennis-politic-a-explicat-cum-e-viata-de-tata-am-schimbat-destul-de-multe-scutece-20230577</link>
      <description><![CDATA[<img src="https://www.prosport.ro/wp-content/uploads/2025/07/Dennis-Politic-a-explicat-cum-e-viata-de-tata-„Am-schimbat-destul-de-multe-scutece-1400x912.jpg"/><br/><p>Dennis Politic (25 de ani) și Diana Eliza, partenera cu care formează un cuplu de aproximativ 6 ani de zile, sunt părinții unui copil, iar într-un interviu pe care l-a acordat recent, fotbalistul a explicat cum e viața de tată pentru el.</p>
<p>Politic și-a luat rolul cât se poate de în serios și a mărturisit că a „schimbat destul de multe scutece” pe parcursul ultimelor luni.</p>
<h2><span>Cum e tăticul Dennis Politic? Fotbalistul FCSB a dat detalii din sânul familiei</span></h2>
<p><span>Dennis Politic, care a debutat cu gol la FCSB</span> după transferul din această vară, se iubește de aproximativ 6 ani de zile cu Diana Eliza.</p>
<p>Iar în primăvara lui 2024, pe vremea când încă impresiona în tricoul rivalei Dinamo București, Politic a aflat că va deveni tată.</p>
<blockquote><p>Iubirea face o familie, şi a noastră este pe cale să crească! Incredibil de fericiţi să anunţăm că aşteptăm primul nostru copil”, scria Diana, în urmă cu mai bine de un an, pe rețelele de socializare.</p></blockquote>
<p>Între timp, copilul lor a venit pe lume și crește cu pași repezi, detaliu ce a pus o presiune suplimentară pe umerii lui Dennis Politic. A devenit tată cu acte în regulă, iar asta înseamnă că are și anumite responsabilități pe care trebuie să le respecte cu strictețe.</p>
<blockquote><p>Dacă avem zi liberă, ies undeva cu fetele mele să ne bucurăm în natură. Asta mă liniștește cel mai mult. Cum învață toată lumea (n.r.- Cum s-a acomodat cu rolul de tată) prin greșeli. Suntem la primul copil și cred că este normal să faci anumite greșeli, dar atât timp cât iubești și ești implicat, nu ai cum să nu fii tată bun sau mamă bună. Am schimbat destul de multe scutece, au fost nopți în care nu știam cum să o facem să tacă, ea plângând din cauza colicilor. Te consulți foarte mult și cu părinții, bunicii copilului, și încerci să faci să fie bine pentru copil”, a mărturisit Dennis Politic, pentru compania <span>eAD</span>, care deține drepturile TV pentru meciurile din Superliga României.</p></blockquote>
<figure aria-labelledby="figcaption_attachment_20230582" class="wp-caption aligncenter" id="attachment_20230582"><img alt="" class="size-full wp-image-20230582" decoding="async" fetchpriority="high" height="959" src="https://www.prosport.ro/wp-content/uploads/2025/07/dennis-politic.jpg" width="768"/><figcaption class="wp-caption-text" id="figcaption_attachment_20230582">SURSA FOTO: INSTAGRAM</figcaption></figure>
<h2><span>Și-a cunoscut iubita pe rețelele de socializare</span></h2>
<p>Cât despre episodul în care a cunoscut-o pe Diana Eliza, Dennis Politic a spus că totul a început de la o conversație pornită pe rețelele de socializare.</p>
<blockquote><p>Noi ne-am cunoscut pe Instagram, prin prieteni comuni. Cum eu sunt de părere că bărbatul trebuie să facă primul pas, eu am băgat-o în seamă. Atunci jucam în Anglia și am zburat după câteva meciuri să o tot văd. Apoi a venit și ea în Anglia, mi-a întâlnit părinții, și așa a început o relație frumoasă. Suntem de 6 ani împreună, avem o fetiță. Îmi oferă foarte multă stabilitate. Mă simt foarte liniștit, am toată încrederea în ea, iar ea în mine. Abia aștept să ajung acasă după meciuri, după antrenamente, să fiu acasă alături de fetele mele”, a mai declarat Dennis Politic.</p></blockquote>
<p>Doar patru meciuri a jucat pentru FCSB de la transferul din iunie, izbutind să înscrie un gol. <span>Dennis Politic a dispărut de la FCSB la ultimele partide oficiale, însă Meme Stoica a lămurit misterul</span> din spatele absenței.</p>
<p>Potrivit site-ului de specialitate Transfermarkt, cota de piață a lui Politic este de 1.500.000 de euro.</p>

]]></description>
    </item>
    <item>
      <title>Gigi Becali a anunțat fotbalistul care va face senzație la FCSB: „E mai copt”</title>
      <link>https://www.prosport.ro/fotbal-intern/superliga/gigi-becali-a-anuntat-fotbalistul-care-va-face-senzatie-la-fcsb-e-mai-copt-20230520</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-a-anuntat-fotbalistul-care-va-face-senzatie-la-FCSB-„E-mai-copt.webp"/><br/><p>Imediat după fluierul final din partida FCSB – Farul Constanța 1-2, Gigi Becali (67 de ani) a intrat în direct, la TV, și le-a mărturisit celor prezenți în platou că a avut un remarcat.</p>
<p>În ciuda faptului că a fost dezamăgit de scorul indicat de tabelă, patronul FCSB a transmis că un fotbalist ar putea face senzație la echipă în perioada imediat următoare.</p>
<h2><span>Tavi Popescu, remarcatul lui Gigi Becali după FCSB – Farul 1-2</span></h2>
<p>FCSB a încasat prima înfrângere în sezonul 2025-2026 de Superliga României, după ce sâmbătă, 26 iulie, a cedat pe teren propriu cu Farul Constanța, scor 1-2 la capătul unui meci dramatic.</p>
<p>Roș-albaștrii au condus cu 1-0, mulțumită unui gol înscris de David Miculescu din pasa lui Tavi Popescu, însă ulterior au fost egalați și au rămas în inferioritate numerică, după o decizie total greșită a portarului Ștefan Târnovanu. Pe scurt, acesta a jignit în fața arbitrului și a văzut direct cartonașul roșu. Ulterior, în minutul 90+10, Farul a profitat de superioritatea numerică pe un contraatac și a dus scorul la 2-1 în favoarea ei, atât cât a indicat tabela și la final.</p>
<p>Intrat în direct, la TV, <span>Gigi Becali a numit vinovații pentru eșecul dureros cu Farul</span>, iar aceștia au fost portarul Ștefan Târnovanu și arbitrul central George Găman.</p>
<p>De asemenea, <span>Gigi Becali a mai anunțat un fotbalist pe care l-ar putea da afară de la FCSB</span> în perioada imediat următoare, anume Andrei Gheorghiță, care aparent „nu e un jucător care să poată face față” la campioana României.</p>
<p>În ciuda dezamăgirii evidente pe care a trăit-o după partida din Ghencea, Gigi Becali a avut puterea, totuși, să aibă un remarcat. Este vorba despre Tavi Popescu, pe care în ultimele luni l-a criticat cu aproape fiecare ocazie pe care a avut-o. Însă, în fața Farului, jucătorul în vârstă de 22 de ani l-a impresionat pe patron:</p>
<blockquote><p>Foarte bine. Nu pasa de gol, foarte bine. George Popescu va fi mai bun decât ce a fost înainte. E mai sigur pe el, mai mult rafinament, s-a copt mai mult”, a declarat Gigi Becali, la <span>Digi Sport</span>.</p></blockquote>
<h2><span>Ilie Dumitrescu a avut o altă părere</span></h2>
<p>Cei din studioul emisiunii se așteptau ca Tavi Popescu să fie criticat de patronul FCSB, mai ales după ce Ilie Dumitrescu l-a pus la zid pe fotbalist.</p>
<blockquote><p>Tavi, în afară de pasa aia, mi se pare că nu a fost în meci”, a reconfirmat Ilie Dumitrescu, după intervenția lui Gigi Becali.</p></blockquote>
<p>Meciul cu Farul Constanța a fost doar al doilea pe care Tavi Popescu l-a jucat în actuala stagiune și primul pe care l-a bifat din postura de titular.</p>

]]></description>
    </item>
    <item>
      <title>Gigi Becali, anunț fulminant înainte de returul FCSB – Shkendija: „Revin amândoi!”</title>
      <link>https://www.prosport.ro/fotbal-extern/liga-campionilor/gigi-becali-anunt-fulminant-inainte-de-returul-fcsb-shkendija-revin-amandoi-20230457</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-anunt-fulminant-inainte-de-returul-FCSB-Shkendija-„Revin-amandoi-1400x968.jpeg"/><br/><p>Gigi Becali, finanțatorul FCSB, se gândește la returul cu Shkendija, din turul doi preliminar al Ligii Campionilor și a făcut un anunț fulminant cu privire la Daniel Bîrligea și Denis Alibec.</p>
<p>Cei doi atacanți revin la acest meci, programat pentru miercuri, 30 iulie, de al cărui succes depinde calificarea în turul 3. În tur, <span>campioana Macedoniei de Nord s-a impus cu 1-0</span>, astfel că FCSB trebuie să marcheze rapid.</p>
<p>Potrivit lui Becali, stafful tehnic va decide zilele viitoare care dintre cei doi atacanți va fi titular în returul FCSB – Shkendija, iar asta pentru că niciunul nu este apt să ducă tot jocul.</p>
<h2><span>Anunțul lui Gigi Becali înainte de returul FCSB – Shkendija: „Revin amândoi!”</span></h2>
<p>Gigi Becali, mâhnit de <span>înfrângerea cu Farul (1-2)</span>, a vorbit despe returul FCSB – Shkendija și a făcut anunțul fulminant în privința atacanților Daniel Bîrligea (cel mai bun marcator al FCSB în sezonul trecut) și Denis Alibec (jucător transferat în această vară de la Farul Constanța). Cei doi revin, dar urmează de stabilit care dintre ei va fi titular în acest meci important pentru calificarea în turul 3 preliminar din Liga Campionilor.</p>
<p>„Alibec și Bîrligea revin amândoi, dar să vedem cum vor juca. Nu pot juca un meci întreg, că altfel jucau amândoi.</p>
<p>Nu am nicio emoție cu Shkendija, o să dăm trei-patru goluri. Mă bazez pe valoarea echipei”, a declarat Gigi Becali la <span>DigiSport</span>.</p>
<p>Bîrligea a suferit o fractură de stres la metatarsian, iar recomandarea medicilor a fost de a nu forța în primele meciuri ale sezonului, pentru a nu se ajunge la o accidentare mai gravă, cu recuperare de lungă durată. Alibec, venit în această vară de la Farul Constanța, s-a accidentat chiar la debutul în noul sezon, în minutul 5 de joc din meciul cu CFR Cluj, în Supercupă.</p>
<h2><span>FCSB, probleme de lot</span></h2>
<p>FCSB nu se va putea baza pe doi dintre cei mai importanți mijlocași ofensivi, Florin Tănase și Darius Olaru, în returul cu Shkendija. Tănase a fost eliminat direct în turul de la Skopje, în timp ce Darius Olaru a suferit o ruptură musculară.</p>
<p>Astfel, pe lângă problemele medicale cu care se confruntă unii dintre jucătorii FCSB, în cadrul lotului mai sunt și unele de altă natură, evidențiate de finanțatorul Gigi Becali, care a anunțat că încă un jucător va fi dat afară, după Ovidiu Perianu și Marius Ștefănescu.</p>
<p>Este vorba despre Andrei Gheorghiță, cel care se remarcase după ce a ajuns la FCSB, prin golul înscris în meciul cu PAOK, din Europa League, și care acum este de nerecunoscut.</p>
<p>„Nu am avut jucători deloc. Nu am avut în atac. Am jucat cu Lixandru la mijloc, care nu și-a revenit, și Gheorghiță care… Nu este… Încet, încet îmi dau seama că nu e un jucător care poate să facă față la FCSB. A pierdut toate mingile”, a declarat Gigi Becali pentru aceeași sursă.</p>

]]></description>
    </item>
    <item>
      <title>Ilie Dumitrescu îl pune la punct pe Florin Tănase, după ce a atacat arbitrajul de la FCSB – Farul 1-2: „Mi s-a părut deplasat!”</title>
      <link>https://www.prosport.ro/fotbal-intern/superliga/ilie-dumitrescu-il-pune-la-punct-pe-florin-tanase-dupa-ce-a-atacat-arbitrajul-de-la-fcsb-farul-1-2-mi-s-a-parut-deplasat-20230469</link>
      <description><![CDATA[<img src="https://www.prosport.ro/wp-content/uploads/2025/07/Ilie-Dumitrescu-il-pune-la-punct-pe-Florin-Tanase-dupa-ce-a-atacat-arbitrajul-de-la-FCSB-Farul-1-2-„Mi-s-a-parut-deplasat.jpg"/><br/><p>Ilie Dumitrescu (56 de ani) a auzit discursul lui Florin Tănase (30) de după meciul FCSB – Farul Constanța 1-2 și nu s-a putut abține să nu reacționeze dur, în direct, la TV.</p>
<p>Decarul campioanei a acuzat arbitrajul la capătul partidei din Ghencea, în special pe „centralul” George Găman (40), în timp ce Ilie Dumitrescu a spus că alta a fost problema principală din spatele înfrângerii.</p>
<h2><span>Florin Tănase crede că arbitrajul a decis partida FCSB – Farul 1-2, dar Ilie Dumitrescu are o altă părere</span></h2>
<p>Sâmbătă seară, 27 iulie 2025, în etapa 3 din Superliga, FCSB și Farul Constanța s-au duelat în Ghencea, iar la capătul celor 90 de minute tabela a indicat o victorie la limită a oaspeților, scor 2-1.</p>
<p>Roș-albaștrii au condus cu 1-0, mulțumită unui gol înscris de Miculescu în minutul 2, însă în repriza secundă, lucrurile au luat o turnură neașteptată. Mai întâi, în minutul 58, Tănasă a căzut în careu în urma unui presupus contact cu Ngezana și arbitrul George Găman a acordat lovitură de la 11 metri. Larie a înscris pentru Farul și a restabilit egalitatea, iar aproximativ 10 minute mai târziu, un alt episod a rupt jocul definitiv în favoarea „marinarilor”. În minutul 68, Mihai Popescu a comis un fault la marginea careului, fiind sancționat și cu galben, iar decizia lui Găman l-a scos din minți pe Ștefan Târnovanu, care a ieșit din poartă pentru a protesta. Mai întâi a primit și el un galben, după care <span>a înjurat și a văzut direct cartonașul roșu</span>. Rămasă în inferioritate numerică, FCSB a fost prinsă pe contraatac în minutul 90+10 al disputei din Ghencea și a încasat încă un gol, astfel că partida s-a terminat cu scorul de 2-1 în favoarea Farului.</p>
<p><span>„Găman a venit şi ne-a luat punctele şi moralul”, a răbufnit Florin Tănase</span> la flash-interviu, după ce l-a făcut praf pe „central” prin intermediul mai multor declarații.</p>
<p>Reacția decarului de la FCSB a fost auzită și de Ilie Dumitrescu, fost atacant al „Generației de Aur”, care nu s-a putut abține să nu reacționeze:</p>
<blockquote><p>Mie mi s-a părut deplasat, asta cu maniera de arbitraj. Problemele sunt foarte mari în jocul echipei. Mă refer la punctele forte ale echipei care au făcut rezultate. Vorbesc de linia de joc.Lixandru nu e în ritm. Alhassan, greoi pe faza ofensivă. Tănase nu a fost într-o seară bună. Și el e într-un ritm scăzut.Mă așteptam să aducă un plus Șut și Cisotti. A intrat și Toma. Șut nu a fost în meci, a pierdut multe mingi. Cu Shkendija sperăm să arate mai bine. Tavi, în afară de pasa aia, mi se pare că nu a fost în meci”, a declarat Ilie Dumitrescu, la <span>Digi Sport</span>.</p></blockquote>
<h2><span>Ce a spus despre linia defensivă a roș-albaștrilor</span></h2>
<p>În momentul în care a trecut la linia defensivă a roș-albaștrilor, Ilie Dumitrescu a fost ceva mai blând și a avut și un remarcat, anume Ionuț Cercel:</p>
<blockquote><p>Probleme și la Pantea. Nu e fundaș stânga, e greu. Cercel, bine defensiv. E într-o creștere. Fundașii centrali au fost senzaționali în prima repriză. Sunt expuși. Cât să facă Ngezana și Popescu?”, a adăugat Dumitrescu.</p></blockquote>
<p>Pentru FCSB urmează returul cu Shkendija, programat miercuri, 30 iulie, de la ora 20:30, pe Arena Națională din București. Roș-albaștrii trebuie să răstoarne înfrângerea cu 0-1 pe care au încasat-o în Macedonia de Nord.</p>

]]></description>
    </item>
  </channel>
</rss>
