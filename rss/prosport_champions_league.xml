<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali și-a adus aminte de Florin Talpan, după ce FCSB a câștigat Supercupa: „El cât a plătit? Eu am dat 300 de milioane de euro”</title>
      <link>https://www.prosport.ro/fotbal-intern/superliga/gigi-becali-si-a-adus-aminte-de-florin-talpan-dupa-ce-fcsb-a-castigat-supercupa-el-cat-a-platit-eu-am-dat-300-de-milioane-de-euro-20211635</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-si-a-adus-aminte-de-Florin-Talpan-dupa-ce-FCSB-a-castigat-Supercupa-„El-cat-a-platit-Eu-am-dat-300-de-milioane-de-euro.jpg"/><br/><p>Sâmbătă seară, 5 iulie 2025, imediat după ce FCSB a învins-o pe CFR Cluj cu 2-1 și a câștigat Supercupa României, Gigi Becali și-a adus aminte de Florin Talpan.</p>
<p>În direct, la TV, patronul campioanei a ținut să precizeze că se află în posesia palmaresului pe care echipa finanțată de el l-a înregistrat în intervalul 2003-2025.</p>
<h2><span>Ce a spus Gigi Becali despre Florin Talpan, după FCSB – CFR Cluj 2-1</span></h2>
<p><span>FCSB a câștigat Supercupa României</span> pentru al doilea an la rând, după ce sâmbătă seară a învins-o pe rivala CFR Cluj, scor 2-1 pe Stadionul Steaua din Ghencea.</p>
<p>Pentru campioana Superligii au marcat Dennis Politic și Risto Radunovic, în minutele 49 și 90+1, în timp ce golul câștigătoarei Cupei României, ediția 2024-2025, a fost înscris de Alin Fică, în minutul 65.</p>
<p>După fluierul final din Ghencea, <span>Gigi Becali a intrat în direct, la TV</span>, unde a abordat mai multe subiecte. Miliardarul și-a spus opinia despre jucătorii care au evoluat în Supercupă, a oferit informații despre accidentări și, la un moment dat, și-a adus aminte și de Florin Talpan.</p>
<p>Patronul FCSB a ținut să îi precizeze juristului CSA Steaua că deține palmaresul din 2003 și până în prezent:</p>
<blockquote><p>Din 2003 până acum zice că ne aparține nouă palmaresul. Instanța spune că aparține FCSB”, a explicat Gigi Becali, la <span>Prima Sport</span>.</p></blockquote>
<p>Ulterior, din platoul emisiunii i-a fost ridicată mingea la fileu afaceristului:</p>
<blockquote><p>Florin Talpan a spus că vă milogiți ca să jucați în Ghencea”, i s-a precizat lui Gigi Becali.</p></blockquote>
<p>În replică, finanțatorul FCSB a transmis:</p>
<blockquote><p>El, săracul… Numai faptul că spune el că ne milogim. Noi ne milogim la el? E stadion făcut din bani publici. Eu am plătit 300 de milioane taxe de impozite, el cât a plătit? Am adus 200 de milioane de euro în România din fotbal”, a mai declarat Gigi Becali, la Prima Sport.</p></blockquote>
<h2><span>FCSB va juca în Ghencea și în primul tur preliminar din UEFA Champions League</span></h2>
<p>FCSB va continua să joace pe Stadionul Steaua și în perioada următoare, din simplul motiv că Arena Națională este indisponibilă. Cel mai mare stadion al țării a fost închiriat de primărie pentru mai multe evenimente extrasportive, astfel că FCSB s-a văzut obligată să se mute pe o altă arenă.</p>
<p>Roș-albaștrii vor evolua în Ghencea și miercuri, pe 9 iulie 2025, când vor da piept cu Inter Escaldes, din Andorra, în manșa întâi a primului tur preliminar din UEFA Champions League.</p>
<p>Ulterior, pe 12 iulie, FCSB va juca din nou pe Stadionul Steaua în runda inaugurală din Superliga, contra lui FC Hermannstadt.</p>
<p>Și, cel mai probabil, FCSB va mai juca alte două partide, cel puțin, pe arena „militarilor”. Este vorba despre disputa cu Farul de pe 26 iulie, din etapa 3, și de duelul de pe teren propriu din turul 2 preliminar al Ligii Campionilor. În confruntarea din urmă menționată, care va avea loc pe 29 sau 30 iulie, elevii lui Elias Charalambous vor da peste The New Saints sau Shkendija.</p>

]]></description>
    </item>
    <item>
      <title>Cum a ajuns FCSB pe locul 8 în UEFA Champions League. Topul din preliminarii e publicat</title>
      <link>https://www.prosport.ro/fotbal-extern/liga-campionilor/cum-a-ajuns-fcsb-pe-locul-8-in-uefa-champions-league-topul-din-preliminarii-e-publicat-20211683</link>
      <description><![CDATA[<img src="https://www.prosport.ro/wp-content/uploads/2025/07/Cum-a-ajuns-FCSB-pe-locul-8-in-UEFA-Champions-League.-Topul-din-preliminarii-e-publicat-1400x778.jpg"/><br/><p>FCSB are cu ce se mândri înaintea startului noii ediții UEFA Champions League. Ocupă poziția a opta într-un top al echipelor care au obținut cele mai bune rezultate în preliminarii.</p>
<p>Acest aspect, dublat, evident, de cucerirea Supercupei României, le asigură roș-albaștrilor un moral foarte bun. Pe 9 iulie, la ora 20:30, este programată manșa tur a duelului cu <span>campioana Andorrei, Inter Club d’Escaldes</span>.</p>
<h2><span>FCSB, pe locul 8 în topul echipelor cu cele mai bune rezultate din UEFA Champions League</span></h2>
<p>Topul este întocmit de statisticienii de la Football Meets Data și are în vedere cele peste trei decenii de când principala competiție europeană intercluburi poartă această denumire. Mai exact, începând cu ediția 1992-1993.</p>
<p>Până atunci, ea se numea Cupa Campionilor Europeni și avea un format diferit. Steaua s-a numărat printre câștigătoare, după finala istorică de pe 7 mai 1986.</p>
<p>FCSB se poate lăuda cu locul opt în clasamentul mai sus amintit, datorită faptului că <span>a disputat 64 de meciuri în preliminarii</span>, înregistrând următorul bilanț: 30 de victorii, 21 de remize, 13 înfrângeri, 111 puncte obținute și golaveraj 117-84.</p>
<p>Prima poziție le aparține croaților de la Dinamo Zagreb, care au bifat în total 108 partide (207 puncte), iar Dinamo Kiev (75 de meciuri, 145 de puncte) și Celtic (72 de meciuri, 135 de puncte) completează podiumul. Urmează Bate Borisov (74 de meciuri, 123 de puncte), Rosenborg (62 de meciuri, 121 de puncte), Sheriff Tiraspol (88 de meciuri, 117 puncte) și FC Kobenhavn (64 de meciuri, 112 puncte).</p>
<h2><span>Antrenorul lui Inter d’Escaldes se teme de FCSB: „Cel mai dificil adversar posibil” </span></h2>
<p>Înaintea duelului cu FCSB din primul tur preliminar, cei de la Inter d’Escaldes au recunoscut că tragerea la sorți nu a fost cu noroc pentru ei. Antrenorul Felip Ortiz a catalogat formația roș-albastră drept cel mai dificil adversar pe care elevii săi l-ar fi putut întâlni în această fază a competiției.</p>
<blockquote><p>„Nu am avut parte de o tragere la sorți plăcută, dar vom merge cu entuziasm și ambiție. Probabil am picat cu cel mai dificil adversar posibil, dar este vorba de fotbal și orice se poate întâmpla.</p>
<p> </p>
<p>Un eșec în această fază din Liga Campionilor le permite cluburilor să meargă în Conference League, iar pentru cluburi ca al nostru premiile de la UEFA ne permit să susținem întregul sezon”, a spus spaniolul de 48 de ani, care a activat în prestigioasa academie a Barcelonei până să ajungă în Andorra.</p></blockquote>
<p>Dacă va avansa în următorul tur preliminar, campioana României va da piept cu învingătoarea dintre The New Saints FC (Țara Galilor) și  KF Shkëndija (Macedonia de Nord). Prima manșă va avea loc pe 22 sau 23 iulie, iar cea de-a doua o săptămână mai târziu.</p>

]]></description>
    </item>
    <item>
      <title>Cine va fi în atacul FCSB, după ce Alibec și Bîrligea s-au accidentat. „Cam asta va fi formula”</title>
      <link>https://www.prosport.ro/fotbal-intern/superliga/cine-va-fi-in-atacul-fcsb-dupa-ce-alibec-si-birligea-s-au-accidentat-cam-asta-va-fi-formula-20211621</link>
      <description><![CDATA[<img src="https://www.prosport.ro/wp-content/uploads/2025/07/Cine-va-fi-in-atacul-FCSB-dupa-ce-Alibec-si-Birligea-s-au-accidentat.-„Cam-asta-va-fi-formula-1400x775.jpg"/><br/><p>Ilie Dumitrescu (56 de ani) a transmis în direct, la TV, cine va fi în atacul FCSB, după ce Denis Alibec (34) și Daniel Bîrligea (25) s-au accidentat.</p>
<p>Primul dintre cei menționați a părăsit disputa FCSB – CFR Cluj 2-1 după doar 10 minute, în timp ce Bîrligea nici măcar nu s-a aflat în lot. Ulterior, despre Bîrligea s-a aflat că va absenta trei săptămâni.</p>
<h2><span>Florin Tănase va completa atacul FCSB, spune Ilie Dumitrescu. Fostul internațional a comentat accidentările lui Alibec și Bîrligea</span></h2>
<p>FCSB a câștigat Supercupa României, ediția 2025, după ce a învins-o pe CFR Cluj în Ghencea cu scorul de 2-1. Pentru campioană au marcat Dennis Politic și Risto Radunovic, în timp ce golul ardelenilor a fost trecut în dreptul lui Alin Fică.</p>
<p>Roș-albaștrii s-au bucurat din plin de un nou trofeu cucerit, însă au primit și o veste proastă pe Stadionul Steaua.</p>
<p><span>Denis Alibec, titular din cauza unei absențe a lui Daniel Bîrligea, a părăsit terenul după doar 10 minute</span>.</p>
<p>Așadar, cu doar câteva zile înaintea duelului cu Inter Escaldes din primul tur preliminar al UEFA Champions League, FCSB și-a pierdut ambii atacanți.</p>
<p>După meciul din Ghencea, Florin Tănase și-a făcut apariția la flash-interviu și a spus că, din informațiile lui, <span>Daniel Bîrligea va absenta</span> de pe gazon aproximativ 3 săptămâni. În ceea ce îl privește pe Alibec, Tănase nu a avut detalii, din moment ce medicii nu apucaseră să dea un verdict.</p>
<p>Totuși, după meci, Gigi Becali a spus că Alibec ar putea lipsi și el în jur de 10 zile, din cauza unei contuzii.</p>
<p>Ilie Dumitrescu, fost mare atacant al naționalei României, a spus că în acest context rolul de vârf de la FCSB îi va aparține lui Florin Tănase:</p>
<blockquote><p>Bîrligea va lipsi trei săptămâni, dacă va lipsi și Alibec ceva timp, soluția de vârf este Tănase. Cu Politic în stânga, Olaru în mijloc și Miculescu sau Cisotti în dreapta”, a declarat Ilie Dumitrescu, la <span>Digi Sport</span>.</p></blockquote>
<h2><span>Șut, titular incontestabil în fața apărării</span></h2>
<p>În continuare, componentul „Generației de Aur” a mai dezvăluit un nume pe care îl vede nelipsit în echipa de start pentru partida cu Inter Escaldes, programată miercuri, tot în Ghencea, de la ora 20:30.</p>
<p>Ilie Dumitrescu a sugerat că FCSB ar putea utiliza un sistem tactic de tip 4-2-3-1, iar în fața defensivei, titular cert va fi Adrian Șut.</p>
<blockquote><p>Politic are o vitează foarte bună și contează enorm să ai jucători cu viteză foarte bună pe poziția asta. Cam asta cred că va fi formula. Șut mi-a plăcut foarte mult, a fost foarte bun în seara asta (n.r. – sâmbătă, 5 iulie 2025)”, a completat Ilie Dumitrescu.</p></blockquote>
<p>Tot în direct, la TV, Gigi Becali a confirmat că 4 jucători nu pot lipsi din formula de start, iar aceia sunt Juri Cisotti, Adrian Șut, Darius Olaru și Siyabonga Ngezana. Însă, rămâne de văzut dacă toți vor fi titularizați în disputa de miercuri, având în vedere programul încărcat pe care îl are campioana României.</p>
<p>După duelul cu Inter Escaldes de miercuri, FCSB va evolua, sâmbătă, 12 iulie, în runda inaugurală din Superliga, pe teren propriu cu FC Hermannstadt. Ulterior, peste doar 3 zile, pe 15 iulie, de la ora 21:30 este programat returul Inter Escaldes – FCSB.</p>

]]></description>
    </item>
    <item>
      <title>Cum e numită FCSB de antrenorul lui Inter Escaldes înainte de duelul din preliminariile Ligii Campionilor</title>
      <link>https://www.prosport.ro/fotbal-intern/superliga/cum-e-numita-fcsb-de-antrenorul-lui-inter-escaldes-inainte-de-duelul-din-preliminariile-ligii-campionilor-20211596</link>
      <description><![CDATA[<img src="https://www.prosport.ro/wp-content/uploads/2025/07/Cum-e-numita-FCSB-de-antrenorul-lui-Inter-Escaldes-inainte-de-duelul-din-preliminariile-Ligii-Campionilor-1400x1050.jpg"/><br/><p>Antrenorul lui Inter Escaldes, ibericul Felip Ortiz (48 de ani), a fost contactat de presa din Spania înainte de duelul cu FCSB din preliminariile Ligii Campionilor.</p>
<p>FCSB și Inter Escaldes se vor întâlni la București, miercuri, 9 iulie 2025, de la ora 20:30. Returul din Andorra e programat o săptămână mai târziu, pe 15 iulie, de la 21:30.</p>
<h2><span>Felip Ortiz spune că Inter Escaldes a fost lipsită de șansă la tragerea la sorți. Cum a numit-o ibericul pe FCSB</span></h2>
<p><span>FCSB va începe aventura europeană din sezonul 2025-2026 miercuri, 9 iulie, de la ora 20:30, cu ocazia unui prim duel pe care îl are programat în compania lui Inter Escaldes</span>.</p>
<p>Campioana României și omoloaga din Andorra se luptă pentru un loc în turul 2 preliminar din UEFA Champions League, iar înainte de pătrunderea jucătorilor pe gazon, FCSB este văzută în mod cert cu prima șansă. Formația roș-albastră se bazează pe un lot evaluat la 51.380.000 de euro de Transfermarkt, în timp ce micuța grupare din Andorra are jucători estimați la doar 3.910.000 de euro.</p>
<p>Contactat de <span>Radio Marca</span> pentru a oferi o reacție în vederea meciului de miercuri, antrenorul lui Inter Escaldes a spus că echipa sa a fost lipsită de șansă la tragerea la sorți și a numit-o pe FCSB drept „cel mai dificil adversar posibil”:</p>
<blockquote><p>Nu am avut parte de o tragere la sorți plăcută, dar vom merge cu entuziasm și ambiție. Probabil am picat cu cel mai dificil adversar posibil, dar este vorba de fotbal și orice se poate întâmpla”, a declarat Felip Ortiz, care și-a început cariera de antrenor în iulie 2012, la clubul Gimnastic.</p></blockquote>
<p>Ulterior, Felip Ortiz a colaborat timp de mai mai mulți ani cu FC Barcelona, fiind antrenor secund la gruparea a doua a catalanilor. Iar înainte de a-și începe <span>mandatul la Inter Escaldes</span>, ibericul a fost antrenor secund la Al-Shabab, în Arabia Saudită.</p>
<h2><span>Cupele europene sunt un obiectiv extrem de important pentru Inter Escaldes</span></h2>
<p>În continuare, Felip Ortiz a vorbit despre importanța unui parcurs bun în cupele europene. Spaniolul spune că echipa sa depinde de banii distribuiți de UEFA, astfel că va încerca să rămână angrenată în competiții cât mai mult timp posibil.</p>
<blockquote><p>Un eșec în această fază din Liga Campionilor le permite cluburilor să meargă în Conference League, iar pentru cluburi ca al nostru premiile de la UEFA ne permit să susținem întregul sezon. Santa Coloma aproape a ajuns în grupe sezonul trecut, iar noi am trecut de un tur. Nivelul campionatului nostru s-a îmbunătățit semnificativ. Există investiții mai multe, o infrastructură mai bună și competitivitate. Chiar și echipa națională a arătat îmbunătățiri, iar Anglia a reușit să învingă doar cu 1-0 recent. Așa ceva era de neimaginat înainte”, a adăugat antrenorul lui Inter Escaldes.</p></blockquote>
<p>Felip Ortiz se află pe banca lui Inter Escaldes din iunie 2024, iar la capătul sezonului trecut a reușit să câștige al treilea titlu din istoria clubului. Gruparea din Andorra a mai triumfat în competiția națională la capătul stagiunilor 2019-2020, 2020-2021 și 2021-2022.</p>

]]></description>
    </item>
    <item>
      <title>Fostul patron din fotbalul românesc a văzut Supercupa și a tras concluzia: „Mai am o veste. Avem și noua campioană. FCSB nu poate fi detronată nici anul acesta”</title>
      <link>https://www.prosport.ro/fotbal-intern/superliga/fostul-patron-din-fotbalul-romanesc-a-vazut-supercupa-si-a-tras-concluzia-mai-am-o-veste-avem-si-noua-campioana-fcsb-nu-poate-fi-detronata-nici-anul-acesta-20211586</link>
      <description><![CDATA[<img src="https://www.prosport.ro/wp-content/uploads/2025/07/Fostul-patron-din-fotbalul-romanesc-a-vazut-Supercupa-si-a-tras-concluzia-1400x1050.jpg"/><br/><p>Marian Iancu (59 de ani), fost patron în fotbalul românesc la Poli Timișoara, a văzut deznodământul din Supercupă și imediat după fluierul final a intrat pe rețelele de socializare pentru a-și prezenta concluzia.</p>
<p>Afaceristul este de părere că FCSB nu și-a asigurat doar primul trofeu în sezonul 2025-2026, ci și statutul de mare favorită în lupta pentru titlu.</p>
<h2><span>Marian Iancu, veste proastă pentru CFR, Rapid și Universitatea Craiova. Fostul patron din fotbalul românesc spune că FCSB va câștiga un nou titlu</span></h2>
<p><span>FCSB a învins-o pe CFR Cluj, scor 2-1 în Ghencea, și a câștigat primul trofeu al sezonului 2025-2026</span>, anume Supercupa României.</p>
<p>Chiar dacă a fost departe de evoluțiile electrizante din stagiunea precedentă, <span>FCSB tot a dominat-o pe CFR Cluj</span> la mai toate capitolele, izbutind să aibă o posesie de 57% și 5 șuturi cadrate pe poartă, spre deosebire de două, câte au avut ardelenii.</p>
<p>Printre cei care au urmărit confruntarea din Supercupa României s-a regăsit și Marian Iancu, fostul patron de la Poli Timișoara. Afaceristul din Banat este conștient de potențialul pe care îl are lotul lui Elias Charalambous, evaluat de site-urile de specialitate la peste 50.000.000 de euro, și a lăsat de înțeles că atunci când fotbaliștii FCSB își vor câștiga ritmul, rivalele din Superliga nu îi vor mai putea opri:</p>
<blockquote><p>Ca de obicei, am avut dreptate. FCSB a câștigat Supercupa. Și mai am o veste. Avem și noua campioană. Noua și vechea campioană. FCSB nu poate fi detronată nici anul acesta. Spuneam anul trecut că dacă patronii contracandidatelor nu fac în așa fel încât să-l oprească pe Gigi Becali și să nu câștige campionatul, atunci se va rupe echilibrul de forțe, iar FCSB va câștiga continuu și în următorii ani. Spuneam că vor fi campioni timp de două mandate de președinte. Clubul lui Becali a rupt rândurile. Fără Bîrligea și Alibec, se comportă ca o mare campioană. Joacă nu numai pragmatic, dar și plăcut ochiului”, și-a început Marian Iancu mesajul de pe <span>pagina sa de Facebook</span>.</p></blockquote>
<p>FCSB va fi ajutată să își câștige ritmul și de meciurile din cupele europene. Campioana României va lua startul în primul tur preliminar din UEFA Champions League și la felul în care arată lucrurile îi este imposibil să rateze grupele unei competiții europene.</p>
<blockquote><p>Nu cred că este pregătită de Champions League, dar sunt acolo. Merită! Trebuie să recunoaștem”, a mai scris Iancu.</p></blockquote>
<h2><span>Concluzie despre CFR Cluj</span></h2>
<p>În încheierea mesajului de pe platforma de socializare menționată, Marian Iancu a tras o scurtă concluzie și în ceea ce o privește pe CFR Cluj. Formația din Ardeal a avut și ea mai multe absențe importante, între care și golgheterul din stagiunea precedentă, Louis Munteanu.</p>
<blockquote><p>CFR Cluj se chinuie, fără portar, fără fundaș stânga și fără atacanți, Dan Petrescu pare mai «bătrân» decât este. Va fi greu, dar nu o văd pe Craiova să le pună probleme. Rapid îi prinde bine fezandați pe CFR Cluj, învinși azi și între două etape de Europa League. Totul este să plece la drum de fier cu o victorie la FC Argeș. AMIN!”, a încheiat Marian Iancu.</p></blockquote>
<p>În prima etapă din Superliga, FCSB va primi vizita lui FC Hermannstadt, în timp ce CFR Cluj va juca tot pe teren propriu cu Unirea Slobozia. Celelalte două favorite din lupta la titlu, Rapid și Universitatea Craiova, vor evolua în deplasare cu FC Argeș și UTA Arad.</p>

]]></description>
    </item>
  </channel>
</rss>
