<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Presa engleză a dat verdictul după ce Tottenham a pierdut Supercupa Europei la lovituri de departajare</title>
      <link>https://www.prosport.ro/fotbal-extern/presa-engleza-a-dat-verdictul-dupa-ce-tottenham-a-pierdut-supercupa-europei-la-lovituri-de-departajare-20245196</link>
      <description><![CDATA[<img src="https://www.prosport.ro//wp-content/uploads/2025/08/Presa-engleza-a-dat-verdictul-dupa-ce-Tottenham-a-pierdut-Supercupa-Europei-la-lovituri-de-departajare.jpg"/><br/><p>Englezii au tras concluziile după eșecul dramatic suferit de Tottenham în Supercupa Europei.</p>
<p><span>Colegii lui Radu Drăgușin</span> au fost la doar câteva minute distanță de încă un succes european la distanță de doar 84 de zile. Chiar rivalii pe post ai românului au marcat golurile londonezilor, dar parizienii au fost letali pe final de meci și au lovit decisiv.</p>
<h2><span>Verdictul englezilor după Tottenham – PSG 2-2 (2-3 d.p): „Au jucat extraordinar”</span></h2>
<p><span>Thomas Frank a fost la doar câteva minute</span> distanță să pună mâna pe primul său trofeu european cu Tottenham. Se pare că blestemul londonezilor continuă și nu reușesc să își umple vitrina de trofee, astfel că părăsesc Udine cu un gust amar lăsat de gândul că puteau obține al doilea trofeu, dar au greșit abordarea finalului de meci.</p>
<p>Presa engleză a concluzionat că elevii lui Frank au început foarte bine meciul, dar au cedat chiar în momentele cheie ale jocului.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„Au jucat extraordinar mare parte din meci, dar nu au reuşit să reziste în momentele decisive din final”, au notat <span>englezii.</span></div>
</blockquote>
</div>
</div>
<p>Spurs a avut un avantaj de două goluri pe tabelă. Mickey van de Ven a lovit primul în minutul 39. La revenirea de la cabine, celălalt fundaș central, Cristian Romero, a mărit avantajul londonezilor și părea că meciul e ca și rezolvat, parizienii nereușind să aibă ocazii importante.</p>
<p>Jocul lui PSG a fost extrem de slab în cea mai mare parte a meciului, dar cumva elevii lui Luis Enrique au găsit puterea să egaleze pe final. Lee Kang-In a micșorat din diferență în minutul 84, iar Dembele a restabilit egalitatea înainte de fluierul de final.</p>
<p>Meciul a ajuns la loviturile de departajare unde s-a întâmplat un scenariu similar. Londonezii au avut avantaj după ratarea lui Vitinha, dar van de Ven și Tel au ratat următoarele lovituri de la 11 metri și Spurs ratează „la mustață„ al doilea trofeu în 84 de zile.</p>
<p><span>Echipele de start:</span></p>
<ul>
<li>PSG: 30. Chevalier – 2. Hakimi, 5. Marquinhos, 51. Pacho, 25. Nuno Mendes – 33. Zaïre-Emery, 17. Vitinha, 14. D. Doué – 29. Barcola, 10. Dembélé, 7. Kvaratskhelia</li>
<li>Tottenham: 1. Vicario – 23. Pedro Porro, 17. Romero, 4. Danso, 37. Van de Ven – 6. João Palhinha, 30. Bentancur, 29. P. Sarr – 20. Kudus, 9. Richarlison, 24. Spence.</li>
</ul>
<h2><span>Performanță uriașă pentru Luis Enrique</span></h2>
<p>Antrenorul spaniol a adus primul trofeu al Ligii Campionilor în vitrina parizienilor, iar acum și-a trecut a doua Supercupă a Europei în palmares. Ar putea ajunge la 6 trofee în acest an. PSG a ratat finala cu Chelsea de la Campionatul Mondial al Cluburilor, dar ar putea câștiga în decembrie Cupa Intercontinentală.</p>
<p>Este a doua oară când Luis Enrique obține cinci trofee într-un singur an. Pe vremea când antrena Barcelona a câștigat La Liga, Cupa Regelui, UEFA Champions League, Supercupa Europei și Campionatul Mondial al Cluburilor.</p>

]]></description>
    </item>
    <item>
      <title>L’Equipe aruncă bomba! Cu cine semnează Gianluigi Donnarumma. Destinație surpriză pentru portarul îndepărtat de PSG</title>
      <link>https://www.prosport.ro/fotbal-extern/lequipe-arunca-bomba-cu-cine-semneaza-gianluigi-donnarumma-destinatie-surpriza-pentru-portarul-indepartat-de-psg-20244389</link>
      <description><![CDATA[<img src="https://www.prosport.ro//wp-content/uploads/2025/08/LEquipe-arunca-bomba-Cu-cine-semneaza-Gianluigi-Donnarumma.-Destinatie-surpriza-pentru-portarul-indepartat-de-PSG-1400x929.jpg"/><br/><p>Gianluigi Donnarumma (26 de ani), portar intrat pe lista neagră la PSG, e gata să semneze cu un club uriaș din Premier League, după cum au aflat jurnaliștii de la L’Equipe.</p>
<p>Potrivit informațiilor deținute de francezi, titularul din poarta naționalei Italiei și-a dat deja acordul pentru transfer, iar acum se așteaptă ca cele două cluburi să ajungă la o înțelegere în privința sumei pentru care se va face tranzacția.</p>
<h2><span>Gianluigi Donnarumma i-a spus „DA” lui Manchester City! L’Equipe prezintă detaliile despre plecarea portarului de la PSG</span></h2>
<p>Gigio Donnarumma a avut parte de o vară agitată alături de PSG, după ce a izbutit să câștige finala UEFA Champions League și să joace ultimul act la Campionatul Mondial al Cluburilor.</p>
<p>În luna mai, înainte de performanțele menționate anterior, <span>Gianluigi Donnarumma îi liniștea pe fanii parizieni și declara public că e „gata să semneze” prelungirea contractului</span> pe Parc des Princes. Actuala înțelegere a italianului expiră la data de 30 iunie 2026, astfel că începând cu luna ianuarie ar putea semna gratis cu orice club își dorește. Însă, așa cum am precizat deja, Donnarumma era decis să dea cu pixul pe un nou contract la PSG și să continue aventura frumoasă pe care a început-o în iulie 2021.</p>
<p>Doar că nu aceleași planuri le-au avut și șefii clubului din Paris. Marți, 12 august 2025, s-a aflat că <span>Gianluigi Donnarumma se va despărți de PSG în această vară</span>, iar italianul nu a ezitat să sară la gâtul conducerii:</p>
<blockquote><p>Din păcate, cineva a decis că nu mai pot face parte din grup și să contribui la succesul echipei. Sunt dezamăgit și descurajat”, a transmis italianul, printre altele, sugerând că a fost dat afară pe ușa din dos.</p></blockquote>
<p>Câteva ore mai târziu, miercuri dimineață, 13 august, prestigioasa publicație franceză <span>L’Equipe</span> a aflat că Donnarumma a depășit deja momentul și chiar și-ar fi dat acordul pentru a semna cu un colos din Premier League. Este vorba despre Manchester City, unde Pep Guardiola și-a pierdut deja încrederea în brazilianul Ederson. Managerul spaniol l-a transferat în această vară pe tânărul James Trafford, în vârstă de 22 de ani, însă ar dori și aducerea unui goalkeeper de calibru. Iar cel mai potrivit nume este Donnarumma:</p>
<blockquote><p>Donnarumma a ajuns deja la o înțelegere cu Manchester City”, titrează L’Equipe.</p></blockquote>
<h2><span>Detaliile contractului</span></h2>
<p>În continuare, francezii prezintă și câteva detalii importante din spatele acordului. Înțelegerea ar urma să fie una pe termen lung, iar salariul portarului italian va fi de aproximativ 14.000.000 de euro pe an.</p>
<p>Negocierile vor continua între cele două cluburi, Manchester City și PSG, care trebui să bată palma în privința taxei de transfer. S-a vehiculat că parizienii i-au stabilit un preț de 30.000.000 de euro italianului, însă rămâne de văzut dacă „cetățenii” vor încerca să mai obțină o reducere, având în vedere situația ingrată în care se află Donnarumma.</p>
<p>Potrivit site-ului de specialitate Transfermarkt, cota de piață a portarului este de 40.000.000 de euro. De 56 de ori a reușit Donnarumma să închidă poarta, în totalul de 161 de partide pe care le-a jucat pentru PSG. Patru titluri, două Cupe și trei Supercupe ale Franței, plus o Ligă a Campionilor a câștigat Donnarumma alături de PSG.</p>

]]></description>
    </item>
    <item>
      <title>8,5 milioane de euro pentru Dennis Man. Fabrizio Romano a anunțat transferul: „Afacerea e făcută”</title>
      <link>https://www.prosport.ro/fotbal-extern/85-milioane-de-euro-pentru-dennis-man-fabrizio-romano-a-anuntat-transferul-afacerea-e-facuta-20241578</link>
      <description><![CDATA[<img src="https://www.prosport.ro//wp-content/uploads/2025/08/85-milioane-de-euro-pentru-Dennis-Man.-Fabrizio-Romano-a-anuntat-transferul-„Afacerea-e-facuta22.webp"/><br/><p>După ce transferul lui Dennis Man (26 de ani) de la Parma la PSV Eindhoven a fost anunțat de mai multe surse din Italia și Olanda, a venit și rândul lui Fabrizio Romano să confirme mutarea.</p>
<p>Celebrul jurnalist italian a transmis, prin intermediul unei postări pe care a realizat-o pe rețelele de socializare, că „afacerea e făcută”. Totodată, a prezentat și suma din spatele tranzacției.</p>
<h2><span>Fabrizio Romano spune că Parma va încasa 8,5 milioane de euro pentru Dennis Man. Transferul e gata</span></h2>
<p><span>PSV s-a înțeles cu Parma pentru transferul lui Dennis Man</span> încă de vineri, 8 august 2025, așa cum au anunțat jurnaliștii Nicolo Schira, din Italia, și Jaroen Kapteijns, din Olanda.</p>
<p>Ulterior s-a aflat și <span>ce salariu va avea Dennis Man la PSV</span>, iar suma este una frumoasă, care îl va așeza pe internaționalul român în TOP 10 la campioana Olandei.</p>
<p>Cât despre suma de transfer, vineri s-a dezvăluit că Parma va încasa în schimbul lui Dennis Man nu mai puțin de 9.000.000 de euro, fără a se face și precizări dacă în tranzacție au fost incluse și diverse bonusuri de performanță.</p>
<p>Însă, despre acest detaliu a oferit clarificări celebrul jurnalist Fabrizio Romano. Italianul susține că suma fixă de transfer va fi de 8.500.000 de euro, la care se vor putea adăuga și diverse bonusuri, în funcție de cum se va descurca românul în Eredivisie.</p>
<p>Și, poate cel mai important, același Fabrizio Romano a confirmat și el că afacerea este încheiată, transferul lui Dennis Man la PSV urmând să fie oficializat dintr-un moment în altul:</p>
<blockquote><p>Dennis Man la PSV Eindhoven. Afacerea e făcută și știrea prezentată în exclusivitate e confirmată. 8,5 milioane de euro suma de transfer fixă plus diverse bonusuri pentru Parma. Urmează vizita medicală”, a scris Fabrizio Romano, pe pagina sa de pe platforma X.</p></blockquote>
<h2><span>Ce a spus antrenorul Peter Bosz despre transferul lui Dennis Man</span></h2>
<p>Inițial, când a fost întrebat de reporteri, antrenorul lui PSV Eindhoven s-a făcut că nu îl știe pe Dennis Man, cel mai probabil din dorința de a nu influența negocierile într-o direcție greșită. Ulterior, după ce mutarea a fost confirmată de mai multe surse din Italia și Olanda, Peter Bosz și-a schimbat discursul la 180 de grade și a spus adevărul:</p>
<blockquote><p>Normal că știu cine este Dennis Man, dar pot să vorbesc despre el doar după ce o să-i strâng mâna. Normal că știu (n.r. de interesul clubului pentru Man). Știu tot ce se întâmplă la PSV. Evident, căutam în continuare un înlocuitor pentru Johan Bakayoko, un mijlocaș dreapta. Trebuie să fie unul de calitate”, a spus Peter Bosz, citat de <span>ESPN</span>.</p></blockquote>
<p>Dennis Man este al treilea cel mai bine evaluat fotbalist român, după Radu Drăgușin și Andrei Rațiu, cu o cotă de piață de 10.000.000 de euro. Ceilalți doi internaționali sunt evaluați la 25.000.000, respectiv 12.000.000 de euro.</p>

]]></description>
    </item>
    <item>
      <title>Ce salariu are Dennis Man la PSV. Intră direct în topul bogaților</title>
      <link>https://www.prosport.ro/fotbal-extern/ce-salariu-are-dennis-man-la-psv-intra-direct-in-topul-bogatilor-20241385</link>
      <description><![CDATA[<img src="https://www.prosport.ro//wp-content/uploads/2025/08/Ce-salariu-are-Dennis-Man-la-PSV.-Intra-direct-in-topul-bogatilor-.webp"/><br/><p>Continuă să apară detalii despre transferul lui Dennis Man (26 de ani) la PSV Eindhoven, iar cea mai proaspătă informație care s-a împrăștiat în spațiul public este despre salariul jucătorului.</p>
<p>Aparent, talentatul internațional român va fi remunerat ceva mai slab ca la Parma, însă tot va intra în topul bogaților de la gruparea olandeză.</p>
<h2><span>Dennis Man va avea un salariu de 1.700.000 de euro anual la PSV Eindhoven. Va fi al 6-lea cel mai bine plătit fotbalist din lot</span></h2>
<p><span>Transferul lui Dennis Man de la Parma la PSV Eindhoven urmează să fie oficializat</span> dintr-un moment în altul, după ce vineri, 8 august 2025, jurnaliști din Italia și Olanda au anunțat că cele două cluburi implicate în afacere au bătut definitiv palma.</p>
<p>Tot vineri s-a dezvăluit că <span>a fost programată și vizita medicală pentru transferul lui Dennis Man</span>, în acest weekend, astfel că până la intrarea în noua săptămână, fotbalistul ar putea poza cu tricoul lui PSV.</p>
<p>Până atunci, în spațiul public continuă să apară detalii cu privire la înțelegerea dintre toate părțile implicate, iar unul dintre aspectele importante ale afacerii este legat de remunerația jucătorului.</p>
<p>Încă din primele momente s-a afirmat că PSV Eindhoven nu ar fi dispusă să îi acopere lui Dennis Man salariul de la Parma, de aproximativ 1.900.000 de euro anual, însă românul și-a arătat deschiderea pentru a negocia. Iar în cele din urmă, se pare că s-a bătut palma pentru un contract care îi va asigura fotbalistului 1.700.000 de euro la fiecare 12 luni.</p>
<p>Chiar și așa, Dennis Man tot va deveni unul dintre fotbaliștii cu salarii de top de la PSV Eindhoven. Concret, potrivit informațiilor deținute de specialiștii de la <span>Capology</span>, doar 5 jucători sunt mai bine plătiți decât Man la campioana Olandei:</p>
<ol>
<li>Dest – 3.92 milioane de euro anual</li>
<li>Pepi – 2.35 milioane de euro</li>
<li>Til – 2.35 milioane de euro</li>
<li>Schouten – 1.96 milioane de euro</li>
<li>Veerman – 1.96 milioane de euro</li>
<li>Man – 1.7 milioane de euro</li>
</ol>
<p>În ceea ce privește durata contractului, aceasta ar fi de trei sezoane, până la data de 30 iunie 2028, cu posibilitate de prelungire pe încă un an.</p>
<h2><span>Parma se alege cu 9.000.000 de euro în schimbul lui Man</span></h2>
<p>Așa cum am precizat deja, detaliile înțelegerii dintre cele două cluburi au fost prezentate în presa internațională încă de vineri, 8 august. Parma se poate declara și ea mulțumită, deoarece a încasat suma de 9.000.000 de euro în schimbul fotbalistului român. Asta în condițiile în care, inițial, s-a vehiculat că tranzacția se va realiza pentru doar 8.000.000 de euro.</p>
<blockquote><p>PSV a ajuns la un acord cu Parma pentru a-l semna pe Dennis Man. Transferul definitiv se va face pentru suma de 9.000.000 de euro”, a scris Nicolo Schira, pe contul său de pe platforma X.</p></blockquote>
<p>Dennis Man va rămâne cu amintirea celor 142 de meciuri jucate pentru Parma, dintre care doar 47 în Serie A, în care a contribuit cu 28 de goluri și 17 pase decisive.</p>

]]></description>
    </item>
    <item>
      <title>Steaua fără Helmut Duckadam în finala Cupei Campionilor de la Sevilla! Dezvăluiri extraordinare despre scenariul care putea schimba definitiv istoria fotbalului românesc: „Emeric Ienei a vrut să-l cedeze și l-a cerut pe tata”. EXCLUSIV</title>
      <link>https://www.prosport.ro/fotbal-intern/steaua-fara-helmut-duckadam-in-finala-cupei-campionilor-de-la-sevilla-dezvaluiri-extraordinare-despre-scenariul-care-putea-schimba-definitiv-istoria-fotbalului-romanesc-emeric-ienei-a-vrut-20239342</link>
      <description><![CDATA[<img src="https://www.prosport.ro//wp-content/uploads/2025/08/Steaua-fara-Helmut-Duckadam-in-finala-Cupei-Campionilor-de-la-Sevilla-Dezvaluiri-extraordinare-despre-scenariul-care-putea-schimba-istoria-fotbalului-romanesc-„Emeric-Ienei-a-vrut-sa-l-cedeze.jpg"/><br/><p>Fiecare poveste de glorie din fotbalul românesc este conectată indisolubil de câte un erou în memoria tribunelor ce trece nevăzută ca o zestre fermecată din generație în generație. Firește, fotbalul e un sport de echipă iar orice rezultat e un cumul de factori și personaje. Dar cine suntem noi ca să ne împotrivim memoriei tribunelor? Steaua în finala Cupei Campionilor de la Sevilla în ’86 înseamnă Helmut Duckadam. La fel cum Generația de Aur fără golul lui Gică Hagi cu Columbia, la World Cup ’94, nu e întreagă.</p>
<p>Dar dacă, în jurul unuia din momentele de maximă performanță ale fotbalului nostru ar fi existat un scenariu, plauzibil și nu fantasmagoric, în urma căruia toată istoria s-ar fi scris diferit? Și dacă azi, la decenii distanță, i-ai afla culisele, eliberând în jocul imaginației toate perspectivele posibile? <span>ProSport</span> te provoacă, pe marginea unor dezvăluiri extraordinare, în exclusivitate, tocmai la un astfel de exercițiu.</p>
<p>Cum s-ar fi desfășurat și, mai ales, cum s-ar fi terminat Barcelona – Steaua București în finala Cupei Campionilor Europeni din 1986 fără Helmuth Duckadam în poartă? Ar fi fost posibil așa ceva?! „Sunt oameni care trăiesc și pot confirma lucrul ăsta”, vine mărturisirea de-acum.</p>
<h2><span>Situația portarilor la Steaua înainte de Sevilla ’86: Duckadam și doi tineri </span></h2>
<p>Înaintea sezonului 1985/1986 la capătul căruia Steaua București avea să câștige trofeul suprem al fotbalului la nivel de cluburi, antrenorul Emeric Ienei ar fi avut o îngrijorare privind situația portarilor. Sezonul anterior, când Steaua câștigase titlul de campioană, titularul indiscutabil fusese Helmuth Duckadam. Doar că Steaua fusese eliminată de AS Roma încă din primul tur al Cupei Cupelor. Nu existase provocarea unor campanii pe mai multe planuri, care să solicite soluții multiple sau alternative între buturi.</p>
<p>Rezervele lui Duckadam, 26 de ani la startul sezonului 1985/1986, erau Dumitru Stângaciu și Adrian Blid. Primul, sosit cu o ediție în urmă de la Brașov, nu împlinise încă 21 de ani la începutul „sezonului Sevilla”. Al doilea, Blid, nu împlinise încă 18 ani!</p>
<p>Se pare că în acest context Emeric Ienei ar fi gândit un plan prin care să-i asigure concurență serioasă lui Helmut Duckadam. Să aducă un portar valoros și experimentat, invocând, potrivit mărturiei publicate azi de <span>ProSport</span>, inclusiv intenția de a acoperi cu siguranță validată ambele planuri: cupe europene, campionat. Lăsând deschisă, așadar, posibilitatea ca Duckadam și alternativa lui de nivel apropiat să apere pe rând. Cine și în care competiție? Cine știe?!</p>
<div class="wp-caption aligncenter" id="attachment_20224453" style="width: 1410px"><img alt="" aria-describedby="caption-attachment-20224453" class="size-full wp-image-20224453" decoding="async" fetchpriority="high" height="1186" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/07/profimedia-0942060455.jpg" srcset="https://www.prosport.ro/wp-content/uploads/2025/07/profimedia-0942060455.jpg 1400w, https://www.prosport.ro/wp-content/uploads/2025/07/profimedia-0942060455-768x651.jpg 768w" width="1400"/><p class="wp-caption-text" id="caption-attachment-20224453">FOTO: Profimedia 20.07.2025</p></div>
<h2><span>„Putea să apere el, nu se știe ce se întâmplă!”</span></h2>
<p>Cert este că, în perioada frământărilor lui Emeric Ienei pentru zona portarilor, unui dintre cei mai buni goalkeeperi din campionatul românesc era <span>Ion Manu de la Rapid</span>. Fost junior în Giulești (1975-1977), apoi om de bază indiferent de contextul eșalonului unde evoluau feroviarii. Aproape de momentul 1986, Ion Manu avea 26 de ani împliniți. De-0 vârstă cu Helmut Duckadam. Bifa, așadar, și criteriul experienței în viziunea lui Ienei.</p>
<p>Într-o confesiune video în exclusivitate pentru <span>ProSport</span>, fiul lui Ion Manu, <span>antrenorul Gabi Manu</span> dezvăluie o scenă care deschide un milion de perspective:</p>
<blockquote><p>„Tata a avut ghinion ca fotbalist. Ca să-ți spun un insight… ăsta a fost și este probabil regretul vieții lui ca jucător. În 1985, înainte de Sevilla, de Cupa Campionilor Europeni pentru Steaua, Emeric Ienei, la o masă cu nea Viorel Krauss, care era antrenorul Rapidului în perioada respectivă, i-a spus în felul următor: uite, eu îl am pe Duckadam, îl am și pe Stângaciu, foarte tânăr, am nevoie de o concurență foarte serioasă pentru Duckadam. Ia-l pe Stângaciu și dă-mi-l pe Manu pentru că am nevoie de doi portari de mare valoare, joc și în cupele europene, și în campionat!”</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/aJn2lTc54KY?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Gabi Manu: „Idolii mei - Mourinho și Balaci”. Povestea familiei care a îmbinat fotbalul cu baschetul" width="500"></iframe></div>
<p>Culmea, mutarea nu s-ar fi produs, schimbul prin care Duckadam și Manu ar fi ajuns să lupte pentru titularizare la Steaua în sezonul câștigării Cupei Campionilor Europeni, pentru că s-a împotrivit antrenorul Rapidului, cununat de familia lui Ion Manu!</p>
<blockquote><p>„Sunt oameni care trăiesc și care pot confirma lucrul ăsta! Nu s-a făcut pentru că nea Vio Krauss n-a vrut să-i dea drumul lui tata. Și, culmea, el e finul bunicilor mei! Fiind în familie, finul nostru, n-a vrut să-i dea drumul lui tata la Steaua. În vremea respectivă, îți dai seama, să prinzi un transfer la Steaua… Așa a fost să fie istoria. Nu știu dacă tata, dacă se transfera la Steaua, Duckadam apăra în perioada respectivă. Putea să apere el, nu se știe ce se întâmplă! Dar, în momentul în care ai o portiță, o șansă din asta, și nu-ți iese, e clar… tata a fost ghinionist”</p></blockquote>
<p>Dacă ar fi ajuns la Steaua, Ion Manu n-ar mai fi devenit unul din cei mai longevivi portari din istoria Rapidului, club pentru care a apărat până în 1988, strângând 290 de meciuri. Poate i-ar fi făcut concurență lui Duckadam și doar atât, apărând mai mult în campionat. Sau poate…</p>
<p>Nimeni nu poate oferi garanții în fotbal. Din acest imprevizibil misterios și mistuitor se naște tocmai farmecul lui peren. Mereu există un „dar dacă…”, după fiecare ratare, după fiecare gol marcat, după fiecare finală și după fiecare transfer împlinit sau îngropat în iluzie.</p>

]]></description>
    </item>
  </channel>
</rss>
