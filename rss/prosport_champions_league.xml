<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Veste proastă pentru FCSB! Ce șansă a ratat echipa lui Gigi Becali înaintea preliminariilor Ligii Campionilor</title>
      <link>https://www.prosport.ro/fotbal-intern/superliga/veste-proasta-pentru-fcsb-ce-sansa-a-ratat-echipa-lui-gigi-becali-inaintea-preliminariilor-ligii-campionilor-20165981</link>
      <description><![CDATA[<img src="https://www.prosport.ro/wp-content/uploads/2025/05/Veste-proasta-pentru-FCSB-Ce-sansa-a-ratat-echipa-lui-Gigi-Becali-inaintea-preliminariilor-Ligii-Campionilor.jpg"/><br/><p>Joi seară, 8 mai 2025, odată cu stabilirea finalelor Europa League și Conference League, Tottenham – Manchester United și Chelsea – Betis, FCSB a primit o veste proastă.</p>
<p>Fotbaliștii lui Gigi Becali au fost interesați în primul rând de duelul Bodo/Glimt – Tottenham 0-2, din manșa secundă a semifinalelor Europa League.</p>
<h2><span>Două meciuri în plus pentru fotbaliștii lui Gigi Becali. Partida Bodo/Glimt – Tottenham nu a fost cu noroc pentru FCSB</span></h2>
<p><span>FCSB, formație care poate deveni matematic campioană a României în etapa 8 din play-off, se pregătește pentru campania de calificare din Liga Campionilor</span> care va începe din vară.</p>
<p>Roș-albaștrii vor evolua în preliminariile UEFA Champions League încă din primul tur, însă mulțumită coeficientului pe care l-au crescut în sezonul 2024 – 2025, vor avea statutul de cap de serie până în turul 3, cel mai probabil.</p>
<p>Totuși, fotbaliștii FCSB ar fi putut să mai primească o veste bună. Concret, ar fi putut evita primul tur preliminar, ceea ce le-ar fi permis să sară din schemă două partide și să înceapă stagiunea 2025 – 2026 mai relaxați din punct de vedere fizic.</p>
<p>Însă, pentru ca acest scenariu să se fi aplicat, Bodo/Glimt ar fi trebuit să câștige <span>finala UEFA Europa League din data de 21 mai</span>.</p>
<p>Iar până la duelul din ultimul act, norvegienii ar fi trebuit să producă surpriza în manșa secundă a semifinalelor și să întoarcă înfrângerea încasată în tur, scor 1-3 cu Tottenham Hotspur. Acest lucru nu s-a întâmplat și Bodo/Glimt a pierdut și returul, scor 0-2.</p>
<p>Astfel, fotbaliștii FCSB vor evolua, așa cum se așteptau de altfel, încă din primul tur preliminar al Ligii Campionilor.</p>
<h2><span>De ce ar fi ajutat-o pe FCSB un triumf al lui Bodo/Glimt în Europa League</span></h2>
<p>Bodo/Glimt și-a asigurat deja titlul în campionatul Norvegiei, motiv pentru care va evolua în play-off-ul Ligii Campionilor la startul sezonului 2025 – 2026.</p>
<p>Însă, dacă ar fi câștigat finala UEFA Europa League, norvegienii și-ar fi asigurat un loc direct în faza principală din Champions League.</p>
<p>În acest scenariu, locul lor din play-off ar fi fost luat de cea mai bună echipă campioană din turul inferior, care în cazul de față ar fi putut fi Steaua Roșie Belgrad. Sârbii ar fi avansat direct în faza play-off-ului, iar locul lor ar fi fost luat, de asemenea, de o altă echipă.</p>
<p>În ceea ce o privește pe FCSB, potențiala viitoare campioană a României s-ar fi numărat printre echipele mari favorite, alături de Ludogorets, să avanseze direct în turul 2 preliminar.</p>
<p>Însă, așa cum am precizat deja, toate aceste calcule sunt irelevante în prezent, deoarece Bodo/Glimt nu își va mai ceda locul din play-off-ul UEFA Champions League.</p>
<p>În altă ordine de idei, FCSB nu are motiv de supărare prea mare, deoarece în primul tur preliminar va întâlni adversare foarte accesibile, precum Inter Club D`Escaldes, Levadia Tallinn, Dinamo Minsk, Kairat, Differandge, Iberia 1999, Vikingur, Shelbourne sau Virtus.</p>

]]></description>
    </item>
    <item>
      <title>Jucătorul Universităţii Craiova are un prieten calificat în finala Champions League: „Îi ţin pumnii, e un campion”</title>
      <link>https://www.prosport.ro/fotbal-intern/superliga/jucatorul-universitatii-craiova-are-un-prieten-calificat-in-finala-champions-league-ii-tin-pumnii-e-un-campion-20166318</link>
      <description><![CDATA[<img src="https://www.prosport.ro/wp-content/uploads/2025/05/Jucatorul-Universitatii-Craiova-are-un-prieten-calificat-in-finala-Champions-League-„Ii-tin-pumnii-e-un-campion-1400x933.jpg"/><br/><p class="v1ydp3da776bdMsoNormal"><span lang="RO">Mijlocaşul Universităţii Craiova, Anzor Mekvabishvili, este bucuros pentru colegul şi prietenul său de la echipa naţională, Khvicha Kvaratskhelia, care a ajuns cu PSG în finala Champions League, unde se va duela cu Inter Milano. </span></p>
<p class="v1ydp3da776bdMsoNormal"><span lang="RO">Anzor Mekvabishvili şi Khvicha Kvaratskhelia au fost rivali în campionatul gruzin, actualul jucător al Craiovei fiind pe acea vreme căpitanul lui Dinamo Tbilisi, iar Khvicha Kvaratskhelia avea acelaşi rol la Dinamo Batumi, echipă la care evoluează acum Jalen Blesa, jucător care aparţine de formația din Bănie.</span></p>
<h2 class="v1ydp3da776bdMsoNormal"><span lang="RO">Anzor Mekvabishvili: „M-aş bucura ca PSG să câştige Champions League, fiindcă prietenul meu, Kvaratskhelia, este acolo”</span></h2>
<p class="v1ydp3da776bdMsoNormal"><span lang="RO">Khvicha Kvaratskhelia este deja campion în Ligue 1 cu PSG şi poate realiza eventul în acest sezon, dar în acelaşi timp ar putea primi o medalie de campion şi din Serie A, dacă Napoli câştigă scudetto, el evoluând sub Vezuviu în prima parte a stagiunii. Dar, marele triumf pentru georgian ar fi câştigarea Champions League cu formaţia antrenată de Luis Enrique.</span></p>
<p class="v1ydp3da776bdMsoNormal"><span lang="RO">„M-aş bucura ca PSG să câştige Champions League, fiindcă prietenul meu de la naţională, Khvicha Kvaratskhelia, este acolo, mă uit la toate meciurile lor. </span></p>
<p class="v1ydp3da776bdMsoNormal"><span lang="RO">Îi ţin pumnii, îi urez tot ce e mai bine în finală, el are mare încredere în el, e pregătit fizic, mental, toată lumea îl apreciază, este un profesionist desăvârşit, face ambele faze, este polivalent, un campion adevărat şi va mai câştiga trofee şi în viitor”, a spus Anzor Mekvabishvili.</span></p>
<h2 class="v1ydp3da776bdMsoNormal"><span lang="RO">Anzor Mekvabishvili avertizează, înaintea meciului cu CFR Cluj: „Louis Munteanu, foarte periculos”</span></h2>
<p class="v1ydp3da776bdMsoNormal"><span lang="RO">În etapa 8 a play-off-ului, Universitatea Craiova joacă sâmbătă, de la ora 20.30, cu CFR Cluj, pe arena „Ion Oblemenco”. Anzor Mekvabishvili apreciază jocul colectiv al echipei lui Dan Petrescu şi îl scoate evidenţă pe golgheterul campionatului, Louis Munteanu. </span></p>
<p class="v1ydp3da776bdMsoNormal"><span lang="RO">Anzor Mekvabishvili spune că ocuparea locului 2 este cea mai bună opţiune pentru a salva acest sezon pentru el şi colegii săi, care au ratat titlul şi anul acesta.</span></p>
<p class="v1ydp3da776bdMsoNormal"><span lang="RO">„Am pierdut şansele de a deveni campioni, a fost un episod dureros cu Rapid, a fost o dezamăgire, am traversat momente dificile împreună, dar încercăm să facem o atmosferă cât mai bună şi vrem să ne calificăm în cupele europene. Aşa e viaţa, cu momente dificile, dar ţi se oferă şi alte şanse, am vorbit cu antrenorii şi cu cei din club, iar acum toată lumea este pregătită să lupte şi să câştige cele trei puncte. </span></p>
<p class="v1ydp3da776bdMsoNormal"><span lang="RO">Nu am câştigat ultimele trei meciuri împotriva lui CFR Cluj, care este o echipă foarte organizată,. Îmi place jocul lor, fac totul împreună, ambele faze, aţi văzut acest lucru şi în Champions League, e greu să joci cu ei când se apără toţi sau atacă toţi. CFR îl are şi pe golgheterul campionatului, Louis Munteanu, este periculos şi când are şanse le fructifică, dar mai are şi alţi jucători buni. </span></p>
<p class="v1ydp3da776bdMsoNormal"><span lang="RO">Nu am fost sută la sută «focusaţi» pe ce am avut de făcut în teren, am făcut greşeli, de aceea nu am câştigat titlul, aşa că acum locul 2 este cea mai bună opţiune pentru a salva acest sezon. Trebuie să jucăm ca o echipă care are nevoie să câştige, să demonstrăm că suntem favoriţi acasă. Ne place să jucăm acasă şi sper că fanii vor veni şi acum alături de noi. </span></p>
<p class="v1ydp3da776bdMsoNormal"><span lang="RO">Nu pot spune nimic de un transfer, am contract cu Universitatea Craiova, sunt fericit aici, vrea să dau totul şi chiar şi mai mult decât atât pe teren, mă gândesc la următorul meci al echipei, la obiectivele pe care le avem”, a mai spus Anzor Mekvabishvili.</span></p>

]]></description>
    </item>
    <item>
      <title>FCSB în Liga Campionilor: simularea completă a drumului până în grupă, lista adversarilor accesibili și a celor de coșmar, calendarul tragerilor la sorți și datele când vor juca roș-albaștrii!</title>
      <link>https://www.prosport.ro/fotbal-extern/liga-campionilor/fcsb-in-liga-campionilor-simularea-completa-a-drumului-pana-in-grupa-lista-adversarilor-accesibili-si-a-celor-de-cosmar-calendarul-tragerilor-la-sorti-si-datele-cand-vor-juca-ros-albastrii-20165330</link>
      <description><![CDATA[<img src="https://www.prosport.ro/wp-content/uploads/2025/05/FCSB-in-Liga-Campionilor-simularea-parcursului-cu-adversari-accesibili-si-a-celui-cu-oponenti-complicati-calendarul-tragerilor-la-sorti-si-cand-urmeaza-sa-joace-ros-albastrii.webp"/><br/><p>Cu două titluri consecutive în Superliga, FCSB se îndreaptă acum firesc spre marele vis: grupa de Liga Campionilor. O provocare infernală, dar nu imposibilă. Sezonul trecut, Sparta Praga a curmat parcursul. Acum, mai ales după experiența entuziasmantă din Europa League, încheiată în optimi de finală, obiectivul parcă se apropie un pic.</p>
<p>Ce urmează pentru FCSB în Liga Campionilor? <span>ProSport</span> îți prezintă toate informațiile esențiale despre viitoarea participare a roș-albaștrilor în cupele europene! Ce adversari o așteaptă pe echipa lui <span>Gigi Becali</span>, calendarul complet spre grupa Champions League și simularea parcursului accesibil, dar și a celui infernal, spre visul milioanelor de suporteri!</p>
<h2><span>Start facil pentru FCSB în Liga Campionilor prin San Marino, Andorra, Malta…</span></h2>
<p>Pe 17 iunie FCSB își va afla adversarul din turul 1 preliminar al Ligii Campionilor. Roș-albaștrii vor fi cap de serie pentru tragerea la sorți, iar misiunea va fi una ușoară. La acest moment avem o listă cu 14 posibili adversari, pe care îi putem împărți în două categorii.</p>
<p>Scenariu ideal: Virtus (San Marino, eliminată facil sezonul trecut de FCSB), Inter Club d’Escaldes (Andorra), Birkirkara* (Malta), Levadia Tallin (Estonia), Milsami Orhei* (Moldova), Shelbourne (Irlanda), Vikingur (Insulele Feroe)</p>
<p>Scenariu mai greu: Kairat (Kazahstan), Dinamo Minsk (Belarus), Shkendija (Macedonia de Nord), Iberia 1999 (Georgia), FC Noah* (Armenia), Vllaznia* (Albania), Differdange (Luxemburg),</p>
<p>Echipele evidențiate cu steluță sunt lideri la zi în campionatele interne care încă nu s-au încheiat sau favorite în finala play-off-ului pentru titlu (o singură manșă). Același sistem de evidențiere va fi utilizat și pentru tururile pe care le detaliem mai jos, de aici înainte în analiză.</p>
<p>Meciurile din turul 1 preliminar Champions League 2025/2026 se vor juca pe 8/9 iulie și 15/16 iulie.</p>
<h2><span>Doar două-trei nume de evitat în turul 2 la cum arată acum situația</span></h2>
<p>În turul 2 preliminar, FCSB va fi iarăși cap de serie. Dar aici are nevoie de ceva mai mult noroc, pentru că diferența dintre adversarii accesibili și cei complicați e puțin mai mare față de primul tur. Roș-albaștrii își vor afla oponentul pe 18 iunie, când e programată tragerea la sorți, iar meciurile se vor juca pe 22/23 iulie și 29/39 iulie.</p>
<p>Plecând de la prezumția că nu se vor întâmpla „șocuri” în turul 1 preliminar și echipele cu coeficient mai bun merg mai departe, la acest moment cei 12 posibili adversari pentru FCSB în turul 2 ar putea previzionați astfel și grupați din nou în două categorii:</p>
<p>Scenariul accesibil: Lincoln Red Imps (Gibraltar), The New Saints (Țara Galillor), Linfield (Irlanda de Nord), RFS Riga (Letonia), Buducnost (Muntenegru), Breidablik (Islanda)</p>
<p>Scenariul complicat: Rakow* (Polonia), Rijeka* (Croația), Hapoel Beer Sheva* (Israel), Zrinjski Mostar (Bosnia-Herțegovina), KuPS (Finlanda), Drita (Kosovo)</p>
<figure aria-labelledby="figcaption_attachment_20163790" class="wp-caption aligncenter" id="attachment_20163790"><img alt="" class="size-large wp-image-20163790" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Cei-doi-fundasi-care-i-au-pus-gand-rau-lui-Tavi-Popescu-de-la-FCSB-revelatia-din-apararea-CFR-ului-si-„stalpul-de-nationala-al-Rapidului-1400x1050.jpg" srcset="https://www.prosport.ro/wp-content/uploads/2025/05/Cei-doi-fundasi-care-i-au-pus-gand-rau-lui-Tavi-Popescu-de-la-FCSB-revelatia-din-apararea-CFR-ului-si-„stalpul-de-nationala-al-Rapidului-1400x1050.jpg 1400w, https://www.prosport.ro/wp-content/uploads/2025/05/Cei-doi-fundasi-care-i-au-pus-gand-rau-lui-Tavi-Popescu-de-la-FCSB-revelatia-din-apararea-CFR-ului-si-„stalpul-de-nationala-al-Rapidului-768x576.jpg 768w, https://www.prosport.ro/wp-content/uploads/2025/05/Cei-doi-fundasi-care-i-au-pus-gand-rau-lui-Tavi-Popescu-de-la-FCSB-revelatia-din-apararea-CFR-ului-si-„stalpul-de-nationala-al-Rapidului-1536x1152.jpg 1536w, https://www.prosport.ro/wp-content/uploads/2025/05/Cei-doi-fundasi-care-i-au-pus-gand-rau-lui-Tavi-Popescu-de-la-FCSB-revelatia-din-apararea-CFR-ului-si-„stalpul-de-nationala-al-Rapidului-2048x1536.jpg 2048w" width="1400"/><figcaption class="wp-caption-text" id="figcaption_attachment_20163790">FOTO: Razvan Pasarica/SPORT PICTURES</figcaption></figure>
<h2><span>Se complică lucrurile, dar nu e nicidecum o misiune imposibilă</span></h2>
<p>Pentru turul 3 preliminar, adversarul FCSB ar urma să fie cunoscut pe 21 iulie iar partidele s-ar juca pe 5/6 august și 12 august. Pentru campioana României lucrurile se complică, evident, din această fază a calificărilor. E cert că va fi nevoie de multă șansă la tragerea la sorți.</p>
<p>Pentru prefigurarea listei posibililor adversari vom folosi din nou principiul calificării echipelor cu coeficient superior pentru simularea noastră. Vor fi 12 echipe în această fază a competiției pe traseul campioanelor naționale, iar FCSB aproape sigur nu va fi cap de serie.</p>
<p>Scenariul acceptabil: Qarabag FK (Azerbaidjan), Slovan Bratislava (Slovacia), Ludogoreț (Bulgaria)</p>
<p>Scenariul dificil: Steaua Roșie Belgrad (Serbia), FC Copenhaga* (Danemarca), Ferencvaros* (Ungaria)</p>
<h2><span>Ultimul test înainte de grupa Champions League: de la Basel spre Celtic!</span></h2>
<p>Și ajungem în simularea noastră la play-off, ultimul hop înaintea marelui vis al grupei de Liga Campionilor pentru FCSB! Tragerea la sorți e programată pe 4 august, meciurile urmând să se dispute tur-retur pe 19/20 august și 26/27 august. Nici aici campioana României nu va fi cap de serie.</p>
<p>Se vor juca cinci partide pe traseul campioanelor, așadar FCSB are cinci posibili adversari în simularea noastră, pe care îi evidențiem de la cel mai mai abordabil în teorie, spre cel mai dificil, cu semnul * din nou la echipele care încă nu au terminat competiția internă, dar sunt lideri la zi:</p>
<ul>
<li>FC Basel (Elveția), FC Copenhaga (Danemarca), Steaua Roșie Belgrad (Serbia), Bodo Glimt (Norvegia), Celtic Glasgow (Scoția)</li>
</ul>
<p><span>Descoperă aici cum a câștigat FCSB titlul în acest sezon cu 71% din jucători provenind din play-out și din academia proprie!</span></p>

]]></description>
    </item>
    <item>
      <title>„Carnagiul de la Paris”. Calificarea PSG în finala Champions League a declanșat iadul: au dat foc unei mașini care a intrat printre fani!</title>
      <link>https://www.prosport.ro/fotbal-extern/liga-campionilor/carnagiul-de-la-paris-calificarea-psg-in-finala-champions-league-a-declansat-iadul-au-dat-foc-unei-masini-care-a-intrat-printre-fani-20165435</link>
      <description><![CDATA[<img src="https://www.prosport.ro/wp-content/uploads/2025/05/„Carnagiul-de-la-Paris.-Calificarea-PSG-in-finala-Champions-League-a-declansat-iadul-au-dat-foc-unei-masini-care-a-intrat-printre-fani.jpg"/><br/><p>Bucuria calificării echipei PSG în finala Champions League, după succesul cu Arsenal, scor 2-1 (3-1 la general), a fost una stropită cu sânge, în urma unor ciocniri violente pe străzile Parisului.</p>
<p>O mașină a provocat un adevărat carnagiu, după ce a intrat într-un grup de fani care sărbătoreau victoria echipei favorite, iar unii dintre aceștia au reaționat și au atacat mașina, care în cele din urmă a fost incendiată.</p>
<p>Zeci de incidente stradale au fost raportate în ziua <span>meciului în care „PSG a îmbrânzit Arsernal”</span>.</p>
<h2><span>„Carnagiul de la Paris”: mașină intrată într-o mulțime de fani care sărbătoreau caificarea PSG în finala Champions League</span></h2>
<p>Imaginile șocante prezintă cum o mașină care a intrat într-un grup de fani ai PSG, într-o zonă centrală a Parisului, foate aproape de Champs-Elysees.</p>
<p>Momentul în care respectiva mașină a luat foc, după ce zeci de oameni au lovit continuu în ea, a fost marcat de uralele celor din mulțime.</p>
<p>Potrivit <span>The Sun</span>, care citează rapoarte preliminarii, cel puțin trei persoane au fost rănite de mașina care a intrat în mulțime, iar una dintre acestea a avut nevoie de spitalizare, unde se află în stare critică.</p>
<p>După incident a urmat o confruntare stradală între fanii celor de la PSG și poliție.</p>
<p>„Cel puțin 43 de persoane au fost arestate în timpul sărbătorii victoriei PSG”, a declarat un purtător de cuvânt al Poliției din Paris.</p>
<p>O sursă din cadrul poliției a afirmat că cel mai grav incident de pe străzile capitalei a fost cel al mașinii care a intrat în mulțime, în acest caz fiind demarată o anchetă completă.</p>
<p>„Cel puțin trei suporteri au fost răniți, unul în stare critică. O bandă a umărit apoi mașina, lovind-o și dându-i foc. Nu a fost imediat clar cine a condus bolidul, după ce șoferul și pasageri au fost văzuți fugind”, a  adăugat sursa.</p>
<h2><span>Paris, sub asediul suporterilor</span></h2>
<p>Meciul de la Paris, dintre PSG și Arsenal a fost unul cu o miză uriașă, calificarea în finala Champions League.</p>
<p>Spre seară, cu numai câteva ore înainte de a începe jocul dintre PSG și Arsenal, au existat tensiuni pe străzile din preajma stadionului Parc des Princes.</p>
<p>Au izbucnit mai multe ciocniri între grupurile de suporteri și poliție, iar înregistrările video au arătat cum suporterii PSG au fost împunși cu scuturi, apoi au fost lansate gaze lacrimogene.</p>
<p>Potrivit sursei menționate, un reporter francez a afirmat că „străzi întregi au fost inundate cu gaze lacrimogene de către poliție”, imediat după ce de pe cupola Parc des Prince au fost lansate focurile de artificii care marcau momentul de bucurie al victoriei PSG și calificarea liderului Ligue 1 în finala Champions League.</p>
<p>În ultimul act al competiției se vor întâlni, pe 31 mai, la Munchen, PSG și Inter, locul secund în Serie A. Italienii au câștigat în fața Barcelonei, după un meci dramatic, cu <span>golul victoriei înscris în prelungiri de Davide Fratessi</span>.</p>

]]></description>
    </item>
    <item>
      <title>Gazzetta dello Sport a făcut marele anunț: „Istvan Kovacs e favorit să arbitreze finala Ligii Campionilor”</title>
      <link>https://www.prosport.ro/fotbal-extern/liga-campionilor/gazzetta-dello-sport-a-facut-marele-anunt-istvan-kovacs-e-favorit-sa-arbitreze-finala-ligii-campionilor-20165385</link>
      <description><![CDATA[<img src="https://www.prosport.ro/wp-content/uploads/2025/05/Gazzetta-dello-Sport-a-facut-marele-anunt.-„Istvan-Kovacs-e-favorit-sa-arbitreze-finala-Ligii-Campionilor-1-1400x785.jpg"/><br/><p>Italienii anunță că arbitrul român Istvan Kovacs este marele favorit să conducă la centru finala Ligii Campionilor din acest sezon.</p>
<p>Partida PSG – Inter Milano, ultimul act din UEFA Champions League, este programată pe 31 mai, la Munchen, pe „Allianz Arena”.</p>
<h2><span>Gazzetta dello Sport a făcut marele anunț: „Istvan Kovacs e favorit să arbitreze finala Ligii Campionilor”</span></h2>
<p>Publicația italiană <span>Gazzetta dello Sport</span> titrează că arbitrul Istvan Kovacs este mare favorit să conducă la centru finala Ligii Campionilor din acest sezon. Meciul de gală dintre PSG și Inter Milano este programat pe 31 mai, la Munchen.</p>
<p>Arbitrul originar din Carei ar deveni astfel <span>primul român român care conduce finala Ligii Campionilor</span> în ultimii 30 de ani, de la Ion Crăciunescu, în 1995.</p>
<p>Istvan Kovacs a beneficiat de o mare șansă, după calificarea lui PSG în ultimul act. Românul a scăpat de scăpând de concurenții săi francezi, Clement Turpin și Francois Letexier.</p>
<p>Acum, arbitrul român se mai luptă cu englezii Michael Oliver (40 de ani) și Anthony Taylor (47 de ani), însă jurnaliștii din Peninsulă îl creditează ca mare favorit să primească finala celei mai importante competiții intercluburi a Europei.</p>
<p>„Istvan Kovacs e favorit să arbitreze finala de la Munchen”, a scris ediția tipărită a sursei citate mai sus.</p>
<p><img alt="Sursa foto: Sport Pictures" class="size-large wp-image-20107344" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Cea-mai-controversata-faza-din-Universitatea-Craiova-Farul-Constanta.-Alex-Mitrita-a-cerut-penalty-dar-Istvan-Kovacs-nu-a-fluierat-nimic-3-1400x1050.jpg" srcset="https://www.prosport.ro/wp-content/uploads/2025/03/Cea-mai-controversata-faza-din-Universitatea-Craiova-Farul-Constanta.-Alex-Mitrita-a-cerut-penalty-dar-Istvan-Kovacs-nu-a-fluierat-nimic-3-1400x1050.jpg 1400w, https://www.prosport.ro/wp-content/uploads/2025/03/Cea-mai-controversata-faza-din-Universitatea-Craiova-Farul-Constanta.-Alex-Mitrita-a-cerut-penalty-dar-Istvan-Kovacs-nu-a-fluierat-nimic-3-768x576.jpg 768w, https://www.prosport.ro/wp-content/uploads/2025/03/Cea-mai-controversata-faza-din-Universitatea-Craiova-Farul-Constanta.-Alex-Mitrita-a-cerut-penalty-dar-Istvan-Kovacs-nu-a-fluierat-nimic-3-1536x1152.jpg 1536w, https://www.prosport.ro/wp-content/uploads/2025/03/Cea-mai-controversata-faza-din-Universitatea-Craiova-Farul-Constanta.-Alex-Mitrita-a-cerut-penalty-dar-Istvan-Kovacs-nu-a-fluierat-nimic-3.jpg 1700w" width="1400"/></p>
<h2><span>A treia finală majoră în ultimii trei ani</span></h2>
<p>Arbitrul român ar urma să primească a treia finală europeană, după ultimul act din Europa League de anul trecut, Atalanta – Leverkusen, scor 3-0, și finala Conference League din 2022, dintre Roma și Feyenoord, scor 1-0.</p>
<p>Istvan Kovacs a fost delegat la <span>meciuri de top în acest sezon de Champions League</span>, precum Real Madrid – Manchester City 3-1, Liverpool – PSG 0-1, Real Madrid – Dortmund 5-2, Inter – Arsenal 1-0, Bayern – PSG 1-0, Juventus – Benfica 0-2.</p>
<blockquote><p>După o experienţă de Conference League, urmată de o experienţă de finală de Liga Europa, cred că ăsta ar fi pasul normal în cariera sa, finala Ligii Campionilor. Dacă nu va fi anul acesta, sunt sigur că anul următor sau în doi ani va avea această oportunitate pe care o merită. E cel mai bun arbitru român, un produs al arbitrajului românesc – Răzvan Burleanu</p></blockquote>
<p>Astfel, ar putea fi al treilea arbitru român care e delegat la o finală de Champions League, după Nicolae Rainea, în 1983, la Hamburger SV – Juventus 1-0, și Ion Crăciunescu, în 1995, la Ajax – Juventus, scor tot 1-0.</p>
<p>Istvan Kovacs a făcut parte din corpul de arbitri UEFA la ediția precedentă de Cupă Mondială, însă nu a condus niciun meci, fiind rezervă în opt rânduri. Acum, șansele centralului român de a conduce în premieră partide la Campionatul Mondial de anul viitor 2026 sunt acum majore.</p>
<p> </p>

]]></description>
    </item>
  </channel>
</rss>
