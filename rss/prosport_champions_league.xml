<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Statistică înfiorătoare pentru Real Madrid. De ce specialiștii cred că o remontada contra lui Arsenal este imposibilă</title>
      <link>https://www.prosport.ro/fotbal-extern/liga-campionilor/statistica-infioratoare-pentru-real-madrid-de-ce-specialistii-cred-ca-o-remontada-contra-lui-arsenal-este-imposibila-20147187</link>
      <description><![CDATA[<img src="https://www.prosport.ro/wp-content/uploads/2025/04/Statistica-infioratoare-pentru-Real-Madrid.-De-ce-specialistii-cred-ca-o-remontada-contra-lui-Arsenal-este-imposibila-1400x907.jpg"/><br/><p>Real Madrid va încerca diseară să răstoarne acel 0-3 încasat pe terenul lui Arsenal, în sferturile de finală ale Ligii Campionilor. Doar că, în ciuda faptului că Real este cea mai galonată echipă din istoria competiției, specialiștii văd imposibilă o remontada de senzație.</p>
<p>Motivul? Înainte de a fi o echipă redutabilă în atac, Arsenal este o formație care se apără foarte bine. Și au trecut 498 de zile de când tunarii au încasat trei goluri într-un meci. Pe 5 decembrie 2023, Luton Town a marcat trei goluri împotriva lui Arsenal într-un meci din Premier League, dar „tunarii” au câștigat partida cu 4-3.</p>
<h2><span>Specialiștii nu cred că Real Madrid poate face remontada contra lui Arsenal în duelul din Liga Campionilor</span></h2>
<p>De atunci, într-un an, patru luni și 11 zile, echipa londoneză a jucat 78 de meciuri în toate competițiile. A pierdut 11 din cele 78 de meciuri, dar în niciunul dintre ele nu au primit trei goluri. Nici în Premier League, nici în Liga Campionilor, nici în Cupa Angliei, nici în Cupa Carabao, nici în Community Shield.</p>
<p>Artizanul acestei redutabile apărări este antrenorul Arteta, cel care a schimbat stilul de joc al echipei sale. Sub bagheta lui, William Saliba (Franța), Gabriel Magalhães (Brazilia), Riccardo Calafiori (Italia), Jurriën Timber (Olanda), Jakub Kiwior sau Ben White (Anglia) au ajuns unii dintre cei mai buni fundași din Anglia, iar David Raya un portar foarte sigur pe el, care l-a înlocuit cu succes pe Unai Simon în poarta naționalei Spaniei.</p>
<p>Cu șase etape rămase până la încheierea Premier League 2024-2025, <span>echipa lui Mikel Arteta</span> este formația cu cele mai puține goluri primite din campionatul englez. Tunarii au primit 27 de goluri în 32 de meciuri, cu patru mai puține decât liderul Liverpool (31).</p>
<p>În sezonul trecut, în care au terminat pe locul doi, la doar două puncte în spatele echipei lui Pep Guardiola, londonezii au avut o siguranță defensivă remarcabilă. Arsenal a primit doar 29 de goluri în tot sezon 2023-2024, chiar mai puțin decât campioana Manchester City (34).</p>
<p>Diseară, de la ora 22:00, sunt programate meciurile care vor stabili semifinalele Ligii Campionilor: <span>Real Madrid – Arsenal</span> (în tur 0-3) și Inter Milano – Bayern Munchen (în tur 2-1). Învingătoarea din primul meci va întâlni PSG, iar cea din al doilea duel Barcelona.</p>

]]></description>
    </item>
    <item>
      <title>Ce gafă! Au greșit imnul la Aston Villa – PSG. Cum au reacționat jucătorii</title>
      <link>https://www.prosport.ro/fotbal-extern/liga-campionilor/ce-gafa-au-gresit-imnul-la-aston-villa-psg-cum-au-reactionat-jucatorii-20147142</link>
      <description><![CDATA[<img src="https://www.prosport.ro/wp-content/uploads/2025/04/profimedia-0988304316.jpg"/><br/><p>Returul Aston Villa – PSG din sferturile de finală ale Ligii Campionilor nu a fost lipsit de emoții încă dinaintea fluierului de start, mai ales că englezii erau conduși cu 3-1, după jocul din tur.</p>
<p>Și asta pentru că organizatorii au greșit imnul celei mai importante competiții intercluburi din Europa, fapt ce a luat prin surprindere pe toți cei prezenți în arena Villa Park. Imnul care a răsunat a fost cel al Europe League, o competiție în care englezii nu au mai jucat de aproape 15 ani, din sezonul 2010-2011.</p>
<p>Iar toată această situație s-a întâmplat <span>sub privirile prințului Williams și a fiului său, George, care s-au comportat tot meciul ca adevărați ultrași ai grupării engleze</span>.</p>
<h2><span>Reacția jucătorilor la intonarea imnului greșit</span></h2>
<p>Aston Villa a pornit cu un dezavantaj de două goluri după turul de la Paris, când PSG s-a impus cu 3-1, și a avut mari speranțe pentru retur și pentru calificarea în semifinale.</p>
<p>Jucătorii aliniați în așteptarea intonării imnului Ligii Campionilor au fost surprinși de imnul Europa League.</p>
<p>Reacția jucătorilor, dar și a arbitrilor a fost surprinsă în timpul transmisiei, singurii care nu au părut deranjați de gafa organizatorilor fiind copiii care i-au însoțit pe jucători.</p>
<p>Vitihna a fost văzut cum făcea glume cu colegii de lângă el, în timp ce Youri Tielemans și Ezri Konsa se străduiau să își ascundă râsul.</p>
<p>„Cineva a greșit cu Imnul Champions League. Nu e ceea ce ne așteptam să auzim”, a spus comentatorul Amazon Prime, Jon Champion, scrie <span>GSP</span>.</p>
<p>Spectatorii de pe Villa Park au fost la fel de uimiți și au început să huiduie.</p>
<p>Englezii au fost cât pe ce să facă „remontada”. <span>Trupa lui Emery a reușit să se impună cu scorul de 3-2,</span> dar insuficient pentru calificarea în semifinala Ligii Campionilor.</p>
<p>PSG se va confrunta în semifinale cu învingătoarea dintre Arsenal și Real Madrid, meci care se va decide miercuri seară, la ora 22:00, pe terenul ibericilor. În meciul tur, Arsenal s-a impus cu 3-0.</p>
<h2><span>Reacții pe social media</span></h2>
<p>Momentul stânjenitor a devenit viral pe social media unde a adunat reacții dintre care mai amuzante sau critice.</p>
<p>„De ce a cântat imnul Europa League?”, a scris un fan pe platforma X. Altul s-a mirat că a fost „Imnul Europa League în seara UCL”.</p>
<p>Nici reacția fotbaliștilor nu le-a scăpat internauților: „Fețele jucătorilor spun totul”, a scris un alt utilizator de X, în timp ce altcineva a remarcat. „Cineva va fi concediat dimineață”, potrivit <span>The Sun</span>.</p>
<p>Fostul fotbalist Jamie Carragher, devenit analist, a făcut o glumă la adresa lui Marcus Rashford legat de momentul în care a fost difuzat imnul greșit. „Marcus Rashford pare în regulă. El este obișnuit cu acest imn”, a spus Carragher la CBS Sport.</p>
<p>Rashford a ajuns la Aston Villa fiind împrumutat de la Manchester United, formație care este angrenată în Europa League, unde a ajuns în sferturile de finală și o are ca adversară pe Olympique Lyon.</p>
<p>Returul este programat joi, de la ora 22:00, iar meciul tur s-a încheiat la egalitate, 2-2.</p>
<ul>
<li>În optimile Europa League, <span>Lyon a trecut de FCSB, scor general 7-1</span>.</li>
</ul>

]]></description>
    </item>
    <item>
      <title>Francezii n-au arătat milă pentru PSG, după ce a fost la un pas să rateze calificarea: „A deraiat complet”</title>
      <link>https://www.prosport.ro/fotbal-extern/liga-campionilor/francezii-n-au-aratat-mila-pentru-psg-dupa-ce-a-fost-la-un-pas-sa-rateze-calificarea-a-deraiat-complet-20147104</link>
      <description><![CDATA[<img src="https://www.prosport.ro/wp-content/uploads/2025/04/Francezii-n-au-aratat-mila-pentru-PSG-dupa-ce-a-fost-la-un-pas-sa-rateze-calificarea-„A-deraiat-complet.jpg"/><br/><p>Presa franceză a făcut-o praf pe PSG după ce a fost la un pas să rateze calificarea în semifinalele Ligii Campionilor.</p>
<p>Jurnaliștii de la RMC Sport au analizat prestația echipei din Ligue 1 și au ajuns la o concluzie tragică.</p>
<h2><span>Francezii n-au arătat milă pentru PSG, după ce a fost la un pas să rateze calificarea: „A deraiat complet”</span></h2>
<p>Paris Saint-Germain, campioana Franței, <span>a pierdut meciul retur cu Aston Villa</span>, scor 2-3, din „sferturile” Champions League.</p>
<p>În ciuda rezultatului, tot echipa din Ligue 1 s-a calificat în faza următoare a competiției. Francezii au câștigat cu 3-1 pe Parc des Princes.</p>
<p>Jurnaliștii de la RMC Sport au făcut-o praf pe PSG după ce Aston Villa i-a marcat trei goluri în retur și era să ducă meciul în prelungiri.</p>
<p>„După victoria cu 3-1 din prima manșă, Paris Saint-Germain a început foarte bine manșa retur, conducând cu 2-0. Dar și oamenii lui Luis Enrique au cedat, primind trei goluri.</p>
<p>În pragul înfrângerii, au câștigat totuși cu 5-4 la general și au ajuns în semifinale, unde vor înfrunta fie Arsenal, fie Real Madrid.</p>
<p>Paris a avut o victorie la limită și a pierdut cu 3-2, dar a reușit să se impună la timp, la o diferență de 1-0, calificându-se în semifinalele Ligii Campionilor.</p>
<p>Cu golurile lui Hakimi și Nuno Mendes, PSG începuse perfect meciul, dar apoi a deraiat complet”, a scris RMC Sport.</p>
<h2><span>Reacția lui Luis Enrique după returul cu Aston Villa</span></h2>
<p>Luis Enrique, antrenorul lui Paris Saint-Germain, <span>a reacționat după ce echipa sa s-a calificat</span> cu emoții în semifinalele Champions League.</p>
<p>„Întotdeauna este dificil să te califici în semifinalele Champions League. Este a doua oară consecutiv. Meciul a fost foarte dificil.</p>
<p>Am început cel mai bine posibil, dar apoi am avut câteva complicații. În prima repriză, am avut multă încredere, ceea ce este pozitiv.</p>
<p>Trebuie să îmbunătățim multe lucruri și să facem echipa să se descurce și mai bine. Nu trebuie totuși să fim niciodată prea încrezători, pentru că un meci de fotbal se schimbă în fiecare moment și trebuie să fim pregătiți.</p>
<p>Aston Villa este o echipă foarte bună, care joacă bine, cu jucători de calitate. Trebuie să ne uităm la aspectele pozitive. Suntem foarte mulțumiți de progresul nostru.</p>
<p>A fost un an dificil, au existat multe îndoieli în jurul nostru, dar echipa este chiar mai bună decât anul trecut. Vom lupta până la final”, a spus Luis Enrique.</p>

]]></description>
    </item>
    <item>
      <title>Nemții au văzut miracolul cu ochii şi au dat verdictul după Dortmund – Barcelona 3-1: „S-a vândut scump”</title>
      <link>https://www.prosport.ro/fotbal-extern/liga-campionilor/nemtii-au-vazut-miracolul-cu-ochii-si-au-dat-verdictul-dupa-dortmund-barcelona-3-1-s-a-vandut-scump-20147086</link>
      <description><![CDATA[<img src="https://www.prosport.ro/wp-content/uploads/2025/04/Nemtii-au-vazut-miracolul-cu-ochii-si-au-dat-verdictul-dupa-Dortmund-Barcelona-3-1-1400x801.jpg"/><br/><p>Nemții au reacționat imediat după Borussia Dortmund – Barcelona 3-1 și, chiar dacă miracolul nu a fost realizat, concluzia este că echipa lui Kovac s-a vândut scump.</p>
<p>Borussia Dortmund a învins Barcelona cu 3-1 în returul sferturilor de finală ale Ligii Campionilor, dar echipa catalană s-a calificat mai departe, datorită victoriei clare din tur, 4-0.</p>
<h2><span>Germanii au sperat într-un miracol, dar n-a fost să fie și au dat verdictul după Dortmund – Barcelona 3-1</span></h2>
<p><span>Toate golurile meciului de la Dortmund</span> au fost marcate de jucători legitimați la Borussia. Guirassy a realizat un hat-trick (11 din penalty, 49 și 76), iar Bensebaini și-a trimis mingea în propria poartă în minutul 54.</p>
<p>În urma acestui rezultat, Barcelona s-a calificat în semifinale pentru prima dată după 6 ani și va întâlni Inter Milano sau Bayern Munchen. Echipa italiană <span>s-a impus cu 2-1 în Germania</span>.</p>
<p>„Spectacol de rămas bun de la BVB! Doar două goluri lipsesc”, a titrat publicația germană <span>Bild</span>, care i-a felicitat pe jucătorii pregătiți de Niko Kovac.</p>
<p>„A ratat miracolul negru și galben, dar s-a vândut scump! Borussia Dortmund a învins Barcelona cu 3-1 după o prestație solidă în manșa secundă a sfertului de finală al Ligii Campionilor, dar a trebuit totuși să-și ia rămas bun de la competiție după înfrângerea grea cu 4-0 din prima manșă.</p>
<p>Atacantul Guirassy a făcut, aproape de unul singur, ca Borussia să creadă într-un miracol, cu cele trei goluri ale lui. Arătându-și încă o dată clasa, el este liderul incontestabil în clasamentul golgheterilor Ligii Campionilor, cu 13 reușite.</p>
<p>În ciuda eliminării, echipa antrenorului Niko Kovac a jucat bine și și-a avut un rămas bun spectaculos.</p>
<p>Antrenorul spunea înainte de meci: «Dacă putem marca un gol devreme, ar ajuta. Vrem să încercăm să fim acolo din primul minut și să aducem suporterii de partea noastră». Și exact așa a început Borussia, împingându-i pe catalani adânc în propria jumătate de la început”, au notat jurnaliștii.</p>
<p>„Hat-trick-ul lui Guirassy nu este suficient: BVB ratează miracolul! Borussia a provocat prima înfrângere lui Hansi Flick în anul calendaristic 2025. În semifinale, Barcelona va înfrunta câștigătoarea duelului dintre Bayern și Inter Milano.</p>
<p>Dortmund își ia rămas bun de la Liga Campionilor cu capul sus. Povara din prima manșă (0-4) a fost pur și simplu prea mare. Borussia a crezut de la început într-o revenire și s-a răsplătit cu goluri marcate repede în fiecare repriză.</p>
<p>Dar golul catalanilor i-a demoralizat pe jucătorii din Dortmund. Al treilea gol al serii al lui Guirassy a venit prea târziu pentru miracol”, au completat colegii lor de la <span>Kicker</span>.</p>

]]></description>
    </item>
    <item>
      <title>Spaniolii au reacționat dur după seara neagră a Barcelonei: „La limita tragediei”</title>
      <link>https://www.prosport.ro/fotbal-extern/liga-campionilor/spaniolii-au-reactionat-dur-dupa-seara-neagra-a-barcelonei-la-limita-tragediei-20147091</link>
      <description><![CDATA[<img src="https://www.prosport.ro/wp-content/uploads/2025/04/Spaniolii-au-reactionat-dur-dupa-seara-neagra-a-Barcelonei.-„La-limita-tragediei-1400x859.jpg"/><br/><p>Barcelona a „intrat pe vârfuri” în returul din Germania cu Borussia Dortmund și n-a fost departe de a trăi o adevărată „tragedie” fotbalistică, conform presei spaniole.</p>
<p>Nemții au avut 2-0 și 3-1, după hattrick-ul lui Guirassy, în timp ce Besebaini și-a marcat în proprie poartă, astfel că, gruparea catalană merge mai departe în competiție cu scorul general de 5-3.</p>
<h2><span>Jurnaliștii de la Marca, replică virulentă după ce Barcelona s-a „jucat cu focul” în returul cu Dortmund<br/>
</span></h2>
<p><span>Barcelona a trăit extrem de periculos returul cu Borussia Dortmund</span> și a fost la un pas de a trăi o adevărată dramă, după ce în prima manșă s-au impus cu un reconfortant 4-0.</p>
<p>Nemții au avut 2-0 și 3-1, după hattrick-ul golgheterului competiției, Serhou Guirassy, în timp ce Besebaini și-a marcat în proprie poartă, astfel că, gruparea catalană merge mai departe în competiție cu scorul general de 5-3.</p>
<p>„Barça sparge zidul galben, dar a trăit la limita tragediei. Joc rău al Barcelonei, care a primit primul gol după numai 11 minute. Catalanii ajung în semifinalele Ligii Campionilor, în ciuda înfrângerii cu Borussia Dortmund. Barça a suferit mult mai mult decât se aștepta. Nemții au indus frica în adversari în primele minute după golul rapid din penalty, care a făcut „zidul galben” să viseze la o revenire istorică.</p>
<p>Barcelona a intrat în joc după autogolul lui Bensebaini și, pentru a nu avea emoții la calificare, a trebuit să joace în continuare economicos și foarte concentrată. A vrut să țină de minge și să nu facă greșeli care să le dea ocazia rivalilor să mai înscrie. Barcelona a făcut practic totul pe invers. A jucat precipitată excesiv în atac, căutând golul doi care se presupune că ar fi închis meciul. Cu 2-0 și 3-1, nemții și-au păstrat visul viu până aproape de final, dar până la urmă nu au putut întoarce scorul”, au scris jurnaliștii de la <span>Marca</span>.</p>
<p>Gazdele au plecat ca din tun și au deschis scorul după doar 11 minute, după ce golgheterul Guirassy a transformat un penalty acordat la faultul lui Szczesny asupra lui Pascal Gross și s-a intrat cu 1-0 la vestiare.</p>
<p>Dortmund a revenit cu același aplomb și au majorat avantajul pe tabelă, tot prin Guirassy, minutul 49. În plin asalt al germanilor, Barcelona și-a regăsit pulsul în minutul 54, după autogolul lui Bensebaini.</p>
<p>Borussia n-a renunțat și a atacat în valuri, iar insistența i-a fost răsplătită după ce același Guirassy a mai punctat încă o dată în minutul 76. La doar trei minute, stadionul a luat foc, după ce Szczesny a fost învins din nou, de Brandt, numai că, reușita mijlocașului a fost anulată pentru ofsaid.</p>
<p>Nemții sunt astfel în <span>mare pericol să rateze participarea în cupele europene</span> în stagiunea viitoare. Dortmund ocupă locul 8, cu 42 de puncte, cu 5 etape rămase de disputat în Bundesliga. Sunt la 6 puncte în urma celor de la RB Leipzig, clasați pe poziția a patra, ultima care asigură prezența în Champions League, și la 3 puncte de Freiburg, ocupanta locului 6, care duce în Conference League.</p>
<p><img alt="" class="size-large wp-image-20147050" decoding="async" fetchpriority="high" height="919" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Niko-Kovac-01-1400x919.jpg" srcset="https://www.prosport.ro/wp-content/uploads/2025/04/Niko-Kovac-01-1400x919.jpg 1400w, https://www.prosport.ro/wp-content/uploads/2025/04/Niko-Kovac-01-768x504.jpg 768w, https://www.prosport.ro/wp-content/uploads/2025/04/Niko-Kovac-01-1536x1008.jpg 1536w, https://www.prosport.ro/wp-content/uploads/2025/04/Niko-Kovac-01-2048x1344.jpg 2048w" width="1400"/></p>
<h2><span>Au evoluat echipele:</span></h2>
<p>Borussia Dortmund: Kobel – Anton, Sule, Bensebaini – Yan Couto, Brut, Nmecha, Svensson – Adeyemi, Beier, Guirassy</p>
<p>Rezerve: Meyer, Lotka, Salih, Ozcan, Reyna, Brandt, Duranvukke, Ryerson, Watjen, Mane, Kabar, Gittens</p>
<p>Antrenor: Niko Kovac</p>
<p>Barcelona: Szczesny – Gerard Martin, Araujp, Cubarsi, Kounde – De Jong, Gavi – Fermin Lopez – Raphinha, Lewandowski, Yamal</p>
<p>Rezerve: Inaki Pena, Kochen, Inigo Martinez, Ferran Torres, Pedri, Fati, Torre, Christensen, Pau Victor, Olmo, Eric Garcia, Fort</p>
<p>Antrenor: Hansi Flick</p>
<p> </p>
<p> </p>

]]></description>
    </item>
  </channel>
</rss>
