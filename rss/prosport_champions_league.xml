<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine transmite Shkendija – FCSB în România</title>
      <link>https://www.prosport.ro/fotbal-extern/liga-campionilor/cine-transmite-shkendija-fcsb-in-romania-20226239</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-Shkendija-FCSB-scaled-e1753174343322-1400x838.jpg"/><br/><p>Partida Shkendija – FCSB este programată marți seară, 22 iulie 2025, de la ora 21:00, pe stadionul Național Arena Toshe Proeski din Skopje, iar confruntarea nu va fi transmisă la TV în România.</p>
<p>În schimb, disputa din manșa întâi a turului doi preliminar din UEFA Champions League va putea fi urmărită pe platforma Voyo.ro.</p>
<h2><span>Voyo transmite Shkendija – FCSB în România</span></h2>
<p><span>Shkendija și FCSB luptă pentru calificarea în turul trei preliminar din Liga Campionilor</span>, unde o vor întâlni pe învingătoarea dintre Qarabag, din Azerbaidjan, și Shelbourne, din Irlanda.</p>
<p>Campioana din Macedonia de Nord și omoloaga din România vor fi la prima dispută directă din istorie, iar înaintea fluierului de start, roș-albaștrii pornesc clar cu prima șansă.</p>
<p>Iar acest aspect se datorează în primul rând diferenței de valoare dintre cele două loturi. Conform site-ului de specialitate Transfermarkt, FCSB se bazează pe jucători cotați la o sumă totală de 51.380.000 de euro, în timp ce Shkendija are un lot evaluat la 5.500.000 de euro.</p>
<p>Duelul Shkendija – FCSB nu va fi transmis de niciun post de televiziune în România, însă va putea fi urmărit online pe platforma Voyo.ro.</p>
<h2><span>Bilete la 25 de lei</span></h2>
<p>Shkendija nu joacă meciurile europene la Tetovo, pe propriul teren, ci la Skopje, pe Arena Națională, la aproximativ 40 de kilometri distanță.</p>
<p>Stadionul din Skopje beneficiază de o capacitate de 33.000 de locuri, iar nord-macedonenii fac tot posibilul pentru a umple cât mai multe scaune la partida cu FCSB.</p>
<p>Tocmai din acest motiv, <span>biletele la meciul Shkendija – FCSB costă</span> foarte puțin, aproximativ 25 de lei un tichet.</p>
<p>Aspectul mai puțin plăcut este reprezentat de faptul că meteorologii au anunțat o maximă de 41 de grade Celsius în Skopje pentru ziua de marți, 22 iulie. Și inclusiv la ora meciului, 21:00, se estimează că vor fi peste 30 de grade.</p>
<h2><span>Pe ce jucători nu se poate baza FCSB în deplasarea din Macedonia de Nord</span></h2>
<p>Pentru meciul de marți seară, Elias Charalambous nu va putea miza pe cei doi atacanți de careu, Daniel Bîrligea și Denis Alibec, care se află în continuare în proces de recuperare după accidentările pe care le-au suferit.</p>
<p>De asemenea, față de dubla cu Inter Escaldes din primul tur preliminar, campioana României nu îl va avea la dispoziție nici pe Dennis Politic.</p>
<p>Elias Charalambous a spus că fotbalistul transferat de la Dinamo nu este victima unei accidentări serioase, ci doar a resimțit oboseală și a preferat să nu îl forțeze.</p>
<h2><span>Elias Charalambous, despre nord-macedoneni: „Orice echipă care câștigat un campionat înseamnă că are calitate”</span></h2>
<p>La conferința de presă premergătoare disputei din manșa întâi, Elias Charalambous și-a îndemnat jucătorii să trateze meciul cu maximă seriozitate, pentru a nu mai întâmpina aceleași dificultăți ca în returul cu Inter Escaldes.</p>
<blockquote><p>Este al doilea adversar european. Vreau să mergem mai departe. Avem o echipă bună, un lot numeros. La Ploiești am produs multe ocazii. Avem multe soluții. Shkendija este o echipă care a câștigat campionatul. Orice echipă care câștigă un campionat înseamnă că are calitate. Ne așteptăm la un meci greu mâine. Trebuie să ne facem jocul, respectând adversarul. Suntem concentrați pe ce avem noi de făcut. Le repet jucătorilor mei: victoriile aduc victorii. Avem multă calitate, iar echipa va arăta mai bine de la un meci la altul. Trebuie să tratăm toate meciurile serios, o luăm pas cu pas. Este important să fim foarte concentrați mâine. Ne gândim doar la Shkendija”, a spus antrenorul campioanei României.</p></blockquote>
<h2><span>Antrenorul lui Shkendija susține că FCSB pornește cu prima șansă</span></h2>
<p>Din tabăra adversă, Jeton Beqiri a spus că FCSB pornește cu prima șansă în dubla din turul doi preliminar al UEFA Champions League, dar că elevii săi vor da totul pentru a face o figură frumoasă:</p>
<blockquote><p>Urmează acum un duel cu FCSB, în care adversarul este favorit. Desigur că am făcut analiza necesară, este vorba despre o echipă serioasă, cu istorie solidă. Este o fostă câștigătoare a Ligii Campionilor.<br/>
În ceea ce privește FCSB, este un gigant la nivel european, cu o mare tradiție. Totuși, și noi trebuie să ne respectăm propria tradiție. Nu ne putem lăuda cu realizările celor de la FCSB, dar noi suntem Shkendija și vom încerca să răspundem pe măsură în aceste meciuri. Este un meci important, iar fiecare meci de acum înainte este unul de prestigiu pentru noi. Nu vom intra pe teren doar pentru a ne bucura de moment, ci pentru a da tot ce avem mai bun, iar dacă acest lucru va fi suficient, rămâne de văzut”, a punctat tehnicianul lui Shkendija.</p></blockquote>

]]></description>
    </item>
    <item>
      <title>Britanicii nu o văd bine pe echipa lui Gigi Becali în Shkendija – FCSB! Ce pronostic au pentru meciul campioanei României</title>
      <link>https://www.prosport.ro/fotbal-extern/liga-campionilor/britanicii-nu-o-vad-bine-pe-echipa-lui-gigi-becali-in-shkendija-fcsb-ce-pronostic-au-pentru-meciul-campioanei-romaniei-20226180</link>
      <description><![CDATA[<img src="https://www.prosport.ro/wp-content/uploads/2025/07/Britanicii-nu-o-vad-bine-pe-echipa-lui-Gigi-Becali-in-Shkendija-FCSB-Ce-pronostic-au-pentru-meciul-campioanei-Romaniei-1400x778.jpg"/><br/><p>FCSB nu va avea o misiune ușoară în dubla cu Shkendija din turul doi preliminar al Ligii Campionilor. Verdictul a fost dat de jurnaliștii britanici, care se așteaptă, totodată, la o remiză în prima manșă, programată marți, 22 iulie, la ora 21:00, pe stadionul din Skopje.</p>
<p>Ambele echipe au ajuns cu emoții în această fază a competiției. Roș-albaștrii au trecut de Inter Escaldes din Andorra după 3-1 și<span> 1-2</span>, iar campioana Macedoniei a remizat pe terenul galezilor de la TNS (0-0), având nevoie ulterior de prelungiri pentru a-i învinge (2-1).</p>
<p>În turul trei preliminar, învingătoarea va avea parte de un alt duel dificil. Adversara se va alege dintre Qarabag din Azerbaidjan și Shelbourne din Irlanda.</p>
<h2><span>Britanicii se așteaptă la o remiză în Shkendija – FCSB</span></h2>
<p>Înaintea fluierului de start, cei de la <span>sportsmole.co.uk</span> au analizat partida, iar verdictul nu este tocmai îmbucurător pentru FCSB. Shkendija – care nu se află la prima întâlnire cu o echipă românească (n.r. a eliminat-o pe FC Botoșani din Europa League, în 2020) – traversează o perioadă bună și va încerca să profite la maximum de prezența propriilor suporteri.</p>
<blockquote><p>„Shkendija intră în această confruntare într-o formă mai bună și va încerca să profite de avantajul terenului propriu, însă FCSB are o calitate superioară pe toate posturile și ar trebui să obțină un rezultat pozitiv înaintea manșei secunde.</p>
<p> </p>
<p>Shkendija a ajuns în această etapă a competiției pentru prima dată de la sezonul 2018-19, în timp ce FCSB va încerca să treacă în avantaj din prima manșă, pentru o nouă calificare în cea de-a treia rundă preliminară”, au scris britanicii, avansând și un pronostic: 1-1.</p></blockquote>
<h2><span>Marius Șumudică: „FCSB va avea posesia”</span></h2>
<p>În schimb, Marius Șumudică și-a exprimat convingerea că <span>formația patronată de Gigi Becali</span> va avea parte de o confruntare mai ușoară decât cea cu Inter Escaldes. Motivul? Stilul de joc al macedonenilor îi va permite să domine la capitolul posesie.</p>
<blockquote><p>„FCSB va avea un meci mai ușor cu cei din Macedonia de Nord. FCSB va avea posesia, va avea mingea. Echipa din Andorra a fost foarte bine așezată în teren, cu jucători cu o tehnicitate mult peste media Andorrei, cu jucători care pot juca la nivel înalt. FCSB se va califica mult mai ușor decât cu andorezii.</p>
<p> </p>
<p>Tănase e singurul jucător indispensabil de la FCSB. Tănase este cel mai important jucător de la FCSB în momentul de faţă. Joacă inter sau în bandă. Din punctul meu de vedere, Tănase nu are răbdare să rămână acolo (n.r. atacant), lui îi place să vină. Are fuleu când vine cu mingea la picior.</p>
<p> </p>
<p>Aşa şi în meciul din Andorra, a driblat 4-5 jucători cu faţa. Are capacitatea asta, vine bine cu mingea, are pasă finală şi joacă bine 1 contra 1. Este un jucător care trebuie să fie cu faţa la joc”, a declarat tehnicianul pentru <span>fanatik.ro</span>.</p></blockquote>

]]></description>
    </item>
    <item>
      <title>Fostul fotbalist de la FCSB o pune în gardă pe campioana României înaintea meciului cu Shkendija: „E cel mai periculos jucător de la ei”</title>
      <link>https://www.prosport.ro/fotbal-extern/liga-campionilor/fostul-fotbalist-de-la-fcsb-o-pune-in-garda-pe-campioana-romaniei-inaintea-meciului-cu-shkendija-e-cel-mai-periculos-jucator-de-la-ei-20226215</link>
      <description><![CDATA[<img src="https://www.prosport.ro/wp-content/uploads/2025/07/Fostul-fotbalist-de-la-FCSB-o-pune-in-garda-pe-campioana-Romaniei-inaintea-meciului-cu-Shkendija-„E-cel-mai-periculos-jucator-de-la-ei.jpg"/><br/><p>Boban Nikolov (30 de ani), fost fotbalist la FCSB în sezonul 2022-2023, a prefațat meciul pe care campioana României îl va disputa cu omoloaga din Macedonia de Nord, Shkendija.</p>
<p>Cele două formații se luptă în turul doi preliminar din UEFA Champions League. Partida tur e programată marți, 22 iulie, la Skopje, în timp ce returul va avea loc pe 30 iulie, pe Arena Națională din București.</p>
<h2><span>Avertismentul lui Boban Nikolov, înainte Shkendija – FCSB</span></h2>
<p>Marți seară, de la ora 21:00, pe stadionul National Arena Toshe Proeski din Skopje <span>este programată manșa întâi a dublei Shkendija – FCSB</span>, din turul doi preliminar al UEFA Champions League.</p>
<p>Campioana României, care beneficiază de un lot de aproape 10 ori mai valoros, potrivit Transfermarkt, va încerca să tranșeze lupta pentru calificarea în turul trei încă din Macedonia de Nord. În caz contrar, bătălia decisivă se va da pe Arena Națională, pe 30 iulie.</p>
<p><span>Boban Nikolov, fotbalist creat de Gică Hagi şi dat afară de Gigi Becali de la FCSB</span> după doar 13 meciuri, a prefațat confruntarea din Liga Campionilor și a lăsat de înțeles că roș-albaștrii nu vor avea o misiune tocmai ușoară în fața conaționalilor săi:</p>
<blockquote><p>Cu unii am jucat şi am rămas prieteni, chiar dacă am plecat. Îmi pare bine că au venit, ne-am revăzut şi sper să câştige. Eu cred că FCSB câştigă. Chiar dacă Shkendija e echipă din Macedonia, ţin cu fosta mea echipă. Vin mâine să-i încurajez. Shkendija e o echipă bună, dar calitatea Stelei (n.r. – FCSB-ului) e mai mare. Dacă joacă precum anul trecut sau chiar precum cu Petrolul, atunci zic că trec mai departe. Sincer, nu prea mă uit la Shkendija. Ştiu doar că atacantul central, Besart Ibraimi (n.r. – căpitanul), e cel mai periculos jucător de la ei. Este legenda echipei, un băiat cu caracter bun. Doar pe el în cunosc, pe el şi pe încă doi, trei”, a declarat Boban Nikolov, citat de <span>Orange Sport</span>.</p></blockquote>
<p>Besart Ibraimi, fotbalistul pomenit de Nikolov, va împlini 39 de ani în decembrie. În 235 de partide jucate pentru Shkendija, el a marcat 141 de goluri și a oferit 82 de pase decisive.</p>
<h2><span>Ce spune despre Qarabag, potențiala adversară din turul trei preliminar</span></h2>
<p>În eventualitatea în care va trece de Shkendija, FCSB va da în turul trei preliminar din Liga Campionilor peste învingătoarea dintre Shelbourne și Qarabag. În dubla din urmă menționată, cele mai mari șanse de a obține calificarea le are Qarabag, campioana ultimelor patru sezoane din Azerbaidjan.</p>
<blockquote><p>Eu zic că poate e mai bine că s-a întâmplat asta cu echipa din Andorra (n.r. – înfrângerea supărătoare din retur, 1-2), că poate i-a trezit spre Champions League. Am văzut că aţi scris că e tragere uşoară (n.r. – pentru turul al treilea preliminar Champions League), dar nu este. Părerea mea e că o echipă precum Qarabag… are un antrenor de 15 ani (n.r. – Qurban Qurbanov, instalat în 2008) şi e o echipă bună. Nu e uşor, nici greu, dar prima oară să treacă de Shkendija. Dacă acum ar fi jucat cu Vardar (n.r. – în loc de Shkendija) era atmosferă, dar Shkendija nu are teren bun acasă şi joacă aici, pe stadionul naţional”, a adăugat Boban Nikolov.</p></blockquote>
<p>Qarabag se bazează pe un lot evaluat la 24.150.000 de euro, conform Transfermarkt. În schimb, întreaga echipă a FCSB-ului are o cotă de 51.380.000 de euro.</p>

]]></description>
    </item>
    <item>
      <title>Patronul adversarei FCSB din Liga Campionilor are o avere care îl face și pe Gigi Becali invidios</title>
      <link>https://www.prosport.ro/fotbal-extern/liga-campionilor/patronul-adversarei-fcsb-din-liga-campionilor-are-o-avere-care-il-face-si-pe-gigi-becali-invidios-20225588</link>
      <description><![CDATA[<img src="https://www.prosport.ro/wp-content/uploads/2025/07/Patronul-adversarei-FCSB-din-Liga-Campionilor-are-o-avere-care-il-face-si-pe-Gigi-Becali-invidios.jpg"/><br/><p>Patronul adversarei FCSB din turul 2 preliminar UEFA Champions League este mai bogat decât Gigi Becali.</p>
<p>Lazim Destani, finanțatorul celor de la Shkendija, ar avea o avere estimată la aproximativ 5 miliarde de euro.</p>
<h2><span>Lazim Destani este mai bogat decât Gigi Becali: „Shkendija – FCSB 1-0, atunci când vorbim de averile celor doi patroni”</span></h2>
<p><span>FCSB va juca cu Shkendija Tetovo</span> în turul 2 preliminar din UEFA Champions League. Prima manșă se va disputa pe National Arena Todor Proeski (Skopje).</p>
<p>Presa din Macedonia de Nord a comparat averile celor doi patroni. Jurnaliștii de la Sportsport au subliniat că Lazim Destani este mult mai potent financiar decât Gigi Becali. Fondatorul companiei Ecolog ar avea o avere estimată la aproximativ 5 miliarde de euro.</p>
<p>„Shkendija – FCSB 1-0, atunci când vorbim de averile celor doi patroni. Înainte de meci, Shkendija conduce deja cu 1-0 în duelul cu gigantul din România. Asta însă doar când vine vorba despre averile proprietarilor celor două cluburi.</p>
<p>Destani nu se implică prea mult la club și deloc asupra echipei. Urmărește doar câteva meciuri importante și e prezent în lojă la meciurile europene. Spre deosebire de el, Becali vrea mereu să comenteze, să se facă auzit, iar uneori chiar face echipa”, a notat <span>sportsport.mk</span>.</p>
<blockquote><p>Lazim Destani este un antreprenor, investitor, filantrop și un susținător entuziast al poporului albanez și al țărilor balcanice în general. De asemenea, este o personalitate cunoscută pentru sprijinirea inițiativelor care vizează promovarea țărilor din Balcanii de Vest ca parte integrantă a ideii europene”, se prezintă patronul de la Shkendija, pe site-ul său oficial.</p></blockquote>
<ul>
<li>Gigi Becali este cotat în România la „doar” 1,2 miliarde de euro.</li>
</ul>
<h2><span>Gigi Becali a dat primul 11 înainte de Shkendija – FCSB</span></h2>
<p>Gigi Becali a dezvăluit ce echipă de start va folosi în <span>meciul tur cu Shkendija Tetovo</span>: „Toți fundașii, îi știți. Crețu, Ngezana, Popescu, Radunovic.</p>
<p>Apoi Chiricheș-Șut, în stânga Cisotti, în dreapta David Miculescu, Olaru 10 și atacant Tănase. Târnovanu în poartă. Dennis Politic nu este pe listă pentru că a simțit nu știu ce. A făcut… n-are nimic, a fost lovit și cică a simțit… dar n-are nimic.</p>
<p>Are o contuzie, o lovitură de-asta, zicea că îl durea. Lovitură, contuzie de asta, nu chestiune musculară, contuzie, nu știu de asta, lovitură. A zis că îl doare, a făcut RMN, n-are nimic și gata”, a declarat Gigi Becali, la <span>Fanatik</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 878px; left: 116px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Asta da surpriză! Dennis Politic, out din lotul FCSB pentru meciul cu Shkendija</title>
      <link>https://www.prosport.ro/fotbal-extern/liga-campionilor/asta-da-surpriza-dennis-politic-out-din-lotul-fcsb-pentru-meciul-cu-shkendija-20225310</link>
      <description><![CDATA[<img src="https://www.prosport.ro/wp-content/uploads/2025/07/Asta-da-surpriza-Dennis-Politic-out-din-lotul-FCSB-pentru-meciul-cu-Shkendija-1400x787.jpg"/><br/><p>Dennis Politic a fost exclus din lotul celor de la FCSB pentru meciul cu campioana Macedonie de Nord, Shkendija, din turul 2 al preliminariilor UEFA Champions League.</p>
<p>După ce a ratat partida de pe stadionul „Ilie Oană”, unde FCSB a învins-o pe Petrolul cu scorul de 1-0, Dennis Politic va rămâne acasă în vreme ce FCSB se deplasează la Skopje.</p>
<h2><span>Dennis Politic, out din lotul campioanei pentru meciul cu Shkendija. Elias Charalambous a dezvăluit motivul</span></h2>
<p>Intrat la pauza meciului cu CFR Cluj, din Supercupa României, Dennis Politic a debutat cu gol la FCSB încă din primele două minute de la intrarea pe gazon, un start exploziv pentru cel mai scump transfer efectuat de Gigi Becali în această fereastră de transferuri.</p>
<p>Nimic nu anunța însă ce urma să se întâmple cu jucătorul venit de la mare rivală Dinamo. Fotbalistul în vârstă de 25 de ani a fost schimbat la pauza ultimelor trei meciuri disputate în tricoul FCSB. Dubla cu Inter Escaldes și partida de campionat cu sibienii de la Hermannstadt au fost momentele în care <span>patronul Gigi Becali l-a considerat pe Dennis Politic sub așteptări</span>.</p>
<p>La conferința de presă de după partida cu Petrolul din etapa a doua a Superligii, Elias Charalmbous a dezvăluit motivul pentru care Dennis Politic a rămas în afara lotului pentru partida de campionat, iar ulterior și pentru meciul din dublă manșă cu campioana Macedoniei de Nord.</p>
<p>”S-a simțit puțin obosit, însă nimic serios. Cred că va fi OK în următoarele zile, nu a fost nimic grav. L-am lăsat în afara lotului pentru a-l proteja, ca să nu se transforme într-o problemă mai serioasă”, a transmis Elias Charalambous.</p>
<h2><span>Octavian Popescu s-a refăcut complet, după o absență de trei luni cauzată de o accidentare la ligamente</span></h2>
<p>Octavian Popescu (22 de ani) se numără printre jucătorii care au făcut deplasarea la Skopje pentru meciul din dublă manșă cu Shkendija, campioana Macedoniei de Nord. „Secerat” de accidentări în ultima perioadă, Tavi Popescu ar putea bifa primele sale minute pentru FCSB din actuala stagiune. Atacantul a lipsit trei luni după o accidentare la ligamente, suferită în cadrul Campionatului European U21.</p>
<p><span>FCSB va juca cu Shkendija, marți, 22 iulie</span>, începând cu ora 21:00, pe stadionul National Arena „Toshe Proeski”, a cărei capacitate este de 34.460 de locuri. Partida va fi condusă de centralul belgian Nathan Verboomen.</p>
<p>Primul „11” al campioanei României din primul tur al partidei cu Shkendija va arăta astfel:</p>
<p>• Târnovanu – Crețu, Ngezana, M. Popescu, Radunovic – Chiricheș, Șut, David Miculescu, Florin Tănase, Darius Olaru, a dezvăluit Gigi Becali, pentru <span>Fanatik.</span></p>

]]></description>
    </item>
  </channel>
</rss>
