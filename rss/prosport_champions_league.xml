<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fabulos! Pafos, echipa lui Vlad Dragomir, a eliminat-o pe Steaua Roşie Belgrad şi a intrat în faza grupei Ligii Campionilor cu un gol în minutul 90</title>
      <link>https://www.prosport.ro/fotbal-extern/liga-campionilor/fabulos-pafos-echipa-lui-vlad-dragomir-a-eliminat-o-pe-steaua-rosie-belgrad-si-a-intrat-in-faza-grupei-ligii-campionilor-cu-un-gol-in-minutul-90-20256926</link>
      <description><![CDATA[<img src="https://www.prosport.ro//wp-content/uploads/2025/08/Fabulos-Pafos-echipa-lui-Vlad-Dragomir-a-eliminat-o-pe-Steaua-Rosie-Belgrad-si-a-intrat-in-faza-grupei-Ligii-Campionilor-cu-un-gol-in-minutul-90.jpg"/><br/><p>Formația cipriotă Pafos, cu Vlad Dragomir integralist, a intrat în faza grupei Ligii Campionilor după ce a eliminat Steaua Roşie Belgrad.</p>
<p>Prezentă pentru prima dată în preliminariile Ligii Campionilor, Pafos a eliminat Steaua Roșie Belgrad în play-off și va juca în grupa principală.</p>
<h2><span>Golul marcat în minutul 90 de Jaja a dus Pafos</span></h2>
<p>O seară istorică pe un stadion Alphamega arhiplin, după ce Pafos a remizat, 1-1, cu Steaua Roșie Belgrad și s-a calificat în Faza Ligii Campionilor, <span>datorită victoriei cu 2-1 din tur</span>.</p>
<p>Sârbii au preluat conducerea în minutul 60 cu Ivanić și au menținut o vreme „visul” unei reveniri, dar „albaștrii” au rămas calmi și au continuat să amenințe cu Bruno (83) și Correa (84).</p>
<p>Nebunia s-a declanșat pe gazon și în tribune în ultimul minut al celor 90, când Pepe a executat o lovitură liberă de pe dreapta, iar Jaja, nemarcat la aproxitiv 14 metri, a lobat spre colțul opus, iar mingea a intreat în poartă aproape de vinclu.</p>
<p>A fost un meci care a avut mult ritm, intensitate și mai multe ocazii pentru ambele echipe. Partida a început cu echipa gazdă arătând o dorință de a controla ostilitățile. În minutul 5, Pileas a centrat, iar Pepe a șutat la câțiva centimetri de bară.</p>
<p>Steaua Roșie Belgrad a răspuns (14) cu Babikas „pășind” în careu și șutând pe lângă poartă, într-o fază care le-a amintit de capacitățile lor pe terenul „deschis”.</p>
<p>După primul sfert de oră, Asteras a prins viteză fără a crea ocazii clasice, în timp ce Pafos a fost cea care a avut momentele importante. Anderson (34) a trimis cu capul după o centrare, dar Mateusz a făcut o paradă impresionantă, după care Correia a amenințat cu un șut puternic care s-a terminat în corner.</p>
<p>Cel mai important moment a venit în prelungirile primei reprize, când Bruno a trimis mingea cu capul după un corner de la Peleas, dar Mateusz a „ținut” din nou scorul la 0-0 până la pauză.</p>
<h2><span>Pafos, pe urmele lui Anorthosis și APOEL, în grupa Ligii Campionilor</span></h2>
<p>A doua repriză a început cu Steaua Roșie intrând mai puternic. Milosavljevic (46) s-a trezit într-o poziție bună după o lovitură de colț, dar a trimis mingea cu capul pe lângă poartă.</p>
<p>Presiunea sârbă a atins cote maxime, iar în minutul 60 a venit golul. Ivanic a șutat, mingea a ricoșat printre picioare și a ajuns în plasă, scorul devenind 1-0. Un gol care a dat impuls echipei din Belgrad și a pus Pafos într-o poziție mai dificilă.</p>
<p>Scorul general (2-2) a dat în continuare echipei gazdă speranța calificării în grupa principală. În ciuda scăderii ritmului după 75 de minute, atmosfera de pe stadion a rămas la fel de intensă.</p>
<p>Ocaziile lui Bruno (83) și Correa (84) au prefațat golul. Calificarea a venit în ultimul minut al celor 90 regulamtare, din gheata lui Jaja, după o lovitură liberă executată de Pepe.</p>
<p>Pafos FC este a treia echipă din Cipru care a obținut calificarea <span>în grupele Ligii Campionilor, după Anorthosis</span> și APOEL.</p>

]]></description>
    </item>
    <item>
      <title>„Reset mental cu Chivu”. Italienii scriu în detaliu despre revoluția românului la Inter</title>
      <link>https://www.prosport.ro/fotbal-extern/reset-mental-cu-chivu-italienii-scriu-in-detaliu-despre-revolutia-romanului-la-inter-20257234</link>
      <description><![CDATA[<img src="https://www.prosport.ro//wp-content/uploads/2025/08/„Reset-mental-cu-Chivu.-Italienii-scriu-in-detaliu-despre-revolutia-romanului-la-Inter-.webp"/><br/><p>Cristi Chivu (44 de ani) și Inter Milano au debutat cu dreptul în noul sezon din Serie A, după ce luni, 25 august 2025, au învins-o pe Torino pe teren propriu, scor 5-0.</p>
<p>Cuvintele frumoase au curs la adresa antrenorului român, iar ultimii care au analizat succesul „nerazzurrilor” din runda inaugurală a Serie A sunt jurnaliștii de la Corriere dello Sport.</p>
<h2><span>Ce au remarcat jurnaliștii de la Corriere dello Sport la Interul lui Cristi Chivu</span></h2>
<p><span>Cristi Chivu are Italia la picioare după Inter – Torino 5-0</span>, meci care l-a plasat direct în fruntea Serie A la capătul rundei inaugurale. Napoli, Juventus, AS Roma, Como și Cremonese au luat și ele toate cele trei puncte puse în joc, însă niciuna nu a făcut-o la fel de clar precum echipa antrenată de românul Cristian Chivu.</p>
<p>Așadar, <span>italienii sunt exaltați de Interul lui Chivu</span>, pe care îl văd deja capabil să câștige un nou titlu în Serie A, al 21-lea din vitrina clubului.</p>
<p>Într-un material de analiză pe care l-au publicat miercuri dimineață, 27 august 2025, jurnaliștii de la <span>Corriere dello Sport</span> au explicat și cum a fost posibilă revoluția antrenorului român:</p>
<p>„O revoluție mentală, fizică și tactică: strategia câștigătoare pentru noul Inter”, a titrat Corriere dello Sport, care i-a atribuit toate cele trei schimbări antrenorului Cristi Chivu.</p>
<p>În continuare, italienii au detaliat:</p>
<p>„Chivu a realizat o revoluție tăcută. Propulsat pe banca lui Inter după dezastrul din finala Ligii Campionilor și plecarea lui Inazghi, antrenorul român a făcut acest lucru în doar două luni și jumătate, în liniște, fără proclamații, dar prin muncă asiduă. Antrenorul român a lucrat pe trei fronturi: mental, fizic și tactic. Prioritatea a fost să reseteze sfârșitul sezonului trecut și, în același timp, să redescopere motivația de a urmări titluri și trofee, ștergând ideea că un ciclu s-a încheiat. Chivu a reușit să se conecteze rapid cu vestiarul, identificând cea mai bună modalitate de a comunica și de a-și transmite ideile. În plus, găsirea unei soluții la una dintre problemele apărute anul trecut a fost crucială: condiția fizică. Când au început pregătirile, jucătorii și-au dat seama că vor trebui să muncească mult mai mult. Represiunea antrenamentelor a fost drastică, dar diferența față de acum un an este evidentă: picioare mai ușoare și nicio cădere fizică pe final de partidă”, se mai arată în materialul respectiv.</p>
<h2><span>Din punct de vedere tactic a avut cel mai puțin de muncă</span></h2>
<p>În încheiere, italienii spun că antrenorul român a avut cel mai puțin de muncă din punct de vedere tactic, deoarece a intervenit doar cu mici retușuri la treaba bună pe care Inzaghi a făcut-o anterior:</p>
<p>„Pentru a completa tabloul, Chivu a vrut să își pună amprenta și din punct de vedere tactic. Punctul de plecare, evident, a fost prețioasa moștenire a lui Inzaghi. Cu unele ajustări, însă. Cum ar fi o livrare mai rapidă a balonului către atacanți, mai puține driblinguri statice și odihna atacanților în alergări verticale, fără a risca să dezechilibreze echipa. Jocul poate să nu fie la fel de spectaculos ca în perioada Inzaghi, dar va fi totuși un mai mic consumator de energie și, judecând după ce am văzut aseară, cu siguranță la fel de eficient”, a fost concluzia trasă de jurnaliști.</p>
<p>În etapa 2 din Serie A, pe 31 august, de la ora 21:45, Inter Milano va primi vizita lui Udinese.</p>

]]></description>
    </item>
    <item>
      <title>„E ca Messi”. Noul fenomen de 15 ani de la Arsenal a primit cel mai tare compliment</title>
      <link>https://www.prosport.ro/fotbal-extern/e-ca-messi-noul-fenomen-de-15-ani-de-la-arsenal-a-primit-cel-mai-tare-compliment-20257089</link>
      <description><![CDATA[<img src="https://www.prosport.ro//wp-content/uploads/2025/08/„E-ca-Messi22.-Noul-fenomen-de-15-ani-de-la-Arsenal-a-primit-cel-mai-tare-compliment-1400x933.jpg"/><br/><p>Max Dowman, noul fenomen de la Arsenal, debutant în Premier League la vârsta de doar 15 ani și 229 de zile, a primit cel mai tare compliment, din partea unui fost important jucător al „tunarilor”.</p>
<p>Este vorba despre Theo Walcott (36), care de asemenea a făcut pasul pe prima scenă a fotbalului britanic la o vârstă foarte fragedă.</p>
<h2><span>Theo Walcott l-a comparat pe Max Dowman cu Lionel Messi. Ce a spus despre noul fenomen de la Arsenal</span></h2>
<p><span>Max Dowman a atras atenția înregii planete, după ce a făcut cantonamentul de vară cu echipa mare de la Arsenal Londra</span> și a fost descris drept „cel mai bun din Anglia, din Europa și din lume”.</p>
<p>Afirmația nu i-a aparținut oricui, ci lui Rio Ferdinand, legendă a clubului rival Manchester United, care s-a declarat cucerit de puștiul de doar 15 ani al „tunarilor”.</p>
<p>Iar pe 23 august 2025, în etapa 2 a campionatului englez, <span>Max Dowman a debutat oficial la Arsenal, la vârsta de 15 ani și 229 de zile, și a devenit al doilea cel mai tânăr debutant din istoria Premier League</span>.</p>
<p>Puștiul a intrat pe finalul partidei Arsenal – Leeds 5-0 și chiar a obținut penalty-ul cu care Viktor Gyokeres a închis tabela de marcaj.</p>
<p>Așa cum era de așteptat, laudele au continuat să curgă la adresa noului fenomen de pe Emirates, iar printre cei care s-au declarat impresionați de personalitatea pe care puștiul o arată în teren s-a regăsit și Theo Walcott:</p>
<p>„Ce e cu adevărat fascinant este că Mikel Arteta îi permite să facă asta (n.r. – să dribleze cu atâta lejeritate), dar o face pentru că ăsta e principalul lui atu. Ține bine de minge, e foarte rapid cu mingea la picior. E ca Messi. Îmi amintesc când am jucat împotriva lui Messi, atunci când nu avea mingea la picior nu era un jucător rapid. Dar asta și pentru că eu eram mai rapid decât majoritatea. Totuși, când Messi avea mingea, pur și simplu jongla printre adversari și inclusiv pe mine mă depășea cu ușurință. Dowman are capacitatea asta, are startul și oprirea la fel de bune”, a declarat Theo Walcott, citat de <span>Goal.com</span>.</p>
<h2><span>De ce se teme</span></h2>
<p>Theo Walcott și-a făcut debutul în Championship, la echipa mare a lui Southampton, la vârsta de 16 ani și 143 de zile. La câteva luni distanță după acel moment, Arsenal l-a transferat pentru o taxă de 5 milioane de lire sterline. Iar pe 19 august 2006, Walcott a debutat în Premier League, în tricoul „tunarilor”.</p>
<p>„Cea mai mare provocare pentru el este zgomotul exterior (n.r. – trimitere la presiunea mediatică) și chiar și modul în care va gestiona viața de școlar și toate aceste lucruri… E vorba de acel echilibru, chiar și când vine vorba despre simplul ieșit pe stradă, pentru că toată lumea îl va recunoaște acum. Pe vremea mea nu aveam lumea rețelelor de socializare, pur și simplu nu exista. Era cu totul diferit”, a completat Theo Walcott.</p>
<p>Internațional englez de seniori cu 8 goluri marcate în 47 de apariții, Theo Walcott a jucat pentru Arsenal din ianuarie 2006 și până în ianuarie 2018, când a fost vândut la Everton pentru 22.500.000 de euro.</p>
<p>În totalul de 397 de partide pe care le-a bifat în toate competițiile, Walcott a contribuit la Arsenal cu 108 goluri și 70 de pase decisive.</p>

]]></description>
    </item>
    <item>
      <title>Surpriză uriaşă în Liga Campionilor! Au scris istorie şi au intrat în faza grupei principale, visul de 50 de milioane de euro, interzis lui Gigi Becali</title>
      <link>https://www.prosport.ro/fotbal-extern/liga-campionilor/surpriza-uriasa-in-liga-campionilor-au-scris-istorie-si-au-intrat-in-faza-grupei-principale-visul-de-50-de-milioane-de-euro-interzis-lui-gigi-becali-20256914</link>
      <description><![CDATA[<img src="https://www.prosport.ro//wp-content/uploads/2025/08/Surpriza-uriasa-in-Liga-Campionilor-Au-scris-istorie-si-au-intrat-in-faza-grupei-principale-visul-de-50-de-milioane-de-euro-interzis-lui-Gigi-Becali.jpg"/><br/><p>Cea mai mare surpriză din ultimii ani în Liga Campionilor a fost produsă de o echipă care a intrat în grupa principală, visul de 50 de milioane de euro, interzis lui Gigi Becali.</p>
<p>Marți și miercuri au loc meciurile din returul play-off-ului pentru Liga Campionilor. Echipa azeră Kairat a eliminat Celtic la loviturile de departajare.</p>
<h2><span>Grupa principală a Ligii Campionilor, visul interzis lui Gigi Becali, a devenit realitate pentru echipa care a scris istorie</span></h2>
<p>Campioana în exercițiu a Azerbaidjanului, Kairat Almaty, a avut nevoie de trei încercări pentru a ajunge la masa bogaților din Liga Campionilor. În sezonul 2005/2006 a fost eliminată în primul tur preliminar de slovacii de la Artmedia cu 4-3 la general, după prelungiri.</p>
<p>În 2021/2022 a făcut un pas în plus, eliminând Maccabi Haifa după 2-0 acasă și 1-1 în deplasare. Steaua Roșie avea să treacă mai departe, după 6-2 în două manșe.</p>
<p>Acum, însă, lucrurile au mers și mai bine. A trecut, rând pe rând, de Olimpija Ljubljana (3-1 la general), KuPS (3-2), Slovan Bratislava și Celtic, pe ultimele două eliminându-le al loviturile de departajare. FCSB, în schimb, <span>s-a oprit în turul 2 preliminar</span>.</p>
<h2><span>În sezonul precedent, Celtic a ratat calificarea în optimile Ligii Campionilor din cauza unui gol primit în minutul 90+4 al returului cu Bayern</span></h2>
<p>Antrenorul lui Celtic, Brendan Rodgers, și-a găsit cu greu cuvintele, dând vina pe terenul groaznic, dar a recunoscut că este dezamăgit.</p>
<p>„Per total, mi s-a părut un meci slab. Terenul a fost groaznic. Am fost ok din punct de vedere defensiv, dar nu am reușit să progresăm.</p>
<p>Am avut ocazii bune, mai ales în a doua repriză, iar în prelungiri am avut oportunități să câștigăm. Când vine vorba de lovituri de departajare, orice se poate întâmpla. Per total, foarte dezamăgit.</p>
<p>S-a depus mult efort, jucătorii au muncit din greu și suntem dezamăgiți că nu am marcat în cele două manșe. Trebuie să reflectăm asupra oportunităților pe care le-am avut și pe care nu le-am profitat. Trebuie să ne mulțumim cu Europa League. Este o lovitură uriașă pentru noi.</p>
<p>Cu toții știm care sunt consecințele. Vrem să fim în Liga Campionilor, dar nu suntem. Europa League este încă o competiție prestigioasă, dar am ratat o oportunitate uriașă în aceste două meciuri. Mai este un drum lung spre casă. Nu mai avem multe de spus jucătorilor acum, sunt profund dezamăgiți”, a transmis tehnicianul, potrivit <span>Sky Sports</span>.</p>
<p>În ediția trecută a Ligii Campionilor, Celtic a obținut 3 victorii (5-1 cu Slovan Bratislava, 3-1 cu Leipzig și 1-0 cu young Boys Berna, toate acasă), 3 remize (0-0 în deplasare cu Atalanta și Dinamo Zagreb, plus 1-1 acasă cu Club Brugge), fiind învinsă de Borrusia Dortmund (1-7) și Aston Villa (2-4), de fiecare dată în deplasare.</p>
<p>În play-off-ul pentru optimile de finală ale competiției <span>a dat peste Bayern Munchen</span>. Echipa germană s-a calificat mai departe, dar greu, după 2-1 în deplasare și 1-1 acasă. La Munchen, Davies a marcat golșul calificării în minutul 90+4.</p>

]]></description>
    </item>
    <item>
      <title>A venit vestea de la UEFA. Asta arată care este, de fapt, părerea forului european despre Istvan Kovacs</title>
      <link>https://www.prosport.ro/fotbal-extern/liga-campionilor/a-venit-vestea-de-la-uefa-asta-arata-care-este-de-fapt-parerea-forului-european-despre-istvan-kovacs-20255681</link>
      <description><![CDATA[<img src="https://www.prosport.ro//wp-content/uploads/2025/08/A-venit-vestea-de-la-UEFA.-Asta-arata-care-este-de-fapt-parerea-forului-european-despre-Istvan-Kovacs-1400x933.jpg"/><br/><p>A venit o veste importantă de la UEFA, care arată care este, de fapt, părerea forului european despre arbitrul român Istvan Kovacs.</p>
<p>Acesta a fost delegat la o partidă importantă din play-off-ul UEFA Champions League, care se va disputa miercuri, 27 august 2025, începând cu ora 22:00.</p>
<h2><span>Istvan Kovacs, delegat la un meci din play-off-ul UEFA Champions League</span></h2>
<p>Istvan Kovacs este, în continuare, unul dintre cei mai importanți și mai apreciați arbitri din Europa, iar acest lucru este demonstrat de ultima decizie care a fost luată de UEFA. Centralul român a primit o veste extrem de bună: a fost delegat la o partidă importantă din play-off-ul UEFA Champions League, care se va disputa miercuri, 27 august 2025, începând cu ora 22:00.</p>
<p>Este vorba despre manșa retur dintre Copenhaga și FC Basel, care se va disputa în Danemarca.</p>
<p>De menționat este că Istvan Kovacs va fi ajutat de o brigadă complet românească din care mai fac parte asistenții Mihai Marica şi Ferencz Tunyogi, al patrulea oficial Szabolcs Kovacs şi arbitrii din camera VAR, Cătălin Popa şi Marcel Bîrsan.</p>
<p><span>Reamintim că Istvan Kovacs a arbitrat finala UEFA Champions League </span>din sezonul trecut, disputată între PSG și Inter Milano, pe care francezii au câștigat-o cu un categoric 5-0.</p>
<p>Centralul de la noi din țară a avut o prestație excelentă în acest meci, în care nu a ieșit deloc în evidență și nu a comis erori majore care să afecteze cursul firesc al jocului dintre cele două finaliste. La finala ultimului sezon de UEFA Champions League, Istvan Kovacs a fost ajutat la linii de către românii Mihai Marica și Ferencz Tunyogi. Totodată, Cătălin Popa a fost asistent VAR.</p>
<p>Pentru că <span>a arbitrat finala dintre PSG și Inter Milano</span>, Istvan Kovacs a primit din partea UEFA un cec în valoare de 10.900 de euro.</p>
<h2><span>Ce arbitri români au mai prins meciuri europene</span></h2>
<p>Nu doar Istvan Kovacs va arbitra săptămâna aceasta în Europa. Alte două brigăzi de la noi din țară vor conduce partide din play-off-ul cupelor europene.</p>
<p>Astfel, Radu Petrescu, ajutat de Radu Ghinguleac şi Mircea Grigoriu (asistenţi), Andrei Chivulete (al patrulea oficial), Sebastian Colţescu şi Cristina Trandafir (VAR), va arbitra meciul Sigma Olomouc (Cehia) – Malmo (Suedia) din play-off-ul UEFA Europa League.</p>
<p>Totodată, Horaţiu Feşnic, ajutat de Valentin Avram şi Alexandru Cerei (asistenţi), Rareş Vidican (al patrulea oficial), Ovidiu Haţegan şi Sorin Costreie (VAR), va fi la centru la partida dintre RFS (Letonia) și Hamrun Spartans (Malta) din play-off-ul UEFA Conference League.</p>

]]></description>
    </item>
  </channel>
</rss>
