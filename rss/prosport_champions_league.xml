<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cea mai mare bucurie trăită în fotbalul românesc din 2025? Trei echipe, un antrenor, un arbitru și un jucător, plus o victorie și o competiție: greu de ales!</title>
      <link>https://www.prosport.ro/fotbal-intern/superliga/cea-mai-mare-bucurie-traita-in-fotbalul-romanesc-din-2025-trei-echipe-un-antrenor-un-arbitru-si-un-jucator-plus-o-victorie-si-o-competitie-greu-de-ales-20340263</link>
      <description><![CDATA[<img src="https://www.prosport.ro//wp-content/uploads/2025/12/Care-e-cea-mai-mare-bucurie-traita-in-fotbalul-romanesc-din-2025-Trei-echipe-un-antrenor-un-arbitru-si-un-jucator-plus-o-victorie-si-o-competitie-greu-de-ales.jpg"/><br/><p>Dacă miercurea trecută, în Ajunul Crăciunului, episodul din rubrica „Două răspunsuri, o întrebare” cu Gabriel Berceanu și Daniel Nazare a fost dedicat topului dezamăgirilor din fotbalul românesc în 2025, în ultima zi din an nu putem să încheiem decât cu speranță și încredere!</p>
<p>Astfel, iată provocarea finală: care e cea mai mare bucurie trăită în fotbalul românesc din 2025? Și de data asta, jurnaliștii <span>ProSport</span> au alcătuit ierarhiile lor subiective, cu câte cinci poziții fiecare, pentru ca la final de material să decizi tu clasamentul cu valoare supremă, legitimat de sentimentele tribunelor.</p>
<h2><span>Gabriel Berceanu: „Un arbitru, trei echipe și prezentul din Superliga”</span></h2>
<p>Top 5 al bucuriilor trăite de mine în fotbalul românesc din 2025 n-are cum să nu fie captiv unei subiectivități feroce: uitați de criterii și reguli! Care dintre noi, când se bucură cu adevărat, mai știe unde e pus „manualul”? M-am bucurat uneori de meciuri, alteori pe termen mediu de evoluții pe care le-am analizat cu drag în materialele din <span>ProSport</span>, de câteva ori a fost vorba de mândrie și, alteori, de satisfacția că se pun premisele pentru bucurii și mai mari în viitor.</p>
<p>Ierarhia mea începe cu Istvan Kovacs și bucuria pe care am trăit-o atât ca român, cât și ca român angrenat în fotbalul nostru atunci când a devenit oficial faptul că <span>va arbitra finala Ligii Campionilor 2025. Informația fusese dezvăluită în exclusivitate, aici, </span>de <span>ProSport</span>, iar punctul performanței atins de Kovacs mi-a produs, sincer, mândrie. Am scos și noi capul în lume, la cel mai înalt nivel, prin ceva. Prin cineva, de fapt. Unde mai pui că Istvan a devenit primul arbitru delegat, astfel, la toate cele trei finale ale competițiilor continentale organizate de UEFA…</p>
<p>Apoi, deși pentru sufletul meu va rămâne mereu „marea rivală”, Dinamo și consolidarea ei din 2025 mi-au produs o bucurie reală, autentică. După ce s-a salvat de la retrogradare, a prins play-off-ul trecut iar acum arată deja, după prima parte a noii ediții de Superliga, ca o echipă sigură, coerentă, productivă. Merită aplauze Zeljko Kopic, dar și cei care au crezut în misiunea și disciplina muncii lui, cu Andrei Nicolescu în frunte.</p>
<div class="wp-caption aligncenter" id="attachment_20344743" style="width: 2570px"><img alt="" aria-describedby="caption-attachment-20344743" class="size-full wp-image-20344743" decoding="async" fetchpriority="high" height="1536" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-scaled.jpg" srcset="https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-scaled.jpg 2560w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-1400x840.jpg 1400w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-768x461.jpg 768w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-1536x922.jpg 1536w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-2048x1229.jpg 2048w" width="2560"/><p class="wp-caption-text" id="caption-attachment-20344743">© FOTO:Razvan Pasarica/SPORT PICTURES</p></div>
<p>Totodată, consolidarea lui Dinamo m-a bucurat la nivel de club. Dinamo începe să arate iar ca un club mare. În același timp, ieșirea din insolvență reprezintă un moment extrem de important și transcende situația „câinilor”. E un reper pentru tot ecosistemul fotbalului nostru: uite că se poate atunci când faci lucrurile corect și „cu cap”. Iar când produci și performanță sportivă, în tot acest proces, cu atât mai remarcabil!</p>
<p>Podiumul bucuriilor îl deschid cu imprevizibilul din primele 21 de etape ale noului sezon intern. Îmi place Superliga asta, cu toată senzația de echilibru al valorilor în tranziție undeva spre mediu și nu neapărat „în sus”. Avem un campionat îndârjit dar și pasionant, etapă de etapă găsești meciuri bune sau foarte bune. Antrenori interesanți, abordări tactice de analizat, chiar și mai multe personaje parcă, raportat la ultima vreme.</p>
<p>Cu FC Botoșani, FC Argeș, Oțelul Galați și UTA Arad având parcurs peste așteptări, cu Rapid și Dinamo la vârf, cu FCSB în cursa prinderii play-off-ului, cu Universitatea Craiova savuroasă în epoca Mirel Rădoi și, sper eu, la fel și după el. U Cluj „joacă fotbal”, chiar și Csikszereda, Petrolul începe să mai „miște” cu Neagoe… N-ai cum să te plictisești! Mai mult, chiar rămâi după fiecare week-end cu frânturi memorabile de fotbal.</p>
<p><img alt="" class="size-full wp-image-20259284" decoding="async" height="1707" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-scaled.jpg" srcset="https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-scaled.jpg 2560w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-1400x933.jpg 1400w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-768x512.jpg 768w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-1536x1024.jpg 1536w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-2048x1366.jpg 2048w" width="2560"/></p>
<p>Pe locul doi, Universitatea Craiova. Am scris mult, am analizat și am rostogolit în metaforă proiectul nou al oltenilor cu Mirel Rădoi „revoluționar” pe multiple planuri, în special începând din vară. Fotbal frumos, proaspăt, curajos. Fotbaliști cu talent, de calitate, implicați. Suporteri mulți și pătimași. Cui nu îi era dor de Oltenia fierbând astfel în fotbalul nostru?</p>
<p>Mai mult, calificarea în grupa de Conference League, cu toate etapele ei cuceritoare, eliminarea turcilor de la Bașakșehir mai ales, apoi <span>victoriile cu Rapid Viena</span> și Mainz… Da, înfrângerea uluitoare cu AEK Atena a retezat dramatic și nemeritat povestea. Dar, per total, Universitatea Craiova e o bucurie în 2025.</p>
<p>Închei cu FCSB eliminând PAOK Salonic și câștigând fantastic acasă, cu Feyenoord. Să începi anul calificat din grupa Europa League, să deschizi lunile lui 2025 știind că ești între cei mai buni de la nivelul acesta pe continent, asta îți conferă o reconfortantă stare de siguranță și mândrie. Parcă toate au cumva rost și sens în fotbalul nostru când vezi că ești acolo, în preajma fotbalului tare. Și am fost, chiar am fost, prin FCSB!</p>
<p>Mai mult, în 2025, să elimini PAOK Salonic prin două victorii, după ce ai bătut-o și în grupă, e chiar rar. Gândul că tot ce-i bun în fotbalul nostru e doar un „foc de paie” dispare, fie și pentru o vreme. Adăugați nebunia cu Feyenoord, faptul că roș-albaștrii așteaptă 2026 cu șanse de calificare, din nou, din grupa de Europa League. Încă o dată, am fost și am rămas ceva în fotbalul european prin FCSB.</p>
<h2><span>Daniel Nazare: „Pilula care ne lipsește”</span></h2>
<p>A discuta de bucurii și de performanțe în fotbalul românesc e totuși o „pilulă” care, de cele mai multe ori, ne lipsește. În general bem apă și înghițim în sec. Uneori mai apar reușite și facem petrecere. La final de an încerc să fac un bilanț și e dificil. Nu impresionăm în cupele europene, la națională înotăm și nu avem certitudini. Mircea Lucescu ne-a dezamăgit, dar are timp să-și ia revanșa: ar fi prea frumos…</p>
<div class="wp-caption aligncenter" id="attachment_20345107" style="width: 1410px"><img alt="" aria-describedby="caption-attachment-20345107" class="size-full wp-image-20345107" decoding="async" height="850" loading="lazy" sizes="auto, (max-width: 1400px) 100vw, 1400px" src="https://www.prosport.ro//wp-content/uploads/2025/12/Ultimul-mare-tun-al-carierei-lui-Istvan-Kovacs-UEFA-decizie-importanta-e1765962479752.jpg" srcset="https://www.prosport.ro/wp-content/uploads/2025/12/Ultimul-mare-tun-al-carierei-lui-Istvan-Kovacs-UEFA-decizie-importanta-e1765962479752.jpg 1400w, https://www.prosport.ro/wp-content/uploads/2025/12/Ultimul-mare-tun-al-carierei-lui-Istvan-Kovacs-UEFA-decizie-importanta-e1765962479752-768x466.jpg 768w" width="1400"/><p class="wp-caption-text" id="caption-attachment-20345107">Foto: Profimedia (17.12.2025)</p></div>
<p>Încep de la locul 1: Istvan Kovacs. Nu sunt un fan al arbitrajului românesc, ba dimpotrivă. Prea multă influență, multă ipocrizie și interese multiple. Dar Istvan Kovacs de pe plan extern merită nota 10. Nu s-a făcut deloc de râs, are mari șanse să fie la Cupa Mondială, iar meciurile dintre Real Madrid și City, Liverpool cu Inter, deja sunt simple formalități. Pe care le trece cu brio. În Superligă se comportă ca un boier, iar noi ceilalți – fotbaliștii și jurnaliștii – suntem iobagi, sclavi, zilieri, spuneți cum vreți.</p>
<p>Uitați-vă cum acordă un penalty pe Santiago Bernabeu și cum își etalează mușchii la Clinceni ori Botoșani. Dacă prin „străinătățuri” e serios, ia și decizii bune. Aici, „șmecheraș” fiind, o mai comite în stil dâmbovițean.</p>
<p>Victoria cu Austria 1-0 e pe locul doi în această ierarhie. De ce? Pentru că am trăit emoțiile pe care le aveam cu Hagi și Răducioiu acum trei decenii. Pentru că am avut atitudine, pentru că Lucescu n-a făcut schimbări rapid când era 0-0, pentru că publicul n-a abandonat, pentru că Austria e totuși o echipă de top. Să bați Austria pe terenul unde ai pierdut cu Bosnia spune ceva. Nu că Bosnia e bună, ci că tu ai ceva de reparat la „motor”.</p>
<div class="wp-caption aligncenter" id="attachment_20351096" style="width: 1330px"><img alt="" aria-describedby="caption-attachment-20351096" class="size-full wp-image-20351096" decoding="async" height="743" loading="lazy" sizes="auto, (max-width: 1320px) 100vw, 1320px" src="https://www.prosport.ro//wp-content/uploads/2025/12/Mirel-Radoi.webp" srcset="https://www.prosport.ro/wp-content/uploads/2025/12/Mirel-Radoi.webp 1320w, https://www.prosport.ro/wp-content/uploads/2025/12/Mirel-Radoi-768x432.webp 768w" width="1320"/><p class="wp-caption-text" id="caption-attachment-20351096">FOTO: ProSport</p></div>
<p>Mirel Rădoi vine pe trei. Mi-a dat senzația că e un altfel de antrenor. Nu bagă capul în pământ, nu ascultă de patron și face exact ce crede de cuviință. Da, își roade unghiile iar asta înseamnă pentru mine că se preocupă. Dacă-și băga degetele în nas sau gură, aș fi zis altceva.</p>
<p>Ba mai mult, i-a dat și cu zăhărelul și cu biciul „prințișorului” Baiaram. După ce l-a trimis la plimbare pe Ivan și i-a îmblânzit pe alții. Mai mult, a plecat rapid și misterios, dându-i peste nas lui Mihai Rotaru, acest Gigi Becali din Bănie căruia îi plac prazul, controlul și lăudăroșenia pe plan local.</p>
<p>Daniel Bîrligea, bucuria de pe locul patru. Mi se pare că poate deveni fotbalistul esențial din viitor. Pentru că nu renunță niciodată, intră în atacant când totul e pierdut și marchează în momente-cheie. Și la FCSB, și la națională. Scoateți golurile lui din ce a realizat FCSB în 2025 și s-ar putea să vă dea cu zero, nici măcar cu virgulă.</p>
<div class="wp-caption aligncenter" id="attachment_20324055" style="width: 1290px"><img alt="10.000.000 de euro pentru Bîrligea după Bosnia „Luam imediat banii”" aria-describedby="caption-attachment-20324055" class="size-full wp-image-20324055" decoding="async" height="720" loading="lazy" sizes="auto, (max-width: 1280px) 100vw, 1280px" src="https://www.prosport.ro//wp-content/uploads/2025/11/10.000.000-de-euro-pentru-Birligea-dupa-Bosnia-„Luam-imediat-banii.jpg" srcset="https://www.prosport.ro/wp-content/uploads/2025/11/10.000.000-de-euro-pentru-Birligea-dupa-Bosnia-„Luam-imediat-banii.jpg 1280w, https://www.prosport.ro/wp-content/uploads/2025/11/10.000.000-de-euro-pentru-Birligea-dupa-Bosnia-„Luam-imediat-banii-768x432.jpg 768w" width="1280"/><p class="wp-caption-text" id="caption-attachment-20324055">FOTO SPORT PICTURES</p></div>
<p>Dinamo e surpriza Superligii și locul 5 în topul bucuriilor mele. Poziție onorabilă campionatul trecut, peste așteptări acum. În condițiile în care transferurile serioase au lipsit, iar banca de rezerve e una dintre cele mai slabe din campionat. Meritul e al staff-ului tehnic și al suporterilor. Întrebările sunt dacă se ține ritmul și dacă se punctează pe zona de „mercato”. Asta nu avem de unde să știm acum.</p>
<p>2026 se anunță interesant. Mai ales că, dacă ratăm Cupa Mondială, putem să anulăm toate galele de la final an. A premia Superliga când 48 de echipe naționale sunt la turneul final și tu acasă… E semnul că suntem în lumea a treia a fotbalului mondial. Doamne Ferește!</p>
<h2><span>Care e cea mai mare bucurie trăită în fotbalul românesc din 2025?</span></h2>
Note: There is a poll embedded within this post, please visit the site to participate in this post's poll.

]]></description>
    </item>
    <item>
      <title>Primele imagini din penthouse-ul lui Radu Drăgușin din Anglia, pentru care plătește 9.000 de lire lunar chirie</title>
      <link>https://www.prosport.ro/fotbal-extern/primele-imagini-din-penthouse-ul-lui-radu-dragusin-din-anglia-pentru-care-plateste-9-000-de-lire-lunar-chirie-20353607</link>
      <description><![CDATA[<img src="https://www.prosport.ro//wp-content/uploads/2026/01/Primele-imagini-din-penthouse-ul-lui-Radu-Dragusin-din-Anglia-pentru-care-plateste-9.000-de-lire-lunar--1400x812.png"/><br/><p>Clubul de fotbal Tottenham Hotspur a dezvăluit, fără să își propună neapărat acest lucru, primele imagini din penthouse-ul lui Radu Drăgușin (23 de ani) din Anglia.</p>
<p>Londonezii au mers acasă la internaționalul român pentru a vedea cum decurge o zi din viața lui și inevitabil au filmat și locul în care Drăgușin își petrece cea mai mare parte a timpului când e departe de coechipieri. Pentru proprietatea din Londra, fundașul plătește 9.000 de lire lunar.</p>
<h2><span>Radu Drăgușin plătește o chirie de 9.000 de lire lunar la Londra, dar penthouse-ul său arată superb. Tottenham a publicat primele imagini</span></h2>
<p>Radu Drăgușin este un nume rostit frecvent la Tottenham în aceste zile, după ce românul a revenit pe gazon pe 28 decembrie, cu ocazia unei victorii cu Crystal Palace. A fost primul meci jucat de Drăgușin după 11 luni de pauză.</p>
<p>Totodată, <span>internaționalul român este din nou și în centrul celebrelor zvonuri de transfer</span>, o posibilă revenire a sa în Italia fiind destul de vehiculată.</p>
<p>Însă, până când se va concretiza ceva, Radu Drăgușin continuă să se numere printre jucătorii de la Tottenham cu cele mai mari salarii și așteaptă să demonstreze ce poate din postura de titular. Românul are un salariu brut de 4.420.000 lire sterline, ceea ce se traduce într-un venit net anual de aproximativ 2.430.000 lire sterline. În euro, salariul anual al lui Radu Drăgușin este de circa 2.800.000 de euro.</p>
<p>Din acest total, <span>Radu Drăgușin plătește lunar o sumă colosală pentru un penthouse de lângă Londra</span>, care să îi asigure tot confortul atât lui, cât și iubitei Ioana Stan. Este vorba despre o chirie de 9.000 de lire sterline pe lună.</p>
<p>Deși prețul chiriei a ajuns imediat să fie public în presa britanică, imagini cu penthouse-ul nu au fost disponibile până de curând. Chiar în ultima zi a anului 2025, pe 31 decembrie, clubul de fotbal Tottenham Hotspur a postat pe canalul oficial de Youtube un video din casa lui Drăgușin. „Viață și recuperare”, se numește clipul, iar în cele aproape 20 de minute este prezentată rutina pe care internaționalul român o are la Londra.</p>
<p>Și, inevitabil, camerele de filmat au surprins imagini și din locuința românului, care pare să fie una foarte modernă și decorată cu bun gust. Radu Drăgușin și Ioana Stan au optat în principal pentru mobilă albă, astfel încât lumina din încăperi să fie cât mai bună. În mijlocul bucătăriei este așezată o insulă impunătoare, pentru gătit și curățat vase, iar în living pot fi observate și mai multe decorațiuni superbe, cum ar fi câteva candelabre.</p>
<p>Totodată, Radu Drăgușin le-a arătat celor de la Tottenham și tabla sa inedită de șah, sport de care s-a îndrăgostit și pe care îl practică adesea cu colegii sau chiar singur.</p>
<p>„Ne place Londra. Ne place să încercăm lucruri noi, să mâncăm la restaurante. Când am ajuns la Spurs a fost, de fapt, prima dată când mergeam la Londra. Agentul meu mi-a zis: «Spurs te vrea». Mereu am vrut să joc în Premier League. Să mă bat cu cei mai buni. Dacă joci cu cei mai buni, ești printre cei mai buni. Până la urmă, totul a fost despre Spurs.<br/>
Chiar dacă muncim din greu, avem nevoie și de altceva. Hobby-ul meu este șahul. Nu poți fi distras. Acesta este modul meu de a bloca gândurile rele. Am un set de șah din Bali. L-am luat când am fost acolo. Am început când eram mic. M-am uitat la serialul «Queen’s Gambit» și am început să joc tot mai mult. Am început să înțeleg jocul. Joc mereu când am ocazia”, a declarat Radu Drăgușin, în videoclipul de pe canalul de Youtube al celor de la Tottenham.</p>
<p>La un moment dat, fundașul chiar a pus bucătăria în funcțiune și le-a transmis englezilor că se află într-un moment al vieții în care își perfecționează abilitățile de bucătar:</p>
<p>„A trebuit să învăț să gătesc. (n.r. – gătește spaghete carbonara) M-am învățat singur. La început măsuram totul. Acum mă descurc din instinct. În Italia luam mereu Parmigiano Reggiano. Aici nu prea găsesc”, a mai punctat Drăgușin.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/HvjBFS01Hm4?si=ztrwxYlXN-Kk4raB" title="YouTube video player" width="560"></iframe></p>
<h2><span>Radu Drăgușin, pe locul 2 în topul celor mai bine plătiți fundași de la Tottenham</span></h2>
<p>Atunci când vine vorba despre salarii, Radu Drăgușin face parte din linia întâi a fotbaliștilor de la Tottenham Hotspur. Însă, strict în categoria fundașilor, internaționalul române se află chiar în top.</p>
<p>Concret, potrivit unui raport al celor de la <span>Goal</span> din 2025, doar Cristian Romero are salariul mai mare ca Drăgușin dintre apărători, fiind remunerat cu 8.580.000 lire sterline brut. În schimb, Radu Drăgușin are un salariu de 4.420.000 de lire sterline brut, la fel ca fundașul dreapta Pedro Porro.</p>
<p>Potrivit site-ului de specialitate Transfermarkt, Radu Drăgușin este cel mai bine evaluat fotbalist român în acest moment, cu o cotă de piață de 22.000.000 de euro.</p>

]]></description>
    </item>
    <item>
      <title>Înjurătura care a rupt relația Chivu – Conte. Italienii au aflat de unde a pornit, de fapt, conflictul celor doi</title>
      <link>https://www.prosport.ro/fotbal-extern/injuratura-care-a-rupt-relatia-chivu-conte-italienii-au-aflat-de-unde-a-pornit-de-fapt-conflictul-celor-doi-20352779</link>
      <description><![CDATA[<img src="https://www.prosport.ro//wp-content/uploads/2025/12/Injuratura-care-a-rupt-relatia-Chivu-–-Conte.-Italienii-au-aflat-de-unde-a-pornit-de-fapt-conflictul-celor-doi-1400x933.jpg"/><br/><p>Jurnaliștii italieni au dezvăluit înjurătura care a declanșat cu adevărat conflictul dintre antrenorii Cristi Chivu (45 de ani) și Antonio Conte (56).</p>
<p>Presa din Peninsulă anticipează o întâlnire incendiară între cei doi, care se vor lupta pe 11 ianuarie 2026, în etapa cu numărul 20 din Serie A.</p>
<h2><span>„Iată adevăratul măr al discordiei: Conte i-a strigat asta…”. Presa din Italia, despre conflictul dintre Chivu și antrenorul lui Napoli</span></h2>
<p>Inter a învins-o pe Atalanta cu 1-0 în ultima etapă din 2025 și mulțumită acestei victorii termină anul pe primul loc în Serie A.</p>
<p>Însă, imediat după fluierul final al disputei de la Bergamo, Cristi Chivu nu a avut parte de o întâlnire comodă cu reporterii și s-a văzut nevoit să abordeze un subiect care l-a deranjat vizibil. Concret, românul a fost „înțepat” de rivalul de la Napoli, Antonio Conte, pe parcursul ultimelor săptămâni și i s-a solicitat o reacție. La flash-interviu, <span>Cristi Chivu a răbufnit și s-a rezumat la a declara doar: „Nu mă interesează ce spune Conte”</span>.</p>
<p>Ulterior, la conferința de presă, italienii au continuat cu subiectul și de data aceasta <span>Cristi Chivu a avut o reacție mai amplă</span>:</p>
<p>„Continuă Conte să mă tachineze? Am spus deja că nu mă interesează ce spune Conte. Rămân consecvent. Dacă suntem obișnuiți să facem mizerie, vom face mizerie, dar eu nu voi face asta. Trebuie să transmitem valori, poți juca fotbal fără să-l amesteci cu alte lucruri care miros urât. Oamenii trebuie să se bucure de acest spectacol, ei sunt cei care duc totul. Oricine face mizerie o poate face fără nicio grijă, noi trebuie doar să muncim din greu și să fim la înălțimea sarcinii”, a declarat antrenorul lui Inter Milano.</p>
<h2><span>De la ce a pornit totul</span></h2>
<p>Printre altele, Antonio Conte a sugerat recent că Inter a avut parte de anumite beneficii în acest sezon, astfel încât să aibă un traseu mai lejer către primul loc.</p>
<p>Însă, nu aceste declarații au declanșat conflictul dintre tehnicianul lui Napoli și Chivu. Jurnaliștii italieni de la <span>FCInter1908.it</span>, care citează Gazzetta dello Sport, titrează:</p>
<p>„Culisele conflictului dintre Chivu și Conte. Iată adevăratul măr al discordiei: „Antonio i-a strigat «rahatule»…”, titrează italienii.</p>
<p>În continuare sunt prezentate detalii despre episodul respectiv. <span>Cristi Chivu și Antonio Conte au avut prima dispută pe 18 mai 2025</span>, pe vremea când românul se afla la Parma. Atunci, cei doi au fost aproape de un conflict fizic și în cele din urmă au sfârșit ambii cu câte un cartonaș roșu.</p>
<p>„Aici a început totul. Mărul discordiei din această dispută sportivă are o dată și un loc: 18 mai 2025, Parma – Napoli, stadionul Tardini, penultima etapă a sezonului trecut. Parma juca pentru supraviețuire, Napoli pentru titlu. În același timp, Inter juca la Milano împotriva lui Lazio. La un moment dat, Conte a sărbătorit un gol egalizator al lui Lazio și a vizat pe cineva de pe banca adversă. E posibil să fi fost Antonio Gagliardini, fost secund al actualului antrenor de la Inter și analist de meciuri pentru naționala Italiei timp de zece ani, inclusiv sub conducerea lui Conte. Dar nu este clar. Cert e că a strigat (n.r. – înspre banca lui Parma, unde se afla și Chivu): «Abia aștept să vin după tine, rahatule»”, mai scriu italienii.</p>
<p>După meciul cu Napoli din finalul sezonului trecut, Cristi Chivu a negat că ar fi avut un conflict cu Antonio Conte și a spus că a intervenit în îmbrânceala creată doar pentru a-și potoli jucătorii din propria tabără.</p>

]]></description>
    </item>
    <item>
      <title>Chivu: „Nu pot să vă spun mai multe”. Totuşi, 40.000.000 de euro pot rezolva problema</title>
      <link>https://www.prosport.ro/fotbal-extern/chivu-nu-pot-sa-va-spun-mai-multe-totusi-40-000-000-de-euro-pot-rezolva-problema-20352547</link>
      <description><![CDATA[<img src="https://www.prosport.ro//wp-content/uploads/2025/12/Chivu-„Nu-pot-sa-va-spun-mai-multe22.-Totusi-40.000.000-de-euro-pot-rezolva-problema.webp"/><br/><p>Jurnaliștii italieni au prezentat ultimele detalii despre situația lui Davide Frattesi (26 de ani), fotbalist din lotul lui Cristi Chivu (45) care o poate părăsi pe Inter în această iarnă pentru 40 de milioane de euro.</p>
<p>Conform presei din Peninsulă, mijlocașul central din naționala Italiei a ajuns pe radarul turcilor de la Fenerbahce Istanbul.</p>
<h2><span>Pleacă sau nu Davide Frattesi de sub comanda lui Cristi Chivu? Fenerbahce și Inter ar fi bătut palma pentru 40 de milioane de euro</span></h2>
<p>După ce în vară a trebuit să rezolve de unul singur <span>conflictul Lautaro Martinez vs. Hakan Calhanoglu, Cristi Chivu</span> are o nouă problemă de pus la punct în vestiarul lui Inter Milano.</p>
<p>Însă, de data aceasta în prim-plan este un singur jucător, aparent foarte nemulțumit de faptul că nu primește îndeajuns de multe minute.</p>
<p>Este vorba despre mijlocașul central Davide Frattesi, internațional cu 33 de apariții și 8 goluri în naționala mare a Italiei, care și-a pierdut postul de titular în mandatul românului.</p>
<p>Frattesi a fost rezervă neutilizată la trei dueluri consecutive în prima jumătate a lunii decembrie, după care a bifat, tot de pe bancă, 20 de minute cu Bologna, în semifinala pierdută din Supercupa Italiei, și aproximativ 10 minute cu Atalanta, în ultima dispută a anului din Serie A.</p>
<p>După partida cu Atalanta, Cristi Chivu a fost întrebat de reporteri despre situația lui Frattesi, iar răspunsul său a lăsat loc de interpretări. Mai precis, a sugerat posibila existență a unei rupturi între antrenor și jucător.</p>
<p>„Din anumite motive, Davide a jucat mai puțin decât se aștepta. Nu pot să vă spun mai multe despre motivele pentru care a jucat mai puțin. Astea sunt lucruri care rămân în vestiar”, a punctat Chivu, printre altele.</p>
<p>Italienii de la <span>Ze Mania</span> lasă de înțeles că nu mai este loc de împăcare între Chivu și Frattesi, iar Inter chiar ar fi acceptat deja o ofertă de 40 de milioane de euro pentru mijlocaș, trimisă de la Istanbul, de Fenerbahce mai precis.</p>
<p>Însă, problema este jucătorul. Frattesi nu pare tentat de ideea de a merge în Turcia și ar dori să mai aștepte și alte propuneri, în ideea în care ar putea ajunge tot într-un campionat puternic care să îl mențină în planurile selecționerului Italiei pentru Campionatul Mondial din 2026.</p>
<h2><span>Ce a mai spus Cristi Chivu despre situația lui Davide Frattesi</span></h2>
<p>Revenind la declarațiile lui <span>Cristi Chivu, antrenorul lui Inter</span> a mai sugerat că a avut deja o discuție față în față cu Davide Frattesi.</p>
<p>„Îmi asum responsabilitatea pentru orice lucru negativ care se întâmplă la echipă. Lucrurile care se vorbesc în vestiar se spun față în față, iar eu nu pot să reproduc aceste cuvinte în afara lui. Jucătorii sunt protagoniști pe teren, dar asta nu înseamnă că nu ne putem spune anumite lucruri față în față. Sau că ei nu trebuie să își asume și ei responsabilitatea”, a completat Chivu.</p>
<p>Conform site-ului de specialitate Transfermarkt, Davide Frattesi este evaluat la 28 de milioane de euro. El a jucat 14 meciuri în sezonul 2025-2026, în care a contribuit doar cu două pase decisive.</p>
<p><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/-jloDEfudTg?si=R1dFPTANEzv4FJM0" title="YouTube video player" width="560"></iframe></p>

]]></description>
    </item>
    <item>
      <title>„Doctorul Cristian şi Mister Chivu”. Românul a ajuns din nou pe prima pagină din Gazzetta dello Sport</title>
      <link>https://www.prosport.ro/fotbal-extern/doctorul-cristian-si-mister-chivu-romanul-a-ajuns-din-nou-pe-prima-pagina-din-gazzetta-dello-sport-20352527</link>
      <description><![CDATA[<img src="https://www.prosport.ro//wp-content/uploads/2025/12/22Doctorul-Cristian-si-Mister-Chivu22.-Romanul-a-ajuns-din-nou-pe-prima-pagina-din-Gazzetta-dello-Sport.webp"/><br/><p>Marți, 30 decembrie 2025, în penultima zi a anului, românul Cristi Chivu (45 de ani) a ajuns din nou pe prima pagină din prestigiosul ziar italian Gazzetta dello Sport.</p>
<p>Jurnaliștii din Peninsulă au ținut să facă o analiză proaspătă asupra amprentei pe care antrenorul și-a pus-o la nivelul grupării de pe „Giuseppe Meazza”. Trebuie punctat faptul că Inter Milano termină anul 2025 din postura de lider al Serie A.</p>
<h2><span>Românul Cristi Chivu, în fruntea primei pagini din Gazzetta dello Sport. Ce au vrut să evidențieze jurnaliștii italieni</span></h2>
<p>Anul 2025 se termină într-o notă pozitivă pentru antrenorul român Cristi Chivu, care se apropie de împlinirea a 7 luni de la momentul instalării sale pe banca tehnică a lui Inter Milano.</p>
<p>Chivu a fost oficializat în funcție pe 9 iunie, iar imediat a trebuit să coboare în iarbă pentru câteva partide oficiale, programate la Campionatul Mondial al Cluburilor.</p>
<p>Tranziția de la Inzaghi la Chivu nu a fost una ușoară, așa cum era de anticipat, mai ales că tehnicianul român a primit pe mână și o echipă destul de îmbătrânită, care de asemenea era și extenuată fizic după ce a luptat pentru titlu până în ultimele etape și a jucat finala UEFA Champions League. Cu toate acestea, Inter a ajuns până în optimi la Mondialul Cluburilor, de unde a fost eliminată de Fluminense, 0-2.</p>
<p>Însă, odată cu trecerea săptămânilor, echipa de pe „Giuseppe Meazza” a căpătat tot mai multă consistență, iar la final de 2025, când poate spune că a tras o primă linie, Chivu are tot dreptul să se declare optimist. Inter este lider în Serie A, cu 36 de puncte adunate după 16 meciuri jucate, iar în Champions League, „nerazzurrii” au înregistrat patru victorii și două înfrângeri în primele șase etape. Aceste rezultate le-au permis să adune 12 puncte, care îi plasează pe locul 6 în clasament și cu șanse mari de a avansa direct în optimile de finală.</p>
<p>De-a lungul sezonului, <span>Cristi Chivu a apărut de mai multe ori pe prima pagină în Gazzetta dello Sport</span>, jurnaliștii italieni fiind extrem de atenți la evoluția lui. Și asta pentru că românul se află la doar a doua experiență de antrenor principal, după ce în a doua jumătate a sezonului trecut a antrenat-o pe Parma și a izbutit să o salveze inextremis de la retrogradare.</p>
<p>Ziariștii de la prestigiosul ziar Gazzetta dello Sport sunt convinși că românul și-a pus amprenta puternic asupra echipei și au evidențiat acest detaliu chiar în fruntea primei pagini a ediției de marți, 30 decembrie 2025:</p>
<p>„Transformarea tactică a Interului, între Gaspe și Mou (n.r. – trimitere la diferențele tactice dintre stilurile abordate de Gian Piero Gasperini, ex-antrenor la Atalanta, și Jose Mourinho, ex-AS Roma). Doctorul Cristian și Mister Chivu”, titrează <span>Gazzetta dello Sport, pe prima pagină</span> a ziarului de marți, 30 decembrie.</p>
<div class="wp-caption aligncenter" id="attachment_20352533" style="width: 978px"><img alt="" aria-describedby="caption-attachment-20352533" class="size-large wp-image-20352533" decoding="async" height="1400" loading="lazy" sizes="auto, (max-width: 968px) 100vw, 968px" src="https://www.prosport.ro//wp-content/uploads/2025/12/chivu-gazzetta-dello-sport-968x1400.png" srcset="https://www.prosport.ro/wp-content/uploads/2025/12/chivu-gazzetta-dello-sport-968x1400.png 968w, https://www.prosport.ro/wp-content/uploads/2025/12/chivu-gazzetta-dello-sport-768x1110.png 768w, https://www.prosport.ro/wp-content/uploads/2025/12/chivu-gazzetta-dello-sport-1062x1536.png 1062w, https://www.prosport.ro/wp-content/uploads/2025/12/chivu-gazzetta-dello-sport.png 1200w" width="968"/><p class="wp-caption-text" id="caption-attachment-20352533">SURSA FOTO: www.gazzetta.it/primapagina</p></div>
<h2><span>Cristi Chivu, lăudat de unul dintre actualii săi elevi</span></h2>
<p>Nu doar jurnaliștii italieni au remarcat schimbarea produsă la Inter Milano pe parcursul ultimelor luni, ci și jucătorii „nerazzurrilor”. <span>Piotr Zielinski l-a aplaudat public pe Cristi Chivu</span> pentru faptul că îi tratează pe toți fotbaliștii din vestiar cu aceeași unitate de măsură și nu are favoriți, așa cum se întâmpla, susține Zielinski, în mandatul lui Inzaghi:</p>
<p>„Înainte de acest sezon făceam parte din linia a treia. Nici măcar în linia a doua nu am ajuns să fiu. A fost un an greu, nu doar din cauza accidentărilor, ci și din cauza lipsei de consecvență. Inzaghi avea favoriții lui, Chivu face altfel, implică mai mulți jucători și îi determină pe toți să creadă că pot fi titulari. Și ăsta este un lucru minunat”, a declarat Piotr Zielinski, după victoria cu Atalanta din ultima etapă a anului.</p>
<p>Cristi Chivu termină 2025 cu 27 de meciuri bifate în calitate de antrenor principal la Inter Milano, în care a înregistrat 18 victorii, un egal și 8 înfrângeri. Golaverajul este și el încurajator: 59 de goluri marcate și doar 27 primite.</p>

]]></description>
    </item>
  </channel>
</rss>
