<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>DECLARAȚII Cristi Chivu, reacție de mare campion după eliminarea din Europa! Ce le-a zis italienilor, deși era dărâmat din cauza tristeții</title>
      <link>https://www.prosport.ro/fotbal-extern/liga-campionilor/cristi-chivu-reactie-de-mare-campion-dupa-eliminarea-din-europa-ce-le-a-zis-italienilor-desi-era-daramat-din-cauza-tristetii-20388774</link>
      <description><![CDATA[<img src="https://www.prosport.ro//wp-content/uploads/2026/02/Cristi-Chivu-reactie-de-mare-campion-dupa-eliminarea-din-Europa.jpg"/><br/><p>Inter a părăsit ediția actuală a Ligii Campionilor în play-off-ul pentru optimile de finală, iar antrenorul român Cristi Chivu a avut o reacție de mare campion.</p>
<p>Aventura europeană a lui Inter s-a încheiat! Finalista ediției trecute a Ligii Campionilor a fost eliminată în play-off-ul optimilor de formația norvegiană Bodo/Glimt, cu 2-5 la general.</p>
<h2><span>Ce le-a spus Cristi Chivu italienilor, deși era dărâmat din cauza tristeții după eliminarea din Liga Campionilor</span></h2>
<p>Echipa lui Chivu a încercat pe teren propriu să întoarcă soarta calificării, dar <span>eforturile au fost lipsite de consistență</span>, la fel ca și speranțele de a avansa în competiție.</p>
<p><span>Bodo/Glimt s-a impus și pe San Siro, cu 2-1</span>, o performanță imensă pentru norvegieni, care vor juca pentru prima dată în istorie în această fază a competiției.</p>
<p>La finalul confruntării, tehnicianul român Cristi Chivu a avut o reacție de mare campion după eliminarea din Europa! Deși dărâmat din cauza tristeții, el nu s-a ferit de cuvinte.</p>
<p>„Am încercat tot ce am putut împotriva unei echipe foarte bine organizate. Faptul că nu am reușit să ieșim din impas ne-a creat un confort mental în a face anumite lucruri. Nu am nimic de reproșat băieților, pentru că au încercat tot ce au putut pentru a reuși cu toată energia noastră.</p>
<p>În repriza a doua, adversarii au reușit să creeze ceva, marcând două goluri. Există multă dezamăgire. Din păcate, astăzi am întâlnit o echipă cu mult mai multă energie decât a noastră și trebuie să-i felicităm, pentru că merită să avanseze în competiție”, și-a început Chivu discursul.</p>
<h2><span>Chivu spune că e greu pentru fotbaliștii lui să-i găsească energia, în condițiile în care joacă o dată la 3 zile</span></h2>
<p>Bodo/Glimt a valorificat avantajul terenului propriu în prima manșă, iar pe San Siro a eliminat vicecampioana Europei fără niciun fel de emoții. Nerazzurrii vor trebui să-și recapete imediat avântul pentru a-și relua campania din campionat. Sâmbătă primesc replica formației Genoa, patronată și condusă de omul de afaceri român Dan Șucu.</p>
<p>„Scopul este să fim competitivi,  am spus întotdeauna asta. Nu ne-am gândit niciodată la lucruri îndepărtate și în afara controlului nostru. Din păcate, nu am reușit să fim competitivi în Liga Campionilor. Știm că nivelul este ridicat și, dacă nu ai claritate, vei găsi echipe care te pedepsesc la prima greșeală pe care o faci.</p>
<p>Am forțat jocul direct prin mijlocași și atacanți. La pauză, am cerut mai multă răbdare în a muta mingea pentru a destabiliza acest 4-4-2 dens și organizat, dar nu am putut să o facem decât cu unele centrări.</p>
<p>Am avut ocazii mari în careu, dar nu am reușit să le valorificăm. Am încercat totul, având în vedere limitele și punctele noastre forte. E păcat, pentru că dacă am fi reușit să marcăm un gol, poate am fi pus mai multă presiune pe ei.</p>
<p>E greu de găsit energia când joci o dată la 3 zile. Poate că am fi evoluat mai bine dacă atacam diferit suprafața lor de pedeapsă, dar nu am nimic de reproșat băieților. Când ai parte de 10 jucători care se apărau în careu este cu adevărat dificil.</p>
<p>Toată lumea este dezamăgită pentru că am vrut să avansăm și să fim competitivi, chiar dacă știam că nu va fi ușor împotriva unei echipe care a jucat doar 4 meciuri în ultimele două luni. Dăm pagina și mergem mai departe. Liga Campionilor este istorie, dar trebuie să ne felicităm adversarii pentru ceea ce au făcut”, a mai precizat Chivu.</p>

]]></description>
    </item>
    <item>
      <title>Marele Fabio Capello a spus clar care a fost marea GREȘEALĂ a lui Chivu din Inter – Bodo: „Târziu a făcut asta!”</title>
      <link>https://www.prosport.ro/fotbal-extern/liga-campionilor/marele-fabio-capello-a-spus-clar-care-a-fost-marea-greseala-a-lui-chivu-din-inter-bodo-tarziu-a-facut-asta-20388764</link>
      <description><![CDATA[<img src="https://www.prosport.ro//wp-content/uploads/2025/10/Fabio-Capello-s-a-convins-de-Chivu-dupa-Inter-Slavia.-A-tras-linie-„S-a-vazut-asta-scaled-e1759322754665-1400x735.jpg"/><br/><p>Marele Fabio Capello a stat cu ochii pe meciul dintre Inter Milano și Bodo/Glimt, încheiat cu scorul de 1-2, și a spus clar care a fost marea greșeală făcută de Cristi Chivu.</p>
<p>Experimentatul tehnician a dezvăluit ce le-a lipsit italienilor pentru a reuși să întoarcă rezultatul de 3-1, înregistrat în manșa tur, și să se califice în optimile UEFA Champions League.</p>
<h2><span>Fabio Capello, verdict despre Interul lui Cristi Chivu</span></h2>
<p>Inter Milano și Bodo/Glimt s-au întâlnit marți, 24 februarie 2026, în manșa retur a play-off-ului pentru optimile UEFA Champions League. După ce s-au impus în prima manșă, scor 3-1, <span>norvegienii au reușit să dea lovitura și în Italia</span>, unde au câștigat cu scorul de 2-1. Astfel, și-au asigurat calificarea în faza următoare a competiției, iar liderul din Serie A a fost eliminat și rămâne să se concentreze doar pe competiția internă.</p>
<p>Marele Fabio Capello a stat cu ochii pe această partidă și a spus clar care a fost marea greșeală făcută de Cristi Chivu. Acesta consideră că tehnicianul român trebuia să îl introducă mai rapid în joc pe Sucic, fotbalist capabil să își scoată adversarii din joc prin dribling. Jucătorul croat a fost aruncat în luptă de către Cristi Chivu în minutul 62, când l-a înlocuit pe Zielinski.</p>
<p>„Un Inter prea lent, în toate fazele. Nimeni nu a putut dribla adversarul, au lipsit duelurile unu-la-unu și au fost puține schimbări de teren. În prima repriză au jucat mult pe partea dreaptă, am crezut că Dimarco ar putea fi omul cheie, dar nu a fost niciodată servit.</p>
<p>A fost ceva care a penalizat Inter, apoi au avut ocazii, dar întotdeauna din corner. Nu a jucat cu viteza necesară pentru a învinge o echipă atât de atentă ca Bodo. Când a intrat Sucic, care driblează și are viteză, ceva s-a schimbat, dar puțin târziu a făcut asta”, a declarat Fabio Capello, conform <span>tuttomercatoweb.com</span>.</p>
<h2><span>Ce notă a primit Cristi Chivu după eliminarea din UEFA Champions League</span></h2>
<p><span>Jurnaliștii italieni au stat cu ochii pe partida disputată de  echipa lui Cristi Chivu</span> și au tras cele mai importante concluzii după fluierul de final. Totodată, și tehnicianul român a fost analizat cu atenție și a fost notat cu 5 pentru felul în care echipa lui a arătat în meciul de la Milano.</p>
<p>„CHIVU – 5. Înfrângerea din prima manșă și o greșeală a lui Akanji l-au condamnat la eliminare. O prestație puternică nu este suficientă, golurile pentru revenire lipsesc”, au notat jurnaliștii italieni, la finalul partidei.</p>

]]></description>
    </item>
    <item>
      <title>Italienii au dat VERDICTUL despre Cristi Chivu și Inter: „Catastrofă și lacrimi în Champions League”</title>
      <link>https://www.prosport.ro/fotbal-extern/liga-campionilor/italienii-au-dat-verdictul-despre-cristi-chivu-si-inter-catastrofa-si-lacrimi-in-champions-league-20388776</link>
      <description><![CDATA[<img src="https://www.prosport.ro//wp-content/uploads/2026/02/italienii-au-dat-verdictul-despre-cristi-chivu-si-inter-catastrofa-si-lacrimi-in-champions-league.webp"/><br/><p><span>Presa din Italia a reacționat dur după eliminarea lui Inter din play-off-ul Champions League. Echipa antrenată de Cristi Chivu a pierdut și returul cu FK Bodo/Glimt, scor 1-2 pe San Siro, după 1-3 în tur, și a ratat calificarea în optimile competiției.</span></p>
<p><span><span>Publicațiile din Peninsulă </span>au vorbit despre o „catastrofă” și despre o seară cu „lacrimi” pentru nerazzurri, declarând că eliminarea vine într-un moment în care Inter conduce detașat în Serie A și era considerată favorită certă la calificare.</span></p>
<h2><span><b>Prăbușire echipei în repriza a doua</b></span></h2>
<p><span>Mai multe publicații au remarcat că Inter a părut lipsită de reacție în momentele decisive. Deși echipa a avut posesia și inițiativa, ritmul a scăzut considerabil în repriza secundă, iar Bodo/Glimt<span> a gestionat perfect avantajul</span>, reușind să se califice cu scorul general de 5-2.</span></p>
<p><span>Momentul-cheie al partidei a venit în minutul 58, când o eroare defensivă a lui Manuel Akanji în apropierea careului a dus la deschiderea scorului. Hauge a profitat și a înscris pentru 0-1, reducând drastic șansele italienilor. La scurt timp, Evjen a majorat avantajul oaspeților. </span>Presa italiană a catalogat faza drept „o neatenție de neînțeles la acest nivel”, subliniind că Inter nu avea nevoie de riscuri inutile într-un meci cu asemenea miză.</p>
<p><span>Pentru Cristi Chivu, <span>eliminarea reprezintă prima mare lovitură</span> din mandatul său pe banca tehnică. Deși Inter este lider autoritar în campionat și continuă în Coppa Italia, ratarea optimilor Champions League a fost descrisă ca un eșec major de presa din ITalia.</span></p>
<p><span>„Inter avea totul sub control în Serie A, dar Europa a devenit un coșmar”, au notat jurnaliștii italieni, care au evidențiat diferența de prospețime și organizare dintre cele două echipe. </span><span>În urma eliminării, Inter rămâne cu obiectivele interne. Mai exact, titlul în Serie A, unde are un avans consistent, și parcursul din Cupa Italiei.</span></p>
<h2><span>Echipele de start</span></h2>
<p><span>Inter (1-3-5-2): 1. Sommer – 31. Bisseck, 25. Akanji, 95. Bastoni – 11. Luis Henrique, 16. Frattesi, 7. Zieliński, 23. Barella, 32. Dimarco – 94. Esposito, 9. M. Thuram. Antrenor: Cristian Chivu</span></p>
<p><span>Rezerve: 12. Di Gennaro, 13. J. Martínez – 2. Dumfries, 6. De Vrij, 8. Sučić, 14. Bonny, 15. Acerbi, 17. Diouf, 22. Mkhitaryan, 30. Carlos Augusto, 36. Darmian, 47. Lavelli</span></p>
<p><span>Bodø/Glimt (1-4-3-3): 12. Haikin – 20. Sjøvold, 4. Bjørtuft, 6. Gundersen, 15. Bjørkan – 26. Evjen, 7. Berg, 19. Brunstad Fet – 11. Blomberg, 9. Høgh, 10. Hauge. Antrenor: Kjetil Knutsen</span></p>
<p><span>Rezerve: 1. Faye Lund, 45. Sjong – 2. Nielsen, 5. Aleesami, 8. Auklend, 14. Saltnes, 21. Helmersen, 22. Klynge, 23. Riisnæs, 24. Bassi, 25. Määttä, 94. Mikkelsen</span></p>

]]></description>
    </item>
    <item>
      <title>Italienii i-au pus o piatră de moară de gât lui Cristi Chivu și l-au băgat în istoria neagră a Interului: „De pe vremea lui Conte nu s-a mai întâmplat asta”</title>
      <link>https://www.prosport.ro/fotbal-extern/liga-campionilor/italienii-i-au-pus-o-piatra-de-moara-de-gat-lui-cristi-chivu-si-l-au-bagat-in-istoria-neagra-a-interului-de-pe-vremea-lui-conte-nu-s-a-mai-intamplat-asta-20388773</link>
      <description><![CDATA[<img src="https://www.prosport.ro//wp-content/uploads/2026/02/Italienii-i-au-pus-o-piatra-de-moara-de-gat-lui-Cristi-Chivu-si-l-au-bagat-in-istoria-neagra-a-Interului-„De-pe-vremea-lui-Conte-nu-s-a-mai-intamplat-asta.jpg"/><br/><p>Presa din Italia a amintit de un alt moment negru din istoria lui Inter, după ce a fost eliminată din Liga Campionilor de Bodo/Glimt.</p>
<p>Marți, în returul 16-imilor Ligii Campinilor, Inter a fost învinsă de Bodo/Glimt, 1-2. Cum în manșa tur tot norvegienii au avut câștig de cauză, scor 3-1, Inter nu a putut să acceadă în faza următoare.</p>
<h2><span>Presa italiană l-a băgat în istoria neagră a lui Inter pe Cristi Chivu</span></h2>
<p>Jurnaliștii de la <span>tuttomercatoweb.com</span> au analizat prestația modestă a celor de la Inter, atât în tur, cât și în returul confruntării cu Bodo/Glimt. Italienii au evidențiat faptul că o asemenea contraperformanță nu a mai fost consemnată din sezonul 2020/2021, când <span>nerazzurrii </span>părăseau Liga Campionilor încă din faza grupelor.</p>
<p>„Pe lângă un parcurs uimitor în campionat, cu 10 puncte peste AC Milan în campionat, Inter iese din Liga Campionilor cu capul plecat. Nerazzurrii au făcut greșeli de neiertat în defensivă, acordând un avantaj mare (1-3) în prima manșă și în această seară deschizând calea pentru avantajul norvegienilor cu o pasă superficială înapoi de la Akanji.</p>
<p>Moral? Golul emblematic al lui Bastoni nu a fost suficient, Inter a dus lipsă de răutate în diferite zone ale terenului și mai ales în atac. Thuram și Pio Esposito au jucat din primul minut, în absența lui Lautaro (accidentat) cu Bonny pe bancă. Abnegația italianului de 20 de ani nu a lipsit niciodată, dar a găsit cu greu poarta, în timp ce atacantul central francez pare să fi pierdut acea scânteie care l-a distins sezonul trecut.</p>
<p>Și acum vine punctul sensibil. Inter este eliminată din Liga Campionilor de Bodo/Glimt: ultima dată când s-a întâmplat asta datează din sezonul 2020/21, după scorul de 0-0 cu Șahtior Donețk, când încă existau grupele Ligii Campionilor. Atunci Antonio Conte era pe bancă. Cristian Chivu pătează definitiv sezonul cu o eliminare zdrobitoare pentru Nerazzurri, unde Simone Inzaghi nu a dat niciodată greș. Acum va trebui să ridicăm capul în campionat, avem încă la îndemână Cupa Italiei”, au scris jurnaliștii italieni.</p>

]]></description>
    </item>
    <item>
      <title>Căpitanul lui Chivu a numit VINOVATUL clar după ce Inter a fost eliminată de Bodo: „Din cauza greșelii lui am pierdut, dar…”</title>
      <link>https://www.prosport.ro/fotbal-extern/liga-campionilor/capitanul-lui-chivu-a-numit-vinovatul-clar-dupa-ce-inter-a-fost-eliminata-de-bodo-din-cauza-greselii-lui-am-pierdut-dar-20388772</link>
      <description><![CDATA[<img src="https://www.prosport.ro//wp-content/uploads/2026/02/Capitanul-lui-Chivu-a-numit-VINOVATUL-clar-dupa-ce-Inter-a-fost-eliminata-de-Bodo-Din-cauza-greselii-lui-am-pierdut-dar.jpeg"/><br/><p>Aventura lui Inter și a lui Cristi Chivu în Liga Campionilor a ajuns la final, după 2-5 la general cu Bodo/Glimt în play-off-ul pentru „optimile” întrecerii. Norvegienii s-au impus în ambele dueluri ale „dublei”: 3-1 în tur, acasă, 2-1 în retur, la Milano.</p>
<p>După fluierul final al partidei, căpitanul nerazzurrilor, Nicolo Barella, devenit o țintă pentru fanii liderului din Serie A, s-a prezentat la microfon. Jucătorul a numit principalul vinovat pentru eliminarea lui Inter.</p>
<h2><span>Nicolo Barella, după ieșirea Interului lui Chivu din Liga Campionilor: „Azi am pierdut din cauza lui Akanji, dar alteori am greșit eu”</span></h2>
<p><span>Barella, luat la rost de suporteri</span> în spațiul online, a fost primul elev de sub comanda lui Chivu care a comentat eliminarea prematură din UCL pentru Sky Sport, relatează <span>fcinternews.it</span>.</p>
<p>Mijlocașul central a opinat că nordicii nu au pus-o pe Inter în mare dificultate pe „Giuseppe Meazza”.</p>
<p>„Am primit gol din cauza unei erori individuale, cea a lui Manu (n.r. Akanji). Asta face parte din fotbal. Dar alteori am greșit eu sau au făcut-o alți coechipieri. Se întâmplă astfel de lucruri. Cel mai greu a fost să deblocăm tabela, lucru pe care nu l-am reușit. Felicitări lui Bodo, care a câștigat două meciuri împotriva noastră. Au meritat să se califice”, a adăugat Barella.</p>
<h2><span>Dovadă de fair-play: „Am încercat, dar ei au fost mai buni”</span></h2>
<p>Jucătorul a admis că eliminarea a generat un val de amărăciune. „Suntem dezamăgiți, dar vrem să luptăm pentru obiectivele rămase”, s-a repliat Barella.</p>
<p>Una dintre concluziile sale este că <span>Bodo/Glimt</span> a meritat cu vârf și îndesat calificarea: „Am încercat, dar ei au fost mai buni”.</p>
<p>Hauge a deblocat tabela la Milano, în minutul 58, după o gafă comisă de Akanji. Golul doi a venit la circa 15 minute distanță, marcatorul fiind Evjen. Golul de onoare al lui Inter a apărut în minutul 76. Bastoni a punctat pentru nerazzurri.</p>
<h2><span>Chivu, doar nota 5</span></h2>
<p>Italienii s-au uitat cu mare atenție la partida de pe terenul lui Inter. Au tras cele mai importante concluzii despre jocul gazdelor și i-au atribuit nota 5 lui Cristi Chivu pentru modul în care elevii lui au arătat contra lui Bodo/Glimt.</p>
<p>Oamenii de presă au punctat faptul că Inter a pus în scenă o prestație bună, însă au evidențiat și ineficiența afișată în fața porții adverse.</p>
<p>„CHIVU – 5. Înfrângerea din prima manșă și o greșeală a lui Akanji l-au condamnat la eliminare. O prestație puternică nu este suficientă, golurile pentru revenire lipsesc”, au notat jurnaliștii peninsulari, la capătul celor 90 de minute.</p>

]]></description>
    </item>
  </channel>
</rss>
