<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>I-au pus 300.000.000 de dolari pentru a conduce o maşină de la Aston Martin în următorii 3 ani</title>
      <link>https://www.prosport.ro/formula-1/i-au-pus-300-000-000-de-dolari-pentru-a-conduce-o-masina-de-la-aston-martin-in-urmatorii-3-ani-20148835</link>
      <description><![CDATA[<img src="https://www.prosport.ro/wp-content/uploads/2025/04/I-au-pus-300.000.000-de-dolari-pentru-a-conduce-o-masina-de-la-Aston-Martin-in-urmatorii-3-ani-e1744978889634-1400x728.jpg"/><br/><p>Aston Martin i-a propus un contract de 300.000.000 de dolari pentru trei ani celui mai râvnit pilot de Formula 1. Max Verstappen ar putea fi aproape de plecarea de la Oracle Red Bull Racing, iar alte echipe deja s-au interesat de serviciile sale.</p>
<p>Max Verstappen este omul care a dominat Formula 1 în ultimele sezoane, după ce Lewis Hamilton nu și-a mai atins performanțele care l-au făcut consacrat. <span>Olandezul a câștigat doar o singură cursă în acest sezon, cea din Japonia.</span></p>
<h2><span>Aston Martin i-a propus un contract pe 3 ani lui Max Verstappen, care ar putea câștiga 300.000.000 de dolari</span></h2>
<p>După un start de sezon ratat, Max Verstappen ar putea părăsi formația Oracle Red Bull Racing. Vestea a sosit chiar înaintea cursei Saudi Arabian Grand Prix, din weekend. <span>Cvadruplul câștigător al campionatului de Formula 1</span> ar mai fi dorit și de McLaren și Mercedes.</p>
<p>Echipa Aston Martin i-a trimis deja o propunere de contract lui Verstappen, care ar putea câștigă 100.000.000 de dolari anual, conform <span>Gazzetta dello Sport</span>. Dacă va semna, olandezul va deveni cel mai bine plătit pilot din istoria acestui sport.</p>
<h2><span>Cum a reacționat echipa Aston Martin după ce vestea că l-au ofertat pe Max Verstappen a luat amploare</span></h2>
<p>Zvonul a fost infirmat de Aston Martin, care a preferat să spună că se focusează pe sezonul actual, fără a se gândi la cel de anul viitor. Echipa a oferit un răspuns pentru celebrul website <span>sportbible</span>, unde a punctat mai multe.</p>
<p>„Este normal pentru presă să speculeze eventuale mutări ale piloților, dar avem o echipă fantastică de piloți, iar noi suntem extrem de implicați în ceea ce privește persoanele cu care avem contract până în 2026, și după.</p>
<p>Atenția noastră se îndreaptă spre a le oferi lui Lance și Fernando cele mai bune și solide monoposturi. Când o facem, cei doi sunt capabili să ofere rezultate fulminante pe circuit”, a reacționat echipa Aston Martin, conform sursei.</p>
<p>Max Verstappen a reacționat și el când a fost întrebat despre viitorul, fiind extrem de rezervat. Pilotul a preferat să spună că este mai preocupat de ceea ce face pe circuit decât pe ceea ce se vehiculează în presă.</p>
<p>„(n.r. Deci, echipa Red Bull a tras bățul necastigator? Nu te gândești să părăsești Red Bull?) Nu. Eu mă gândesc că tu ar trebui să fii atent pe comentat, iar eu o să mă focusez pe condus, așa că nu ne mai rămâne timp să ne gândim la alte scenarii”, a spus Max Verstappen, despre o posibilă plecare.</p>

]]></description>
    </item>
    <item>
      <title>Formula 1: Max Verstappen pleacă din pole-position! La ce oră are loc cursa pentru Marele Premiu din Arabia Saudită</title>
      <link>https://www.prosport.ro/formula-1/formula-1-max-verstappen-pleaca-din-pole-position-la-ce-ora-are-loc-cursa-pentru-marele-premiu-din-arabia-saudita-20150094</link>
      <description><![CDATA[<img src="https://www.prosport.ro/wp-content/uploads/2025/04/max-verstappen-in-pole-position-in-formula-1-la-jeddah.jpg"/><br/><p>Pilotul olandez Max Verstappen (Red Bull) se va afla pe prima poziție a grilei de start în Marele Premiu al Arabiei Saudite, la Jeddah, a cincea etapă a Campionatului Mondial de Formula 1.</p>
<p>Pentru Verstappen este al doilea pole position din acest sezon, după cel din Japonia, unde pilotul echipei Red Bull s-a şi impus.</p>
<h2><span>Cum arată grila de start în Marele Premiu al Arabiei Saudite. Max Verstappen va fi primul</span></h2>
<ul>
<li>Cursa va avea loc duminică, de la ora 20.00 și va fi transmisă în direct de Antena 3 CNN.</li>
</ul>
<p>Alături de Verstappen, campionul mondial en-titre, pe poziția secundă va fi la start australianul Oscar Piastri (Mc Laren-Mercedes), în timp ce din linia a doua vor porni britanicul George Russell (Mercedes) și monegascul Charles Leclerc (Ferrari). Linia a treia este formată din italianul Andrea Kimi Antonelli (Mercedes) și spaniolul Carlos Sainz Jr (Williams-Mercedes).</p>
<p>„Sunt foarte fericit, extrem de fericit! Categoric nu mă aşteptam să fiu în pole position aici. Maşina a prins viaţă în noapte, am făcut câteva modificări finale şi a fost mai plăcut de condus, aderența mergea.</p>
<p>Cred că duminică, în cursă, va fi greu să îi ţin în spate, dar vom încerca”, a declarat Verstappen imediat după ce a obținut prima poziție pe grila de start.</p>
<p>Marele Premiu al Arabiei Saudite este o cursă din Marele Circ care a avut loc pentru prima dată în 2021 pe acest traseu.</p>
<p>Ediția inaugurală a evenimentului a avut loc la Jeddah, în Arabia Saudită. Este a cincea cursă integrală de noapte din calendarul de Formula 1, după Marele Premiu al statului Singapore, Bahrainului, Emiratelor Arabe Unite și Qatarului.</p>
<blockquote class="twitter-tweet">
<p dir="ltr" lang="en">A tantalising grid is set! 👊</p>
<p>Here’s how the field will line up for tomorrow’s Saudi Arabian Grand Prix 👇#F1 #SaudiArabianGP pic.twitter.com/SHGqzSMob6</p>
<p>— Formula 1 (@F1) April 19, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Cum se prezintă acum ierarhiile în Formula 1?</span></h2>
<p>În clasamentul Campionatului Mondial al piloților, lider este Lando Norris cu 77 puncte, urmat de Oscar Piastri 74 puncte, Max Verstappen 63 puncte, Charles Leclerc 32 puncte.</p>
<p>În clasamentul constructorilor, pe primul loc se află McLaren-Mercedes cu 151 puncte, urmată de Mercedes 93 puncte, Red Bull 71 puncte, Ferrari 57 puncte, Haas-Ferrari 20 puncte.</p>

]]></description>
    </item>
    <item>
      <title>Gigi Becali a trimis-o să cânte în Ghimpați, pe câmp, dar ea s-a dus între bogătaşii planetei, în Arabia Saudită. Apariția în piele roz cu care J Lo a atras toate privirile</title>
      <link>https://www.prosport.ro/diverse/gigi-becali-a-trimis-o-sa-cante-in-ghimpati-pe-camp-dar-ea-s-a-dus-intre-bogatasii-planetei-in-arabia-saudita-aparitia-in-piele-roz-cu-care-j-lo-a-atras-toate-privirile-20150100</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-trimis-o-sa-cante-in-Ghimpati-pe-camp-dar-ea-s-a-dus-intre-bogatasii-planetei-in-Arabia-Saudita-1400x928.png"/><br/><p>Jennifer Lopez (55 de ani), faimoasa artistă care va concerta în România în 2025 și pe care Gigi Becali a trimis-o să cânte la Ghimpați, în județul Giurgiu, s-a dus recent între bogătașii planetei, la Marele Premiu al Arabiei Saudite din Formula 1.</p>
<p>J Lo a intrat în garajul italienilor de la Ferrari, însă nu oricum, ci într-o costumație din piele roz cu care a atras toate privirile.</p>
<h2><span>Jennifer Lopez, artista trimisă de Gigi Becali la Ghimpați, apariție de senzație la Marele Premiu al Arabiei Saudite din Formula 1</span></h2>
<p><span>Jennifer Lopez va concerta în România la data de 27 iulie 2025</span>, cu ocazia turneului „Up All Night”, și l-a scos din minți pe Gigi Becali, deoarece s-a crezut că locația evenimentului va fi Arena Națională din București.</p>
<p><span>Gigi Becali a anunțat că va încerca să boicoteze concertul cu o lege și a trimis-o pe Jennifer Lopez să cânte pe câmp, la Ghimpați</span>, și nu pe un stadion de fotbal.</p>
<p>Între timp, lucrurile s-au calmat, deoarece s-a aflat că J Lo va cânta în Piața Constituției, nu pe Arena Națională. Iar celebra artistă de origine portoricană a mers în zona Golfului, printre bogătașii planetei, pentru a asista la Marele Premiu al Arabiei Saudite din Formula 1.</p>
<p>J Lo chiar și-a programat și un mic concert în cadrul competiției de pe circuitul de la Jeddah, însă înainte de a pune mâna pe microfon s-a dus în garajul italienilor de la Ferrari și a făcut senzație cu apariția ei.</p>
<p>Cântăreața a îmbrăcat un costum din piele roz, pe care l-a asortat cu o pereche de ochelari la modă. Ea s-a plimbat printre componenții Scuderiei și chiar s-a pozat cu faimosul pilot britanic al italienilor, Lewis Hamilton.</p>
<p>Câteva dintre imaginile surprinse au fost distribuite de Jennifer Lopez pe pagina ei de <span>Instagram</span>, acolo unde beneficiază de o comunitate imensă, de aproape 250.000.000 de persoane, și pot fi văzute în galera foto a articolului, la final.</p>
<h2><span>Gigi Becali, enervat la culme de concertul lui Jennifer Lopez</span></h2>
<p>Atunci când a aflat despre posibilitatea ca Jennifer Lopez să îl alunge de pe Arena Națională din București, Gigi Becali a avut o reacție în stilul caracteristic și a transmis:</p>
<blockquote><p>Concertele pot fi făcute pe câmp. Jennifer Lopez să plece pe câmp, la Ghimpaţi! Proiectul de lege pe care l-au propus specialiştii, pe care l-am semnat şi eu: «Se completează cu următorul cuprins: folosirea bazelor sportive, precum şi a unităţilor de productivitate a sportului construite din fonduri provenite în cuantum de 75% din bugetul statului, aflate în proprietatea şi administrarea unităţilor administrative teritoriale, organelor administraţiei publice, centrale sau subordonate acestora, pentru acţiuni de pregătire sportivă desfăşurate în competiţii sportive… vor fi date în custodie după următoarele criterii: Cu prioritate, loturile olimpice naţionale şi federaţii sportive naţionale, cluburi sportive care participă la competiţii sportive naţionale sau internaţionale, cluburi sportive publice sau private având prioritate cele din eşalonul superior, cluburi sportive şcolare, licee, toate celelalte. Apoi la final spunem: Alte activităţi decât cele sportive sau terţi, dacă nu sunt activităţi sportive prevăzute»”, Gigi Becali, potrivit <span>Fanatik</span>.</p></blockquote>

]]></description>
    </item>
    <item>
      <title>McLaren face legea în Formula 1: Oscar Piastri a câştigat Marele Premiu al Bahrainului</title>
      <link>https://www.prosport.ro/formula-1/mclaren-face-legea-in-formula-1-oscar-piastri-a-castigat-marele-premiu-al-bahrainului-20145038</link>
      <description><![CDATA[<img src="https://www.prosport.ro/wp-content/uploads/2025/04/McLaren-face-legea-in-Formula-1.jpg"/><br/><p>Australianul Oscar Piastri s-a impus fără niciun fel de emoții în Marele Premiu al Bahrainului, pilotul de la McLaren trecându-și în cont al doilea succes din acest sezon.</p>
<p>Pilotul de la antipozi a devenit primul care câștigă două curse în acest sezon al Campionatului Mondial de Formula 1, după ce s-a impus, anterior, în China.</p>
<h2><span>Oscar Piastri i-a devansat în Marele Premiu al Bahrainului pe George Russell și Lando Norris</span></h2>
<p><span>Pilotul de la McLaren</span> a pornit din pole position în Bahrain și i-a devansat pe George Russell (Mercedes), Lando Norris (McLaren), Charles Leclerc (Ferrari) şi Lewis Hamilton (Ferrari).</p>
<p><span>Campionul mondial Max Verstappen (Red Bull)</span> a încheiat abia pe locul 6, înaintea lui Pierre Gasly (Alpine), Esteban Ocon (Haas), Yuki Tsunoda (Red Bull) şi Oliver Bearman (Haas).</p>
<p>„Este minunat că am obţinut acest rezultat aici. A fost un weekend incredibil, să termin treaba astăzi în stil mare a fost frumos. Nu pot să mulţumesc îndeajuns echipei pentru maşină”, a declarat Piastri, care a plecat din pole position.</p>
<p>El s-a referit și la faptul că în turul 32 Safety Car-ul a intrat pe pistă, pentru ca organizatorii să poată curăța reziduurile rezultate după coliziunea dintre Yuki Tsunoda şi Carlos Sainz.</p>
<p>„Nu a fost niciodată un circuit pe care ne-am simțit confortabil, așa că este frumos să obținem în sfârșit un rezultat bun aici. Aș fi preferat să nu intre am mașina de siguranță, dar am continuat să rămân încrezător. A fost relativ simplu. Nu aveam de gând să las pe cineva să treacă în fața mea”, a mai spus liderul clasamentului mondial, potrivit <span>site</span>-ului oficial.</p>
<h2><span>Norris a fost penalizat pentru că nu s-a poziționat corect pe grila de start</span></h2>
<p>Pentru Piastri a fost al 50-lea start în F1, iar australianul și-a mărit avansul cu fiecare tur de circuit pe care-l parcurgea. În schimb, colegul lui de la McLaren, Lando Norris, a fost penalizat cu 5 secunde pentru că nu s-a poziționat corect pe grila de start.</p>
<p>Lance Stroll și Gabriel Bortoleto au fost ultimii clasați, pe locurile 18, respectiv, 19, iar Carlos Sainz este singurul care a abandonat, din cauza daunelor suferite după contactul cu Tsunoda. Următoarea etapă, Marele Premiu al Arabiei Saudite, va avea loc la Jeddah, în zua de 20 aprilie.</p>
<p>„Simțeam că am totul sub control și apoi brusc am avut o defecțiune cu cablul de la frână. Pedala nu mai făcea toată mișcarea, ci una scurtă. Încă o tură și Lando m-ar fi prins.</p>
<p>Oscar a avut cursa lui, așa că felicitări lui și celor de la McLaren. În ceea ce ne privește, pentru noi este bine să avem trei clasări pe podium în patru curse, desfășurate pe piste diferite.</p>
<p>Aveam tot felul de probleme. Într-o tură am apăsat butonul radio și s-a deschis DRS-ul. Am frânat brusc, așa că nu am câștigat niciun avantaj”, a spus Russel.</p>
<p>„A fost o cursă grea. Am făcut prea multe greșeli cu depășirile. O cursă dezordonată din partea mea și sunt dezamăgit că nu am reușit să urc pe locul 2. A fost o cursă bună pe tot parcursul ei, așa că nu am de ce mă plâng.</p>
<p>Au existat depășiri bune, la limită, deci a fost distractiv. Russell a făcut o treabă bună, m-am gândit că voi putea să-l depășesc. Voi încerca să dau mai mult weekendul viitor”, a precizat, la rândul lui, Lando Norris.</p>

]]></description>
    </item>
    <item>
      <title>Jeremy Clarkson s-a lămurit. Cum poate fi Formula 1 mai interesantă pentru fani, după ce cursele au devenit plictisitoare pentru că piloții nu au locuri unde să depăşească pe anumite circuite</title>
      <link>https://www.prosport.ro/formula-1/jeremy-clarkson-s-a-lamurit-cum-poate-fi-formula-1-mai-interesanta-pentru-fani-dupa-ce-cursele-au-devenit-plictisitoare-pentru-ca-pilotii-nu-au-locuri-unde-sa-depaseasca-pe-anumite-circuite-20140506</link>
      <description><![CDATA[<img src="https://www.prosport.ro/wp-content/uploads/2025/04/Jeremy-Clarkson-s-a-lamurit.-Cum-poate-fi-Formula-1-mai-interesanta-pentru-fani-dupa-ce-cursele-au-devenit-plictisitoare-pentru-ca-pilotii-nu-au-locuri-unde-sa-depaseasca-pe-anumite-circuite.jpg"/><br/><p>Jeremy Clarkson știe cum Formula 1 ar putea deveni mult mai atractivă pentru fanii motorsportului, după ce cursele au devenit extrem de anoste, deoarece piloții nu au pe unde să se depășească pe unele circuite.</p>
<p>Fostul prezentator Top Gear crede că Marele Circ ar deveni mult mai interesant dacă oficialii din F1 ar găsi alte circuite sau ar reconfigura anumite trasee, pentru ca monoposturile să treacă unul de altul mult mai facil.</p>
<h2><span>Jeremy Clarkson știe cum ar putea deveni Formula 1 mult mai atractivă<br/>
</span></h2>
<p>Celebrul prezentator are soluția magica pentru ca Formula 1 să redevină interesantă pentru fanii motorsportului. Asta după ce, Marile Premii au devenit extrem de plictisitoare, deoarece piloții nu au pe unde să se depășească pe anumite circuite.</p>
<p>Fostul idol de la Top Gear crede că Marele Circ ar deveni mult mai captivant dacă oficialii din Formula 1 ar alege alte circuite sau ar reconfigura anumite trasee, pentru ca bolizii să se poată depăși mult mai facil, potrivit <span>sportbible.com</span>.</p>
<p>Jeremy Clarkson cere schimbări masive în Formula 1 după controversatul Grand Prix al Japoniei. <span>Fostul prezentator Top Gear </span>nu este deloc mulțumit după primele trei curse ale sezonului 2025. Acesta a solicitat o serie de modificări radicale după ce Marele Premiu al Japoniei a provocat reacții uriașe din partea fanilor.</p>
<p>În week-end, campionul en-titre Max Verstappen a câștigat prima cursă din actualul sezon, în fața perechii McLaren formată din Lando Norris și Oscar Piastri. Fanii au fost în mare măsură dezamăgiți de cel de-al treilea Grand Prix al sezonului, deoarece în cele 53 de ture ale circuitului asiatic au avut loc foarte puține depășiri, astfel că că mulți piloți au terminat cursa acolo pe poziția de pe care au luat startul.</p>
<p><img alt="" class="size-large wp-image-20140510" decoding="async" fetchpriority="high" height="1400" sizes="(max-width: 1032px) 100vw, 1032px" src="https://www.prosport.ro/wp-content/uploads/2025/04/490242348_683917564298026_7329001770112263731_n-1032x1400.jpg" srcset="https://www.prosport.ro/wp-content/uploads/2025/04/490242348_683917564298026_7329001770112263731_n-1032x1400.jpg 1032w, https://www.prosport.ro/wp-content/uploads/2025/04/490242348_683917564298026_7329001770112263731_n-768x1042.jpg 768w, https://www.prosport.ro/wp-content/uploads/2025/04/490242348_683917564298026_7329001770112263731_n-1132x1536.jpg 1132w, https://www.prosport.ro/wp-content/uploads/2025/04/490242348_683917564298026_7329001770112263731_n.jpg 1220w" width="1032"/></p>
<h2><span>Prezentatorul Top Gear a dat verdictul. „Veniturile provin de la fani. Întotdeauna”</span></h2>
<p>Ca reacție la această cursă, pe care a asemănat-o mai în glumă, mai în serios, cu vizionarea unei întâlniri de cricket, Clarkson a sugerat singurul lucru care trebuie făcut pentru a face acest sport din nou interesant. Și anume schimbarea circuitelor incluse în <span>calendarul anual al F1</span>.</p>
<p>„Mi-a venit o idee pentru a face cursele de F1 mai interesante. Nu folosiți circuite unde depășirea este dificilă”, a scris Clarkson pe X.</p>
<p>Acesta a răspuns apoi unui comentariu în care susține că problema este cauzată de dimensiunea mașinilor din ziua de azi în Formula 1, Clarkson a replicat: „Sigur, mașinile sunt mai mari, așa că folosește și piste care sunt potrivite. În cele din urmă, veniturile provin de la fani. Întotdeauna”.</p>
<p>În următoarea perioadă, piloții vor concura la Miami, Imola și Monaco, trei circuite unde este cunoscut faptul că este foarte greu de efectuat depășiri.</p>

]]></description>
    </item>
  </channel>
</rss>
