<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Victorie imensă pentru Oscar Piastri în Marele Premiu al Belgiei! Prima reacție a australianului</title>
      <link>https://www.prosport.ro/formula-1/victorie-imensa-pentru-oscar-piastri-in-marele-premiu-al-belgiei-prima-reactie-a-australianului-20231060</link>
      <description><![CDATA[<img src="https://www.prosport.ro/wp-content/uploads/2025/07/Victorie-imensa-pentru-Oscar-Piastri-in-Marele-Premiu-al-Belgiei-Prima-reactie-a-australianului-e1753633723619.jpg"/><br/><p>Oscar Piastri a făcut senzație în Marele Premiu de Formula 1 al Belgiei, reușind să-l surclaseze pe Lando Norris, colegul de la McLaren.</p>
<p>Britanicul plecat din pole position a încheiat pe locul 2, în timp ce Charles Leclerc, de la Scuderia Ferrari, a completat podiumul.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 x1pczhz8" role="presentation">
<h2 class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto"><span>Victorie uriașă pentru Oscar Piastri în Marele Premiu al Belgiei! Lando Norris, fără răspuns pe legendarul circuit de la Spa</span></h2>
</div>
</div>
<p>După o întârziere de peste o oră, Marele Premiu al Belgiei a început sub Safety Car, care a stat pe pistă 4 tururi înainte să dea undă verde pentru un „Rolling Start”.</p>
<p>Lando Norris a avut mari emoții chiar în primele viraje, pierzând ușor controlul monopostului McLaren. Rivalul din echipă a plecat excelent, reușind să fie foarte aproape de Norris în combinația de viraje Eau Rouge – Raidillon.</p>
<p>Astfel, deși nu era posibilă activarea sistemului DRS din cauza ploii, Oscar Piastri a profitat de aspirație și a trecut fără emoții de Lando Norris, acela fiind punctul culminant în privința rezultatului final.</p>
<p>Așa cum s-a întâmplat și în Sprintul de sâmbătă, depășirea de la start s-a dovedit a fi crucială. Lando Norris nu a mai reușit să se apropie ulterior de Piastri, deși britanicul a încercat o strategie diferită, optând pentru pneurile hard odată cu uscarea pistei.</p>
<p>Oscar Piastri și Charles Leclerc au mizat pe pneurile medium și au avut succes, reușind să încheie amândoi cursa fără probleme. Monegascul de la Ferrari l-a ținut la respect pe Max Verstappen, campionatul en-titre terminând cursa doar pe locul 4, în fața lui George Russell.</p>
<p>Australianul de la McLaren este lider în clasamentul general după <span>seria excelentă de rezultate</span>, în timp ce Max Verstappen se distanțează de primul loc.</p>
<p>„Știam că dacă nu o să fac depășirea acolo acolo, alte oportunități nu vor mai apărea. Când am fost atât de aproape de Norris, știam că voi ridica piciorul din accelerație mai puțin ca el, pentru a putea trece. Sunt mândru de primul tur al acestei curse”, a spus Oscar Piastri după cursă.</p>
<h2><span>Lewis Hamilton, pilotul zilei în Belgia! După dezastrul din calificări, septuplul campion mondial de la Ferrari a ajuns în top 7</span></h2>
<p>Deși s-a oprit în Q1 în calificările de sâmbătă, Lewis Hamilton s-a descurcat excelent în ziua cursei. Britanicul a simțit excelent aderența pistei și le-a cerut celor de la Ferrari să oprească primul pentru pneurile de uscat.</p>
<p>Cu experiența și talentul său, Lewis Hamilton s-a dovedit câștigător prin strategia aleasă, ajungând rapid pe poziția a 7-a. Din păcate pentru el, acolo s-a și oprit avansul său, nereușind să depășească și monopostul Williams pilotat de Alexander Albon. Pilotul din Thailanda a terminat pe 6.</p>
<p>Totuși, fanii au gustat din plin spectacolul făcut de Hamilton și l-au ales „pilotul zilei” în cursa din Belgia.</p>
<p>Iată piloții clasați în top 10 în Marele Premiu al Belgiei:</p>
<ol>
<li>Oscar Piastri</li>
<li>Lando Norris</li>
<li>Charles Leclerc</li>
<li>Max Verstappen</li>
<li>George Russell</li>
<li>Alexander Albon</li>
<li>Lewis Hamilton</li>
<li>Liam Lawson</li>
<li>Gabriel Bortoleto</li>
<li>Pierre Gasly</li>
</ol>

]]></description>
    </item>
    <item>
      <title>Dezvăluirea lui Mick Schumacher. Se poate schimba totul din 2026</title>
      <link>https://www.prosport.ro/formula-1/dezvaluirea-lui-mick-schumacher-se-poate-schimba-totul-din-2026-20219433</link>
      <description><![CDATA[<img src="https://www.prosport.ro/wp-content/uploads/2025/07/Dezvaluirea-lui-Mick-Schumacher.-Se-poate-schimba-totul-din-2026-1400x778.jpg"/><br/><p>Mick Schumacher, nimeni altul decât fiul fostului mare pilot de Formula 1, Michael Schumacher, le-a dat fanilor vestea mult așteptată. Se apropie cu pași repezi de revenire în circuit.</p>
<p>Cadillac este echipa care speră să-l convingă să i se alăture în sezonul 2026. Părțile <span>s-au așezat deja la masa negocierilor</span>, iar șansele de a ajunge la un acord par a fi destul de mari.</p>
<p>Tânărul de 26 de ani este liber de contract încă din decembrie 2024. Atunci s-a despărțit oficial de Mercedes, după doi ani în care a trebuit să se mulțumească cu statutul de rezervă.</p>
<h2><span>Mick Schumacher revine în Formula 1. Este în negocieri cu Cadillac</span></h2>
<p>În momentul de față, Cadillac se află în căutarea unor piloți cu care să poată face o figură frumoasă pe parcursul sezonului viitor. Sunt vehiculate mai multe nume, printre care Sergio Perez, Valtteri Bottas, Guanyu Zhou, Felipe Drugovich sau chiar Mick Schumacher.</p>
<p>Acesta din urmă chiar a recunoscut că poartă tratative cu oficialii echipei și s-a arătat extrem de optimist cu privire la o eventuală <span>întoarcere în Formula 1</span> după ce și-a făcut debutul la Campionatul Mondial de Anduranță.</p>
<blockquote><p>„Merg mai departe, cu o comunicare cât se poate de pozitivă. Este un proiect grozav, cu o istorie pe măsură, iar faptul că sunt în negocieri mă face fericit. Mă aflu într-o poziție foarte bună”, a dezvăluit fiul lui Michael Schumacher.</p></blockquote>
<h2><span>Și directorul lui Cadillac a confirmat discuțiile</span></h2>
<p>Recent, Graeme Lowdon, omul care conduce echipa de Formula 1 Cadillac, a recunoscut la rândul său interesul pentru Mick Schumacher. În schimb, a negat zvonul conform căruia ar urma să fie cooptat și Daniel Ricciardo.</p>
<blockquote><p>„Da, ne aflăm în discuții cu Mick. Cât despre Ricciardo, cred că a spus public că nu este interesat de o revenire în circuit.</p>
<p> </p>
<p>(n.r. Veți încerca să-l convingeți să se răzgândească?) Nu este treaba mea. Dacă trebuie să conving pe cineva, nu este persoana potrivită. Nu trebuie niciodată să convingi un pilot de Formula 1 să urce în mașină.</p>
<p> </p>
<p>Toată lumea vrea să demonstreze din nou ceva, dar nu acesta este, din punctul meu de vedere, principalul factor motivațional. Echipa noastră nu este acolo pentru a ajuta pe cineva să demonstreze, ci pentru a oferi o poziție în circuit.</p>
<p> </p>
<p>Pilotul este acolo pentru a face tot ce poate pentru echipa lui și acest gând ar trebui să-l motiveze. Prin urmare, sunt mai puțin încântat de oamenii care se concentrează asupra intereselor personale”, a spus directorul celor de la Cadillac.</p></blockquote>

]]></description>
    </item>
    <item>
      <title>Dat afară după 20 de ani. Decizie fără precedent, care zguduie echipa</title>
      <link>https://www.prosport.ro/formula-1/dat-afara-dupa-20-de-ani-decizie-fara-precedent-care-zguduie-echipa-20214273</link>
      <description><![CDATA[<img src="https://www.prosport.ro/wp-content/uploads/2025/07/Dat-afara-dupa-20-de-ani.-Decizie-fara-precedent-care-zguduie-echipa-1400x933.jpg"/><br/><p>Formula 1 este marcată de o decizie surprinzătoare, în plin sezon. Red Bull Racing l-a demis pe directorul Christian Horner după două decenii de colaborare, în ciuda faptului că mai avea contract până în 2030.</p>
<p>În 2024, acesta <span>s-a aflat în centrul unui scandal sexual</span>. O angajată a echipei a sesizat Comisia de Etică din cadrul Federaţiei Internaţionale de Automobilism (FIA), acuzându-l de „comportament nepotrivit”.</p>
<p>De altfel, gruparea care aparține producătorului de băuturi energizante cu același nume a început cum nu se putea mai prost sezonul. Doar două victorii a obținut până acum, fiind devansată de rivala McLaren.</p>
<h2><span>Christian Horner, pus pe liber de Red Bull Racing după 20 de ani</span></h2>
<p>Anunțul despărțirii de Horner a fost făcut în cursul zilei de miercuri, 9 iulie, prin intermediul unui comunicat de presă. Nimic, însă, despre motivul pentru care a fost luată decizia.</p>
<blockquote><p>„Am vrea să-i mulțumim lui Christian Horner pentru munca excepțională deupsă în ultimii 20 de ani. Cu angajamentul său neobosit, experiența, expertiza și gândirea inovatoare, el a jucat un rol esențial în consolidarea poziției Red Bull Racing în rândul celor mai de succes și atractive echipe din Formula 1.</p>
<p> </p>
<p>Mulțumim pentru tot, Christian. Vei rămâne mereu o parte importantă din istoria echipei noastre”, au transmis cei de la Red Bull Racing.</p></blockquote>
<h2><span>Fostul director, „la cuțite” cu tatăl lui Verstappen</span></h2>
<p>În ultima perioadă, Christian Horner avea o relație tensionată cu Jos Verstappen, nimeni altul decât tatăl <span>principalului pilot al echipei, Max Verstappen</span>. Cei doi și-au aruncat vorbe grele în spațiul public.</p>
<p>Tonul a fost dat de olandez, care i-a reproșat directorului că „strică echipa” din cauza problemelor de comportament și a afirmat răspicat că ar fi bine să plece. Totul a pornit, evident, de la scandalul sexual.</p>
<blockquote><p>„Cred că el cauzează probleme (n.r. Horner) dacă rămâne. Cred că este prea târziu ca Christian să fie lăsat în pace, dar are sprijinul patronului și cred că va rămâne pentru restul sezonului. Am spus că este rău pentru echipă că el a rămas, pentru că întreaga situație nu e benefică.</p>
<p> </p>
<p>Empatizez cu angajata (n.r. care l-a acuzat pe Horner), cu tot prin ce a trecut. Se pare că Red Bull știe ce face cu ea, deci vom vedea. Nu sunt la curent cu ce se întâmplă cu ea, dar toate aceste lucruri îl influențează pe Max”, spunea Verstappen senior.</p>
<p> </p></blockquote>
<p>În momentul de față, viitorul fiului său stă sub semnul întrebării. Contractul expiră abia în 2028, dar cei de la Mercedes îl curtează intens, iar fanii se tem că va accepta.</p>

]]></description>
    </item>
    <item>
      <title>Lando Norris a fost lovit, după ce gardul a căzut peste el, în timp ce sărbătorea câștigarea Marelui Premiu de la Silverstone</title>
      <link>https://www.prosport.ro/formula-1/lando-norris-a-fost-lovit-dupa-ce-gardul-a-cazut-peste-el-in-timp-ce-sarbatorea-castigarea-marelui-premiu-de-la-silverstone-20212094</link>
      <description><![CDATA[<img src="https://www.prosport.ro/wp-content/uploads/2025/07/Lando-Norris-a-fost-lovit-dupa-ce-gardul-a-cazut-peste-el-in-timp-ce-sarbatorea-castigarea-Marelui-Premiu-de-la-Silverstone-1400x745.png"/><br/><p>Lando Norris s-a accidentat în timp ce sărbătorea câștigarea Marelui Premiu de la Silverstone.</p>
<p>Cursa de la Silverstone a fost plină de momente tensionate și incidente chiar și la festivitatea de premiere. În timp ce sărbătorea primul succes din carieră în Anglia, Lando Norris a fost lovit de un fotograf. A plecat cu mâna pe față, semn că a fost rănit destul de rău.</p>
<h2><span>Lando Norris, lovit de aparatul foto al unui fotograf în timp ce sărbătorea alături de fani</span></h2>
<p><span>Pilotul de la McLaren</span> a reușit o cursă perfectă la Silverstone. A fost o cursă dificilă din cauza ploii care le-a dat mari bătăi de cap piloților. Au fost și câteva accidente pe circuitul de la Silverstone, dar în cele din urmă cursa s-a încheiat cu victoria lui Lando Norris, cel care a profitat și de o eroare uriașă făcută de Oscar Piastri, marele favorit din acest sezon.</p>
<p>La finalul zilei, Lando Norris a sărbătorit prima sa victorie din Anglia. În timp ce era înconjurat de staff și fani, britanicul s-a apropiat mai mult de gardul care îl despărțea de restul fanilor. Un membru al echipei McLaren s-a urcat pe gard lângă un fotograf, dar o bucată s-a desprins din cauza greutății celor doi și fotograful a căzut peste Norris, lovindu-l involuntar cu obiectivul aparatului foto pe care îl avea la gât.</p>
<p>Fotograful și-a cerut imediat scuze pentru incidentul în urma căruia Norris se putea accidenta destul de grav. Vizibil afectat de lovitură, și-a dus mâna la față și a părăsit imediat zona. A primit rapid îngrijiri medicale, fiind vizibilă pe nas lovitura încasată involuntar.</p>
<p>Echipa pilotului britanic a confirmat că acesta are o mică tăietură pe nas, dar nu a pățit nimic grav. Acest incident a avut loc la puțin timp după ce Lando Norris a uitat că e în direct la TV și a folosit un limbaj trivial în timpul interviului acordat pentru Sky Sports.</p>
<h2><span> Victorie uriașă pentru Lando Norris chiar la el acasă</span></h2>
<p>Pilotul de la McLaren a pornit de pe poziția a 2-a în cursa de la Silverstone, dar a profitat de problemele cauzate de vremea nefavorabilă și a terminat pe primul loc, în detrimentul colegului său de echipă, Oscar Piastri, care s-a ales cu o penalizare controversată de 10 secunde.</p>
<blockquote><p>„A fost o cursă incredibilă, stresantă ca întotdeauna, dar susținerea fanilor a făcut diferența astăzi, așa că trebuie să le mulțumesc”, a declarat Lando Norris la final.</p></blockquote>
<p>Este a 8-a victorie din carieră pentru Lando Norris și a 4-a din acest sezon. Acest succes l-a apropiat la doar 8 puncte de <span>liderul Oscar Piastri,</span> după 12 etape. Următoarea cursă va avea loc pe 27 iulie, pe circuitul Spa Francoshamps.</p>

]]></description>
    </item>
    <item>
      <title>Vom avea un român în „Marele Circ”? Răspunsul unui manager italian din Formula 4 ne dă speranțe. SPECIAL</title>
      <link>https://www.prosport.ro/formula-1/vom-avea-un-roman-in-marele-circ-raspunsul-unui-manager-italian-din-formula-4-ne-da-sperante-special-20220151</link>
      <description><![CDATA[<img src="https://www.prosport.ro/wp-content/uploads/2025/07/david-cosma-cristofor-666-1120x1400.jpg"/><br/><p>Mirajul Formulei 1 și visul românesc creionat de managerul italian, Giulio Falsirollo, cel care conduce acum PHM Racing, un team german ce rulează în Formula 4 în Campionatul Internațional Italian.</p>
<p>Un tânăr român performează acum sub bagheta lui la PHM Racing, pilotul bucureștean David Cosma Cristofor, în Formula 4 din campionatul italian.</p>
<h2><span>Formula 1 cu pilot român? Italianul Giulio Falsirollo vorbește despre David Cosma Cristofor</span></h2>
<p>El nu e singurul driver de la noi din țară cu care italianul a mai colaborat în trecut, conform declarațiilor sale.</p>
<p>Formula 4 (F4) este o categorie de curse auto, concepută ca un prim pas în lumea curselor de monoposturi pentru tinerii piloți, după karting. Este o serie de curse de nivel de intrare, creată de FIA, pentru piloți cu vârsta de minim 15 ani. F4 se dorește a fi o punte între karting și Formula 3 și alte categorii superioare, oferind un mediu de învățare accesibil și competitiv.</p>
<p>„Un român poate ajunge la cel mai înalt nivel deși e foarte mult de muncă. David (n.r.- Cosma Cristofor) e cel mai bun pilot de la voi din țară cu care am lucrat în ultimii 10 ani”, explică Falsirollo, care a fost determinant în trecut în ascensiunea unor nume de tineri spre Marele Circ.</p>
<p>PHM Racing este o echipă de motorsport ce activează în Formula 4, în campionatul internațional italian, și e condusă de Giulio Falsirollo, manager italian ce și-a pus amprenta în trecut pe doi piloți ce au reușit pasul final: Formula 1.</p>
<p>Oliver Bearman și Gabriel Bortoleto sunt doi din foștii elevi ai acestuia deși, de-a lungul carierei italianului, el s-a intersectat și cu ascensiunea lui Charles Leclerc.</p>
<h2><span>„Principiile rămân la fel”</span></h2>
<p>Evită elegant să braveze deși rolul său a fost incontestabil. „Ascensiunea lor spre Formula 1 a depins de foarte mulți factori, nu doar de prezența mea. Rolul meu e să identific din karting piloți cu potențial și apoi să le facilitez pașii spre Formula 4 sau 3 și mai departe.</p>
<p>E adevărat că mai nou a mai scăzut vârsta cu care se face accesul spre Formula 4 dar principiile rămân aproape la fel, de la an la altul”, spune Falsirollo.</p>
<p>Falsirollo nu se ferește să spună că David e cel mai bun produs de la noi din țară cu care a colaborat.</p>
<h2><span>„Va progresa”, e optimist italianul</span></h2>
<p>„Da, cu siguranță e numărul 1. E remarcabil cât de repede s-a adaptat la campionatul italian de F4 deși el e la debut. E în prima parte a clasamentului la general după cele 4 etape ceea ce ne face pe noi, cei din echipă, să credem că el va progresa.</p>
<p>E important să avem și răbdare cu el, să nu punem presiune exagerată pentru că el ne dă semnale că poate și mai mult”, completează Falsirollo.</p>
<p>Există mai multe campionate de Formula 4 în întreaga lume, fiecare organizat pe plan național sau regional, sub egida FIA.</p>

]]></description>
    </item>
  </channel>
</rss>
