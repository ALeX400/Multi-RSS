<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cutremur în Formula 1 după ce Lando Norris şi Oscar Piastri au fost descalificați de la MP de la Las Vegas</title>
      <link>https://www.prosport.ro/formula-1/cutremur-in-formula-1-dupa-ce-lando-norris-si-oscar-piastri-au-fost-descalificati-de-la-mp-de-la-las-vegas-20327751</link>
      <description><![CDATA[<img src="https://www.prosport.ro//wp-content/uploads/2025/11/Cutremur-in-Formula-1-dupa-ce-Lando-Norris-si-Oscar-Piastri-au-fost-descalificati-de-la-MP-de-la-Las-Vegas.jpg"/><br/><p>Cei doi piloți de la McLaren au fost descalificați de Marele Premiu de Formula 1 de la Las Vegas, iar lupta pentru titlul mondial este relansată.</p>
<p>Clasați pe locule 2 și 3 în cursa stradală din orașul cazinourilor, după Max Verstappen, Norris și Piastri au fost descalificați după ce s-a constatat că mașinile nu respectă regulamentul tehnic.</p>
<h2><span>Descalificarea lui Norris şi Piastri de la MP de la Las Vegas produce un adevărat cutremur în Formula 1</span></h2>
<p><span>Max Verstappen, de la Red Bull</span>, a câştigat Marele Premiu de la Las Vegas, fiind urmat în ierarhia de etapă de Norris, britanicul George Russell (Mercedes) și Piastri. După cursă, însă, delegații tehnici au constatat, în urma inspecției, că uzura patinajului din spate al ambelor mașini McLaren era sub grosimea minimă de 9 mm.</p>
<p>Problema a fost trimisă comisarilor, care au descalificat ambele mașini. Prin urmare, fără să depună nici cel mai mic efort Verstappen a dat o adevărată lovitură, deoarece acum este la egalitate de puncte cu Piastri, cu 366. <span>Norris continuă să fie lider</span> în ierahia piloților, cu 390 de puncte, iar până la final mai sunt două etape.</p>
<p>Confirmând descalificările mașinilor McLaren, documentul comisarilor a precizat că blocurile de protecție ale ambilor bolizi au fost „măsurate și s-a constatat că au sub grosimea minimă de 9 mm specificată la articolul 3.5.9 din Regulamentul Tehnic.</p>
<p>Derapajele spate au fost remăsurate în prezența comisarilor și a celor trei reprezentanți McLaren, iar aceste măsurători au confirmat că derapajele nu respectau regulamentul. Măsurătorile relevante au fost chiar mai mici decât cele măsurate inițial de delegatul tehnic”.</p>
<h2><span>Reacția celor de la McLaren după descalificarea lui Norris şi Piastri</span></h2>
<p>De asemenea, s-a confirmat că McLaren a susținut că „au existat circumstanțe atenuante, în sensul că au fost probleme suplimentare și neașteptate la acest eveniment, oportunități limitate de testare din cauza vremii din prima zi și sesiuni de antrenamente scurtate”.</p>
<p>Comisarii au respins afirmația, dar au adăugat că „FIA a remarcat că încălcarea a fost neintenționată și nu a existat o încercare deliberată de a eluda regulamentul”.</p>
<p>McLaren nu este prima echipă care în acest sezon a comis încălcări ale regulilor de derapaj, Lewis Hamilton și Nico Hulkenberg fiind descalificați din Marele Premiu al Chinei, respectiv Bahrain, pentru situații similare.</p>
<p>Cu două Mari Premii și un Sprint rămase de disputat, mai sunt de disputat 58 de puncte în următoarele două weekenduri pentru a afla numele campionului mondial din din 2025.</p>
<p>„Deși acest rezultat este dezamăgitor, rămânem concentrați pe ultimele două curse ale sezonului! Un final frustrant pentru ziua de azi. A trebuit să regândim strategia spre sfârșitul cursei și acum știm că totul s-a datorat unor probleme la mașina noastră, care, din păcate, au dus la descalificarea piloților.</p>
<p>E frustrant să pierdem atât de multe puncte. Este dezamăgitor să ieșim din acest weekend fără puncte după o descalificare nefericită din cauza uzurii derapajelor. Acum trebuie să ne reorientăm și să forțăm pentru a obține cât mai multe puncte posibile în ultimele două etape, ambele fiind piste pe care am fost buni în anii anterior.</p>
<p>Ne prezentăm scuze lui Lando și Oscar pentru pierderea punctelor, într-un moment critic al acestui sezon, după două performanțele puternice de pe tot parcursul weekendului. Ca echipă, prezentăm scuze și partenerilor și fanilor noștri, al căror sprijin înseamnă mult.</p>
<p>Deși acest rezultat este dezamăgitor, rămânem concentrați asupra ultimelor două curse ale sezonului”, se transmite în comunicatul de pe <span>site</span>-ul oficial.</p>

]]></description>
    </item>
    <item>
      <title>Max Verstappen a câștigat Marele Premiu al Qatarului și păstrează vii șansele la titlu! Urmează o finală de vis, în Abu Dhabi</title>
      <link>https://www.prosport.ro/formula-1/max-verstappen-a-castigat-marele-premiu-al-qatarului-si-pastreaza-vii-sansele-la-titlu-urmeaza-o-ultima-etapa-de-vis-in-abu-dhabi-20333245</link>
      <description><![CDATA[<img src="https://www.prosport.ro//wp-content/uploads/2025/11/Max-Verstappen-a-castigat-Marele-Premiu-al-Qatarului-si-pastreaza-vii-sansele-la-titlu-Urmeaza-o-finala-de-vis-in-Abu-Dhabi-e1764524175166.jpg"/><br/><p>Max Verstappen a câștigat Marele Premiu din Qatar, reușind să mențină speranțele vii pentru un nou titlu de campion în Formula 1.</p>
<p>Oscar Piastri, rivalul de la McLaren, a încheiat cursa pe locul al doilea, în timp ce Lando Norris, principalul favorit la titlu, a încheiat pe locul 4.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl xeuugli x1vjfegm">
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x78zum5 xh8yej3" role="presentation">
<div class="x78zum5 xdt5ytf x193iq5w x1n2onr6 x1kxipp6 xuk3077">
<div class="x78zum5 xh8yej3" role="none">
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x11jlvup xpmdkuv xrmkrer x12z03op x9wyiwl x13fuv20 x18b5jzi x1q0q8m5 x1t7ytsu x12lizq0 x1nrdd72 x1ybe9c6 xx487zo xaymx6s x1lu5o8o xofb2d2 x1wcsgtt" role="presentation">
<h2 class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a xyk4ms5" dir="auto"><span>Max Verstappen a câștigat Marele Premiu al Qatarului și păstrează vii șansele la titlu! Urmează o finală de vis, în Abu Dhabi</span></h2>
</div>
</div>
</div>
</div>
</div>
</div>
<p>Deși a plecat de pe locul al treilea, Max Verstappen a avut un start senzațional și a trecut de Lando Norris la start. Ulterior, strategii de la Red Bull au dat lovitura, chemându-l la boxe pe olandez pe Safety Car, strategie care nu a fost aplicată și de McLaren.</p>
<p>Astfel, Max Verstappen a avut un avantaj uriaș pe durata întregii curse datorită acelei opriri, iar olandezul a fost de neoprit. Oscar Piastri a încercat să-l ajungă pe finalul cursei din Qatar, însă ritmul pilotului de la Red Bull a fost excelent.</p>
<p>Grație acestui triumf, olandezul reușește să se apropie de Lando Norris și păstrează în continuare șanse la titlu pentru marea cursă din Abu Dhabi. Pe circuitul din Emiratele Arabe Unite 3 piloți se vor lupta pentru a câștiga campionatul: Lando Norris, Max Verstappen și Oscar Piastri.</p>
<h2><span>Marele Premiu al Qatarului, TOP 10</span></h2>
<p>Campionul en-titre a reușit din nou să maximizeze fiecare oportunitate, iar strategia gândită de la boxe a funcționat perfect. Carlos Sainz a completat podiumul pentru Williams, în timp ce Lando Norris a încheiat pe locul 4.</p>
<ol>
<li>Max Verstappen</li>
<li>Oscar Piastri</li>
<li>Carlos Sainz</li>
<li>Lando Norris</li>
<li>Kimi Antonelli</li>
<li>George Russell</li>
<li>Fernando Alonso</li>
<li>Charles Leclerc</li>
<li>Liam Lawson</li>
<li>Yuki Tsunoda</li>
</ol>

]]></description>
    </item>
    <item>
      <title>Mădălina Ghenea i-a înnebunit pe arabi. Cum și-a făcut apariția în Qatar</title>
      <link>https://www.prosport.ro/diverse/madalina-ghenea-i-a-innebunit-pe-arabi-cum-si-a-facut-aparitia-in-qatar-20334334</link>
      <description><![CDATA[<img src="https://www.prosport.ro//wp-content/uploads/2025/12/Madalina-Ghenea-i-a-innebunit-pe-arabi.-Cum-si-a-facut-aparitia-in-Qatar.jpg"/><br/><p>Mădălina Ghenea (38 de ani), una dintre cele mai frumoase actrițe din România, și-a făcut apariția în Qatar și i-a înnebunit pe arabi cu ținuta sa, una  destul de provocatoare.</p>
<p>Fosta iubită a lui Grigor Dimitrov a fost prezentă, duminică, la cursa de Formula 1 de la <span>Marele Premiul al Qatarului, câștigat de Max Vestappen,<span> iar potrivit declarațiilor sale, participarea la această cursă a fost un cadou oferit bunei sale prietene. </span></span></p>
<h2><span>Mădălina Ghenea, apariție de senzație în Qatar</span></h2>
<p>Mădălina Ghenea și-a făcut apariția în Qatar, la Marele Premiul de Formula 1, iar ținuta sa, decentă, dar provocatoare în același timp, i-a înnebunit pe arabi. Mădălina Ghenea a apărut îmbrăcată toată în piele neagră, cu cizme lungi, până peste genunchi, cu toc cui, cu o bustieră ce avea pe dedesutt un body negru, aproape transparent, și care îi punea în evidență formele.</p>
<p>Ținuta sa a fost completată de părul lăsat liber și de un machiaj impresionant, ce dădea senzația unei ședințe foto pentru o copertă de revistă și care poate întoarce toate privirile.</p>
<p>„Suntem în sfârșit aici. Mulțumesc, Qatar. Sunt foarte fericită. Am vrut foarte mult să o iau cu mine (n.r. pe prietena sa) , ca să sărbătorim opt ani de prietenie, la Formula 1. Este ultima noastră excursie din acest an și o sărbătorim într-un stil mare”, a afirmat Mădălina Ghenea, în timp ce ciocnea un pahar de șampanie cu prietena sa.</p>
<h2><span>Mădălina Ghenea și-a sărbătorit finalizarea proiectului de suflet </span></h2>
<p>De asemenea, mai spune Mădălina Ghenea, în Qatar a vrut să sărbătorească încheierea unui proiect foarte drag ei și care a fost recent expus la MINA Museum din București.</p>
<p>„Nu pot să-mi exprim suficient recunoștința față de echipa mea. M-a susținut în toate modurile posibile. Am avut întotdeauna acest vis: să aduc într-un muzeu, noaptea, în timpul unei cine, o experiență imersivă similară cu cea pe care am trăit-o într-un teatru din New York. A devenit o obsesie. Sentimentul de a fi transportat în lumea cuiva, în intimitatea și povestea sa, m-a fascinat. Dacă aș putea alege o superputere, aș vrea să fiu invizibilă. Să mă strecor în viață fără să fiu văzută și să observ fiecare unghi, fiecare respirație, fiecare tăcere, fiecare început și fiecare sfârșit”, a scris Mădălina Ghenea după ce proiectul său de suflet a ajuns la muzeu, subliniind că la baza acestuia au stat mai multe filme care au inspirat-o.</p>
<p>„În cea mai profundă formă de iubire nu există un start evident și nici un final real. Este o energie care rămâne eternă, fluidă și continuă”, a mai spus Mădălina Ghenea, care <span>recent a fost văzută în București cu noul său partener</span>.</p>

]]></description>
    </item>
    <item>
      <title>Ferrari a ajuns la 6 miliarde de euro. Cât costă celelalte echipe de Formula 1</title>
      <link>https://www.prosport.ro/formula-1/ferrari-a-ajuns-la-6-miliarde-de-euro-cat-costa-celelalte-echipe-de-formula-1-20326390</link>
      <description><![CDATA[<img src="https://www.prosport.ro//wp-content/uploads/2025/11/Ferrari-a-ajuns-la-6-miliarde-de-euro.-Cat-costa-celelalte-echipe-de-Formula-1.jpg"/><br/><p>Scuderia Ferrari, una dintre cele mai iubite echipe de Formula 1, chiar și printre fanii români, a ajuns să valoreze 6.5 miliarde de euro. Lewis Hamilton are un aport important la creșterea uriașă a echipei italiene, care e mult peste celelalte contracandidate.</p>
<p>Deși sezonul actual este unul dezastruos pentru Scuderia Ferrari, care nu a câștigat nici măcar o cursă din cele 21, pe plan financiar lucrurile stau mai bine ca niciodată. Mutarea „Lewis Hamilton” a părut un fiasco total pe pistă, dar lucrurile stau bine cel puțin în afaceri.</p>
<h2><span>Scuderia Ferrari depășește orice record în Formula 1. Echipa valorează 6 miliarde de euro</span></h2>
<p>Conform celor de la Forbes, constructorii italieni au pus bazele unui brand de neegalat în Formula 1. Scuderia Ferrari a ajuns să valoreze 6.5 miliarde de euro, deși echipa nu a mai câștigat niciun titlu de 18 ani, de <span>când Kimi Raikkonen punea mâna pe marele trofeu</span>.</p>
<p>Italienii au beneficiat enorm de pe urma lui Lewis Hamilton, pe care l-au semnat începând cu acest sezon. Contractul britanicului cu Ferrari se întinde și pentru anul viitor. Pe locul 2 în clasamentul valorilor se află Mercedes, cu o cotă de 5.1 miliarde de euro. Locul 3 este ocupat de McLaren, cu 3.81 miliarde de euro, iar sub podium este Red Bull Racing, cu puțin sub 3.8 miliarde de euro.</p>
<p>Ultimele două decenii au consemnat pierderi mari de teren pentru Ferrari față de competitoare, mai ales față de Mercedes AMG, Red Bull Racing, ori, cel mai recent, McLaren Mercedes. Sebastian Vettel, Nico Rosberg, Lewis Hamilton sau Max Verstappen și-au împărțit titlurile în ultimii 15 ani.</p>
<p>Dominanța lui Michael Schumacher din anii 2000 pare departe de ceea ce se întâmplă astăzi la Ferrari, care are mai multe dispute interne. Piloții Charles Leclerc și Lewis Hamilton acuză că mașina nu este la standardele așteptate, iar președintele echipei le transmite să vorbească mai puțin și să „piloteze mai bine”.</p>
<h2><span>Lewis Hamilton, beneficiu financiar, dar fiasco pe pistă</span></h2>
<p>Aducerea lui Lewis Hamilton la Ferrari părea o mutare de succes pentru echipă, care spera să obțină primul titlu după 18 ani. Britanicul ar fi dorit o serie de modificări la monopost, dar inginerii italieni au refuzat întregul pachet de propuneri al multiplului campion mondial.</p>
<p>„Sir” nu a reușit să termine nici măcar o singură cursă pe podium, bifând un record negativ în istoria Ferrari. <span>Singurul triumf al pilotului recordmen s-a înregistrat la cursa de Sprint din China</span>. În rest, în majoritatea cazurilor, Lewis Hamilton a avut mari „bătălii” cu bolidul Ferrari.</p>
<p>În cadrul Grand Prix-ului Chinei, ambii piloți Ferrari au fost descalificați din cauza unor probleme la podea, iar cursele de la Zandvoort și Sao Paulo au consemnat un dublu „DNF” pentru piloții italienilor, care s-au ciocnit, ori au avut probleme grave cu mașinile.</p>
<p>În cadrul cursei din Singapore, Lewis Hamilton a rămas fără frâne în ultimele două tururi, atunci când avea un avantaj de peste 35 de secunde față de rivalul lui istoric Fernando Alonso. În cele din urmă, după ce a tăiat toate curbele pentru a rămâne în siguranță, britanicul a terminat peste iberic la doar câteva sutimi de secundă.</p>
<p>Charles Leclerc ocupă poziția 5 în clasamentul general al piloților, cu 214 puncte, sub Lando Norris, favorit la câștigarea titlului, Oscar Piastri, Max Verstappen și George Russell. Lewis Hamilton este pe locul 6, cu doar 148 de puncte strânse, la 26 distanță de debutantul Kimi Antonelli.</p>

]]></description>
    </item>
    <item>
      <title>Asta da afacere cu Mercedes: a luat 300.000.000 de euro pentru jumătate din acțiunile pe care a plătit 50.000.000 de euro</title>
      <link>https://www.prosport.ro/formula-1/asta-da-afacere-cu-mercedes-a-luat-300-000-000-de-euro-pentru-jumatate-din-actiunile-pe-care-a-platit-50-000-000-de-euro-20326385</link>
      <description><![CDATA[<img src="https://www.prosport.ro//wp-content/uploads/2025/11/asta-da-afacere-cu-mercedes-a-luat-300-000-000-de-euro-pentru-jumatate-din-actiunile-pe-care-a-platit-50-000-000-de-euro.jpg"/><br/><p data-end="450" data-start="124">Toto Wolff, omul care a modelat dominanța Mercedes în Formula 1, tocmai a reușit una dintre cele mai spectaculoase tranzacții din istoria sportului. Șeful echipei a cedat 15% din acțiunile sale, cumpărate inițial cu aproximativ 50 de milioane de euro, pentru o sumă de șase ori mai mare: aproape 300 de milioane de euro.</p>
<p data-end="741" data-start="452">Tranzacția îl aduce în acționariat pe miliardarul american George Krutz, fondatorul gigantului de securitate cibernetică CrowdStrike, companie care este deja sponsor principal al Mercedes. Vânzarea evaluează echipa la 4,57 miliarde de lire sterline, un record absolut în Formula 1.</p>
<h2 data-end="796" data-start="743"><span>Cine este omul care a intrat în imperiul Mercedes</span></h2>
<p data-end="1089" data-start="798">La 55 de ani, George Krutz își extinde influența din tech direct în motorsport. Prin achiziția pachetului, el devine coproprietar al echipei și intră în comitetul strategic alături de Olla Kallenius (Mercedes) și Jim Ratcliffe (Ineos). Practic, intră în „camera unde se iau deciziile”. Toto Wolff a avut doar cuvinte de laudă pentru noul partener.</p>
<p>„Experienţa lui George este neobişnuită prin amploarea sa: este un pilot de curse, un ambasador sportiv loial pentru Mercedes-AMG şi un antreprenor excepţional. Înţelege atât cerinţele curselor, cât şi realităţile construirii şi extinderea afacerilor din domeniul tehnologiei. Această combinaţie aduce o perspectivă specifică care este din ce în ce mai relevantă pentru viitorul Formulei 1”, a spus Toto Wolff, conform <span>ESPN.</span></p>
<p data-end="1745" data-start="1482"><span>Sub mandatul lui Toto Wolff</span>, Mercedes a cucerit opt titluri consecutive la constructori (2014–2021) și a dominat complet era hibridă. În 2025, echipa este pe locul 2 în campionat înainte de ultimele trei curse, iar George Russell a bifat deja două victorii în sezon.</p>
<p data-end="1745" data-start="1482">George Krutz, noul acționar, a explicat perfect de ce intrarea în F1 este o mutare naturală pentru el.</p>
<p>„Câştigarea în curse şi securitate cibernetică necesită viteză, precizie şi inovaţie. Milisecundele contează. Execuţia contează. Datele câştigă. Tehnologia remodelează avantajul competitiv şi capacitatea umană peste tot, inclusiv în motorsport. Sunt încântat să ajut echipa să accelereze în siguranţă înainte”, a spus noul acţionar al echipei Mercedes pentru sursa menționată anterior.</p>
<h2 class="xs:font-23 sm:font-30 md:font-40"><span>Christian Horner l-a pus la punct pe Toto Wolff în urmă cu 1 an</span></h2>
<p><span>Directorul echipei Red Bull, Christian Horner, i-a dat replica</span> lui Toto Wolff despre viitorul lui Max Verstappen în Formula 1, spunându-i omologului său de la Mercedes să nu se mai „concentreze pe piloți care nu sunt disponibili”.</p>
<p>„Nu cred că problemele lui Toto sunt piloții săi. Probabil că are alte elemente asupra cărora trebuie să se concentreze.</p>
<p>Pot să vă asigur că nu există niciun dubiu cu privire la locul în care Max Verstappen va fi anul viitor. Este vorba despre cum se simte în echipă, despre relația pe care o are cu echipa și despre modul în care performează”, a declarat Christian Horner, potrivit <span>Sky Sports</span>.</p>

]]></description>
    </item>
  </channel>
</rss>
