<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lando Norris, victorie în Marele Premiu de Formula 1 din Austria. Piastri a terminat pe 2, dar marea surpriză au furnizat-o piloții Ferrari, Leclerc și Hamilton</title>
      <link>https://www.prosport.ro/formula-1/lando-norris-victorie-in-marele-premiu-de-formula-1-din-austria-piastri-a-terminat-pe-2-dar-marea-surpriza-au-furnizat-o-pilotii-ferrari-leclerc-si-hamilton-20205892</link>
      <description><![CDATA[<img src="https://www.prosport.ro/wp-content/uploads/2025/06/Lando-Norris-victorie-in-Marele-Premiu-de-Formula-1-din-Austria.-Piastri-a-terminat-pe-2-dar-marea-surpriza-au-furnizat-o-pilotii-Ferrari-Leclerc-si-Hamilton.jpg"/><br/><p>Lando Norris își reconfirmă statutul de lider al sezonului, impunându-se categoric în Marele Premiu al Austriei, a treia victorie din actuala stagiune după <span>succesele din Australia</span> și Monaco.</p>
<p>Pe circuitul Red Bull Ring, britanicul a fost de neoprit, în ciuda asaltului constant venit din partea coechipierului său de la McLaren, Oscar Piastri, care a încheiat pe locul secund. Podiumul a fost completat de Charles Leclerc, care ajunge astfel la a patra clasare în top trei din acest an.</p>
<h2><span>Lando Norris, victorie în Marele Premiu de Formula 1 din Austria</span></h2>
<p>Cursa a debutat cu un eveniment marcant: Max Verstappen și Kimi Antonelli au fost protagoniștii unui incident în virajul 3, care a dus la abandonul ambilor piloți. Antonelli a recunoscut imediat greșeala, frânând târziu în spatele olandezului.</p>
<p>Din acel moment, lupta pentru victorie s-a rezumat la Norris și Piastri. Un flat-spot suferit de australian în turul 20 l-a forțat să piardă teren, iar Norris a fructificat ocazia.</p>
<p>Surprizele nu au lipsit nici în restul clasamentului: Gabriel Bortoleto a devenit primul brazilian care punctează în Formula 1 din 2016, în timp ce Lewis Hamilton și George Russell au adus locurile patru și cinci pentru Mercedes. Lawson, Alonso, Hulkenberg și Ocon au completat top zece.</p>
<h2><span>Cariera lui Lando Norris</span></h2>
<p>Născut pe 13 noiembrie 1999, Lando Norris a fost văzut încă din karting ca un potențial campion mondial. Britanicul cu origini belgiene și-a făcut debutul în Formula 1 în 2019, alături de McLaren, impresionând rapid prin maturitatea și talentul său.</p>
<p>Progresul său a fost constant: de la clasări modeste în primii ani, la victorii memorabile și dueluri directe cu nume grele precum Hamilton, Verstappen sau Leclerc. Sezonul actual îl găsește <span>în postura unuia dintre principalii pretendenți la titlu</span>.</p>
<h3><span>Clasamentul piloților, după cursa din Austria:</span></h3>
<ol>
<li>Oscar Piastri (McLaren) – 216</li>
<li>Lando Norris (McLaren) – 201</li>
<li>Max Verstappen (Red Bull) – 155</li>
<li>George Russell (Mercedes) – 146</li>
<li>Charles Leclerc (Ferrari) – 119</li>
<li>Lewis Hamilton (Ferrari) – 91</li>
<li>Kimi Antonelli (Mercedes) – 63</li>
<li>Alex Albon (Williams) – 42</li>
<li>Esteban Ocon (Haas) – 23</li>
<li>Nico Hulkenberg (Kick Sauber) – 22</li>
<li>Isack Hadjar (Racing Bulls) – 21</li>
<li>Lance Stroll (Aston Martin) – 14</li>
<li>Fernando Alonso (Aston Martin) – 14</li>
<li>Carlos Sainz (Williams) – 13</li>
<li>Liam Lawson (Racing Bulls) – 12</li>
<li>Pierre Gasly (Alpine) – 11</li>
<li>Yuki Tsunoda (Red Bull) – 10</li>
<li>Oliver Bearman (Haas) – 6</li>
<li>Gabriel Bortoleto (Kick Sauber) – 4</li>
<li>Franco Colapinto (Alpine) – 0</li>
<li>Jack Doohan (Alpine) – 0</li>
</ol>
<h3><span>Ierarhia constructorilor:</span></h3>
<ol>
<li>McLaren – 417</li>
<li>Ferrari – 210</li>
<li>Mercedes – 209</li>
<li>Red Bull – 162</li>
<li>Williams – 55</li>
<li>Racing Bulls – 36</li>
<li>Haas – 29</li>
<li>Aston Martin – 28</li>
<li>Kick Sauber – 26</li>
<li>Alpine – 11</li>
</ol>

]]></description>
    </item>
    <item>
      <title>Lando Norris, victorie fabuloasă la Silverstone! Starul zilei a fost însă pilotul care a terminat pe locul 3</title>
      <link>https://www.prosport.ro/formula-1/lando-norris-victorie-fabuloasa-la-silverstone-starul-zilei-a-fost-insa-pilotul-care-a-terminat-pe-locul-3-20211969</link>
      <description><![CDATA[<img src="https://www.prosport.ro/wp-content/uploads/2025/07/Lando-Norris-victorie-fabuloasa-la-Silverstone-1400x802.jpg"/><br/><p>Pilotul britanic de la McLaren, Lando Norris, a câştigat de o manieră entuziasmantă Marele Premiu de F1 al Marii Britanii, dar starul zilei a fost însă pilotul de pe locul 3.</p>
<p>Brianicul Lando Norris a trecut primul linia de sosire la Silverstone, dar senzația zilei a oferit-o germanul Nico Hulkenberg, care a obținut primul podium din carieră.</p>
<h2><span>Cursa de la Silverstone, a 12-a din CM de Formula 1, a oferit o mare surpriză în ceea ce privește ultimul loc al podiumului</span></h2>
<p>A fost o cursă cu de toate, foarte animată, multe opriri la boxe, dar și două intervenții ale maşinii de securitate. De oate acestea au profitat <span>cei doi piloți de la McLaren, britanicul Lando Norris și austrialianul Oscar Piastri</span>, care au trecut linia de sosire în această ordine.</p>
<p>Starul zilei a fost, însă, germanul Nico Hulkenberg, de la Kick Sauber. <span>Prezent pentru a 239-a oară la startul unei curse de Formula 1</span>, el a reușit primul podium al carierei.</p>
<p>„A durat mult, nu-i așa?! Ce cursă, venind practic de pe ultimul loc, reluând totul ca weekendul trecut. Condiții nebunești, în mod de supraviețuire toată cursa. Am fost cu adevărat concentrați, fără greșeli.</p>
<p>Astăzi am fost în negare până la ultima oprire la boxe și apoi am auzit că l-am depășit pe Lewis Hamilton, așa că m-am gândit că e ok, respir, dar se apropia. Presiunea a fost acolo, o cursă intensă, dar nu am cedat.</p>
<p>Mă gândeam că va da totul în fața publicului său, dar îmi pare rău, băieți, e și ziua mea!”, a spus la final Nico Hulkenberg.</p>
<h2><span>Cum a comentat Piastri sancțiunea de 10 secunde pe care a primit-o</span></h2>
<p>În contextul în care înjtre primii doi diferența a fost de 6,812 secunde, se poate spune că Norris a câștigat din cauza penalizării de 10 secunde pe care a primit-o Piastri, din cauza faptului că a frânat prea tare în timpul unui restart.</p>
<p>„Chiar nu mă obosesc să explic, nu are rost. Oricum nu pot schimba clasamentul cursei. Am făcut ce am făcut la prima reluare și, se pare, unul a avut nevoie de penalizare, iar celălalt nu.</p>
<p>Oricum, echipa a făcut o treabă excelentă, am avut o mașină grozavă și am adunat o mulțime de puncte pentru echipă. Nu prea înțeleg, trebuie să mă uit și să văd, dar chiar nu simt că am făcut ceva diferit sau ceva greșit”, a spus Piastri, potrivit <span>site</span>-ului oficial.</p>
<p>„Este frumos. În afară de a câștiga un titlu mondial, victoria aceasta este cea mai frumoasă din punct de vedere al sentimentelor. A fost o cursă incredibilă, stresantă ca întotdeauna, dar susținerea fanilor a făcut diferența, așa că trebuie să le mulțumesc.</p>
<p>Principalul lucru este să nu te complici, aceasta este regula numărul 1. S-ar putea să nu se mai întâmple niciodată, sper să se întâmple, dar acestea sunt amintiri pe care le voi păstra pentru totdeauna.</p>
<p>O rundă de aplauze pentru Oscar, pentru că a făcut o cursă bună, a fost rapid. Este meritul lui și, bineînțeles, al echipei. Să câștigi acasă este uimitor”, a transmis și Lando Norris.</p>

]]></description>
    </item>
    <item>
      <title>Prietenul cu care Michael Schumacher obișnuia să își bea cafeaua e îngrijorat de starea actuală a germanului: „Aș vrea să știm mai multe despre el”</title>
      <link>https://www.prosport.ro/diverse/prietenul-cu-care-michael-schumacher-obisnuia-sa-isi-bea-cafeaua-e-ingrijorat-de-starea-actuala-a-germanului-as-vrea-sa-stim-mai-multe-despre-el-20206101</link>
      <description><![CDATA[<img src="https://www.prosport.ro/wp-content/uploads/2025/06/Prietenul-cu-care-Michael-Schumacher-obisnuia-sa-isi-bea-cafeaua-e-ingrijorat-de-starea-actuala-a-germanului-„As-vrea-sa-stim-mai-multe-despre-el-1400x778.jpg"/><br/><p>După mai bine de un deceniu, veștile legate de starea de sănătate a lui Michael Schumacher apar extrem de rar. Nici măcar prietenii apropiați nu știu prea multe.</p>
<p>Richard Hopkins, omul cu care fostul mare pilot de Formula 1 obișnuia să-și bea cafeaua cu ani în urmă, s-a arătat îngrijorat. Cu atât mai mult cu cât lipsa informațiilor permite <span>propagarea unor zvonuri false</span>.</p>
<p>Accidentul s-a produs pe 29 decembrie 2013, în Meribel, o stațiune de schi din Franța. Germanul a fost la un pas de moarte, ținând cont că a suferit un traumatism cranian sever și o hemoragie cerebrală.</p>
<h2><span>Bunul prieten al lui Michael Schumacher ar vrea să afle mai multe despre starea sa de sănătate</span></h2>
<p>Chiar dacă înțelege că discreția este extrem de importantă în astfel de momente, fostul șef al echipei Red Bull și-ar dori ca familia lui Michael Schumacher să ofere mai multe detalii, pentru a pune capăt speculațiilor.</p>
<blockquote><p>„E păcat și aș fi vrut să știm mai multe. Înțeleg, e o chestiune privată pentru ei, dar e periculos, pentru că facem cu toții presupuneri în legătură cu starea sa și probabil că niciuna nu se apropie de adevăr.</p>
<p> </p>
<p>Am văzut recent o știre cu el, cum că a semnat o cască. Ne-ar plăcea tuturor să credem că a luat pixul și a semnat, dar a fost, cel mai probabil, ajutat să facă asta.</p>
<p> </p>
<p>Aș vrea să știm mai multe. E trist, pentru că și mesajul «Luptă, Michael!» a fost oarecum uitat. Asta e viața, mergem înainte, dar e foarte trist că nu știm nimic despre el, nu mai merge la curse și nu mai are apariții publice. A fost un tip grozav, un caracter extraordinar și a avut un succes incredibil”, a declarat Richard Hopkins pentru <span>The Sun</span>.</p></blockquote>
<h2><span>Fostul coleg al lui Schumacher a vrut să-l trezească din comă, dar s-a văzut refuzat</span></h2>
<p>Riccardo Patrese, fost coechipier cu Michael Schumacher la Benetton, în 1993, a vorbit la rândul său cu îngrijorare despre septuplul campion. Ba chiar a dezvăluit că <span>soția acestuia, Corinna</span>, nu i-a acceptat oferta de a-l trezi din comă.</p>
<blockquote><p>„Momentul accidentului a fost foarte trist. Uneori, cei aflați în comă se trezesc atunci când aud o voce pe care o recunosc. Am întrebat-o pe Corinna dacă își dorește să merg și să încerc să ajut.</p>
<p> </p>
<p>Dacă aș fi primit aprobarea, aș fi făcut-o, dar mi-a spus «nu, mulțumesc, nu e momentul acum». Iar acel moment nu a mai venit niciodată”, a spus Patrese.</p></blockquote>

]]></description>
    </item>
    <item>
      <title>Un Ferrari de un milion de euro a fost abandonat 50 de ani în deşert. Cum a ajuns să arate</title>
      <link>https://www.prosport.ro/alte-sporturi/auto-moto/un-ferrari-de-un-milion-de-euro-a-fost-abandonat-50-de-ani-in-desert-cum-a-ajuns-sa-arate-20205296</link>
      <description><![CDATA[<img src="https://www.prosport.ro/wp-content/uploads/2025/06/Un-Ferrari-de-un-milion-de-euro-a-fost-abandonat-50-de-ani-in-desert.-Cum-a-ajuns-sa-arate-1400x933.jpg"/><br/><p>Un bolid Ferrari ieșit din producție de la Maranello în 1950, cu un preț de un milion de euro, a fost abandonat timp de 50 de ani în deșert.</p>
<p>Mașina i-a aparținut lui Reg Lee Litton, un soldat american care a cumpărat-o dintr-o reprezentanță din Lausanne, Elveția.</p>
<h2><span>Cum arată un Ferrari 166 MM, cumpărat cu un milion de euro, după 50 de ani petrecuți în deșert</span></h2>
<p><span>Ferrari, una dintre cele mai iubite mărci auto din întreaga lume, inclusiv de magnatul Ion Țiriac</span>, a lansat de-a lungul istoriei o mulțime de bijuterii care au revoluționat piața, nu doar prin prisma motorului de care au beneficiat sub capotă, ci și prin felul în care au arătat.</p>
<p>Și asta pentru că designerii de la Ferrari desenează, în opinia multora, poate cel mai frumoase autoturisme.</p>
<p>Un astfel de exemplu este cel al lui Ferrari 166 MM, model a cărui producție a debutat în 1948. Decapotabilă și în două uși, cu un aspect revoluționar pentru acele vremuri, Ferrari 166 MM a ajuns rapid la inimile pasionaților, între care și un soldat american, pe nume Reg Lee Litton.</p>
<p>Staționat în Germania după încheierea celui de-Al Doilea Război Mondial, Lee Litton a vrut cu orice preț <span>să își cumpere un Ferrari</span> 166 MM și a găsit unul la o reprezentanță de mașini uzate din Lausanne, Elveția.</p>
<p>Potrivit <span>Motor.ElPais.com</span>, soldatul a cumpărat autoturismul pentru suma de 53.000 de coroane și aranjat transportul acestuia peste ocean, în Statele Unite ale Americii.</p>
<p>Ulterior, Reg Lee Litton l-a dus în deșertul din Arizona, unde își construise o casă. Conform sursei citate, ex-soldatul american s-a bucurat de mașina respectivă până când aceasta s-a stricat, după care, în loc să o repare, a preferat să o expună în curte.</p>
<p>Aparent, mașina a rămas timp de 50 de ani expusă în deșertul din Arizona, în curtea lui Reg Lee Litton, până când acesta a încetat din viață.</p>
<h2><span>Copiii au scos-o la vânzare și au dat lovitura</span></h2>
<p>Modelul deținut de Reg Lee Litton a părăsit uzina de la Maranello în 1950 și a beneficiat de un motor de doi litri în V12, care a dezvoltat 140 de cai putere.</p>
<p>Trebuie menționat și că modelul 166 MM produs de Ferrari a fost lansat în doar 25 de exemplare. În acest context, chiar și degradat de nisipul din Arizona, autoturismul lui Reg Lee Litton a avut o valoare colosală.</p>
<p>Conform sursei citate mai sus, copiii lui au scos mașina la vânzare și au primit o ofertă de 1.000.000 de dolari.</p>
<p>Înainte de a finaliza achiziția, ofertantul a dus mașina la Ferrari pentru a-i verifica istoricul și toate detaliile cu privire la autenticitatea ei. Iar surpriza a fost uriașă. Modelul respectiv a fost unul cu totul aparte, deoarece a participat la curse celebre precum Le Mans, Silverstone și Targa Florio.</p>
<p>S-a mai aflat că printre cei care au condus-o s-a regăsit și Juan Manuel Fangio, campion în Formula 1 în 1951, 1953, 1955, 1956 și 1957.</p>
<blockquote><p>Cu o astfel de istorie, prețul acestei mașini ar putea fi deosebit de mare. Nu este surprinzător că, în 2017, casa de licitații RM Sotheby’s a listat una similară pentru mai mult de 9.000.000 de euro”, au încheiat jurnaliștii de la Motor.ElPais.com.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2xNVCLhgCpw?si=HI907Fal0H_F5gWJ" title="YouTube video player" width="560"></iframe></p>

]]></description>
    </item>
    <item>
      <title>Gest de milionar. A dat mesaj pe grupul de whatsapp al piloților și le-a oferit un loc în avionul lui</title>
      <link>https://www.prosport.ro/formula-1/gest-de-milionar-a-dat-mesaj-pe-grupul-de-whatsapp-al-pilotilor-si-le-a-oferit-un-loc-in-avionul-lui-20204074</link>
      <description><![CDATA[<img src="https://www.prosport.ro/wp-content/uploads/2025/06/Gest-de-milionar.-A-dat-mesaj-pe-grupul-de-whatsapp-al-pilotilor-si-le-a-oferit-un-loc-in-avionul-lui-1400x801.jpg"/><br/><p>Gest de mare milionar al lui Lewis Hamilton, pilotul scuderiei Ferrari, după ce a dat un mesaj pe grupul de WhatsApp al piloților din Formula 1.</p>
<p>Britanicul a oferit un loc gratuit în avionul lui, norocosul fiind debutantul Franco Colapinto, de la Alpine.</p>
<h2><span>Lewis Hamilton a oferit un loc gratuit în avionul său unui debutant în Marele Circ</span></h2>
<p>De șapte ori campion mondial în F1, Hamilton a dat un mesaj pe grupul de WhatsApp al piloților de F1 după cursa de la Barcelona, și a oferit un zbor gratui, scrie <span>thesun.co.uk</span>.</p>
<p>Norocul a picat pe debutantul Franco Colapinto, în vârstă de doar 22 de ani, de la echipa Alpine, să zboare cu avionul britanicului după Marele Premiu al Spaniei, în loc să zboare cu un low-cost EasyJet, acolo unde avea rezervare.</p>
<p>Colapinto a spus că a fost un „vis devenit realitate”, având în vedere că a fost întotdeauna un mare admirator al pilotului Ferrari și, în plus, cu a călătorit niciodată u un astfel avion de lux.</p>
<p>„Da, a fost frumos. Lewis este un tip grozav și am avut cel mai frumos zbor din viața mea cu el. A fost foarte special și foarte unic. Știți cu toții că a fost idolul meu încă de când eram foarte tânăr, la fel și cu Senna. Am putut zbura cu el și am stat și de vorbă. M-a întrebat dacă cineva zboară la Londra și i-am spus că merg eu, dar cu EasyJet. Și s-a întors spunând că are mult spațiu în avionul său și m-a invitat să merg.</p>
<p>A fost destul de special. Am zburat și cu avionul privat pentru prima dată. Două experiențe cu totul unice și o mulțime de povești de la Lewis. Un zbor foarte special. Este un tip grozav și am fost foarte, foarte impresionat de cum este ca persoană și ca profesionist. Multe lucruri de admirat din punct de vedere personal pentru el ca sportiv. A fost minunat, un vis devenit realitate și nu a trebuit să zbor cu zborul meu low-cost”, a declarat Franco Colapinto.</p>
<p><img alt="" class="size-large wp-image-20204091" decoding="async" fetchpriority="high" height="1400" sizes="(max-width: 933px) 100vw, 933px" src="https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-933x1400.jpg" srcset="https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-933x1400.jpg 933w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-768x1152.jpg 768w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-1024x1536.jpg 1024w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-1365x2048.jpg 1365w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-scaled.jpg 1707w" width="933"/></p>
<h2><span>Avion de lux închiriat, după ce și-a vândut Bombadierul Challenger 605</span></h2>
<p>În 2013, Hamilton a achiziționat un Bombadier Challenger 605 de lux, în valoare de 25 de milioane de lire sterline, într-o culoare roșu aprins, la scurt timp după ce a părăsit McLaren pentru a semna Mercedes.</p>
<p>L-a vândut în 2019, așa că este probabil ca avionul cu care a călătorit Colapinto să fi fost închiriat de Hamilton. Britanicul și-a vândut avionul deoarece nu renta din punct vedere financiar și nu era în concordanță cu stilul său de viață.</p>
<p> </p>

]]></description>
    </item>
  </channel>
</rss>
