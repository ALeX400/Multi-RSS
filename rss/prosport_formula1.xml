<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lewis Hamilton a dat verdictul despre cum va fi Formula 1 cu noile reguli și multora nu o să le placă!</title>
      <link>https://www.prosport.ro/formula-1/lewis-hamilton-a-dat-verdictul-despre-cum-va-fi-formula-1-cu-noile-reguli-si-multora-nu-o-sa-le-placa-20381867</link>
      <description><![CDATA[<img src="https://www.prosport.ro//wp-content/uploads/2026/02/Lewis-Hamilton-a-dat-verdictul-despre-cum-va-fi-Formula-1-cu-noile-reguli-si-multora-nu-o-sa-le-placa.jpg"/><br/><p>Schimbările din Formula 1 au fost criticate aspru de Lewis Hamilton, pilotul celor de la Ferrari. Acesta nu e de acord cu elementele care vor fi implementate în „Marele Circ” și i-a ironizat pe organizatori, considerând că „ai nevoie de facultate ca să înțelegi modificările”.</p>
<p>Sportivul s-a declarat dezamăgit de noile norme după ce a participat la testele de la Bahrain, unde a încheiat pe poziția a șaptea prima zi.</p>
<h2><span>Lewis Hamilton a făcut iureș după ultimele schimbări din Formula 1: „E ridicol de complex”</span></h2>
<p>Șefii din Formula 1 au creat o adevărată revoluție la nivel de reguli, multe dintre acestea vizând latura tehnică a monoposturilor care vor fi folosite pe circuit. Cea mai cunoscută dintre ele presupune ca mașinile să aibă dimensiuni mai mici, greutatea uneia urmând să ajungă la 768 de kilograme, incluzând aici șoferul și pneurile.</p>
<p>În plus, organizatorii au operat foarte multe schimbări, cu scopul de a face cursele mai sigure și mai atractive, dar Lewis Hamilton consideră că totul este o mare greșeală.</p>
<p>„În acest moment suntem mai lenți decât mașinile din Formula 2.</p>
<p>E ridicol de complex. Ne-au prezentat toate aceste reguli noi în cadrul a șapte ședințe care au avut loc în aceeași zi. Îți trebuie facultate ca să înțelegi modificările”, a tunat Lewis Hamilton, după testul de la Bahrain, potrivit spaniolilor de la <span>MARCA</span>.</p>
<p>În timp ce așteaptă să vadă prima cursă oficială cu noile reguli, românii se bucură de avantajele <span>parteneriatului dintre Formula 1 și Moet &amp; Hennessy</span>, una dintre cele mai puternice asocieri între lux, performanță și lifestyle aspirațional.</p>
<h2><span>Schimbări importante în Formula 1</span></h2>
<p>Printre schimbările care intră în vigoare în Formula 1 începând cu anul 2026 se numără și introducerea motoarelor de tip hibrid, care va face ca puterea electrică a sistemului să crească semnificativ.</p>
<p>De asemenea, se păstrează jantele de 18 inci, dar lățimea pneurilor față va fi redusă cu 25 de milimetri, iar cea a celor de pe spate cu 30 de milimetri.</p>
<p>În ceea ce privește sistemul Manual Override, acesta va fi înlocuit cu unul capabil să elibereze o putere electrică suplimentară pentru a facilita depășirile, dându-le, astfel, posibilitatea piloților să creeze strategii de cursă mai complexe.</p>
<p>În plus, sistemul clasic DRS a fost înlocuit de un element de aerodinamică activă la aripile față și spate, conceput pentru a favoriza depășirile și luptele „roată la roată”.</p>
<p>Președintele Federației Internaționale de Automobilism, Mohammed Ben Sulayem, consideră că toate schimbările implementate în Formula 1 vor aduce doar plusuri.</p>
<p>„Am creat un set de regulamente concepute nu doar pentru a îmbunătăți cursele, ci și pentru a face campionatul și mai atractiv pentru producătorii de PU (unități de putere), pentru producătorii de echipamente originale și pentru concurenții existenți”, a declarat Mohammed Ben Sulayem.</p>

]]></description>
    </item>
    <item>
      <title>Nu e o glumă! Michael Schumacher a fost obligat să dea înapoi trofeul de campion mondial în Formula 1: „Am rămas uimit”</title>
      <link>https://www.prosport.ro/formula-1/nu-e-o-gluma-michael-schumacher-a-fost-obligat-sa-dea-inapoi-trofeul-de-campion-mondial-in-formula-1-am-ramas-uimit-20385250</link>
      <description><![CDATA[<img src="https://www.prosport.ro//wp-content/uploads/2026/02/Nu-e-o-gluma-Michael-Schumacher-a-fost-obligat-sa-dea-inapoi-trofeul-de-campion-mondial-in-Formula-1.-„Am-ramas-uimit-1400x856.jpg"/><br/><p>Nu multă lume știe, dar Michael Schumacher a fost nevoit să returneze trofeul de campion mondial câștigat în Formula 1.</p>
<p>Dezvăluirea a fost făcută de Jenson Button, britanicul ieșit campion mondial în Marele Circ în anul 2009, cel care s-a declarat uluit la acea vreme că trebuie să dea înapoi distincția obținută cu atâta trudă.</p>
<h2><span>Michael Schumacher nu a avut ce face și a dat înapoi trofeul de campion mondial din Formula 1</span></h2>
<p>Incredibil, dar adevărat! <span>Legendarul pilot Michael Schumacher </span>a fost nevoit să returneze trofeul de campion mondial câștigat în Formula 1, scrie <span>sportal.blic.rs</span>.</p>
<p>Jenson Button, britanicul ieșit și el campion mondial în F1 în 2009, a fost cel care a mărturisit că nu i-a venit să creadă că trebuie să dea înapoi premiul câștigat în acel sezon.</p>
<p>Englezul a fost întrebat dacă piloții care au ieșit campioni mondiali de Formula 1 pot păstra trofeul. Conceput în 1995, distincția din argint prezintă semnăturile tuturor câștigătorilor, începând cu Giuseppe Farina în 1950.</p>
<p>Acesta prevede suficient spațiu pentru primele 100 de sezoane ale campionatului. Cu toate acestea, piloții pot păstra cupa doar atâta timp cât sunt campionii în exercițiu, după care trebuie să îl predea noului campion. Vettel l-a detronat pe Button în 2010 și a rămas neînvins până în 2014.</p>
<p>„Răspunsul este nu, nu-l poți păstra, ceea ce m-a uimit. Am primit trofeul acela timp de un an, când am câștigat titlul. Poți să-l urmărești. Dar dacă nu-l câștigi anul viitor, trebuie să-l dai înapoi. Este singurul trofeu care ajunge la actualul campion mondial”, a explicat Jenson Button la Sky Sports F1.</p>
<p>Michael Schumacher deține recordul pentru cea mai lungă serie de victorii din istorie, dominând între 2000 și 2004 în perioada sa de vârf cu echipa Ferrari. Pentru a umple golul din vitrina sa cu trofee, lui Button i s-a spus că trebuie să cumpere o replică. Britanicul, care s-a mutat la McLaren în 2010, a refuzat. Totuși, managerul său a intervenit și a plătit aproximativ 35.000 de lire sterline pentru a se asigura că Button păstrează în continuare trofeul.</p>
<p>„A trebuit să cumpăr o replică a trofeului de campion mondial. M-am gândit: Nu, nu voi face asta! Am muncit tot anul pentru a câștiga acel trofeu. Așa că managerul meu a fost suficient de amabil să mi-l cumpere. Cred că replica a costat în jur de 35.000 de lire sterline, ceea ce este o sumă mare de bani pentru ceva ce ai câștigat deja! A fost un cadou minunat”, a recunoscut fostul pilot britanic.</p>
<div class="wp-caption aligncenter" id="attachment_20385264" style="width: 1410px"><img alt="" aria-describedby="caption-attachment-20385264" class="size-large wp-image-20385264" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/7314236-Hepta_Mediafax_Foto-xpbimages.com_-1400x933.jpg" srcset="https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-1400x933.jpg 1400w, https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-768x512.jpg 768w, https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-1536x1024.jpg 1536w, https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-2048x1365.jpg 2048w" width="1400"/><p class="wp-caption-text" id="caption-attachment-20385264">Foto: Mediafax Foto</p></div>
<h2><span>Ce însemnătate are „abonamentul roșu”, cel care deschide toate ușile în lumea F1</span></h2>
<p>Jenson Button a vorbit și despre alte subiecte legate de <span>viața de campion mondial</span>. Una dintre întrebările care i s-au adresat a fost dacă deținătorii titlurilor din F1 au parte de vreun privilegiu în paddock-urile de Formula 1, iar Button a explicat că acestea există.</p>
<p>„Da. Am un abonament roșu pe viață, ceea ce este grozav. Abonamentul roșu îți oferă practic acces complet la întregul paddock. Pot merge la start, la boxe, la centrul de presă și chestii de genul acesta. Trebuie să câștigi titlul mondial pentru a avea acel abonament pe viață, ceea ce este destul de interesant”, a conchis Button.</p>
<p> </p>

]]></description>
    </item>
    <item>
      <title>Despărțirea anului! A părăsit-o pe una dintre cele mai frumoase femei: „Sunt singur”</title>
      <link>https://www.prosport.ro/diverse/despartirea-anului-a-parasit-o-pe-una-dintre-cele-mai-frumoase-femei-sunt-singur-20385773</link>
      <description><![CDATA[<img src="https://www.prosport.ro//wp-content/uploads/2026/02/Despartirea-anului-A-parasit-o-pe-una-dintre-cele-mai-frumoase-femei-„Sunt-singur-1400x933.jpg"/><br/><p>Actrița portugheză Margarida Corceiro (23 de ani) și pilotul de Formula 1 britanic Lando Norris (26 de ani) sunt protagoniști în despărțirea anului.</p>
<p>Jurnaliștii de la faimosul tabloid The Sun au aflat despre separarea celor doi, care la finalul lui 2025 formau încă un cuplu.</p>
<h2><span>Lando Norris și Margarida Corceiro s-au despărțit. Campionul din Formula 1 i-a comunicat vestea lui Carlos Sainz</span></h2>
<p>Lando Norris, campionul sezonului 2025 din Formula 1, cu McLaren, a atras atenția camerelor de filmat la testele recente din Bahrain.</p>
<p><span>Lando Norris forma un cuplu cu actrița portugheză Margarida Corceiro</span> din 2023, la scurt timp după aceasta s-a despărțit de la fel de cunoscutul conațional Joao Felix, fost fotbalist la Benfica, Atletico, Chelsea, Barcelona și AC Milan și actual al saudiților de la Al-Nassr.</p>
<p>În decembrie 2025, în pragul sărbătorilor de iarnă, <span>campionul mondial Norris și iubita Corceiro erau încă un cuplu</span>. Însă, în februarie 2026, doar câteva luni mai târziu, situația dintre cei doi s-a schimbat radical. În timpul testelor de la Bahrain, premergătoare sezonului 2026 din Formula 1, Lando Norris a fost întrebat de Carlos Sainz, pilot din echipa Williams Racing, dacă „este totul în regulă între el și Margarida”. În replică, așa cum s-a putut vedea în mai multe clipuri devenite virale în mediul online, Lando Norris a transmis:</p>
<p>„Nu. Sunt singur”, a replicat britanicul.</p>
<p>Vizibil surprins, Sainz a întrebat: „Serios?!”. Norris i-a răspuns afirmativ și ulterior a preferat să schimbe subiectul.</p>
<p>Separarea a fost confirmată și de jurnaliștii de la faimosul tabloid <span>The Sun</span>:</p>
<p>„Campionul mondial de Formula 1, Lando Norris, s-a despărțit de iubita sa, modelul Margarida Corceiro, poate dezvălui The Sun”, informează britanicii.</p>
<h2><span>Au smuls câteva reacții</span></h2>
<p>În continuare, pentru a-și întări dezvăluirea, cei de la The Sun au prezentat câteva declarații oferite de o sursă cu legături în anturajul fostului cuplu Norris-Corceiro.</p>
<p>„Existau ceva semne care indicau separarea de ceva vreme. Au început să se distanțeze după triumful său din sezonul trecut. Însă, da, cel mai importat indiciu a venit la Bahrain, când el și echipa sau au continuat testele înainte de noul sezon. Lando a organizat o petrecere pentru a le mulțumi tuturor celor care i-au fost alături de la început și care au contribuit, într-o măsură mai mică sau mai mare, la titlul câștigat de el. Și cu toții au fost prezenți într-o fotografie de grup. Singura care nu a apărut a fost Margarida. Bineînțeles că asta a dat tonul speculațiilor”, se arată pe The Sun.</p>
<p>Tabloidul britanic l-a contactat și pe purtătorul de cuvânt al lui Lando Norris, însă acesta „a refuzat să comenteze” subiectul.</p>
<p>Margarida Corceiro a ajuns în atenția publicului larg și pentru o relație pe care a avut-o cu Joao Felix, internațional portughez cu 11 goluri și 50 de meciuri bifate în tricoul primei reprezentative de fotbal.</p>

]]></description>
    </item>
    <item>
      <title>Max Verstappen a început în forță şi a fost cel mai rapid la Bahrain, în primul test pre-sezon din Formula 1</title>
      <link>https://www.prosport.ro/formula-1/max-verstappen-a-inceput-in-forta-si-a-fost-cel-mai-rapid-la-bahrain-in-primul-test-pre-sezon-din-formula-1-20380815</link>
      <description><![CDATA[<img src="https://www.prosport.ro//wp-content/uploads/2026/02/Max-Verstappen-a-inceput-in-forta-si-a-fost-cel-mai-rapid-la-Bahrain-in-primul-test-pre-sezon-din-Formula-1.jpg"/><br/><p>Max Verstappen (28 de ani) a fost cel mai rapid pe circuitul de Formula 1 de la Bahrain, în primul test pre-sezon.</p>
<p>Pilotul cu patru titluri mondiale în palmares și-a respectat statutul și a obținut cel mai bun timp al zilei de miercuri.</p>
<h2><span>Max Verstappen, cel mai rapid în primul test pre-sezon din Formula 1 de la Bahrain</span></h2>
<p>La acest prim test din cele două de câte trei zile care se țin la Bahrain s-au prezentat toate cele 11 team-uri din Formula 1, după ce Williams nu a luat startul la evenimentul anterior, găzduit de Barcelona.</p>
<p>Echipele folosesc câte o mașină în fiecare zi, iar unii dintre piloți fac cu schimbul, astfel că unii dintre ei participă doar dimineața și sunt înlocuiți pentru sesiunea de prânz, pe când alții pot prinde o zi întreagă în spatele volanului – cum este cazul lui Verstappen.</p>
<h2><span>Colapinto a avut probleme tehnice</span></h2>
<p>La un moment dat, după mai multe tururi, pe pistă a fost fluturat steagul roșu, după ce Franco Colapinto, de la Alpine, a fost nevoit să oprească la marginea pistei. Imediat după ce monopostul acestuia a fost îndepărtat, echipele au reintrat în ritmul normal și au continuat cursa.</p>
<p>Mai mulți piloți au ales să testeze suprafața de rulare, astfel că Lewis Hamilton a derapat la un moment dat</p>
<p>Astfel, Verstappen (Red Bull Racing) a terminat primul acest test, fiind urmat, în ordine, de Oscar Piastri (McLaren), George Russel (Mercedes), Lewis Hamilton (Ferrari), Esteban Ocon (Haas), Arvin Lindblad (Racing Bulls), Carlos Sainz (Williams), Gabriel Bortoleto (Audi), Valtteri Bottas (Cadillac), Lance Stroll (Aston Martin) și Franco Colapinto (Alpine).</p>
<p>Cele mai multe dintre echipe au hotărât să schimbe șoferii pentru sesiunea de după-amiază, cu excepția Red Bull, Racing Bulls, Aston Martin și Haas, care merg tot pe mâna piloților care au rulat dimineață.</p>
<p>Revenirea piloților pe circuit readuce în atenție <span>parteneriatul dintre Formula 1 și Moet &amp; Hennessy</span>, una dintre cele mai puternice asocieri între lux, performanță și lifestyle aspirațional.</p>
<h2><span>Verstappen se ține departe de lumea mondenă</span></h2>
<p>Recent, în cadrul unui interviu acordat sponsorului TAG Heuer, Max Verstappen a dezvăluit că preferă să fie înconjurat de oameni „normali”, care să îl țină cu picioarele pe pământ, și nu de celebrități.</p>
<p>„Încerc doar să fiu eu însumi, sincer. Nu am nevoie să cunosc persoane faimoase. Nu trebuie să mă comport diferit, pentru că știu ce am de făcut, și anume să am performanțe, nu? Dacă nu am performanțe, sunt eliminat. E simplu.</p>
<p>Am prieteni foarte buni în jurul meu care mă mențin cu picioarele pe pământ. La fel și familia mea. Ei sunt cei mai importanți din viața mea. Desigur, pe parcurs, datorită F1, întâlnești mulți oameni importanți, celebrități, cum ai spus, dar nu sunt aici pentru asta. Pur și simplu accept situația. Fac ce trebuie să fac și apoi merg acasă. De aceea încerc să-mi păstrez viața super simplă, nimic extravagant. Încerc doar să trăiesc o viață normală în afara Formulei 1”, a declarat Max Vestappen, la începutul lunii februarie</p>

]]></description>
    </item>
    <item>
      <title>S-a produs minunea: „Michael Schumacher nu mai e țintuit la pat”. La 12 ani de la accident, speranță în viața campionului</title>
      <link>https://www.prosport.ro/formula-1/s-a-produs-minunea-michael-schumacher-nu-mai-e-tintuit-la-pat-la-12-ani-de-la-accident-speranta-in-viata-campionului-20369524</link>
      <description><![CDATA[<img src="https://www.prosport.ro//wp-content/uploads/2026/01/S-a-produs-minunea-„Michael-Schumacher-nu-mai-e-tintuit-la-pat.-La-12-ani-de-la-accident-speranta-in-viata-campionului-e1769333767156-1400x856.jpg"/><br/><p>La aproximativ 12 ani distanță de la momentul cumplitului accident din stațiunea Meribel, în Alpii francezi, s-a produs minunea în cazul lui Michael Schumacher (57 de ani).</p>
<p>Legenda Ferrari și marele campion din Formula 1 nu mai e ținut la pat, după cum au aflat jurnaliștii britanici de la Daily Mail, care au avut recent privilegiul de a păși în vila neamțului din Mallorca, Spania.</p>
<h2><span>Michael Schumacher se poate mișca prin propria casă! Britanicii de la Daily Mail prezintă detalii despre minunea din viața germanului</span></h2>
<p>Michael Schumacher, septuplu campion mondial în Formula 1, continuă să fie o legendă a sporturilor cu motor și nu numai, drept dovadă că <span>produce bani și la 12 ani distanță de la accidentul tragic din stațiunea Meribel</span>, consemnat la data de 29 decembrie 2013. Concret, recent a fost scoasă la licitație mașina cu care a obținut prima victorie din Formula 1, iar prețul de pornire stabilit a fost de 8.5 milioane de euro.</p>
<p>Cât despre starea de sănătate a legendarului pilot german, foarte puține detalii au apărut în presă de-a lungul anilor, iar câteva informații din decembrie 2025 nu erau tocmai pozitive.</p>
<p><span>„Nu-l vom mai vedea pe Michael Schumacher”, spunea Richard Hopkins</span>, fost șef de operațiuni la Red Bull și director la McLaren, fără a dezvolta subiectul prea mult.</p>
<p>Însă, surpriză! Pe 24 ianuarie 2026, britanicii de la <span>Daily Mail</span> au surprins presa internațională și au dezvăluit că au ajuns în „conacul lui Michael Schumacher din Mallorca”, detaliu cel puțin surprinzător, având în vedere că soția pilotului, Corinna, a ținut presa la mare distanță de familie.</p>
<p>„Am călătorit la conacul lui Michael Schumacher din Mallorca – acestea sunt veștile sfâșietoare pe care le-am aflat despre starea fizică a legendei F1”, a titrat Daily Mail.</p>
<p>Însă, veștile nu par să fie tocmai sfâșietoare. Despre Michael Schumacher se credea că este în continuare „țintuit la pat”, însă britanicii de la Daily Mail au aflat că acesta se poate deplasa singur prin casă, cu ajutorul unui scaun cu rotile și, în anumite cazuri, cu intervenția unor îngrijitori. În plus, legenda Ferrari chiar urmărește cursele din Formula 1, de cele mai multe ori alături de bunul său prieten Jean Todt:</p>
<p>„Michael Schumacher nu mai e țintuit la pat și se poate deplasa prin casă, deși doar într-un scaun cu rotile și uneori cu asistența unei echipe de medici, plus asistente și terapeuți. În vârstă de 57 de ani, el primește îngrijiri medicale non-stop. Se spune că tratamentul său costă familia Schumacher zeci de mii de lire sterline pe săptămână. Foarte puțini vizitatori au voie să intre în casa lui Schumacher, fie că se află la proprietatea sa din Mallorca sau la reședința principală din Gland, Elveția. Dar o persoană care are permis accesul este fostul director al echipei Ferrari, Jean Todt. Și se spune că Todt și Schumacher urmăresc împreună Marile Premii din F1”, au preluat britanicii de la <span>Express.co.uk</span>.</p>
<h2><span>Înțelege sau nu ce se întâmplă în jurul lui?</span></h2>
<p>Pe de altă parte, chiar dacă se poate deplasa singur prin casă și urmărește cursele din Formula 1, Michael Schumacher nu ar înțelege mereu tot ceea ce se întâmplă în jurul său.</p>
<p>„Însă, raportul adaugă că nu este clar dacă Schumacher, în ciuda faptului că e conștient, înțelege sau nu ce se întâmplă în jurul său. O sursă anonimă a declarat: «Nu poți fi sigur dacă înțelege totul, pentru că nu poate spune nimănui. Senzația este că înțelege unele dintre lucrurile care se întâmplă în jurul său, dar probabil nu pe toate»”, completează jurnaliștii de la sursa din urmă menționată.</p>
<p>Cât despre zvonurile potrivit cărora Michael Schumacher ar fi asistat la nunta fiicei sale, Gina, din 2024, britanicii au aflat din partea familiei că acestea sunt nefondate. Septuplul campion mondial din Formula 1 nu a fost prezent la evenimentul respectiv.</p>

]]></description>
    </item>
  </channel>
</rss>
