<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Asta e crucea, ăsta mi-a fost destinul”. Romina Gingaşu a dezvăluit secretul prin care a rezistat 8 ani relația cu miliardarul Piero, moştenitorul gigantului Ferrari</title>
      <link>https://www.prosport.ro/diverse/asta-e-crucea-asta-mi-a-fost-destinul-romina-gingasu-a-dezvaluit-secretul-prin-care-a-rezistat-8-ani-relatia-cu-miliardarul-piero-mostenitorul-gigantului-ferrari-20160507</link>
      <description><![CDATA[<img src="https://www.prosport.ro/wp-content/uploads/2025/05/Asta-e-crucea-asta-mi-a-fost-destinul.-Romina-Gingasu-a-dezvaluit-secretul-prin-care-a-rezistat-8-ani-relatia-cu-miliardarul-Piero-mostenitorul-gigantului-Ferrari-e1746186352931-1400x618.jpg"/><br/><p>Romina Gingașu a dezvăluit care a fost secretul relației cu miliardarul Piero, moștenitorul gigantului automobil Ferrari. Cei doi au o relație de opt ani, chiar dacă diferența de vârstă dintre ei este de aproape 47 de ani.</p>
<p>Una dintre cele mai bogate femei, Romina Gingașu (33 de ani) este într-o relație cu Piero Ferrari (79 de ani), unul dintre proprietarii Scuderiei Ferrari, care are o avere de 6,5 miliarde de dolari.</p>
<h2><span>Romina Gingașu dezvăluie secretul relației de 8 ani cu Piero Ferrari</span></h2>
<p>Relația Rominei Gingașu cu Pierro Ferrari <span>este una foarte mediatizată</span>, întrucât femeia a apărut tot mai des în spațiul public<br/>
în ultima perioadă, mai ales la podcast-uri sau emisiuni televizate. Soțul acesteia va împlini 80 de ani pe 22 mai, iar asta nu îi împiedică să aibă o relație fericită, spune aceasta.</p>
<p>„Cred că ne completăm, ia și din energia mea, deci e ok. Piero are o pasiune pentru muzică, are o cameră wow, plină cu tot felul de sisteme, e ca un cinema. Și discurile vechi din vinil sunt pasiunea sa.</p>
<p>Suntem oameni foarte normali. M-am obișnuit cu eticheta aceasta și cu legătura dintre noi. Este practic soțul meu și nu am cum să-l refuz. Eu i-am mai spus și lui.</p>
<p>Eu nu m-am căsătorit cu Porche. Dacă mă căsătoream cu Porche îl aveam pe Ferdinand lângă mine. Era chiar o glumă. Dar m-am căsătorit cu Ferrari și asta e crucea. Ăsta mi-a fost destinul”, a spus Romina Gingașu, în <span>emisiunea „La Măruță”</span>.</p>
<h2><span>Romina Gingașu recunoaște că relația cu Piero Ferrari nu este doar „lapte și miere”</span></h2>
<p>Romina Gingașu dezvăluie că <span>nu este doar „lapte și miere” în relația cu Piero Ferrari</span>, ci sunt momente de instabilitate, ca în oricare altă relație. Femeia admite că există și tensiuni în căsnicie, dar spune că le traversează cu bine împreună.</p>
<p>„Nu e numai lapte și miere între noi. Dacă vii să stai o săptămână cu noi, zici mulțumesc, sunt foarte bine în România, e frumoasă România, mă întorc acasă. Cel mai mult am stat despărțiți cinci-șase zile. În februarie, am făcut 8 ani de relație.</p>
<p>Nici eu nu am crezut la început că va rezista relația. Avem o regulă de cinci lucruri care nu ne plac unul la celălalt. Am stabilit de la început că o dată la șase luni să ne spunem 5 lucruri care ne deranjează la celălalt. Nu ajungeam la cinci lucruri, dar la trei sigur. Comunicarea este importantă”, a mai spus Romina Gingașu, conform sursei de mai sus.</p>

]]></description>
    </item>
    <item>
      <title>Ce victorie în Marele Premiu al Arabiei Saudite! Oscar Piastri a reuşit o cursă perfectă</title>
      <link>https://www.prosport.ro/formula-1/ce-victorie-in-marele-premiu-al-arabiei-saudite-oscar-piastri-a-reusit-o-cursa-perfecta-20150950</link>
      <description><![CDATA[<img src="https://www.prosport.ro/wp-content/uploads/2025/04/Ce-victorie-in-Marele-Premiu-al-Arabiei-Saudite-Oscar-Piastri-a-reusit-o-cursa-perfecta.jpg"/><br/><p>Oscar Piastri a câștigat Marele Premiu al Arabiei Saudite, cursa din etapa cincea a Campionatului Mondial de Formula 1.</p>
<p><span>Pilotul australian de la McLaren</span> este acum noul lider în clasamentul general al piloților. La Jeddah, Piastri a fost urmat de Max Verstappen (Red Bull) și de Charles Leclerc (Ferrari).</p>
<h2><span>Oscar Piastri a câștigat Marele Premiu al Arabiei Saudite</span></h2>
<p>Cel mai rapid tur l-a reușit Lando Norris, de la McLaren, cu 1:31.778 – în turul al 41-lea.</p>
<p>Clasament final Marele Premiu al Arabiei Saudite:</p>
<p>1. Oscar Piastri (Australia/McLaren-Mercedes) 308,450 km în 1 h 21:06.758<br/>
2. Max Verstappen (Olanda/Red Bull), la 2.843 distanță<br/>
3. Charles Leclerc (Monaco/Ferrari), la 8.104<br/>
4. Lando Norris (Marea Britanie/McLaren-Mercedes), la 9.196<br/>
5. George Russell (Marea Britanie/Mercedes), la 27.236<br/>
6. Andrea Kimi Antonelli (Italia/Mercedes), la 34.688<br/>
7. Lewis Hamilton (Marea Britanie/Ferrari), la 39.073<br/>
8. Carlos Sainz Jr (Spania/Williams-Mercedes), la 1:04.630<br/>
9. Alexander Albon (Thailanda/Williams-Mercedes), la 1:06.515<br/>
10. Isack Hadjar (Franța/Racing Bulls-Red Bull), la 1:07.091<br/>
11. Fernando Alonso (Spania/Aston Martin-Mercedes), la 1:15.917<br/>
12. Liam Lawson (Noua Zeelandă/Racing Bulls-Red Bull), la 1:18.451<br/>
13. Oliver Bearman (Marea Britanie/Haas-Ferrari), la 1:19.194<br/>
14. Esteban Ocon (Franța/Haas-Ferrari), la 1:39.723<br/>
15. Nico Hulkenberg (Germania/Sauber-Ferrari), la un tur<br/>
16. Lance Stroll (Canada/Aston Martin-Mercedes), la un tur<br/>
17. Jack Doohan (Australia/Alpine-Renault), la un tur<br/>
18. Gabriel Bortoleto (Brazilia/Sauber-Ferrari), la un tur</p>
<ul>
<li>Abandonuri: Pierre Gasly (Franț/Alpine-Renault) și Yuki Tsunoda (Japonia/Red Bull)</li>
</ul>
<h2><span>„Max a fost mai aproape decât mi-aș fi dorit, dar a fost o cursă grozavă”</span></h2>
<p>„Caut o canapea, a fost o cursă foarte dificilă. Bineînțeles, sunt foarte fericit că am câștigat, am făcut diferența la start, mi-am susținut poziția în primul viraj și asta a fost suficient. A fost foarte greu să ne urmărim unul pe altul, chiar mi-a fost greu să țin pasul cu Max la finalul primului stint, mi-am distrus practic pneurile. Aerul curat după oprirea la boxe a fost foarte plăcut. A fost o cursă curată și am făcut ce trebuia. Aveam nevoie de puțin mai mult, Max a fost mai aproape decât mi-aș fi dorit, dar a fost o cursă grozavă și un weekend grozav. Am atacat pe interior în primul viraj, dar am ieșit al doilea.</p>
<p>Apoi, comisarii au trebuit să intervină; am considerat că eram suficient de aliniat cu el și, în final, exact asta ne-a adus victoria. Sunt foarte mulțumit de munca pe care o facem cu starturile; exact acolo am câștigat. Una dintre cele mai mari îmbunătățiri din acest weekend a fost că sistemul de hidratare a funcționat. Aceasta este întotdeauna o cursă solicitantă, iar anul acesta a fost și puțin mai târziu, așa că a fost puțin mai cald și mai umed. Cu siguranță, aceasta a fost una dintre cele mai dificile curse din cariera mea, așa că mă bucur că am câștigat-o”, a spus <span>Oscar Piastri după cursă</span>.</p>
<h2><span>Clasamentul piloților:</span></h2>
<p>1. Oscar Piastri (Australia) 99 puncte<br/>
2. Lando Norris (Marea Britanie) 89<br/>
3. Max Verstappen (Olanda) 87<br/>
4. George Russell (Marea Britanie) 73<br/>
5. Charles Leclerc (Monaco) 47<br/>
6. Andrea Kimi Antonelli (Italia) 38<br/>
7. Lewis Hamilton (Marea Britanie) 31<br/>
8. Alexander Albon (Thailanda) 20<br/>
9. Esteban Ocon (Franța) 14<br/>
10. Lance Stroll (Canada) 10<br/>
11. Pierre Gasly (Franța) 6<br/>
12. Nico Hulkenberg (Germania) 6<br/>
13. Oliver Bearman (Marea Britanie) 6<br/>
14. Isack Hadjar (Franța) 5<br/>
15. Carlos Sainz Jr (Spania) 5<br/>
16. Yuki Tsunoda (Japonia) 5<br/>
17. Fernando Alonso (Spania) 0<br/>
18. Liam Lawson (Noua Zeelandă) 0<br/>
19. Jack Doohan (Australia) 0<br/>
20. Gabriel Bortoleto (Brazilia) 0</p>
<h2><span>Clasamentul constructorilor:</span></h2>
<p>1. McLaren-Mercedes 188 puncte<br/>
2. Mercedes 111<br/>
3. Red Bull 89<br/>
4. Ferrari 78<br/>
5. Williams-Mercedes 25<br/>
6. Haas-Ferrari 20<br/>
7. Aston Martin-Mercedes 10<br/>
8. Racing Bulls-Red Bull 8<br/>
9. Alpine-Renault 6<br/>
10. Sauber-Ferrari 6</p>

]]></description>
    </item>
    <item>
      <title>Oscar Piastri, victorie uriașă în Marele Premiu de la Miami</title>
      <link>https://www.prosport.ro/formula-1/oscar-piastri-victorie-uriasa-in-marele-premiu-de-la-miami-20162585</link>
      <description><![CDATA[<img src="https://www.prosport.ro/wp-content/uploads/2025/05/Oscar-Piastri-victorie-uriasa-in-Marele-Premiu-de-la-Miami-1400x933.jpg"/><br/><p>Oscar Piastri (24 de ani), pilot australian al celor de la McLaren, și-a spulberat rivalii de la Mercedes, Red Bull și Ferrari și a obținut o victorie uriașă în Marele Premiu din Formula 1 de la Miami.</p>
<p>Imediat în spatele lui Piastri, linia de finish de pe circuitul din Florida a fost trecută de britanicul Lando Norris (25), celălalt pilot McLaren.</p>
<h2><span>Oscar Piastri a bifat a 4-a victorie a sezonului din Formula 1, după ce s-a impus în Marele Premiu de la Miami</span></h2>
<p>Oscar Piastri este pilotul momentului în Formula 1, după ce din primele 6 curse ale sezonului, australianul a izbutit să câștige 4.</p>
<p>Pe 23 martie, <span>Oscar Piastri a câştigat Marele Premiu de Formula 1 din China</span>, după care, pe 13 aprilie, același <span>Oscar Piastri s-a impus și la Marele Premiu al Bahrainului</span>. A urmat apoi o victorie cu stil a lui <span>Oscar Piastri în Marele Premiu al Arabiei Saudite</span>, iar în weekendul proaspăt încheiat, australianul a triumfat și la Marele Premiu de la Miami.</p>
<p>Trebuie precizat că Piastri a luat startul în Florida de pe locul 4, în pole-position fiind Max Verstappen, de la Red Bull. Iar din spatele acestuia din urmă au plecat Lando Norris (McLaren) și Kimi Antoneli (Mercedes).</p>
<p>Cu toate acestea, Oscar Piastri a reușit o cursă de senzație, iar la capătul celor 57 de tururi a terminat primul, cu un timp de 1:28:51.587. Imediat în spatele său s-a aflat colegul Lando Norris, la puțin peste 4 secunde distanță. În schimb, rivalii de la Mercedes, Red Bull și Ferrari au fost lăsați mult în spate.</p>
<p>George Russell, de la Mercedes, a completat podiumul de la Marele Premiu de la Miami, însă a trecut linia de finish la peste 37 de secunde distanță de Oscar Piastri.</p>
<p>Mai jos TOP 10 piloți de la Marele Premiu de la Miami:</p>
<ol>
<li>Oscar Piastri (McLaren)</li>
<li>Lando Norris (McLaren)</li>
<li>George Russell (Mercedes)</li>
<li>Max Verstappen (Red Bull)</li>
<li>Alexander Albon (Williams)</li>
<li>Kimi Antonelli (Mercedes)</li>
<li>Charles Leclerc (Ferrari)</li>
<li>Lewis Hamilton (Ferrari)</li>
<li>Carlos Sainz (Williams)</li>
<li>Yuki Tsunoda (Red Bull)</li>
</ol>
<blockquote><p>Am câştigat cursa pe care mi-o doream foarte mult – ieri a fost dificil, calificările au fost unele dintre cele mai dificile sesiuni ale anului, aşa că să ies victorios este un rezultat extraordinar. Am fost suficient de atent să-l evit pe Max în virajul 1 şi, de atunci, am ştiut că am un avantaj bun în ceea ce priveşte ritmul. Maşina a fost incredibilă astăzi. Am avut ceva probleme în etapa dificilă, aşa că mai sunt câteva lucruri de îmbunătăţit. Trebuie să continui să învăţ, dar sunt foarte fericit că plec din Miami în frunte”, a declarat Oscar Piastri, printre altele, după triumful de la Miami.</p></blockquote>
<blockquote class="twitter-tweet" data-media-max-width="560">
<p dir="ltr" lang="en">Oscar’s on a roll! 😮‍💨👊#F1 #MiamiGP pic.twitter.com/pxKeCqaF2Z</p>
<p>— Formula 1 (@F1) May 4, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Clasamentele din Formula 1 și ce urmează</span></h2>
<p>Oscar Piastri continuă să conducă clasamentul piloților din Formula 1, fiind urmat de colegul Lando Norris.</p>
<p>Mai jos TOP 10 din clasamentul piloților:</p>
<ol>
<li>Oscar Piastri (McLaren) – 131P</li>
<li>Lando Norris (McLaren) – 115P</li>
<li>Max Verstappen (Red Bull) – 99P</li>
<li>George Russell (Mercedes) – 93P</li>
<li>Charles Leclerc (Ferrari) – 53P</li>
<li>Kimi Antonelli (Mercedes) – 48P</li>
<li>Lewis Hamilton (Ferrari) – 41P</li>
<li>Alexander Albon (Williams) – 30P</li>
<li>Esteban Ocon (Haas) – 14P</li>
<li>Lance Stroll (Aston Martin) – 14P</li>
</ol>
<p>În ceea ce privește clasamentul echipelor, McLaren s-a desprins deja puternic față de rivale. Mai jos TOP 4:</p>
<ol>
<li>McLaren – 246P</li>
<li>Mercedes – 141P</li>
<li>Red Bull – 105P</li>
<li>Ferrari – 94P</li>
</ol>
<p>Următoarea cursă din calendarul de Formula 1 este programată în weekendul 16-18 mai și este reprezentată de Marele Premiu al provinciei Emilia Romagna.</p>
<p>Calificările vor avea loc pe 17 mai, de la ora României 17:00, în timp ce marea cursă de pe circuitul de la Imola e programată duminică, 18 mai, de la ora României 16:00.</p>

]]></description>
    </item>
    <item>
      <title>„Poate-l vedem pe Michael Schumacher, în curând, la boxe!”. Ultimele detalii despre starea de sănătate a legendarului pilot german</title>
      <link>https://www.prosport.ro/formula-1/poate-l-vedem-pe-michael-schumacher-in-curand-la-boxe-ultimele-detalii-despre-starea-de-sanatate-a-legendarului-pilot-german-20159748</link>
      <description><![CDATA[<img src="https://www.prosport.ro/wp-content/uploads/2025/05/profimedia-0963263911.jpg"/><br/><p>Sir Jackie Stewart a reunit campionii mondiali de Formula 1 într-o inițiativă caritabilă dedicată luptei împotriva demenței.</p>
<p>Printre semnăturile adunate pe o cască specială s-a numărat și cea a lui Michael Schumacher, într-un gest memorabil și emoționant.</p>
<h2><span>Michael Schumacher, protagonistul unui moment emoționant: a semnat casca lui Sir Jackie Stewart pentru o cauză nobilă</span></h2>
<p>Sir Jackie Stewart, supranumit „Scoțianul Zburător”, triplu campion mondial și de două ori vicecampion de Formula 1, a organizat recent o acțiune caritabilă impresionantă, dedicată combaterii demenței. Fostul pilot britanic a inițiat o strângere de fonduri și a cerut tuturor campionilor mondiali de Formula 1 aflați în viață să semneze o cască simbolică. Printre semnături s-a numărat și cea a lui Michael Schumacher, care are un record de șapte titluri de campion mondial, aflat de mai bine de un deceniu într-o stare de sănătate extrem de delicată, după accidentul suferit la schi în decembrie 2013.</p>
<p class="" data-end="1016" data-start="834"><span>Momentul în care Schumacher a semnat casca</span> a fost caracterizat de Johnny Herbert, fostul său coleg de la Benetton, drept unul dintre cele mai pline de emoție din ultimii ani:</p>
<p class="" data-end="1505" data-start="1018">”Sunt vești minunate că Michael Schumacher a semnat casca lui Jackie Stewart. A fost un moment grozav. Nu am mai văzut ceva mai emoționant de ani buni și, să sperăm, că e un semn. Sper că Michael e în refacere.</p>
<p>A fost o călătorie lungă și oribilă pentru familie și, poate, îl vom vedea în curând la Formula 1. Ar fi atât de bine primit, nu doar de cei de la boxe, dar de toată lumea, având în vedere situația groaznică în care s-a regăsit”, a transmis fostul pilot de curse englez, conform <span><em data-end="1504" data-start="1495">The Sun</em>.</span></p>
<h2><span>Ce a spus fostul director executiv al companiei Ferrari despre starea de sănătate a lui Michael Schumacher</span></h2>
<p>Anterior, Jean Todt și-a exprimat regretul față de incidentul care urma să îi schimbe viața neamțului pentru totdeauna:</p>
<p>„Michael este aici, deci nu-mi lipsește. Dar, pur și simplu, nu este Michael pe care îl știam din Formula 1. Este diferit și este minunat îngrijit de soția și copiii lui, care îl protejează. Viața lui este acum diferită și am privilegiul de a împărtăși momente cu el.</p>
<p>Asta e tot ce se poate spune. Din păcate, soarta l-a lovit acum mai bine de zece ani. Nu mai este Michael pe care îl știam din Formula 1”, a declarat Jean Todt, într-un interviu mai vechi, pentru L’Equipe<span>.</span></p>

]]></description>
    </item>
    <item>
      <title>Gigi Becali a trimis-o să cânte în Ghimpați, pe câmp, dar ea s-a dus între bogătaşii planetei, în Arabia Saudită. Apariția în piele roz cu care J Lo a atras toate privirile</title>
      <link>https://www.prosport.ro/diverse/gigi-becali-a-trimis-o-sa-cante-in-ghimpati-pe-camp-dar-ea-s-a-dus-intre-bogatasii-planetei-in-arabia-saudita-aparitia-in-piele-roz-cu-care-j-lo-a-atras-toate-privirile-20150100</link>
      <description><![CDATA[<img src="https://www.prosport.ro/wp-content/uploads/2025/04/Gigi-Becali-a-trimis-o-sa-cante-in-Ghimpati-pe-camp-dar-ea-s-a-dus-intre-bogatasii-planetei-in-Arabia-Saudita-1400x928.png"/><br/><p>Jennifer Lopez (55 de ani), faimoasa artistă care va concerta în România în 2025 și pe care Gigi Becali a trimis-o să cânte la Ghimpați, în județul Giurgiu, s-a dus recent între bogătașii planetei, la Marele Premiu al Arabiei Saudite din Formula 1.</p>
<p>J Lo a intrat în garajul italienilor de la Ferrari, însă nu oricum, ci într-o costumație din piele roz cu care a atras toate privirile.</p>
<h2><span>Jennifer Lopez, artista trimisă de Gigi Becali la Ghimpați, apariție de senzație la Marele Premiu al Arabiei Saudite din Formula 1</span></h2>
<p><span>Jennifer Lopez va concerta în România la data de 27 iulie 2025</span>, cu ocazia turneului „Up All Night”, și l-a scos din minți pe Gigi Becali, deoarece s-a crezut că locația evenimentului va fi Arena Națională din București.</p>
<p><span>Gigi Becali a anunțat că va încerca să boicoteze concertul cu o lege și a trimis-o pe Jennifer Lopez să cânte pe câmp, la Ghimpați</span>, și nu pe un stadion de fotbal.</p>
<p>Între timp, lucrurile s-au calmat, deoarece s-a aflat că J Lo va cânta în Piața Constituției, nu pe Arena Națională. Iar celebra artistă de origine portoricană a mers în zona Golfului, printre bogătașii planetei, pentru a asista la Marele Premiu al Arabiei Saudite din Formula 1.</p>
<p>J Lo chiar și-a programat și un mic concert în cadrul competiției de pe circuitul de la Jeddah, însă înainte de a pune mâna pe microfon s-a dus în garajul italienilor de la Ferrari și a făcut senzație cu apariția ei.</p>
<p>Cântăreața a îmbrăcat un costum din piele roz, pe care l-a asortat cu o pereche de ochelari la modă. Ea s-a plimbat printre componenții Scuderiei și chiar s-a pozat cu faimosul pilot britanic al italienilor, Lewis Hamilton.</p>
<p>Câteva dintre imaginile surprinse au fost distribuite de Jennifer Lopez pe pagina ei de <span>Instagram</span>, acolo unde beneficiază de o comunitate imensă, de aproape 250.000.000 de persoane, și pot fi văzute în galera foto a articolului, la final.</p>
<h2><span>Gigi Becali, enervat la culme de concertul lui Jennifer Lopez</span></h2>
<p>Atunci când a aflat despre posibilitatea ca Jennifer Lopez să îl alunge de pe Arena Națională din București, Gigi Becali a avut o reacție în stilul caracteristic și a transmis:</p>
<blockquote><p>Concertele pot fi făcute pe câmp. Jennifer Lopez să plece pe câmp, la Ghimpaţi! Proiectul de lege pe care l-au propus specialiştii, pe care l-am semnat şi eu: «Se completează cu următorul cuprins: folosirea bazelor sportive, precum şi a unităţilor de productivitate a sportului construite din fonduri provenite în cuantum de 75% din bugetul statului, aflate în proprietatea şi administrarea unităţilor administrative teritoriale, organelor administraţiei publice, centrale sau subordonate acestora, pentru acţiuni de pregătire sportivă desfăşurate în competiţii sportive… vor fi date în custodie după următoarele criterii: Cu prioritate, loturile olimpice naţionale şi federaţii sportive naţionale, cluburi sportive care participă la competiţii sportive naţionale sau internaţionale, cluburi sportive publice sau private având prioritate cele din eşalonul superior, cluburi sportive şcolare, licee, toate celelalte. Apoi la final spunem: Alte activităţi decât cele sportive sau terţi, dacă nu sunt activităţi sportive prevăzute»”, Gigi Becali, potrivit <span>Fanatik</span>.</p></blockquote>

]]></description>
    </item>
  </channel>
</rss>
