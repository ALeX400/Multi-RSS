<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lando Norris, victorie în Marele Premiu de Formula 1 din Austria. Piastri a terminat pe 2, dar marea surpriză au furnizat-o piloții Ferrari, Leclerc și Hamilton</title>
      <link>https://www.prosport.ro/formula-1/lando-norris-victorie-in-marele-premiu-de-formula-1-din-austria-piastri-a-terminat-pe-2-dar-marea-surpriza-au-furnizat-o-pilotii-ferrari-leclerc-si-hamilton-20205892</link>
      <description><![CDATA[<img src="https://www.prosport.ro/wp-content/uploads/2025/06/Lando-Norris-victorie-in-Marele-Premiu-de-Formula-1-din-Austria.-Piastri-a-terminat-pe-2-dar-marea-surpriza-au-furnizat-o-pilotii-Ferrari-Leclerc-si-Hamilton.jpg"/><br/><p>Lando Norris își reconfirmă statutul de lider al sezonului, impunându-se categoric în Marele Premiu al Austriei, a treia victorie din actuala stagiune după <span>succesele din Australia</span> și Monaco.</p>
<p>Pe circuitul Red Bull Ring, britanicul a fost de neoprit, în ciuda asaltului constant venit din partea coechipierului său de la McLaren, Oscar Piastri, care a încheiat pe locul secund. Podiumul a fost completat de Charles Leclerc, care ajunge astfel la a patra clasare în top trei din acest an.</p>
<h2><span>Lando Norris, victorie în Marele Premiu de Formula 1 din Austria</span></h2>
<p>Cursa a debutat cu un eveniment marcant: Max Verstappen și Kimi Antonelli au fost protagoniștii unui incident în virajul 3, care a dus la abandonul ambilor piloți. Antonelli a recunoscut imediat greșeala, frânând târziu în spatele olandezului.</p>
<p>Din acel moment, lupta pentru victorie s-a rezumat la Norris și Piastri. Un flat-spot suferit de australian în turul 20 l-a forțat să piardă teren, iar Norris a fructificat ocazia.</p>
<p>Surprizele nu au lipsit nici în restul clasamentului: Gabriel Bortoleto a devenit primul brazilian care punctează în Formula 1 din 2016, în timp ce Lewis Hamilton și George Russell au adus locurile patru și cinci pentru Mercedes. Lawson, Alonso, Hulkenberg și Ocon au completat top zece.</p>
<h2><span>Cariera lui Lando Norris</span></h2>
<p>Născut pe 13 noiembrie 1999, Lando Norris a fost văzut încă din karting ca un potențial campion mondial. Britanicul cu origini belgiene și-a făcut debutul în Formula 1 în 2019, alături de McLaren, impresionând rapid prin maturitatea și talentul său.</p>
<p>Progresul său a fost constant: de la clasări modeste în primii ani, la victorii memorabile și dueluri directe cu nume grele precum Hamilton, Verstappen sau Leclerc. Sezonul actual îl găsește <span>în postura unuia dintre principalii pretendenți la titlu</span>.</p>
<h3><span>Clasamentul piloților, după cursa din Austria:</span></h3>
<ol>
<li>Oscar Piastri (McLaren) – 216</li>
<li>Lando Norris (McLaren) – 201</li>
<li>Max Verstappen (Red Bull) – 155</li>
<li>George Russell (Mercedes) – 146</li>
<li>Charles Leclerc (Ferrari) – 119</li>
<li>Lewis Hamilton (Ferrari) – 91</li>
<li>Kimi Antonelli (Mercedes) – 63</li>
<li>Alex Albon (Williams) – 42</li>
<li>Esteban Ocon (Haas) – 23</li>
<li>Nico Hulkenberg (Kick Sauber) – 22</li>
<li>Isack Hadjar (Racing Bulls) – 21</li>
<li>Lance Stroll (Aston Martin) – 14</li>
<li>Fernando Alonso (Aston Martin) – 14</li>
<li>Carlos Sainz (Williams) – 13</li>
<li>Liam Lawson (Racing Bulls) – 12</li>
<li>Pierre Gasly (Alpine) – 11</li>
<li>Yuki Tsunoda (Red Bull) – 10</li>
<li>Oliver Bearman (Haas) – 6</li>
<li>Gabriel Bortoleto (Kick Sauber) – 4</li>
<li>Franco Colapinto (Alpine) – 0</li>
<li>Jack Doohan (Alpine) – 0</li>
</ol>
<h3><span>Ierarhia constructorilor:</span></h3>
<ol>
<li>McLaren – 417</li>
<li>Ferrari – 210</li>
<li>Mercedes – 209</li>
<li>Red Bull – 162</li>
<li>Williams – 55</li>
<li>Racing Bulls – 36</li>
<li>Haas – 29</li>
<li>Aston Martin – 28</li>
<li>Kick Sauber – 26</li>
<li>Alpine – 11</li>
</ol>

]]></description>
    </item>
    <item>
      <title>Un Ferrari de un milion de euro a fost abandonat 50 de ani în deşert. Cum a ajuns să arate</title>
      <link>https://www.prosport.ro/alte-sporturi/auto-moto/un-ferrari-de-un-milion-de-euro-a-fost-abandonat-50-de-ani-in-desert-cum-a-ajuns-sa-arate-20205296</link>
      <description><![CDATA[<img src="https://www.prosport.ro/wp-content/uploads/2025/06/Un-Ferrari-de-un-milion-de-euro-a-fost-abandonat-50-de-ani-in-desert.-Cum-a-ajuns-sa-arate-1400x933.jpg"/><br/><p>Un bolid Ferrari ieșit din producție de la Maranello în 1950, cu un preț de un milion de euro, a fost abandonat timp de 50 de ani în deșert.</p>
<p>Mașina i-a aparținut lui Reg Lee Litton, un soldat american care a cumpărat-o dintr-o reprezentanță din Lausanne, Elveția.</p>
<h2><span>Cum arată un Ferrari 166 MM, cumpărat cu un milion de euro, după 50 de ani petrecuți în deșert</span></h2>
<p><span>Ferrari, una dintre cele mai iubite mărci auto din întreaga lume, inclusiv de magnatul Ion Țiriac</span>, a lansat de-a lungul istoriei o mulțime de bijuterii care au revoluționat piața, nu doar prin prisma motorului de care au beneficiat sub capotă, ci și prin felul în care au arătat.</p>
<p>Și asta pentru că designerii de la Ferrari desenează, în opinia multora, poate cel mai frumoase autoturisme.</p>
<p>Un astfel de exemplu este cel al lui Ferrari 166 MM, model a cărui producție a debutat în 1948. Decapotabilă și în două uși, cu un aspect revoluționar pentru acele vremuri, Ferrari 166 MM a ajuns rapid la inimile pasionaților, între care și un soldat american, pe nume Reg Lee Litton.</p>
<p>Staționat în Germania după încheierea celui de-Al Doilea Război Mondial, Lee Litton a vrut cu orice preț <span>să își cumpere un Ferrari</span> 166 MM și a găsit unul la o reprezentanță de mașini uzate din Lausanne, Elveția.</p>
<p>Potrivit <span>Motor.ElPais.com</span>, soldatul a cumpărat autoturismul pentru suma de 53.000 de coroane și aranjat transportul acestuia peste ocean, în Statele Unite ale Americii.</p>
<p>Ulterior, Reg Lee Litton l-a dus în deșertul din Arizona, unde își construise o casă. Conform sursei citate, ex-soldatul american s-a bucurat de mașina respectivă până când aceasta s-a stricat, după care, în loc să o repare, a preferat să o expună în curte.</p>
<p>Aparent, mașina a rămas timp de 50 de ani expusă în deșertul din Arizona, în curtea lui Reg Lee Litton, până când acesta a încetat din viață.</p>
<h2><span>Copiii au scos-o la vânzare și au dat lovitura</span></h2>
<p>Modelul deținut de Reg Lee Litton a părăsit uzina de la Maranello în 1950 și a beneficiat de un motor de doi litri în V12, care a dezvoltat 140 de cai putere.</p>
<p>Trebuie menționat și că modelul 166 MM produs de Ferrari a fost lansat în doar 25 de exemplare. În acest context, chiar și degradat de nisipul din Arizona, autoturismul lui Reg Lee Litton a avut o valoare colosală.</p>
<p>Conform sursei citate mai sus, copiii lui au scos mașina la vânzare și au primit o ofertă de 1.000.000 de dolari.</p>
<p>Înainte de a finaliza achiziția, ofertantul a dus mașina la Ferrari pentru a-i verifica istoricul și toate detaliile cu privire la autenticitatea ei. Iar surpriza a fost uriașă. Modelul respectiv a fost unul cu totul aparte, deoarece a participat la curse celebre precum Le Mans, Silverstone și Targa Florio.</p>
<p>S-a mai aflat că printre cei care au condus-o s-a regăsit și Juan Manuel Fangio, campion în Formula 1 în 1951, 1953, 1955, 1956 și 1957.</p>
<blockquote><p>Cu o astfel de istorie, prețul acestei mașini ar putea fi deosebit de mare. Nu este surprinzător că, în 2017, casa de licitații RM Sotheby’s a listat una similară pentru mai mult de 9.000.000 de euro”, au încheiat jurnaliștii de la Motor.ElPais.com.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2xNVCLhgCpw?si=HI907Fal0H_F5gWJ" title="YouTube video player" width="560"></iframe></p>

]]></description>
    </item>
    <item>
      <title>Prietenul cu care Michael Schumacher obișnuia să își bea cafeaua e îngrijorat de starea actuală a germanului: „Aș vrea să știm mai multe despre el”</title>
      <link>https://www.prosport.ro/diverse/prietenul-cu-care-michael-schumacher-obisnuia-sa-isi-bea-cafeaua-e-ingrijorat-de-starea-actuala-a-germanului-as-vrea-sa-stim-mai-multe-despre-el-20206101</link>
      <description><![CDATA[<img src="https://www.prosport.ro/wp-content/uploads/2025/06/Prietenul-cu-care-Michael-Schumacher-obisnuia-sa-isi-bea-cafeaua-e-ingrijorat-de-starea-actuala-a-germanului-„As-vrea-sa-stim-mai-multe-despre-el-1400x778.jpg"/><br/><p>După mai bine de un deceniu, veștile legate de starea de sănătate a lui Michael Schumacher apar extrem de rar. Nici măcar prietenii apropiați nu știu prea multe.</p>
<p>Richard Hopkins, omul cu care fostul mare pilot de Formula 1 obișnuia să-și bea cafeaua cu ani în urmă, s-a arătat îngrijorat. Cu atât mai mult cu cât lipsa informațiilor permite <span>propagarea unor zvonuri false</span>.</p>
<p>Accidentul s-a produs pe 29 decembrie 2013, în Meribel, o stațiune de schi din Franța. Germanul a fost la un pas de moarte, ținând cont că a suferit un traumatism cranian sever și o hemoragie cerebrală.</p>
<h2><span>Bunul prieten al lui Michael Schumacher ar vrea să afle mai multe despre starea sa de sănătate</span></h2>
<p>Chiar dacă înțelege că discreția este extrem de importantă în astfel de momente, fostul șef al echipei Red Bull și-ar dori ca familia lui Michael Schumacher să ofere mai multe detalii, pentru a pune capăt speculațiilor.</p>
<blockquote><p>„E păcat și aș fi vrut să știm mai multe. Înțeleg, e o chestiune privată pentru ei, dar e periculos, pentru că facem cu toții presupuneri în legătură cu starea sa și probabil că niciuna nu se apropie de adevăr.</p>
<p> </p>
<p>Am văzut recent o știre cu el, cum că a semnat o cască. Ne-ar plăcea tuturor să credem că a luat pixul și a semnat, dar a fost, cel mai probabil, ajutat să facă asta.</p>
<p> </p>
<p>Aș vrea să știm mai multe. E trist, pentru că și mesajul «Luptă, Michael!» a fost oarecum uitat. Asta e viața, mergem înainte, dar e foarte trist că nu știm nimic despre el, nu mai merge la curse și nu mai are apariții publice. A fost un tip grozav, un caracter extraordinar și a avut un succes incredibil”, a declarat Richard Hopkins pentru <span>The Sun</span>.</p></blockquote>
<h2><span>Fostul coleg al lui Schumacher a vrut să-l trezească din comă, dar s-a văzut refuzat</span></h2>
<p>Riccardo Patrese, fost coechipier cu Michael Schumacher la Benetton, în 1993, a vorbit la rândul său cu îngrijorare despre septuplul campion. Ba chiar a dezvăluit că <span>soția acestuia, Corinna</span>, nu i-a acceptat oferta de a-l trezi din comă.</p>
<blockquote><p>„Momentul accidentului a fost foarte trist. Uneori, cei aflați în comă se trezesc atunci când aud o voce pe care o recunosc. Am întrebat-o pe Corinna dacă își dorește să merg și să încerc să ajut.</p>
<p> </p>
<p>Dacă aș fi primit aprobarea, aș fi făcut-o, dar mi-a spus «nu, mulțumesc, nu e momentul acum». Iar acel moment nu a mai venit niciodată”, a spus Patrese.</p></blockquote>

]]></description>
    </item>
    <item>
      <title>Gest de milionar. A dat mesaj pe grupul de whatsapp al piloților și le-a oferit un loc în avionul lui</title>
      <link>https://www.prosport.ro/formula-1/gest-de-milionar-a-dat-mesaj-pe-grupul-de-whatsapp-al-pilotilor-si-le-a-oferit-un-loc-in-avionul-lui-20204074</link>
      <description><![CDATA[<img src="https://www.prosport.ro/wp-content/uploads/2025/06/Gest-de-milionar.-A-dat-mesaj-pe-grupul-de-whatsapp-al-pilotilor-si-le-a-oferit-un-loc-in-avionul-lui-1400x801.jpg"/><br/><p>Gest de mare milionar al lui Lewis Hamilton, pilotul scuderiei Ferrari, după ce a dat un mesaj pe grupul de WhatsApp al piloților din Formula 1.</p>
<p>Britanicul a oferit un loc gratuit în avionul lui, norocosul fiind debutantul Franco Colapinto, de la Alpine.</p>
<h2><span>Lewis Hamilton a oferit un loc gratuit în avionul său unui debutant în Marele Circ</span></h2>
<p>De șapte ori campion mondial în F1, Hamilton a dat un mesaj pe grupul de WhatsApp al piloților de F1 după cursa de la Barcelona, și a oferit un zbor gratui, scrie <span>thesun.co.uk</span>.</p>
<p>Norocul a picat pe debutantul Franco Colapinto, în vârstă de doar 22 de ani, de la echipa Alpine, să zboare cu avionul britanicului după Marele Premiu al Spaniei, în loc să zboare cu un low-cost EasyJet, acolo unde avea rezervare.</p>
<p>Colapinto a spus că a fost un „vis devenit realitate”, având în vedere că a fost întotdeauna un mare admirator al pilotului Ferrari și, în plus, cu a călătorit niciodată u un astfel avion de lux.</p>
<p>„Da, a fost frumos. Lewis este un tip grozav și am avut cel mai frumos zbor din viața mea cu el. A fost foarte special și foarte unic. Știți cu toții că a fost idolul meu încă de când eram foarte tânăr, la fel și cu Senna. Am putut zbura cu el și am stat și de vorbă. M-a întrebat dacă cineva zboară la Londra și i-am spus că merg eu, dar cu EasyJet. Și s-a întors spunând că are mult spațiu în avionul său și m-a invitat să merg.</p>
<p>A fost destul de special. Am zburat și cu avionul privat pentru prima dată. Două experiențe cu totul unice și o mulțime de povești de la Lewis. Un zbor foarte special. Este un tip grozav și am fost foarte, foarte impresionat de cum este ca persoană și ca profesionist. Multe lucruri de admirat din punct de vedere personal pentru el ca sportiv. A fost minunat, un vis devenit realitate și nu a trebuit să zbor cu zborul meu low-cost”, a declarat Franco Colapinto.</p>
<p><img alt="" class="size-large wp-image-20204091" decoding="async" fetchpriority="high" height="1400" sizes="(max-width: 933px) 100vw, 933px" src="https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-933x1400.jpg" srcset="https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-933x1400.jpg 933w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-768x1152.jpg 768w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-1024x1536.jpg 1024w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-1365x2048.jpg 1365w, https://www.prosport.ro/wp-content/uploads/2025/06/8053331-Hepta_Mediafax_Foto-ZUMA_Press_Hepta-scaled.jpg 1707w" width="933"/></p>
<h2><span>Avion de lux închiriat, după ce și-a vândut Bombadierul Challenger 605</span></h2>
<p>În 2013, Hamilton a achiziționat un Bombadier Challenger 605 de lux, în valoare de 25 de milioane de lire sterline, într-o culoare roșu aprins, la scurt timp după ce a părăsit McLaren pentru a semna Mercedes.</p>
<p>L-a vândut în 2019, așa că este probabil ca avionul cu care a călătorit Colapinto să fi fost închiriat de Hamilton. Britanicul și-a vândut avionul deoarece nu renta din punct vedere financiar și nu era în concordanță cu stilul său de viață.</p>
<p> </p>

]]></description>
    </item>
    <item>
      <title>Ce victorie pentru George Russell în Marele Premiu de Formula 1 al Canadei</title>
      <link>https://www.prosport.ro/formula-1/ce-victorie-pentru-george-russell-in-marele-premiu-de-formula-1-al-canadei-20196540</link>
      <description><![CDATA[<img src="https://www.prosport.ro/wp-content/uploads/2025/06/Ce-victorie-pentru-George-Russell-in-Marele-Premiu-de-Formul-1-al-Canadei.jpg"/><br/><p>Britanicul George Russell (27 de ani), pilotul celor de la Mercedes-Benz, a câștigat Marele Premiul de Formula 1 al Canadei.</p>
<p>Russell s-a impus într-o cursă cu multiple răsturnări de situație, cu schimbări continue de lideri, dar și cu un accident între coechipierii de McLaren, Oscar Piastri și Lando Norris, acesta din urmă fără să mai încheie cursa. <span>Podiumul de la Montreal</span> a fost completat de Max Verstappen (27 de ani, Red Bull Racing) și Kimi Antonelli (18 ani, Mercedes-Benz).</p>
<h2><span>Victorie pentru George Russell în Marele Premiu de Formula 1 al Canadei</span></h2>
<p>George Russel a avut un start în forță, din pole-position, unde s-a menținut în primele tururi, fiind apoi depășit după ce a intrat la boxe.</p>
<p>Oscar Piastri (24 de ani) și Lando Norris (25 de ani), piloții de la McLaren, au preluat conducerea cursei pentru 15 tururi, iar ce a urmat a fost o continuă schimbare a liderilor, iar diferențele dintre primele cinci locuri au devenit tot mai mici în ultimele tururi.</p>
<p>Astfel, în timp ce Russell trecuse în fața lui Vestappen, Piastri a încercat să îl ajungă pe Kimi Antonelli pentru locul al treilea, dar australianul îl avea și pe Norris pe urmele sale.</p>
<p>Cei doi piloți de la McLaren s-au angajat într-o luptă aprigă, însă cei doi au fost implicați într-o coliziune, după ce Norris a lovit partea din spate a mașinii lui Piastri, ceea ce a dus la scoaterea de pe pistă a mașinii lui Norris și ieșirea din cursă a acestuia.</p>
<h2><span>Antonelli, în premieră pe podium</span></h2>
<p>Safety Car-ul a fost activat după accidentul dintre piloții de la McLaren, iar Russell a trecut linia de sosire și și-a adjudecat a patra victorie din carieră în Marele Premiu, <span>prima fiind în cursa din Brazilia, în 2022</span>, în timp ce Verstappen s-a clasat pe locul secund.</p>
<p>„Este uimitor să fiu din nou pe prima treaptă. Evident, ultima dată pentru noi a fost în Vegas. Am crezut că anul trecut pentru noi a fost o victorie pierdută, iar apoi, evident, am obținut victoria astăzi, probabil datorită incredibilului tur de pole de ieri.</p>
<p>Mă bucur să îl văd și pe Kimi pe podium, așa că este o zi extraordinară pentru echipă – mulțumesc tuturor celor de la fabrică care au muncit din greu pentru a ne readuce în lupta pentru victorii. Mă simt bine”, a declarat Russell.</p>
<p>Pentru Mercedez-Benz, Marele Premiu al Canadei, a venit cu o dublă sărbătorire, după ce tânărul Antonelli a ocupat locul al treilea, moment care a marcat debutul italianului pe podiumul Formula 1.</p>
<p><span>Piastri, care a câștigat Marele Premiu al Chinei</span>, a reușit să se mențină pe locul al patrulea, după ce a intrat la boxe sub Safety Car, iar Charles Leclerc (27 de ani) a terminat pe locul cinci pentru Ferrari, în fața legendarului Lewis Hamilton (40 de ani), coechipierul său.</p>
<p>Fernando Alonso (43 de ani, Aston Martin) s-a clasat pe locul șapte, iar Nico Hulkenberg (37 de ani, Kick Sauber) a încheiat cursa pe locul opt.</p>

]]></description>
    </item>
  </channel>
</rss>
