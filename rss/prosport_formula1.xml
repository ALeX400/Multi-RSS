<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Calificările de la Hungaroring l-au făcut pe Lewis Hamilton să le ceară celor de la Ferrari să-l înlocuiască</title>
      <link>https://www.prosport.ro/formula-1/calificarile-de-la-hungaroring-l-au-facut-pe-lewis-hamilton-sa-le-ceara-celor-de-la-ferrari-sa-l-inlocuiasca-20236151</link>
      <description><![CDATA[<img src="https://www.prosport.ro//wp-content/uploads/2025/08/Calificarile-de-la-Hungaroring-l-au-facut-pe-Lewis-Hamilton-sa-le-ceara-celor-de-la-Ferrari-sa-l-inlocuiasca-e1754160063549.jpg"/><br/><p>Lewis Hamilton a avut o nouă sesiune de calificări dezamăgitoare alături de Scuderia Ferrari, de data asta în Ungaria.</p>
<p>Britanicul a fost eliminat în Q2 și va pleca doar de pe locul 12 în cursa de duminică.</p>
<h2><span>Calificările de la Hungaroring l-au făcut pe Lewis Hamilton să le ceară celor de la Ferrari să-l înlocuiască</span></h2>
<p>Interesant este că rivalul și, în același timp, colegul lui Lewis Hamilton de la Ferrari, Charles Leclerc, a reușit să scoată cel mai bun timp în calificări și va pleca din pole position în Marele Premiu al Ungariei.</p>
<p>Nu a fost prima eliminare surprinzătoare suferită de Lewis Hamilton în acest sezon alături de Ferrari. Chiar acum o săptămână, în cadrul Marelui Premiu al Belgiei, britanicul a fost eliminat încă din Q1 în calificări.</p>
<p>De data asta, pe circuitul de lângă Budapesta, septuplul campion mondial a reușit să treacă cu bine de Q1, doar pentru a se opri ulterior în Q2.</p>
<p>După sesiunea de calificări, Lewis Hamilton a venit foarte dezamăgit la interviu și a precizat că toată vina îi aparține doar lui, echipa reușind chiar să producă un monopost de mare valoare.</p>
<p>În acest sens, Hamilton l-a dat exemplu pe Charles Leclerc, care, cu aceeași mașină, a reușit să-i învingă pe piloții de la McLaren și să obțină pole position-ul pentru marea cursa de duminică.</p>
<p>Ba mai mult, britanicul de la Ferrari a spus foarte clar că problema este la pilot, iar constructorul italian ar trebui să ia în calcul schimbarea sa, având în vedere performanțele sub așteptări din acest sezon.</p>
<p>„E vina mea de fiecare dată. Prestația mea a fost inutilă, absolut inutilă. Echipa nu are nicio problemă, s-a putut vedea asta din faptul că mașina noastră este în pole-position.</p>
<p>Așadar, probabil trebuie schimbat pilotul, nu mașina”, a declarat Lewis Hamilton imediat după calificările pentru Marele Premiu al Ungariei, potrivit Autosport.</p>
<h2><span>Charles Leclerc, pole position în Marele Premiu al Ungariei</span></h2>
<p>Dacă Lewis Hamilton a avut o prestație dezamăgitoare, Charles Leclerc a fost din nou senzațional pentru Scuderia Ferrari. Monegascul a reușit un tur fantastic în Q3 și le-a luat fața celor doi piloți de la McLaren, considerați favoriți cerți înainte de startul calificărilor.</p>
<p>Oscar Piastri va pleca din prima linie, de lângă Leclerc, în timp ce Norris va pleca de pe locul 3.</p>
<p>Marele Premiu al Ungariei va avea loc duminică, de la ora 16:00.</p>
<p>Iată cum arată rezultatul din calificări:</p>
<ol>
<li>Leclerc</li>
<li>Piastri</li>
<li>Norris</li>
<li>Russell</li>
<li>Alonso</li>
<li>Stroll</li>
<li>Bortoleto</li>
<li>Verstappen</li>
<li>Lawson</li>
<li>Hajdar</li>
<li>Bearman</li>
<li>Hamilton</li>
<li>Sainz</li>
<li>Colapinto</li>
<li>Antonelli</li>
<li>Tsunoda</li>
<li>Gasly</li>
<li>Ocon</li>
<li>Hulkenberg</li>
<li>Albon</li>
</ol>

]]></description>
    </item>
    <item>
      <title>Cum a ajuns excentricul miliardar la întâlnire cu agenții KGB. Așa a intrat Ungaria în Formula 1: „Tamas mi-a zis că sunt din guvern”</title>
      <link>https://www.prosport.ro/formula-1/cum-a-ajuns-excentricul-miliardar-la-intalnire-cu-agentii-kgb-asa-a-intrat-ungaria-in-formula-1-tamas-mi-a-zis-ca-sunt-din-guvern-20249259</link>
      <description><![CDATA[<img src="https://www.prosport.ro//wp-content/uploads/2025/08/Cum-a-ajuns-excentricul-miliardar-la-intalnire-cu-agentii-KGB.-Asa-a-intrat-Ungaria-in-Formula-1-„Tamas-mi-a-zis-ca-sunt-din-guvern.jpg"/><br/><p>Excentricul miliardar Bernie Ecclestone, fostul șef din Formula 1, a jucat un rol crucial în înființarea unui circuit F1 la Budapesta, în anii ’80, când planurile nu prevedeau acest lucru, însă Tamas Rohonyi i-a sugerat că ar fi o idee foarte bună, fiind și cel care l-a introdus în negocierile cu autoritățile maghiare, care s-au dovedit a fi de fapt agenți KGB.</p>
<p>Timpul a dovedit că ideea lui Rohonyi de a avea o cursă F1 în Ungaria a fost apreciată, atât de iubitorii acestui sport, dar și de concurenți și tot ce a implicat acest lucru, mai ales că în acest an <span>Marele Premiu al Ungariei a ajuns la a 40-a ediție</span>.</p>
<p><span>Tamas Rohonyi</span>, om de afaceri maghiar, naturalizat brazilian, este cunoscut  pentru rolul său de promotor al GP din Brazilia, dar și pentru contribuția esențială pe care a avut-o în aducerea GP al Ungariei în circuitul mondial de Formula 1.</p>
<h2><span>Cum a ajuns Ungaria în Formula 1: „Tamas mi-a zis că sunt din Guvern”</span></h2>
<p>Într-un interviu recent, <span>Bernie Ecclestone (94 de ani)</span> a vorbit despre dorința sa de a înființa o cursă de F1 în Piața Roșie din Moscova, dar și cum a ajuns să negocieze cu agenții KGB.</p>
<p>În urma morții lui Leonid Brejnev, președintele Partidului Comunist Rus, conducătorul efectiv al URSS (cum se numea la acel moment), Ecclestone nu a mai putut negocia cu succesorii lui Brejnev, așa că a renunțat la ideea unui circuit de F1 în Rusia.</p>
<p>Momentul a fost bine speculat de Tamas Rohonyi, care i-a sugerat să aducă Formula 1 la Budapesta, în Ungaria, o altă țară de după „Cortina de Fier”, cum erau numite cele din zona aflată sub influența sovietică. Însă pentru asta trebuia să fie purtate discuții cu oficialii guvernamentali.</p>
<p>„Tamas mi-a spus că sunt din Guvern, dar s-a dovedit că erau agenți KGB. Voiau doar să se asigure că Formula 1 nu va cauza niciun prejudiciu regimului comunist.</p>
<p>Din punct de vedere practic, voiam să organizez cursa în oraș, pe vechiul circuit Nepliget (un parc al orașului, și în anii ’80, și în prezent). Dar autoritățile au spus că F1 ar deranja animalele și ar strica vacanța oamenilor.</p>
<p>Când ne-am dat seama că nu se poate organiza acolo, a trebuit să căutăm un alt loc. Așa am ajuns la Mogyorod, care găzduiește circuitul Hungaroring încă de la început”, a declarat Bernie Ecclestone, pentru  <span>F1 Destinations</span>.</p>
<h2><span>Ecclestone, nemulțumit de două Grand Prix-uri</span></h2>
<p>În contextul în care Marele Premiu al Ungariei s-a dovedit a fi un succes, cu patru decenii de funcționare continuă, Ecclestone a vorbit și despre GP-urile care l-au nemulțumit în timp ce era șeful F1, dar și ce circuit și-ar dori să introducă în calendarul competiției.</p>
<p>„Coreea de Sud și India! Am fost foarte, foarte nemulțumit după ce am pierdut acele curse. Din nou, politica a jucat un rol important în fundal. În cazul Indiei, a fost foarte simplu. Oamenii de acolo au făcut o treabă incredibilă, într-adevăr. Dar apoi, plata către noi nu a fost efectuată corect și nu am știut cu adevărat de ce. S-a dovedit a fi o problemă legată de sistemul fiscal din India. De aceea nu am putut continua, deși era un circuit foarte bun”, a explicat fostul șef F1.</p>
<p>În cea ce privește introducerea unei curse în Africa în calendarul competițional, Bernie Ecclestone a afirmat: „Continentul african merită o cursă. Cred că se apropie momentul, dar, ca întotdeauna, este o chestiune de politică și de găsire a fondurilor necesare”.</p>

]]></description>
    </item>
    <item>
      <title>Lando Norris, victorie la Hungaroring şi diferența la general față de Oscar Piastri scade considerabil! Alonso, locul 5, Hamilton în afara punctelor</title>
      <link>https://www.prosport.ro/formula-1/lando-norris-victorie-la-hungaroring-si-diferenta-la-general-fata-de-oscar-piastri-scade-considerabil-alonso-locul-5-hamilton-in-afara-punctelor-20236674</link>
      <description><![CDATA[<img src="https://www.prosport.ro//wp-content/uploads/2025/08/Lando-Norris-victorie-la-Hungaroring-si-diferenta-la-general-fata-de-Oscar-Piastri-scade-considerabil-Alonso-locul-5-Hamilton-in-afara-punctelor-e1754232622104.jpg"/><br/><div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<p class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">Lando Norris a obținut o victorie senzațională pe circuitul de lângă Budapesta, deși a plecat doar de pe locul 3 în cursă.</p>
<p dir="auto">Oscar Piastri și George Russell au completat podiumul, în timp ce polesitter-ul Charles Leclerc a încheiat doar pe locul 4.</p>
</div>
</div>
<h2 dir="auto"><span>Lando Norris, victorie la Hungaroring şi diferența la general față de Oscar Piastri scade considerabil! Alonso, locul 5, Hamilton în afara punctelor</span></h2>
<p>Charles Leclerc a plecat din pole position în Marele Premiu al Ungariei, după turul senzațional reușit în calificări sâmbătă. Oscar Piastri a plecat foarte bine la start, dar nu a reușit să treacă de monegasc.</p>
<p>Cele mai mari probleme la start le-a avut Lando Norris, depășit de George Russell și Fernando Alonso. Britanicul de la McLaren a revenit și a trecut de Alonso, dar a stat foarte mult în spatele lui George Russell, fiind ajutat de strategie ulterior.</p>
<p>Prima parte a cursei a fost una de gestiune, Oscar Piastri stând constant la două secunde și jumătate în spatele pilotului de la Ferrari. Interesant este că, deși Piastri și Leclerc au mers pe strategia cu două opriri, Lando Norris a fost forțat să aleagă o strategie alternativă.</p>
<p>Din cauza startului modest, britanicul de la McLaren a fost sfătuit de inginer să aleagă o strategie cu o singură oprire, iar Norris a acceptat imediat, fiind conștient că este singura sa șansă la victorie.</p>
<h2><span>Lando Norris, victorie senzațională în Ungaria! Charles Leclerc, probleme uriașe pe final de cursă</span></h2>
<p>La ultimul stint, odată cu trecerea pe pneurile hard, Charles Leclerc a început să fie foarte lent, acuzând și probleme de fiabilitate pe care echipa nu le-a rezolvat așa cum și-ar fi dorit monegascul, atrăgându-le atenția pe radio.</p>
<p>Oscar Piastri a profitat imediat de problemele avute de Leclerc și a trecut fără emoții de pilotul Scuderiei, care în ciuda încercării sale disperate de a se apăra, nu l-a putut ține în spate pe australianul de la McLaren.</p>
<p>Ulterior, Charles Leclerc a fost depășit și de George Russell, monegascul ratând astfel o urcare pe podium în Marele Premiu al Ungariei, deși a plecat din pole position și a făcut o primă jumătate de cursă absolut remarcabilă.</p>
<p>Finalul de cursă i-a avut în prim plan pe piloții de la McLaren, însă doar Lando Norris a avut câștig de cauză prin strategia sa cu o singură oprire.</p>
<p>Deși Piastri a pus presiune uriașă pe Norris în ultimele tururi, pilotul britanic s-a apărat excelent și a trecut primul linia de sosire după cele 70 de tururi din Marele Premiu al Ungariei.</p>
<p>Oscar Piastri și George Russell au completat podiumul, în timp ce Charles Leclerc a terminat cursa de pe Hungaroring pe poziția a patra.</p>
<p>Diferența dintre Piastri și Norris a scăzut considerabil acum. Australianul are 284 de puncte adunate, în timp ce Norris a ajuns la borna 275 de puncte.</p>
<p>Iată cum arată topul 10 din Marele Premiu al Ungariei:</p>
<ol>
<li>Lando Norris</li>
<li>Oscar Piastri</li>
<li>George Russell</li>
<li>Charles Leclerc</li>
<li>Fernando Alonso</li>
<li>Gabriel Bortoleto</li>
<li>Lance Stroll</li>
<li>Liam Lawson</li>
<li>Max Verstappen</li>
<li>Kimi Antonelli</li>
</ol>

]]></description>
    </item>
    <item>
      <title>Victorie imensă pentru Oscar Piastri în Marele Premiu al Belgiei! Prima reacție a australianului</title>
      <link>https://www.prosport.ro/formula-1/victorie-imensa-pentru-oscar-piastri-in-marele-premiu-al-belgiei-prima-reactie-a-australianului-20231060</link>
      <description><![CDATA[<img src="https://www.prosport.ro//wp-content/uploads/2025/07/Victorie-imensa-pentru-Oscar-Piastri-in-Marele-Premiu-al-Belgiei-Prima-reactie-a-australianului-e1753633723619.jpg"/><br/><p>Oscar Piastri a făcut senzație în Marele Premiu de Formula 1 al Belgiei, reușind să-l surclaseze pe Lando Norris, colegul de la McLaren.</p>
<p>Britanicul plecat din pole position a încheiat pe locul 2, în timp ce Charles Leclerc, de la Scuderia Ferrari, a completat podiumul.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 x1pczhz8" role="presentation">
<h2 class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto"><span>Victorie uriașă pentru Oscar Piastri în Marele Premiu al Belgiei! Lando Norris, fără răspuns pe legendarul circuit de la Spa</span></h2>
</div>
</div>
<p>După o întârziere de peste o oră, Marele Premiu al Belgiei a început sub Safety Car, care a stat pe pistă 4 tururi înainte să dea undă verde pentru un „Rolling Start”.</p>
<p>Lando Norris a avut mari emoții chiar în primele viraje, pierzând ușor controlul monopostului McLaren. Rivalul din echipă a plecat excelent, reușind să fie foarte aproape de Norris în combinația de viraje Eau Rouge – Raidillon.</p>
<p>Astfel, deși nu era posibilă activarea sistemului DRS din cauza ploii, Oscar Piastri a profitat de aspirație și a trecut fără emoții de Lando Norris, acela fiind punctul culminant în privința rezultatului final.</p>
<p>Așa cum s-a întâmplat și în Sprintul de sâmbătă, depășirea de la start s-a dovedit a fi crucială. Lando Norris nu a mai reușit să se apropie ulterior de Piastri, deși britanicul a încercat o strategie diferită, optând pentru pneurile hard odată cu uscarea pistei.</p>
<p>Oscar Piastri și Charles Leclerc au mizat pe pneurile medium și au avut succes, reușind să încheie amândoi cursa fără probleme. Monegascul de la Ferrari l-a ținut la respect pe Max Verstappen, campionatul en-titre terminând cursa doar pe locul 4, în fața lui George Russell.</p>
<p>Australianul de la McLaren este lider în clasamentul general după <span>seria excelentă de rezultate</span>, în timp ce Max Verstappen se distanțează de primul loc.</p>
<p>„Știam că dacă nu o să fac depășirea acolo acolo, alte oportunități nu vor mai apărea. Când am fost atât de aproape de Norris, știam că voi ridica piciorul din accelerație mai puțin ca el, pentru a putea trece. Sunt mândru de primul tur al acestei curse”, a spus Oscar Piastri după cursă.</p>
<h2><span>Lewis Hamilton, pilotul zilei în Belgia! După dezastrul din calificări, septuplul campion mondial de la Ferrari a ajuns în top 7</span></h2>
<p>Deși s-a oprit în Q1 în calificările de sâmbătă, Lewis Hamilton s-a descurcat excelent în ziua cursei. Britanicul a simțit excelent aderența pistei și le-a cerut celor de la Ferrari să oprească primul pentru pneurile de uscat.</p>
<p>Cu experiența și talentul său, Lewis Hamilton s-a dovedit câștigător prin strategia aleasă, ajungând rapid pe poziția a 7-a. Din păcate pentru el, acolo s-a și oprit avansul său, nereușind să depășească și monopostul Williams pilotat de Alexander Albon. Pilotul din Thailanda a terminat pe 6.</p>
<p>Totuși, fanii au gustat din plin spectacolul făcut de Hamilton și l-au ales „pilotul zilei” în cursa din Belgia.</p>
<p>Iată piloții clasați în top 10 în Marele Premiu al Belgiei:</p>
<ol>
<li>Oscar Piastri</li>
<li>Lando Norris</li>
<li>Charles Leclerc</li>
<li>Max Verstappen</li>
<li>George Russell</li>
<li>Alexander Albon</li>
<li>Lewis Hamilton</li>
<li>Liam Lawson</li>
<li>Gabriel Bortoleto</li>
<li>Pierre Gasly</li>
</ol>

]]></description>
    </item>
    <item>
      <title>Simona Halep a plecat la Budapesta. Românca a fost invitată la Marele Premiu de la Hungaroring de echipa McLaren</title>
      <link>https://www.prosport.ro/alte-sporturi/tenis/simona-halep/simona-halep-a-plecat-la-budapesta-romanca-a-fost-invitata-la-marele-premiu-de-la-hungaroring-de-echipa-mclaren-20235710</link>
      <description><![CDATA[<img src="https://www.prosport.ro//wp-content/uploads/2025/08/Simona-Halep-a-plecat-la-Budapesta.-Romanca-a-fost-invitata-la-Marele-Premiu-de-la-Hungaroring-de-echipa-McLaren.jpg"/><br/><p>Simona Halep a acceptat invitația unuia dintre sponsorii ei și a plecat la Budapesta unde va avea parte de o experiență VIP la Marele Premiu de la Hungaroring.</p>
<p>În acest weekend are loc Marele Premiu de la Hungaroring chiar în Ungaria. De vineri până duminică, fanii Formulei 1 vor avea parte de adrenalină la maximum și răsturnări de situație în clasament de la calificări până la marea cursă de duminică.</p>
<p>Fostul lider mondial WTA va urmări pe viu cursa din Ungaria. Simona Halep este deja în drum spre locul în care se va desfășura cel mai așteptat eveniment din țara vecină, la invitația celor de la Banca Transilvania, sponsorul echipei McLaren.</p>
<h2><span>Simona Halep, invitat de gală la MP al Ungariei: BT e sponsorul echipei McLaren</span></h2>
<p>Una din cele mai bine cotate bănci din Europa <span>va fi sponsorul echipei McLaren</span> la Marele Premiu al Ungariei. Cu această ocazie, BT a invitat mai multe personalități să ia parte la acest eveniment. Simona Halep va avea parte de o experiență VIP la evenimentul care se va desfășura lângă Budapesta.</p>
<p>Fosta sportivă s-a arătat încântată de această invitație. În urmă cu câteva ore a postat imagini pe rețelele de socializare din avion și cu o șapcă McLaren. Nu va merge singură la acest eveniment, ci alături de Patrick Ciorcilă, cunoscutul organizator de evenimente sportive.</p>
<h2><span>Ce înseamnă pachetul VIP Experience de care beneficiază Simona Halep</span></h2>
<p>VIP Experience este pachet de servicii premium destinat celor care vor să trăiască experiențele de la Formula 1 la un alt nivel. Halep și Ciorcilă vor avea acces special și facilități care nu sunt disponibile pentru toată lumea. Pachetul VIP cuprinde accesul în zone exclusive precum zona de la boxe a echipei McLaren, zona de lounge, tururi în pit lane și intrarea pe pistă înainte de start. De asemenea, fosta sportivă se va putea întâlni cu <span>cei mai în formă piloți din acest sezon, Oscar Piastri și Lando Norris.</span></p>
<p>Liderul din acest sezon, Oscar Piastri, a fost cel mai rapid și la ultimul antrenament liber de pe circuitul de la Hungaroring, oprind cronometrul după 1:14.916. Colegul său de la McLaren, Lando Norris, a terminat pe locul 2, în timp ce Charles Leclerc, de la Ferrari, a obținut al treilea timp. Rămâne de văzut care va fi grila de start, după terminarea calificărilor care se vor desfășura începând cu ora 17:00. Cursa va avea loc duminică, de la ora 16:00. Calificările și cursa vor fi transmise Live pe Antena Play, Antena 3 și Antena 1.</p>

]]></description>
    </item>
  </channel>
</rss>
