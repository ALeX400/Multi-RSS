<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Max Verstappen, victorie uriașă la Suzuka</title>
      <link>https://www.prosport.ro/formula-1/max-verstappen-victorie-uriasa-la-suzuka-20138546</link>
      <description><![CDATA[<img src="https://www.prosport.ro/wp-content/uploads/2025/04/Max-Verstappen-victorie-uriasa-la-Suzuka-1400x933.jpg"/><br/><p>Duminică, 6 aprilie 2025, Max Verstappen (27 de ani) a câștigat Marele Premiu de la Suzuka, Japonia, care reprezintă a treia cursă a sezonului competițional din Formula 1.</p>
<p>Pilotul olandez al echipei Red Bull Racing a terminat la o secundă și jumătate în fața rivalului Lando Norris (25), de la McLaren. Podiumul a fost completat de celălalt pilot McLaren, anume Oscar Piastri (24).</p>
<h2><span>Max Verstappen a câștigat Marele Premiu de la Suzuka, dar piloții McLaren continuă să impresioneze</span></h2>
<p>Duminică, 6 aprilie, pe circuitul de la Suzuka a avut loc Marele Premiu al Japoniei, a treia cursă a sezonului din Formula 1, iar după cele 53 de tururi, câștigător a fost Max Verstappen.</p>
<p>Pilotul olandez a plecat din pole-position la Suzuka și a izbutit să controleze cursa pe aproape tot parcursul ei, în ciuda faptului că rivalii de la McLaren l-au presat constant.</p>
<p>Așadar, după ce <span>Lando Norris a câștigat Marele Premiu al Australiei</span>, iar colegul acestuia de la McLaren, <span>Oscar Piastri, s-a impus la Marele Premiu al Chinei</span>, a venit și momentul primului triumf al echipei Red Bull din acest sezon.</p>
<p>Max Verstappen a câștigat la Suzuka și se menține în partea superioară a clasamentului piloților din Formula 1.</p>
<p>Totuși, trebuie remarcată constanța piloților de la McLaren, care au terminat pe podium în Japonia. Lando Norris a încheiat la 1.424 secunde în spatele lui Verstappen, în timp ce Oscar Piastri a trecut linia de finish pe 3, la 2.129 secunde față de olandez.</p>
<p>Alte detalii importante ce trebuie menționate ar fi că succesul de la Suzuka este al 4-lea consecutiv pentru Max Verstappen și, totodată, olandezul a bifat a 64-a victorie din carieră.</p>
<p>Mai jos TOP 10 piloți de la Marele Premiu al Japoniei:</p>
<ol>
<li>Max Verstappen (RedBull Racing) – câștigător</li>
<li>Lando Norris (McLaren) (+1.423)</li>
<li>Oscar Piastri (McLaren) (+2.129)</li>
<li>Charles Leclerc (Ferrari) (+16.097)</li>
<li>George Russell (Mercedes) (+17.362)</li>
<li>Kimi Antonelli (Mercedes) (+18.671)</li>
<li>Lewis Hamilton (Ferrari) (+29.182)</li>
<li>Isack Hadjar (RedBull Racing) (+37.134)</li>
<li>Alexander Albon (Williams) (+40.367)</li>
<li>Oliver Bearman (Haas F1 Team) (+54.529)</li>
</ol>
<blockquote><p>A fost o cursă dificilă. Am forţat, în special, pe al doilea set de pneuri. McLaren m-a forţat extrem de mult. Nu a fost uşor să facem managementul pneurilor, dar acum sunt fericit. Am început acest weekend destul de rău, dar am reuşit să aducem maşina la forma ei cea mai bună. Plecând din pole-position a fost mai uşor să câştig această cursă. Înseamnă foarte mult pentru mine, şi eu mă gândeam în ultimele tururi. Un fel de la revedere între noi şi Honda aici. Este o declaraţie a ceea ce am obţinut în aceşti ani”, a precizat Verstappen, după ce s-a impus la Suzuka.</p></blockquote>
<blockquote class="twitter-tweet">
<p dir="ltr" lang="en">IT’S MAX VERSTAPPEN IN JAPAN</p>
<p>P1. WHAT A DRIVE#F1 #JapaneseGP pic.twitter.com/q6wfq6f9qT</p>
<p>— Formula 1 (@F1) April 6, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Cum arată clasamentul piloților din Formula 1</span></h2>
<p>Mulțumită primei victorii din acest sezon, Max Verstappen a urcat pe locul 2 în clasamentul general al piloților, după Lando Norris și la doar un punct în fața lui George Russel.</p>
<ol>
<li>Lando Norris (McLaren) – 44 de puncte</li>
<li>Max Verstappen (Red Bull) – 36 de puncte</li>
<li>George Russell (Mercedes) – 35 de puncte</li>
<li>Oscar Piastri (Red Bull) – 34 de puncte</li>
<li>Kimi Antonelli (Mercedes) – 22 de puncte</li>
<li>Alexander Albon (Williams) – 16 puncte</li>
<li>Esteban Ocon (Haas) – 10 puncte</li>
<li>Lance Stroll (Aston Martin) – 10 puncte</li>
<li>Lewis Hamilton (Ferrari) – 9 puncte</li>
<li>Charles Leclerc (Ferrari) – 8 puncte</li>
</ol>
<p>Următoarea cursă a sezonului este programată în weekendul 11-13 aprilie. Este vorba despre Marele Premiu al Bahrainului. Marea cursă are loc pe 13 aprilie, de la ora României 18:00.</p>

]]></description>
    </item>
    <item>
      <title>McLaren face legea în Formula 1: Oscar Piastri a câştigat Marele Premiu al Bahrainului</title>
      <link>https://www.prosport.ro/formula-1/mclaren-face-legea-in-formula-1-oscar-piastri-a-castigat-marele-premiu-al-bahrainului-20145038</link>
      <description><![CDATA[<img src="https://www.prosport.ro/wp-content/uploads/2025/04/McLaren-face-legea-in-Formula-1.jpg"/><br/><p>Australianul Oscar Piastri s-a impus fără niciun fel de emoții în Marele Premiu al Bahrainului, pilotul de la McLaren trecându-și în cont al doilea succes din acest sezon.</p>
<p>Pilotul de la antipozi a devenit primul care câștigă două curse în acest sezon al Campionatului Mondial de Formula 1, după ce s-a impus, anterior, în China.</p>
<h2><span>Oscar Piastri i-a devansat în Marele Premiu al Bahrainului pe George Russell și Lando Norris</span></h2>
<p><span>Pilotul de la McLaren</span> a pornit din pole position în Bahrain și i-a devansat pe George Russell (Mercedes), Lando Norris (McLaren), Charles Leclerc (Ferrari) şi Lewis Hamilton (Ferrari).</p>
<p><span>Campionul mondial Max Verstappen (Red Bull)</span> a încheiat abia pe locul 6, înaintea lui Pierre Gasly (Alpine), Esteban Ocon (Haas), Yuki Tsunoda (Red Bull) şi Oliver Bearman (Haas).</p>
<p>„Este minunat că am obţinut acest rezultat aici. A fost un weekend incredibil, să termin treaba astăzi în stil mare a fost frumos. Nu pot să mulţumesc îndeajuns echipei pentru maşină”, a declarat Piastri, care a plecat din pole position.</p>
<p>El s-a referit și la faptul că în turul 32 Safety Car-ul a intrat pe pistă, pentru ca organizatorii să poată curăța reziduurile rezultate după coliziunea dintre Yuki Tsunoda şi Carlos Sainz.</p>
<p>„Nu a fost niciodată un circuit pe care ne-am simțit confortabil, așa că este frumos să obținem în sfârșit un rezultat bun aici. Aș fi preferat să nu intre am mașina de siguranță, dar am continuat să rămân încrezător. A fost relativ simplu. Nu aveam de gând să las pe cineva să treacă în fața mea”, a mai spus liderul clasamentului mondial, potrivit <span>site</span>-ului oficial.</p>
<h2><span>Norris a fost penalizat pentru că nu s-a poziționat corect pe grila de start</span></h2>
<p>Pentru Piastri a fost al 50-lea start în F1, iar australianul și-a mărit avansul cu fiecare tur de circuit pe care-l parcurgea. În schimb, colegul lui de la McLaren, Lando Norris, a fost penalizat cu 5 secunde pentru că nu s-a poziționat corect pe grila de start.</p>
<p>Lance Stroll și Gabriel Bortoleto au fost ultimii clasați, pe locurile 18, respectiv, 19, iar Carlos Sainz este singurul care a abandonat, din cauza daunelor suferite după contactul cu Tsunoda. Următoarea etapă, Marele Premiu al Arabiei Saudite, va avea loc la Jeddah, în zua de 20 aprilie.</p>
<p>„Simțeam că am totul sub control și apoi brusc am avut o defecțiune cu cablul de la frână. Pedala nu mai făcea toată mișcarea, ci una scurtă. Încă o tură și Lando m-ar fi prins.</p>
<p>Oscar a avut cursa lui, așa că felicitări lui și celor de la McLaren. În ceea ce ne privește, pentru noi este bine să avem trei clasări pe podium în patru curse, desfășurate pe piste diferite.</p>
<p>Aveam tot felul de probleme. Într-o tură am apăsat butonul radio și s-a deschis DRS-ul. Am frânat brusc, așa că nu am câștigat niciun avantaj”, a spus Russel.</p>
<p>„A fost o cursă grea. Am făcut prea multe greșeli cu depășirile. O cursă dezordonată din partea mea și sunt dezamăgit că nu am reușit să urc pe locul 2. A fost o cursă bună pe tot parcursul ei, așa că nu am de ce mă plâng.</p>
<p>Au existat depășiri bune, la limită, deci a fost distractiv. Russell a făcut o treabă bună, m-am gândit că voi putea să-l depășesc. Voi încerca să dau mai mult weekendul viitor”, a precizat, la rândul lui, Lando Norris.</p>

]]></description>
    </item>
    <item>
      <title>Jeremy Clarkson s-a lămurit. Cum poate fi Formula 1 mai interesantă pentru fani, după ce cursele au devenit plictisitoare pentru că piloții nu au locuri unde să depăşească pe anumite circuite</title>
      <link>https://www.prosport.ro/formula-1/jeremy-clarkson-s-a-lamurit-cum-poate-fi-formula-1-mai-interesanta-pentru-fani-dupa-ce-cursele-au-devenit-plictisitoare-pentru-ca-pilotii-nu-au-locuri-unde-sa-depaseasca-pe-anumite-circuite-20140506</link>
      <description><![CDATA[<img src="https://www.prosport.ro/wp-content/uploads/2025/04/Jeremy-Clarkson-s-a-lamurit.-Cum-poate-fi-Formula-1-mai-interesanta-pentru-fani-dupa-ce-cursele-au-devenit-plictisitoare-pentru-ca-pilotii-nu-au-locuri-unde-sa-depaseasca-pe-anumite-circuite.jpg"/><br/><p>Jeremy Clarkson știe cum Formula 1 ar putea deveni mult mai atractivă pentru fanii motorsportului, după ce cursele au devenit extrem de anoste, deoarece piloții nu au pe unde să se depășească pe unele circuite.</p>
<p>Fostul prezentator Top Gear crede că Marele Circ ar deveni mult mai interesant dacă oficialii din F1 ar găsi alte circuite sau ar reconfigura anumite trasee, pentru ca monoposturile să treacă unul de altul mult mai facil.</p>
<h2><span>Jeremy Clarkson știe cum ar putea deveni Formula 1 mult mai atractivă<br/>
</span></h2>
<p>Celebrul prezentator are soluția magica pentru ca Formula 1 să redevină interesantă pentru fanii motorsportului. Asta după ce, Marile Premii au devenit extrem de plictisitoare, deoarece piloții nu au pe unde să se depășească pe anumite circuite.</p>
<p>Fostul idol de la Top Gear crede că Marele Circ ar deveni mult mai captivant dacă oficialii din Formula 1 ar alege alte circuite sau ar reconfigura anumite trasee, pentru ca bolizii să se poată depăși mult mai facil, potrivit <span>sportbible.com</span>.</p>
<p>Jeremy Clarkson cere schimbări masive în Formula 1 după controversatul Grand Prix al Japoniei. <span>Fostul prezentator Top Gear </span>nu este deloc mulțumit după primele trei curse ale sezonului 2025. Acesta a solicitat o serie de modificări radicale după ce Marele Premiu al Japoniei a provocat reacții uriașe din partea fanilor.</p>
<p>În week-end, campionul en-titre Max Verstappen a câștigat prima cursă din actualul sezon, în fața perechii McLaren formată din Lando Norris și Oscar Piastri. Fanii au fost în mare măsură dezamăgiți de cel de-al treilea Grand Prix al sezonului, deoarece în cele 53 de ture ale circuitului asiatic au avut loc foarte puține depășiri, astfel că că mulți piloți au terminat cursa acolo pe poziția de pe care au luat startul.</p>
<p><img alt="" class="size-large wp-image-20140510" decoding="async" fetchpriority="high" height="1400" sizes="(max-width: 1032px) 100vw, 1032px" src="https://www.prosport.ro/wp-content/uploads/2025/04/490242348_683917564298026_7329001770112263731_n-1032x1400.jpg" srcset="https://www.prosport.ro/wp-content/uploads/2025/04/490242348_683917564298026_7329001770112263731_n-1032x1400.jpg 1032w, https://www.prosport.ro/wp-content/uploads/2025/04/490242348_683917564298026_7329001770112263731_n-768x1042.jpg 768w, https://www.prosport.ro/wp-content/uploads/2025/04/490242348_683917564298026_7329001770112263731_n-1132x1536.jpg 1132w, https://www.prosport.ro/wp-content/uploads/2025/04/490242348_683917564298026_7329001770112263731_n.jpg 1220w" width="1032"/></p>
<h2><span>Prezentatorul Top Gear a dat verdictul. „Veniturile provin de la fani. Întotdeauna”</span></h2>
<p>Ca reacție la această cursă, pe care a asemănat-o mai în glumă, mai în serios, cu vizionarea unei întâlniri de cricket, Clarkson a sugerat singurul lucru care trebuie făcut pentru a face acest sport din nou interesant. Și anume schimbarea circuitelor incluse în <span>calendarul anual al F1</span>.</p>
<p>„Mi-a venit o idee pentru a face cursele de F1 mai interesante. Nu folosiți circuite unde depășirea este dificilă”, a scris Clarkson pe X.</p>
<p>Acesta a răspuns apoi unui comentariu în care susține că problema este cauzată de dimensiunea mașinilor din ziua de azi în Formula 1, Clarkson a replicat: „Sigur, mașinile sunt mai mari, așa că folosește și piste care sunt potrivite. În cele din urmă, veniturile provin de la fani. Întotdeauna”.</p>
<p>În următoarea perioadă, piloții vor concura la Miami, Imola și Monaco, trei circuite unde este cunoscut faptul că este foarte greu de efectuat depășiri.</p>

]]></description>
    </item>
    <item>
      <title>Lewis Hamilton a părăsit-o pe celebra Sofia Vergara după doar două luni de relație</title>
      <link>https://www.prosport.ro/sport-life/lewis-hamilton-a-parasit-o-pe-celebra-sofia-vergara-dupa-doar-doua-luni-de-relatie-20130337</link>
      <description><![CDATA[<img src="https://www.prosport.ro/wp-content/uploads/2025/03/Lewis-Hamilton-a-parasit-o-pe-celebra-Sofia-Vergara-dupa-doar-doua-luni-de-relatie-2.jpg"/><br/><p>Pilotul de Formula 1 Lewis Hamilton și cunoscuta actriță Sofia Vergara s-au despărțit după doar două luni de relație.</p>
<p>Frumoasa columbiană nu are noroc în dragoste se pare și încearcă să nu spună stop, însă britanicul nu mai vrea să audă de ea și nici măcar nu îi mai răspunde la telefon.</p>
<h2><span>Lewis Hamilton a lăsat-o cu ochii în soare pe Sofia Vergara</span></h2>
<p>La începutul acestui an, Lewis Hamilton și Sofia Vergara au fost văzuți luând masa la New York, alimentând zvonurile despre o legătură amoroasă între ei. Numai că, de curând, se pare că relația lor s-a rupt când nici măcar bine nu începuse.</p>
<p>Se pare că <span>frumoasa actriță columbiană</span> în vârstă de 52 de ani nu are deloc noroc în dragoste. Chiar dacă încearcă disperată să nu rupă legătura cu pilotul de Formula 1, britanicul nu mai vrea să audă de ea și nici măcar nu îi mai răspunde la mesaje, potrivit <span>RadarOnline</span>.</p>
<p>Actrița din „Modern Family” și-a dorit enorm mai mult decât o relație cu Hamilton, iar în acest sens le-a dezvăluit prietenelor sale că se simte foarte atrasă de acesta.</p>
<p>În urmă un an, Sofia Vergara, considerată de mulți una dintre cele mai sexy femei din lume, a petrecut într-un club din America alături de Leo Messi și celelalte vedete de la Inter Miami, Jordi Alba, Sergio Busquets și Luis Suarez, toți însoțiți de soții sau prietene.</p>
<p><img alt="" class="size-full wp-image-20072959" decoding="async" height="1080" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/01/472285379_18488688136047981_6483671194930094555_n.jpg" srcset="https://www.prosport.ro/wp-content/uploads/2025/01/472285379_18488688136047981_6483671194930094555_n.jpg 1080w, https://www.prosport.ro/wp-content/uploads/2025/01/472285379_18488688136047981_6483671194930094555_n-300x300.jpg 300w, https://www.prosport.ro/wp-content/uploads/2025/01/472285379_18488688136047981_6483671194930094555_n-150x150.jpg 150w, https://www.prosport.ro/wp-content/uploads/2025/01/472285379_18488688136047981_6483671194930094555_n-768x768.jpg 768w" width="1080"/></p>
<h2><span>Motivul incredibil pentru care a divorțat de ultimul soț</span></h2>
<p>Actrița sud-americană a fost căsătorită timp de doi ani cu Joe Gonzalez, în perioada 1991-1993. Cei doi au un băiat, Manolo, în vârstă de 33 de ani. Sofia s-a căsătorit apoi cu Joe Manganiello (48 de ani), alături de care a stat timp de nouă ani, între 2015 și 2024. La rândul său, Hamilton a avut o <span>relație de lungă durată</span> cu interpreta pop Nicole Scherzinger.</p>
<p>„Am luat decizia dificilă de a divorța. Ca doi oameni care se iubesc și țin mult unul la celălalt, vă rugăm să ne respectați intimitatea în această perioadă din viața noastră”, au declarat Vergara și Manganiello după despărțire.</p>
<p>La scurt timp după anunțul separării, Sofía Vergara a explicat că motivul divorțului a fost că ea nu mai își dorea copii și că nu mai dispune de energia necesară pentru a crește un alt copil. „Sunt proaspăt divorțată de al doilea soț, cu care am fost împreună timp de 10 ani. Căsnicia mea s-a încheiat pentru că soțul meu mai tânăr își dorea copii, iar eu nu voiam să fiu o mamă mai în vârstă”, a spus Vergara.</p>
<p> </p>

]]></description>
    </item>
    <item>
      <title>Lewis Hamilton i-a șocat pe toți când a spus pe cine consideră cel mai talentat pilot cu care a concurat. A rostit numele unui polonez, care a avut o singură victorie în Formula 1</title>
      <link>https://www.prosport.ro/diverse/lewis-hamilton-i-a-socat-pe-toti-cand-a-spus-pe-cine-considera-cel-mai-talentat-pilot-cu-care-a-concurat-a-rostit-numele-unui-polonez-care-a-avut-o-singura-victorie-in-formula-1-20138490</link>
      <description><![CDATA[<img src="https://www.prosport.ro/wp-content/uploads/2025/04/profimedia-0984251459.jpg"/><br/><p>Lewis Hamilton (40 de ani) a surprins pe toată lumea când l-a numit pe cel mai talentat pilot de Formula 1 cu care a concurat. Iar asta pentru că pilotul a avut o singură victorie în circuit, în 2008, la Marele Premiul al Canadei, devenind primul și singurul pilot polonez care a câștigat o cursă de Formula 1.</p>
<p>Hamilton a avut cuvinte de apreciere pentru Robert Kubica (40 de ani), pe care îl cunoaște încă din 1998, când erau concurenți în competițiile de karting. <span>Kubica a fost desemnat personalitatea anului în 2013</span>.</p>
<h2><span>Hamilton, despre Kubica: „I-am văzut talentul încă de la început”</span></h2>
<p><span>Hamilton, de șapte ori campion mondial</span>, și-a făcut debutul în circuitul de Formula 1 în 2007, la numai un an după Kubica, iar pe parcursul carieriei sale a concurat împotriva „greilor” din acest sport, precum Michael Schumacher, Sebastian Vettel sau, mai recent, Max Verstappen.</p>
<p>Când a fost pus să aleagă care este cel mai talentat pilot cu care a concurat în carieră, parcă ignorându-i pe cei trei piloți menționați, Hamilton nu a ezitat și l-a numit pe polonezul Robert Kubica, asta deși au concurat foarte puțină vreme împreună.</p>
<p>„îl cunosc pe Robert de cel mai mult timp, am început să concurăm unul împotriva celuilalt la karturi în 1998. Pentru mine, Robert este unul dintre cei mai talentați piloți împotriva cărora am concurat. De la început am văzut talentul pe care îl avea”, a mărturisit Lewis Hamilton, citat de <span>Sport Bible</span>.</p>
<h2><span>Robert Kubica, victorie la doi ani de la debut</span></h2>
<p>Kubica a debutat cu un an înaintea lui Hamilton, în Marele Premiu al Ungariei, iar în cariera sa a concurat în 99 de curse, fiind pe podium în 12 dintre acestea.</p>
<p>În 2008, Kubica a obținut singura sa victorie în circuit, la Marele Premiu al Canadei, când o coliziune între Hamilton și Raikkonen la boxe i-a permis pilotului care concura penru BMW Sauber să urce pe prima treaptă, devenind astfel primul și singurul pilot polonez care a câștigat o cursă de Formula 1.</p>
<p>Un accident tragic petrecut în 2011, la raliul Ronde di Ally, i-a spulberat ocazia de a deveni unul dintre cei mai buni piloți din circuit. În urma accidentului, Kubica s-a ales cu o amputare parțială a antebrațului drept.</p>
<p>După mai multe operații și recuperare a urmat o perioadă în care a fost pilot de teste cu Renault și Williams, iar în ianuarie 2018 a fost anunțat că va deveni pilotul de rezervă pentru Williams în sezonul 2018, ca apoi să ajungă pilot de curse pentru Williams, în sezonul 2019.</p>
<p>„Cred că ceea ce este cu adevărat remarcabil este putera și determinarea de care a dat dovadă pntru a trece peste incidentul pe care l-a avut. Nu mulți oameni pot să vină din astfel de circumstanțe și să revină în sport și să performeze împotriva altora care nu au aceeași situație ca el”, a mai spus Hamilton.</p>
<p>După doar un sezon alături de Williams, Kubica a fost înlocuit de Nicholas Latifi și a ajuns la Deutsche Tourenwagen Masters, fiind în același timp pilot de rezervă și de teste pentru Alfa Romeo.</p>
<p>Pentru Kubica, Marele Premiu al Italiei din 2021 a fost ultima cursă de Formula 1.</p>

]]></description>
    </item>
  </channel>
</rss>
