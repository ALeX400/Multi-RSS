<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lewis Hamilton a dat verdictul despre cum va fi Formula 1 cu noile reguli și multora nu o să le placă!</title>
      <link>https://www.prosport.ro/formula-1/lewis-hamilton-a-dat-verdictul-despre-cum-va-fi-formula-1-cu-noile-reguli-si-multora-nu-o-sa-le-placa-20381867</link>
      <description><![CDATA[<img src="https://www.prosport.ro//wp-content/uploads/2026/02/Lewis-Hamilton-a-dat-verdictul-despre-cum-va-fi-Formula-1-cu-noile-reguli-si-multora-nu-o-sa-le-placa.jpg"/><br/><p>Schimbările din Formula 1 au fost criticate aspru de Lewis Hamilton, pilotul celor de la Ferrari. Acesta nu e de acord cu elementele care vor fi implementate în „Marele Circ” și i-a ironizat pe organizatori, considerând că „ai nevoie de facultate ca să înțelegi modificările”.</p>
<p>Sportivul s-a declarat dezamăgit de noile norme după ce a participat la testele de la Bahrain, unde a încheiat pe poziția a șaptea prima zi.</p>
<h2><span>Lewis Hamilton a făcut iureș după ultimele schimbări din Formula 1: „E ridicol de complex”</span></h2>
<p>Șefii din Formula 1 au creat o adevărată revoluție la nivel de reguli, multe dintre acestea vizând latura tehnică a monoposturilor care vor fi folosite pe circuit. Cea mai cunoscută dintre ele presupune ca mașinile să aibă dimensiuni mai mici, greutatea uneia urmând să ajungă la 768 de kilograme, incluzând aici șoferul și pneurile.</p>
<p>În plus, organizatorii au operat foarte multe schimbări, cu scopul de a face cursele mai sigure și mai atractive, dar Lewis Hamilton consideră că totul este o mare greșeală.</p>
<p>„În acest moment suntem mai lenți decât mașinile din Formula 2.</p>
<p>E ridicol de complex. Ne-au prezentat toate aceste reguli noi în cadrul a șapte ședințe care au avut loc în aceeași zi. Îți trebuie facultate ca să înțelegi modificările”, a tunat Lewis Hamilton, după testul de la Bahrain, potrivit spaniolilor de la <span>MARCA</span>.</p>
<p>În timp ce așteaptă să vadă prima cursă oficială cu noile reguli, românii se bucură de avantajele <span>parteneriatului dintre Formula 1 și Moet &amp; Hennessy</span>, una dintre cele mai puternice asocieri între lux, performanță și lifestyle aspirațional.</p>
<h2><span>Schimbări importante în Formula 1</span></h2>
<p>Printre schimbările care intră în vigoare în Formula 1 începând cu anul 2026 se numără și introducerea motoarelor de tip hibrid, care va face ca puterea electrică a sistemului să crească semnificativ.</p>
<p>De asemenea, se păstrează jantele de 18 inci, dar lățimea pneurilor față va fi redusă cu 25 de milimetri, iar cea a celor de pe spate cu 30 de milimetri.</p>
<p>În ceea ce privește sistemul Manual Override, acesta va fi înlocuit cu unul capabil să elibereze o putere electrică suplimentară pentru a facilita depășirile, dându-le, astfel, posibilitatea piloților să creeze strategii de cursă mai complexe.</p>
<p>În plus, sistemul clasic DRS a fost înlocuit de un element de aerodinamică activă la aripile față și spate, conceput pentru a favoriza depășirile și luptele „roată la roată”.</p>
<p>Președintele Federației Internaționale de Automobilism, Mohammed Ben Sulayem, consideră că toate schimbările implementate în Formula 1 vor aduce doar plusuri.</p>
<p>„Am creat un set de regulamente concepute nu doar pentru a îmbunătăți cursele, ci și pentru a face campionatul și mai atractiv pentru producătorii de PU (unități de putere), pentru producătorii de echipamente originale și pentru concurenții existenți”, a declarat Mohammed Ben Sulayem.</p>

]]></description>
    </item>
    <item>
      <title>S-a produs minunea: „Michael Schumacher nu mai e țintuit la pat”. La 12 ani de la accident, speranță în viața campionului</title>
      <link>https://www.prosport.ro/formula-1/s-a-produs-minunea-michael-schumacher-nu-mai-e-tintuit-la-pat-la-12-ani-de-la-accident-speranta-in-viata-campionului-20369524</link>
      <description><![CDATA[<img src="https://www.prosport.ro//wp-content/uploads/2026/01/S-a-produs-minunea-„Michael-Schumacher-nu-mai-e-tintuit-la-pat.-La-12-ani-de-la-accident-speranta-in-viata-campionului-e1769333767156-1400x856.jpg"/><br/><p>La aproximativ 12 ani distanță de la momentul cumplitului accident din stațiunea Meribel, în Alpii francezi, s-a produs minunea în cazul lui Michael Schumacher (57 de ani).</p>
<p>Legenda Ferrari și marele campion din Formula 1 nu mai e ținut la pat, după cum au aflat jurnaliștii britanici de la Daily Mail, care au avut recent privilegiul de a păși în vila neamțului din Mallorca, Spania.</p>
<h2><span>Michael Schumacher se poate mișca prin propria casă! Britanicii de la Daily Mail prezintă detalii despre minunea din viața germanului</span></h2>
<p>Michael Schumacher, septuplu campion mondial în Formula 1, continuă să fie o legendă a sporturilor cu motor și nu numai, drept dovadă că <span>produce bani și la 12 ani distanță de la accidentul tragic din stațiunea Meribel</span>, consemnat la data de 29 decembrie 2013. Concret, recent a fost scoasă la licitație mașina cu care a obținut prima victorie din Formula 1, iar prețul de pornire stabilit a fost de 8.5 milioane de euro.</p>
<p>Cât despre starea de sănătate a legendarului pilot german, foarte puține detalii au apărut în presă de-a lungul anilor, iar câteva informații din decembrie 2025 nu erau tocmai pozitive.</p>
<p><span>„Nu-l vom mai vedea pe Michael Schumacher”, spunea Richard Hopkins</span>, fost șef de operațiuni la Red Bull și director la McLaren, fără a dezvolta subiectul prea mult.</p>
<p>Însă, surpriză! Pe 24 ianuarie 2026, britanicii de la <span>Daily Mail</span> au surprins presa internațională și au dezvăluit că au ajuns în „conacul lui Michael Schumacher din Mallorca”, detaliu cel puțin surprinzător, având în vedere că soția pilotului, Corinna, a ținut presa la mare distanță de familie.</p>
<p>„Am călătorit la conacul lui Michael Schumacher din Mallorca – acestea sunt veștile sfâșietoare pe care le-am aflat despre starea fizică a legendei F1”, a titrat Daily Mail.</p>
<p>Însă, veștile nu par să fie tocmai sfâșietoare. Despre Michael Schumacher se credea că este în continuare „țintuit la pat”, însă britanicii de la Daily Mail au aflat că acesta se poate deplasa singur prin casă, cu ajutorul unui scaun cu rotile și, în anumite cazuri, cu intervenția unor îngrijitori. În plus, legenda Ferrari chiar urmărește cursele din Formula 1, de cele mai multe ori alături de bunul său prieten Jean Todt:</p>
<p>„Michael Schumacher nu mai e țintuit la pat și se poate deplasa prin casă, deși doar într-un scaun cu rotile și uneori cu asistența unei echipe de medici, plus asistente și terapeuți. În vârstă de 57 de ani, el primește îngrijiri medicale non-stop. Se spune că tratamentul său costă familia Schumacher zeci de mii de lire sterline pe săptămână. Foarte puțini vizitatori au voie să intre în casa lui Schumacher, fie că se află la proprietatea sa din Mallorca sau la reședința principală din Gland, Elveția. Dar o persoană care are permis accesul este fostul director al echipei Ferrari, Jean Todt. Și se spune că Todt și Schumacher urmăresc împreună Marile Premii din F1”, au preluat britanicii de la <span>Express.co.uk</span>.</p>
<h2><span>Înțelege sau nu ce se întâmplă în jurul lui?</span></h2>
<p>Pe de altă parte, chiar dacă se poate deplasa singur prin casă și urmărește cursele din Formula 1, Michael Schumacher nu ar înțelege mereu tot ceea ce se întâmplă în jurul său.</p>
<p>„Însă, raportul adaugă că nu este clar dacă Schumacher, în ciuda faptului că e conștient, înțelege sau nu ce se întâmplă în jurul său. O sursă anonimă a declarat: «Nu poți fi sigur dacă înțelege totul, pentru că nu poate spune nimănui. Senzația este că înțelege unele dintre lucrurile care se întâmplă în jurul său, dar probabil nu pe toate»”, completează jurnaliștii de la sursa din urmă menționată.</p>
<p>Cât despre zvonurile potrivit cărora Michael Schumacher ar fi asistat la nunta fiicei sale, Gina, din 2024, britanicii au aflat din partea familiei că acestea sunt nefondate. Septuplul campion mondial din Formula 1 nu a fost prezent la evenimentul respectiv.</p>

]]></description>
    </item>
    <item>
      <title>Max Verstappen a început în forță şi a fost cel mai rapid la Bahrain, în primul test pre-sezon din Formula 1</title>
      <link>https://www.prosport.ro/formula-1/max-verstappen-a-inceput-in-forta-si-a-fost-cel-mai-rapid-la-bahrain-in-primul-test-pre-sezon-din-formula-1-20380815</link>
      <description><![CDATA[<img src="https://www.prosport.ro//wp-content/uploads/2026/02/Max-Verstappen-a-inceput-in-forta-si-a-fost-cel-mai-rapid-la-Bahrain-in-primul-test-pre-sezon-din-Formula-1.jpg"/><br/><p>Max Verstappen (28 de ani) a fost cel mai rapid pe circuitul de Formula 1 de la Bahrain, în primul test pre-sezon.</p>
<p>Pilotul cu patru titluri mondiale în palmares și-a respectat statutul și a obținut cel mai bun timp al zilei de miercuri.</p>
<h2><span>Max Verstappen, cel mai rapid în primul test pre-sezon din Formula 1 de la Bahrain</span></h2>
<p>La acest prim test din cele două de câte trei zile care se țin la Bahrain s-au prezentat toate cele 11 team-uri din Formula 1, după ce Williams nu a luat startul la evenimentul anterior, găzduit de Barcelona.</p>
<p>Echipele folosesc câte o mașină în fiecare zi, iar unii dintre piloți fac cu schimbul, astfel că unii dintre ei participă doar dimineața și sunt înlocuiți pentru sesiunea de prânz, pe când alții pot prinde o zi întreagă în spatele volanului – cum este cazul lui Verstappen.</p>
<h2><span>Colapinto a avut probleme tehnice</span></h2>
<p>La un moment dat, după mai multe tururi, pe pistă a fost fluturat steagul roșu, după ce Franco Colapinto, de la Alpine, a fost nevoit să oprească la marginea pistei. Imediat după ce monopostul acestuia a fost îndepărtat, echipele au reintrat în ritmul normal și au continuat cursa.</p>
<p>Mai mulți piloți au ales să testeze suprafața de rulare, astfel că Lewis Hamilton a derapat la un moment dat</p>
<p>Astfel, Verstappen (Red Bull Racing) a terminat primul acest test, fiind urmat, în ordine, de Oscar Piastri (McLaren), George Russel (Mercedes), Lewis Hamilton (Ferrari), Esteban Ocon (Haas), Arvin Lindblad (Racing Bulls), Carlos Sainz (Williams), Gabriel Bortoleto (Audi), Valtteri Bottas (Cadillac), Lance Stroll (Aston Martin) și Franco Colapinto (Alpine).</p>
<p>Cele mai multe dintre echipe au hotărât să schimbe șoferii pentru sesiunea de după-amiază, cu excepția Red Bull, Racing Bulls, Aston Martin și Haas, care merg tot pe mâna piloților care au rulat dimineață.</p>
<p>Revenirea piloților pe circuit readuce în atenție <span>parteneriatul dintre Formula 1 și Moet &amp; Hennessy</span>, una dintre cele mai puternice asocieri între lux, performanță și lifestyle aspirațional.</p>
<h2><span>Verstappen se ține departe de lumea mondenă</span></h2>
<p>Recent, în cadrul unui interviu acordat sponsorului TAG Heuer, Max Verstappen a dezvăluit că preferă să fie înconjurat de oameni „normali”, care să îl țină cu picioarele pe pământ, și nu de celebrități.</p>
<p>„Încerc doar să fiu eu însumi, sincer. Nu am nevoie să cunosc persoane faimoase. Nu trebuie să mă comport diferit, pentru că știu ce am de făcut, și anume să am performanțe, nu? Dacă nu am performanțe, sunt eliminat. E simplu.</p>
<p>Am prieteni foarte buni în jurul meu care mă mențin cu picioarele pe pământ. La fel și familia mea. Ei sunt cei mai importanți din viața mea. Desigur, pe parcurs, datorită F1, întâlnești mulți oameni importanți, celebrități, cum ai spus, dar nu sunt aici pentru asta. Pur și simplu accept situația. Fac ce trebuie să fac și apoi merg acasă. De aceea încerc să-mi păstrez viața super simplă, nimic extravagant. Încerc doar să trăiesc o viață normală în afara Formulei 1”, a declarat Max Vestappen, la începutul lunii februarie</p>

]]></description>
    </item>
    <item>
      <title>EXTRA Fostul pilot de Formula 1 a fost arestat în SUA. Imaginea din secția de poliție</title>
      <link>https://www.prosport.ro/diverse/fostul-pilot-de-formula-1-a-fost-arestat-in-sua-imaginea-din-sectia-de-politie-20361352</link>
      <description><![CDATA[<img src="https://www.prosport.ro//wp-content/uploads/2026/01/Fostul-pilot-de-Formula-1-a-fost-arestat-in-SUA.-Imaginea-din-sectia-de-politie.jpg"/><br/><p>Fostul pilot de Formula 1, brazilianul Antonio Pizzonia (45 de ani), a fost arestat în SUA, după cursa fiului său, desfășurată în Texas. Pizzonia, care a concurat timp de doi ani pentru Williams, este acuzat de agresiune, potrivit <span>presei americane. Imaginea din secția de poliție, specifică celor care sunt arestați, a fost făcută publică de poliția din comitatul Montgomery.</span></p>
<h2><span>Fostul pilot de Formula 1 a fost arestat în SUA. Imaginea din secția de poliție</span></h2>
<p>Antonio Pizzonia, fost pilot de Formula 1, aflat în Texas să urmărească o cursă a fiului său, a fost arestat, fiind acuzat de agresiune, însă motivul reținerii sale nu este încă unul clar, notează <span>The Sun</span>.</p>
<p>Imaginea din secție, unde a fost reținut, publicată de poliția comitatului Montgomery îl prezintă pe Pizzonia cu o privire fermă, purtând o bluză în dungi. În dreptul secțiunii „Acuzații”, potrivit <span>BustedPaper</span>, apare cea de „agresiune simplă, agresiune care cauzează leziuni corporale”, de clasa A. Dacă infractorul este condamnat pentru o contravenție de clasa A, acesta ar putea fi executa până la un an de închisoare și plata unei amenzi de 4.000 de dolari, conform <span>legislației din Texas</span>.</p>
<p><span>Lando Norris e noul campion mondial din Formula 1! E al 11-lea pilot din Marea Britanie care scrie istorie în Marele Circ</span></p>
<h2><span>Pizzonia, debut în Formula 1 cu Jaguar</span></h2>
<p>Antonio Pizzonia a debutat în Formula 1 în 2003, iar în primele luni a concurat pentru Jaguar, ca apoi să treacă în echipa celor de la Williams. De-a lungul carierei sale a participat la 20 de Grand Prix-uri, reușind să obțină opt puncte în clasamentul mondial.</p>
<p>S-a retras din circuit în 2005, iar ultimul său Grand Prix a fost cel al Braziliei. După retragerea din circuitul F1, Pizzonia a continuat să concureze în alte campionate, precum GP 2, Champ Car sau Stock Car Brasil.</p>
<p>În 2015, Pizzonia a terminat pe primul loc în Auto GP World Series, iar în 2023 și 2024 a fost pe primul loc în Boss GP, cursă cu monoposturi de mare putere.</p>
<p>Pizzonia are un fiu de 13 ani, care îi calcă pe urme, iar în prezent concurează în competițiile de karting, precum cea din Texas, desfășurată la finalul săptămânii trecute, „2026 Superkarts USA Winter Series”, unde a terminat pe locul 9 în cursa X30 Junior Race.</p>
<h2><span>Ce piloți importanți de Formula 1 a dat Brazilia</span></h2>
<p>Brazilia una dintre țările importante care au dat nu doar piloți de formula 1, ci și campioni mondiali, fiind a treia cea mai titrată națiune în acest sport, după Marea Britanie și Germania.</p>
<p>Cel mai cunoscut dintre aceștia este <span>regretatul Ayrton Senna</span>, cu trei titluri în palmares (1988, 1990 și 1991), și care este considerat unul dintre cei mai mari piloți din istoria F1. Ceilalți doi brazilieni care aiu devenit campioni mondiali de Formula 1 sunt Nelson Piquet (1981, 983 și 1987) și Emerson Fittipaldi (1972 și 1974).</p>
<p>Pizzonia se numără printre piloții brazilieni cu o carieră scurtă în Formula 1, alături de Ricardo Zonta, Nelson Piquet jr sau Wildon Fittipardi jr, fratele lui Emerson.</p>
<p> </p>

]]></description>
    </item>
    <item>
      <title>EXTRA Michael Schumacher produce bani la 12 ani de la accidentul tragic. Cu cât se vinde mașina cu care a obținut prima victorie din Formula 1</title>
      <link>https://www.prosport.ro/diverse/michael-schumacher-produce-bani-la-12-ani-de-la-accidentul-tragic-cu-cat-se-vinde-masina-cu-care-a-obtinut-prima-victorie-din-formula-1-20359137</link>
      <description><![CDATA[<img src="https://www.prosport.ro//wp-content/uploads/2026/01/Michael-Schumacher-produce-bani-la-12-ani-de-la-accidentul-tragic.-Cu-cat-se-vinde-masina-cu-care-a-obtinut-prima-victorie-din-Formula-1-1400x875.jpg"/><br/><p>Michael Schumacher a scris istorie în Formula 1, reușind să cucerească 7 titluri de campion mondial, două dintre ele alături de Benetton.</p>
<p>Monopostul Benetton cu care pilotul german a obținut prima victorie în Formula 1 a fost scoasă la vânzare.</p>
<h2><span>Michael Schumacher produce bani la 12 ani de la accidentul tragic. Cu cât se vinde mașina cu care a obținut prima victorie din Formula 1</span></h2>
<p>Monopostul cu care Michael Schumacher a obținut prima sa victorie în Formula 1 este scos la licitație de Broad Arrow Auctions cu un preț estimat de 8,5 milioane de euro. Este vorba despre monopostul Benetton B192 din 1992.</p>
<p>După ce a început sezonul 1992 cu o versiune îmbunătățită a modelului B191, Benetton a introdus monopostul B192 la a patra cursă a sezonului, în Spania.</p>
<p>Michael Schumacher, care la acea vreme era coechipier cu Martin Brundle, a obținut prima victorie chiar cu acest monopost, în Marele Premiu al Belgiei.</p>
<p>Proiectat celebrului Rory Byrne sub coordonarea lui Ross Brawn, B192 a înregistrat un total de 11 clasări pe podium, o victorie și două tururi rapide. Monopostul era propulsat de un motor Ford V8, capabil să dezvolte între 660 și 680 de cai putere.</p>
<p>Martin Brundle și-a amintit de acel sezon în care a fost coleg cu Michael Schumacher.</p>
<p>„Acum 30 de ani, Formula 1 arăta cu totul diferit față de cum este astăzi. Existau doar 16 curse într-un sezon, dar la ele participau 16 echipe, iar nu mai puțin de 39 de piloți încercau să se califice pentru a lua startul. Williams FW14B era cea mai puternică mașină, o capodoperă tehnică pe care doar un adevărat leu o putea îmblânzi.</p>
<p>Nigel Mansell a câștigat nouă curse și a devenit campion mondial încă de la mijlocul lunii august. Imaginați-vă asta în zilele noastre. Michael Schumacher și cu mine am făcut tot posibilul să provocăm Williams cu un Benetton B192 relativ simplu, dar extrem de eficient”, a declarat Martin Brundle, potrivit <span>Sky Sports</span>.</p>
<ul>
<li>Două titluri de campion mondial în Formula 1 a cucerit Michael Schumacher alături de Benetton înainte să facă trecerea la Scuderia Ferrari în 1996, echipă alături de care a mai câștigat încă 5 titluri</li>
</ul>
<h2><span>Vești despre starea de sănătate a lui Michael Schumacher</span></h2>
<p>Richard Hopkins, fost șef de operațiuni la Red Bull și fost director la McLaren, <span>a vorbit recent</span> despre starea de sănătate a lui Michael Schumacher.</p>
<p>Fostul mare pilot de Formula 1 a avut un grav accident la schi în 2013, atunci când era alături de familie în vacanță, în Franța. Din acel moment starea de sănătate a lui Schumacher este una despre care se cunosc foarte puține detalii, familia preferând să țină situația departe de spațiul public.</p>
<p>„Nu am auzit nimic în ultima vreme, dar știu că are un medic finlandez, un medic personal. Nu cred că îl vom mai vedea vreodată pe Michael. Mă simt puțin inconfortabil să vorbesc despre starea lui, din cauza secretului pe care familia, din motive întemeiate, dorește să-l păstreze”, a explicat Richard Hopkins, într-un interviu pentru <span>Marca</span>.</p>

]]></description>
    </item>
  </channel>
</rss>
