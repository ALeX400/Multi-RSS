<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Oscar Piastri, victorie uriașă în Marele Premiu al Spaniei! Verstappen a fost penalizat</title>
      <link>https://www.prosport.ro/formula-1/oscar-piastri-victorie-uriasa-in-marele-premiu-al-spaniei-verstappen-a-fost-penalizat-20185562</link>
      <description><![CDATA[<img src="https://www.prosport.ro/wp-content/uploads/2025/06/Oscar-Piastri-victorie-uriasa-in-Marele-Premiu-al-Spaniei-Verstappen-a-fost-penalizat.jpg"/><br/><p>Oscar Piastri a bifat al patrulea succes din noul sezon și s-a detașat în fruntea clasamentului Formulei 1. Campionul en-titre, Max Verstappen, a fost penalizat în Marele Premiu al Spaniei.</p>
<p>Duminică după-amiază a avut loc Marele Premiu al Spaniei, la Barcelona. Etapa a 9-a din noul sezon de Formula 1 a avut parte de incidente și momente spectaculoase. Oscar Piastri, marele favorit din acest sezon, s-a impus fără emoții și la Barcelona, luând un mic avans față de colegul său de la <span>McLaren, Lando Norris.</span></p>
<h2><span>Oscar Piastri, un nou succes în Formula 1: Verstappen, probleme pe circuit</span></h2>
<p><span>Pilotul australian de la McLaren</span> a pornit din pole-position la Barcelona sub privirile a mii de spectatori printre care și-au făcut apariția și vedetele naționalei Angliei. A fost o luptă strânsă cu campionul en-titre, Max Verstappen. Piastri a condus în primele 23 de tururi, iar Verstappen a reușit să preia șefia cursei, însă doar pentru câteva tururi.</p>
<p>Un incident pe circuit a făcut ca piloții să meargă la boxe și să schimbe anvelopele pentru un final încins, iar după ce Safety Car-ul a ieșit de pe circuit a început bătălia finală pentru primul loc. Verstappen a avut cel mai mult de suferit, ajungând pe locul 4. În cele din urmă, a pierdut și această poziție după ce a avut un incident în care a fost penalizat.  Din cauza penalizării de 10 secunde, Verstappen a încheiat cursa pe locul 10 și pierde puncte importante în bătălia pentru primul loc.</p>
<p>Oscar Piastri a luat un avans considerabil față de Max Verstappen. Belgianul e pe podium, dar la o diferență de 49 de puncte față de australian. Pe locul secund este Lando Norris, singurul care îi mai poate smulge titlul pilotului aflat la al doilea sezon în „Marele Circ”.</p>
<h2><span>Prima reacție a australianului: „E foarte distractiv să câştig curse”</span></h2>
<p>Succesul de la Barcelona este extrem de important pentru unul dintre cei mai tineri piloți din circuit. Piastri s-a arătat mulțumit de rezultatul din acest weekend, dat fiind faptul că finalul a fost unul extrem de disputat. Se simte în largul său când câștigă curse și i se pare că este din ce în ce mai distractiv să facă asta.</p>
<blockquote><p>„A fost o surpriză să-l vedem pe Max pe 3 opriri. Un weekend foarte bun pentru noi. Ritmul e incredibil, poate să facă ceea ce îi cerem. Un weekend superb pentru mine. Foarte dificil să mă plâng de ceva. Acest weekend a fost aşa cum mi-l doresc. E tot eea ce pot cere.</p>
<p> </p>
<p>E foarte distractiv să câştig curse în Formula 1. Le mulţumesc celor din public pentru că au venit. Avem foarte mulţi fani McLaren Mercedes în tribune. Restartul meu a fost important. A trebuit să mă reobişnuiesc cu nivelul maşinii cu puţin combustibil la bord”, a declarat Oscar Piastri.</p></blockquote>

]]></description>
    </item>
    <item>
      <title>Gigantul românesc Banca Transilvania a intrat spectaculos în imperiul Formula 1! Reacția Simonei Halep, după anunțul companiei că e sponsor al echipei McLaren</title>
      <link>https://www.prosport.ro/alte-sporturi/tenis/simona-halep/gigantul-romanesc-banca-transilvania-a-intrat-spectaculos-in-imperiul-formula-1-reactia-simonei-halep-dupa-anuntul-companiei-ca-e-sponsor-al-echipei-mclaren-20183582</link>
      <description><![CDATA[<img src="https://www.prosport.ro/wp-content/uploads/2025/05/Gigantul-romanesc-Banca-Transilvania-a-intrat-spectaculos-in-imperiul-Formula-1-Reactia-Simonei-Halep-dupa-anuntul-companiei-ca-e-sponsor-al-echipei-McLaren.jpg"/><br/><p>Gigantul românesc Banca Transilvania a intrat în Formula 1, în calitate de sponsor, și a bătut palma cu echipa care face legea în sezonul actual: McLaren!</p>
<p>Lovitura de imagine a fost aplaudată public de Simona Halep (33 de ani), care ocupă funcția de ambasador BT de aproape un deceniu, din 2018 mai precis.</p>
<h2><span>Banca Transilvania, sponsor la revelația momentului din Formula 1, McLaren! Cum a reacționat Simona Halep</span></h2>
<p>Vineri, 30 mai 2025, prin intermediul unui comunicat oficial, Banca Transilvania a anunțat că a devenit sponsor al <span>echipei McLaren, care face legea în Formula 1</span>, mulțumită piloților Oscar Piastri și Lando Norris.</p>
<blockquote><p>Datorită parteneriatului de succes cu Mastercard, Banca Transilvania devine Partenerul Oficial de Cursă al Echipei McLaren Formula 1 la Marele Premiu al Ungariei Formula 1 Lenovo 2025 (Formula 1 Hungarian Grand Prix), una dintre cele mai performante echipe din istoria sporturilor cu motor”, se arată pe <span>BancaTransilvania.ro</span>.</p></blockquote>
<p>Așadar, sigla BT va apărea pe casca piloților Oscar Piastri și Lando Norris, dar și pe monoposturile acestora:</p>
<blockquote><p>În timpul cursei din Ungaria (n.r. – Marele Premiu al Ungariei – 1-3 august 2025), piloții McLaren, Lando Norris (25 de ani, Marea Britanie) și Oscar Piastri (24 de ani, Australia) vor purta siglele BT și Mastercard pe cască, pe volan și pe monopostul McLaren MCL39. Piastri și Norris se clasează în prezent pe prima și a doua poziție în clasamentul Formula 1 Piloți. McLaren este liderul Clasamentului Formula 1 Constructori”, completează Banca Transilvania.</p></blockquote>
<p>Vestea colaborării dintre cele două branduri a fost aplaudată public și de <span>Simona Halep, care ocupă funcția de ambasador al BT încă din 2018</span>. Simona Halep a distribuit anunțul de promovare de pe rețelele de socializare, care îl are pe Lando Norris în prim-plan, și a adăugat trei emoji-uri cu mâini care aplaudă.</p>
<figure aria-labelledby="figcaption_attachment_20183592" class="wp-caption aligncenter" id="attachment_20183592"><img alt="" class="size-large wp-image-20183592" decoding="async" fetchpriority="high" height="1400" sizes="(max-width: 801px) 100vw, 801px" src="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg" srcset="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg 801w, https://www.prosport.ro/wp-content/uploads/2025/05/banca-transilvania-mclaren-formula-1-768x1342.jpg 768w, https://www.prosport.ro/wp-content/uploads/2025/05/banca-transilvania-mclaren-formula-1-879x1536.jpg 879w, https://www.prosport.ro/wp-content/uploads/2025/05/banca-transilvania-mclaren-formula-1.jpg 1080w" width="801"/><figcaption class="wp-caption-text" id="figcaption_attachment_20183592">SURSA FOTO: instagram.com/simonahalep</figcaption></figure>
<blockquote><p>Pentru mine este o mare bucurie să anunț parteneriatul cu Banca Transilvania pentru că a fost de-a lungul timpului, pentru mine, mai mult decât un partener, ci și un prieten, care mi-a fost alături la bine și la rău. Împărtășim aceleași valori – curaj, ambiție, sacrificii și perseverență – și avem deja o istorie împreună, în care s-a văzut că ne potrivim și facem treabă bună împreună”, Simona Halep, în iulie 2024, după ultima reînnoire a colaborării cu Banca Transilvania.</p></blockquote>
<h2><span>Mesajul lui Lando Norris</span></h2>
<p>Așa cum am precizat deja, faptul că BT a devenit sponsor McLaren a fost anunțat prin intermediul unui scurt videoclip de promovare care îl are în prim-plan pe britanicul Lando Norris:</p>
<blockquote><p>Bună, România! Bun venit, Banca Transilvania!”, sunt cuvintele pe care pilotul situat pe locul 2 în clasamentul din Formula 1 le-a rostit.</p></blockquote>
<p>Până la Marele Premiu al Ungariei, în Formula 1 mai sunt programate alte 5 curse, anume: Marele Premiu al Spaniei (30 mai-1 iunie), Marele Premiu al Canadei (13-15 iunie), Marele Premiu al Austriei (27-29 iunie), Marele Premiu al Marii Britanii (4-6 iulie) și Marele Premiu al Belgiei (25-27 iulie).</p>
<p>Mai jos TOP 10 din clasamentul piloților în Formula 1:</p>
<ol>
<li>Oscar Piastri (McLaren) – 161P</li>
<li>Lando Norris (McLaren) – 158P</li>
<li>Max Verstappen (Red Bull) – 136P</li>
<li>George Russel (Mercedes) – 99P</li>
<li>Charles Leclerc (Ferrari) – 79P</li>
<li>Lewis Hamilton (Ferrari) – 63P</li>
<li>Kimi Antonelli (Mercedes) – 48P</li>
<li>Alexander Albon (Williams) – 42P</li>
<li>Esteban Ocon (Haas) – 20P</li>
<li>Isack Hadjar (Racing Bulls) – 15P</li>
</ol>
<p>TOP 5 clasament echipe în Formula 1:</p>
<ol>
<li>McLaren – 319P</li>
<li>Mercedes – 147P</li>
<li>Red Bull – 143P</li>
<li>Ferrari – 142P</li>
<li>Williams – 54P</li>
</ol>

]]></description>
    </item>
    <item>
      <title>Prezentatoarea TV a fost făcută praf pe internet pentru că s-a îngrășat după operație și nu a mai suportat: „Faceți asta, dacă nu vă place!”</title>
      <link>https://www.prosport.ro/formula-1/prezentatoarea-tv-a-fost-facuta-praf-pe-internet-pentru-ca-s-a-ingrasat-dupa-operatie-si-nu-a-mai-suportat-faceti-asta-daca-nu-va-place-20188809</link>
      <description><![CDATA[<img src="https://www.prosport.ro/wp-content/uploads/2025/06/Prezentatoarea-TV-a-fost-facuta-praf-pe-internet-pentru-ca-s-a-ingrasat-dupa-operatie-si-nu-a-mai-suportat-„Faceti-asta-daca-nu-va-place.jpg"/><br/><p>Lee McKenzie (47 de ani), prezentatoarea TV a britanicilor de la Channel 4, specialistă în Formula 1 de aproape un deceniu, a postat un mesaj manifest pe rețelele de socializare și i-a luat la țintă pe cei care s-au legat de aspectul ei fizic în ultima perioadă.</p>
<p>Concret, jurnalista a fost făcută praf pe internet pentru că s-a îngrășat după o operație. Iar comentariile pe care le-a primit după Marele Premiu al Spaniei i-au umplut paharul.</p>
<h2><span>Prezentatoarea TV Lee McKenzie a trăit dezamăgirea carierei după Marele Premiu al Spaniei din Formula 1</span></h2>
<p>Lee McKenzie este una dintre cele mai experimentate și apreciate jurnaliste din întreg peisajul sportului britanic, iar de-a lungul carierei lungi de zeci de ani a acoperit Jocurile Olimpice, Wimbledon, Turneul celor Șase Națiuni la rugby și altele. Însă, în ultimul deceniu, din 2016 și până în prezent mai precis, ea s-a <span>specializat pe Formula 1</span>.</p>
<p>McKenzie activează la postul Channel 4 și se deplasează la aproape toate cursele din F1 pentru a transmite în direct și pentru a realiza diverse materiale cu piloții.</p>
<p>Și, din nefericire, <span>după Marele Premiu al Spaniei din acest sezon</span>, jurnalista a trăit poate cea mai mare dezamăgire a carierei, care a determinat-o să scrie un mesaj manifest pe rețelele de socializare.</p>
<p>Pe scurt, Lee McKenzie a fost făcută praf pe internet, atât de publicul masculin, cât și de cel feminin, pentru simplul fapt că s-a îngrășat.</p>
<p>Însă, jurnalista s-a confruntat cu probleme de sănătate în ultima perioadă și chiar a fost supusă unei intervenții chirurgicale, detalii pe care internauții nu le-au cunoscut, având în vedere că McKenzie este o persoană discretă atunci când vine vorba despre viața privată.</p>
<blockquote><p>M-am gândit dacă ar trebui sau nu să postez asta, dar am ales să o fac pentru că nu este vorba despre mine, este vorba despre toate femeile și despre toți bărbații. Luna trecută am mers la spital pentru a fi supusă unei intervenții chirurgicale și mă lupt deja de ceva vreme cu anumite probleme de sănătate. După cum puteți vedea pe pagina mea de Instagram, țin la viața privată și postez exclusiv despre munca mea. În rest, nu găsiți prea mult conținut, pentru că nu vreau atenție sau validare. Dar comentariile despre aspectul meu fizic și greutatea mea pe care le-am primit la Marele Premiu al Spaniei au fost de-a dreptul oribile. M-am văzut nevoită să opresc comentariile la toate postările de pe rețelele de socializare. Și merită să precizez că au venit atât din partea femeilor, cât și din partea bărbaților”, și-a început mesajul Lee McKenzie, care e urmărită de peste 80.000 de persoane doar pe <span>Instagram</span>.</p></blockquote>
<h2><span>Rugămintea pe care o are vizavi de toți urmăritorii ei</span></h2>
<p>În continuare, prezentatoarea TV a britanicilor de la Channel 4 a făcut un apel la toți internauții care o urmăresc pe platformele de socializare.</p>
<blockquote><p>Dacă nu vă place cum se îmbracă sau cum arată cineva la televizor, simțiți-vă liberi să gândiți ceea ce vreți. Dar de ce să transmiteți asta? De ce contactați pe cineva pentru a fi răutăcioși în mod deliberat? Sunt jurnalistă și sunt bună în meseria mea și chiar sunt furioasă pentru că asta mă afectează. Dar mă afectează și sunt anumiți oameni supuși unui abuz similar care nu sunt la fel de puternici ca mine. Nu mai faceți asta”, a completat Lee McKenzie.</p></blockquote>
<p>În încheiere, jurnalista a ținut să îi asigure pe cei cărora chiar le pasă de ea că este pe punctul de a depăși problemele medicale cu care s-a confruntat în ultimele luni.</p>
<blockquote><p>Vestea bună este că o operație mai amplă, de care credeam că va trebui să am parte, nu mai este necesară în acest moment, pentru că pot fi tratată doar cu medicamente. Mulți oameni au această afecțiune. Dar nu este vorba despre a fi bolnav. Aici este vorba despre comentariile josnice ale femeilor și bărbaților care se leagă de aspectul meu. Sănătatea mea se îmbunătățește și m-am întors la sala de fitness. Pentru mine. Nu pentru altcineva. Gândiți înainte de a-i scrie cuiva”, și-a încheiat mesajul jurnalista din Marea Britanie.</p></blockquote>

]]></description>
    </item>
    <item>
      <title>Michael Schumacher, ce lovitură. Vânzare record a monopostului său Ferrari: 18.170.000 de dolari</title>
      <link>https://www.prosport.ro/formula-1/michael-schumacher-ce-lovitura-vanzare-record-a-monopostului-sau-ferrari-18-170-000-de-dolari-20179431</link>
      <description><![CDATA[<img src="https://www.prosport.ro/wp-content/uploads/2025/05/Michael-Schumacher-ce-lovitura.-Vanzare-record-a-monopostului-sau-Ferrari-18.170.000-de-dolari-1400x1011.jpg"/><br/><p>Michael Schumacher (56 de ani) continuă să reprezinte una dintre cele mai emblematice figuri din lumea sportului mondial, iar drept dovadă, fostul pilot din Formula 1 a dat o nouă lovitură de imagine.</p>
<p>Cu ocazia Marelui Premiu de la Monaco, casa de licitații RM Sotheby’s, cu sediul în Blenheim, Ontario, Canada, a bifat o vânzare record a monopostului Ferrari pe care Schumacher l-a condus în anul 2001. Concret, „bijuteria” a fost tranzacționată pentru colosala sumă de 18.170.000 de dolari!</p>
<h2><span>Ce nebunie: monopostul Ferrari condus de Michael Schumacher în 2001, vândut la licitație cu 18.170.000 de dolari! S-a stabilit un nou record</span></h2>
<p>Michael Schumacher a ieșit din viața publică după tragicul accident din decembrie 2013, însă imaginea sa continuă să dăinuie la nivelul sportului mondial.</p>
<p>De curând, <span>cu ajutorul soției sale, Corinna, Michael Schumacher i-ar fi semnat o cască britanicului Jackie Stewart</span>, pe care acesta din urmă a purtat-o în timpul unui tur de circuit la Marele Premiu din Bahrain.</p>
<p>Inevitabil, gestul lui Schumacher a stârnit o mulțime de reacții, iar ulterior, același <span>Jackie Stewart a surprins cu următoarea afirmație: „Poate-l vedem pe Michael Schumacher, în curând, la boxe!”</span>.</p>
<p>Până când vor veni eventuale vești bune despre starea de sănătate a neamțului, Michael Schumacher a acaparat din nou presa internațională cu o știre importantă. Unul dintre monoposturile Ferrari pe care le-a condus în anul 2001 a fost scos la vânzare de casa de licitații RM Sotheby’s cu ocazia Marelui Premiu din Formula 1 de la Monaco.</p>
<p>Iar conform prestigioasei publicații <span>The New York Times</span>, „bijuteria” a fost vândută pentru colosala sumă de 18.170.000 dolari.</p>
<figure aria-labelledby="figcaption_attachment_20179444" class="wp-caption aligncenter" id="attachment_20179444"><img alt="" class="size-large wp-image-20179444" decoding="async" height="1011" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/ferrari-schumacher-1400x1011.jpg" srcset="https://www.prosport.ro/wp-content/uploads/2025/05/ferrari-schumacher-1400x1011.jpg 1400w, https://www.prosport.ro/wp-content/uploads/2025/05/ferrari-schumacher-768x555.jpg 768w, https://www.prosport.ro/wp-content/uploads/2025/05/ferrari-schumacher-1536x1109.jpg 1536w, https://www.prosport.ro/wp-content/uploads/2025/05/ferrari-schumacher.jpg 1800w" width="1400"/><figcaption class="wp-caption-text" id="figcaption_attachment_20179444">SURSA FOTO: PROFIMEDIA. 25 mai 2025. Monopostul condus de Michael Schumacher, în 2001, la Marele Premiu de la Monaco</figcaption></figure>
<p>Licitația menționată mai sus reprezintă un record absolut pentru Ferrari, în Formula 1, și a depășit o vânzare realizată în 2022 care a avut în prim-plan tot un monopost condus de Schumacher. Este vorba despre un exemplar care l-a avut la volan pe neamț în 2003 și în schimbul căruia s-a plătit suma de 13.200.000 dolari.</p>
<p>Trebuie precizat că atât în 2001, cât și în 2003, Michael Schumacher a devenit campion în Formula 1 alături de Ferrari. De altfel, legendarul pilot încă deține recordul celor mai multe titluri câștigate în Formula 1, 7 la număr: 1994, 1995, 2000, 2001, 2002, 2003, 2004.</p>
<h2><span>De la ce sumă a început licitația</span></h2>
<p>Potrivit sursei menționate, monopostul vândut pentru suma de 18.170.000 dolari a fost condus de Michael Schumacher în 2001 la Marele Premiu de la Monaco și la Marele Premiu al Ungariei.</p>
<p>Licitația a început de la suma de 9.090.000 milioane de dolari și s-a oprit la cea deja precizată, care include și taxele, după cum informează The New York Times.</p>
<p>Și, nu în ultimul rând, monopostul din 2001 este ultimul care a câștigat și cursa de la Monaco, dar a triumfat și la finalul sezonului competițional din Formula 1.</p>
<p>După acel an, Ferrari fie a câștigat Marele Premiu de la Monaco, dar a pierdut titlul, fie invers. Iar ultimele două triumfuri ale „Scuderiei” din Principat datează din 2017 și 2024, cu Sebastian Vettel și Charles Leclerc protagoniști.</p>

]]></description>
    </item>
    <item>
      <title>Ea manechin, el milionar, cu 30 de ani mai bătrân! Divorțul a fost iminent: „În timp ce dormea, i-am luat degetul şi am deblocat mesajele”</title>
      <link>https://www.prosport.ro/sport-life/ea-manechin-el-milionar-cu-30-de-ani-mai-batran-divortul-a-fost-iminent-in-timp-ce-dormea-i-am-luat-degetul-si-am-deblocat-mesajele-20181149</link>
      <description><![CDATA[<img src="https://www.prosport.ro/wp-content/uploads/2025/05/Ea-manechin-el-milionar-cu-30-de-ani-mai-batran-Divortul-a-fost-iminent-In-timp-ce-dormea-i-am-luat-degetul-si-am-deblocat-mesajele-e1748356722531-1400x747.jpg"/><br/><p>Un celebru cuplu, compus dintr-un miliardar și o femeie model, s-a despărțit în urmă cu câțiva ani în urma unui scenariu surprinzător. Deși diferența de vârstă dintre cei doi este de 30 de ani, soția, mai tânără, este cea care a fost înșelată.</p>
<p>Elisabetta Gregoraci (45 de ani) și Flavio Briatore (75 de ani) au fost căsătoriți în perioada 2008 – 2017, dar au divorțat din cauza infidelității soțului. Cei doi au împreună un băiat de 15 ani.</p>
<h2><span>Divorț din cauza infidelității între soție și milionarul cu 30 de ani mai mare</span></h2>
<p>Una dintre <span>cele mai apreciate femei din televiziunea italiană</span>, Elisabetta Gregoraci, a făcut o serie de dezvăluiri despre relația pe care a avut-o cu Flavio Briatore, un om de afaceri italian, fost manager în Formula 1.</p>
<p>Modelul italian a discutat despre cum este relația lor acum, după aproape opt ani de la divorțul cu scandal. Separarea celor doi a fost provocată din cauza infidelității soțului, care avea vârsta de 68 de ani la acel moment.</p>
<p>„Încă mi se spune asta (n.r. că era împreună cu soțul ei din considerente financiare). Dacă merg undeva: «O, sigur Briatore a plătit călătoria». Ca și cum aș trăi pe spatele lui. Dar, muncesc, nu m-am oprit niciodată.</p>
<p>Oamenii vorbesc, dar, până la urmă, bârfele nu înseamnă nimic. Se vorbește despre diferența de vârstă, despre bani, toate prostiile. Dacă nu aș fi fost îndrăgostită de Flavio, nu aș fi fost cu el timp de 13 ani. 13 ani, nu șase luni. Și nu aș mai vorbi cu el astăzi.</p>
<p>I-am luat degetul și l-am folosit pentru a debloca mesajele. La momentul respectiv, m-am simțit puțin jenată, dar mai târziu m-a amuzat”, a spus Gregoraci, conform jurnaliștilor de la <span>El Mundo</span>.</p>
<h2><span>Copilul de 15 ani, singurul lucru care mai unește fostul cuplu</span></h2>
<p>Copilul de 15 ani al familiei este <span>singurul lucru care-i mai unește</span> acum pe cei doi. După ce au divorțat în acte, femeia a rămas cu tutela copilului, care pe vremea respectivă avea doar 7 ani.</p>
<p>„Am găsit un echilibru și l-am pus pe fiul nostru pe primul loc. Uneori ne certăm, e normal, dar ne-am descurcat foarte bine. Ne iubim, dar nu vom mai fi niciodată un cuplu”, a mai spus Elisabetta Grigoraci, conform sursei de mai sus.</p>
<p>Flavio Briatore este cunoscut și pentru activitatea sa în sport, mai ales în Formula 1, acolo unde a fost managerul echipei Renault în trecut.</p>
<p>Acesta are o avere estimată la 150 de milioane de dolari. Briatore deține mai multe cluburi de lux în „Cizmă”, mai ales în Sardinia.</p>

]]></description>
    </item>
  </channel>
</rss>
