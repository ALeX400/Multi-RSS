<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cutremur în Formula 1 după ce Lando Norris şi Oscar Piastri au fost descalificați de la MP de la Las Vegas</title>
      <link>https://www.prosport.ro/formula-1/cutremur-in-formula-1-dupa-ce-lando-norris-si-oscar-piastri-au-fost-descalificati-de-la-mp-de-la-las-vegas-20327751</link>
      <description><![CDATA[<img src="https://www.prosport.ro//wp-content/uploads/2025/11/Cutremur-in-Formula-1-dupa-ce-Lando-Norris-si-Oscar-Piastri-au-fost-descalificati-de-la-MP-de-la-Las-Vegas.jpg"/><br/><p>Cei doi piloți de la McLaren au fost descalificați de Marele Premiu de Formula 1 de la Las Vegas, iar lupta pentru titlul mondial este relansată.</p>
<p>Clasați pe locule 2 și 3 în cursa stradală din orașul cazinourilor, după Max Verstappen, Norris și Piastri au fost descalificați după ce s-a constatat că mașinile nu respectă regulamentul tehnic.</p>
<h2><span>Descalificarea lui Norris şi Piastri de la MP de la Las Vegas produce un adevărat cutremur în Formula 1</span></h2>
<p><span>Max Verstappen, de la Red Bull</span>, a câştigat Marele Premiu de la Las Vegas, fiind urmat în ierarhia de etapă de Norris, britanicul George Russell (Mercedes) și Piastri. După cursă, însă, delegații tehnici au constatat, în urma inspecției, că uzura patinajului din spate al ambelor mașini McLaren era sub grosimea minimă de 9 mm.</p>
<p>Problema a fost trimisă comisarilor, care au descalificat ambele mașini. Prin urmare, fără să depună nici cel mai mic efort Verstappen a dat o adevărată lovitură, deoarece acum este la egalitate de puncte cu Piastri, cu 366. <span>Norris continuă să fie lider</span> în ierahia piloților, cu 390 de puncte, iar până la final mai sunt două etape.</p>
<p>Confirmând descalificările mașinilor McLaren, documentul comisarilor a precizat că blocurile de protecție ale ambilor bolizi au fost „măsurate și s-a constatat că au sub grosimea minimă de 9 mm specificată la articolul 3.5.9 din Regulamentul Tehnic.</p>
<p>Derapajele spate au fost remăsurate în prezența comisarilor și a celor trei reprezentanți McLaren, iar aceste măsurători au confirmat că derapajele nu respectau regulamentul. Măsurătorile relevante au fost chiar mai mici decât cele măsurate inițial de delegatul tehnic”.</p>
<h2><span>Reacția celor de la McLaren după descalificarea lui Norris şi Piastri</span></h2>
<p>De asemenea, s-a confirmat că McLaren a susținut că „au existat circumstanțe atenuante, în sensul că au fost probleme suplimentare și neașteptate la acest eveniment, oportunități limitate de testare din cauza vremii din prima zi și sesiuni de antrenamente scurtate”.</p>
<p>Comisarii au respins afirmația, dar au adăugat că „FIA a remarcat că încălcarea a fost neintenționată și nu a existat o încercare deliberată de a eluda regulamentul”.</p>
<p>McLaren nu este prima echipă care în acest sezon a comis încălcări ale regulilor de derapaj, Lewis Hamilton și Nico Hulkenberg fiind descalificați din Marele Premiu al Chinei, respectiv Bahrain, pentru situații similare.</p>
<p>Cu două Mari Premii și un Sprint rămase de disputat, mai sunt de disputat 58 de puncte în următoarele două weekenduri pentru a afla numele campionului mondial din din 2025.</p>
<p>„Deși acest rezultat este dezamăgitor, rămânem concentrați pe ultimele două curse ale sezonului! Un final frustrant pentru ziua de azi. A trebuit să regândim strategia spre sfârșitul cursei și acum știm că totul s-a datorat unor probleme la mașina noastră, care, din păcate, au dus la descalificarea piloților.</p>
<p>E frustrant să pierdem atât de multe puncte. Este dezamăgitor să ieșim din acest weekend fără puncte după o descalificare nefericită din cauza uzurii derapajelor. Acum trebuie să ne reorientăm și să forțăm pentru a obține cât mai multe puncte posibile în ultimele două etape, ambele fiind piste pe care am fost buni în anii anterior.</p>
<p>Ne prezentăm scuze lui Lando și Oscar pentru pierderea punctelor, într-un moment critic al acestui sezon, după două performanțele puternice de pe tot parcursul weekendului. Ca echipă, prezentăm scuze și partenerilor și fanilor noștri, al căror sprijin înseamnă mult.</p>
<p>Deși acest rezultat este dezamăgitor, rămânem concentrați asupra ultimelor două curse ale sezonului”, se transmite în comunicatul de pe <span>site</span>-ul oficial.</p>

]]></description>
    </item>
    <item>
      <title>Ferrari a ajuns la 6 miliarde de euro. Cât costă celelalte echipe de Formula 1</title>
      <link>https://www.prosport.ro/formula-1/ferrari-a-ajuns-la-6-miliarde-de-euro-cat-costa-celelalte-echipe-de-formula-1-20326390</link>
      <description><![CDATA[<img src="https://www.prosport.ro//wp-content/uploads/2025/11/Ferrari-a-ajuns-la-6-miliarde-de-euro.-Cat-costa-celelalte-echipe-de-Formula-1.jpg"/><br/><p>Scuderia Ferrari, una dintre cele mai iubite echipe de Formula 1, chiar și printre fanii români, a ajuns să valoreze 6.5 miliarde de euro. Lewis Hamilton are un aport important la creșterea uriașă a echipei italiene, care e mult peste celelalte contracandidate.</p>
<p>Deși sezonul actual este unul dezastruos pentru Scuderia Ferrari, care nu a câștigat nici măcar o cursă din cele 21, pe plan financiar lucrurile stau mai bine ca niciodată. Mutarea „Lewis Hamilton” a părut un fiasco total pe pistă, dar lucrurile stau bine cel puțin în afaceri.</p>
<h2><span>Scuderia Ferrari depășește orice record în Formula 1. Echipa valorează 6 miliarde de euro</span></h2>
<p>Conform celor de la Forbes, constructorii italieni au pus bazele unui brand de neegalat în Formula 1. Scuderia Ferrari a ajuns să valoreze 6.5 miliarde de euro, deși echipa nu a mai câștigat niciun titlu de 18 ani, de <span>când Kimi Raikkonen punea mâna pe marele trofeu</span>.</p>
<p>Italienii au beneficiat enorm de pe urma lui Lewis Hamilton, pe care l-au semnat începând cu acest sezon. Contractul britanicului cu Ferrari se întinde și pentru anul viitor. Pe locul 2 în clasamentul valorilor se află Mercedes, cu o cotă de 5.1 miliarde de euro. Locul 3 este ocupat de McLaren, cu 3.81 miliarde de euro, iar sub podium este Red Bull Racing, cu puțin sub 3.8 miliarde de euro.</p>
<p>Ultimele două decenii au consemnat pierderi mari de teren pentru Ferrari față de competitoare, mai ales față de Mercedes AMG, Red Bull Racing, ori, cel mai recent, McLaren Mercedes. Sebastian Vettel, Nico Rosberg, Lewis Hamilton sau Max Verstappen și-au împărțit titlurile în ultimii 15 ani.</p>
<p>Dominanța lui Michael Schumacher din anii 2000 pare departe de ceea ce se întâmplă astăzi la Ferrari, care are mai multe dispute interne. Piloții Charles Leclerc și Lewis Hamilton acuză că mașina nu este la standardele așteptate, iar președintele echipei le transmite să vorbească mai puțin și să „piloteze mai bine”.</p>
<h2><span>Lewis Hamilton, beneficiu financiar, dar fiasco pe pistă</span></h2>
<p>Aducerea lui Lewis Hamilton la Ferrari părea o mutare de succes pentru echipă, care spera să obțină primul titlu după 18 ani. Britanicul ar fi dorit o serie de modificări la monopost, dar inginerii italieni au refuzat întregul pachet de propuneri al multiplului campion mondial.</p>
<p>„Sir” nu a reușit să termine nici măcar o singură cursă pe podium, bifând un record negativ în istoria Ferrari. <span>Singurul triumf al pilotului recordmen s-a înregistrat la cursa de Sprint din China</span>. În rest, în majoritatea cazurilor, Lewis Hamilton a avut mari „bătălii” cu bolidul Ferrari.</p>
<p>În cadrul Grand Prix-ului Chinei, ambii piloți Ferrari au fost descalificați din cauza unor probleme la podea, iar cursele de la Zandvoort și Sao Paulo au consemnat un dublu „DNF” pentru piloții italienilor, care s-au ciocnit, ori au avut probleme grave cu mașinile.</p>
<p>În cadrul cursei din Singapore, Lewis Hamilton a rămas fără frâne în ultimele două tururi, atunci când avea un avantaj de peste 35 de secunde față de rivalul lui istoric Fernando Alonso. În cele din urmă, după ce a tăiat toate curbele pentru a rămâne în siguranță, britanicul a terminat peste iberic la doar câteva sutimi de secundă.</p>
<p>Charles Leclerc ocupă poziția 5 în clasamentul general al piloților, cu 214 puncte, sub Lando Norris, favorit la câștigarea titlului, Oscar Piastri, Max Verstappen și George Russell. Lewis Hamilton este pe locul 6, cu doar 148 de puncte strânse, la 26 distanță de debutantul Kimi Antonelli.</p>

]]></description>
    </item>
    <item>
      <title>Asta da afacere cu Mercedes: a luat 300.000.000 de euro pentru jumătate din acțiunile pe care a plătit 50.000.000 de euro</title>
      <link>https://www.prosport.ro/formula-1/asta-da-afacere-cu-mercedes-a-luat-300-000-000-de-euro-pentru-jumatate-din-actiunile-pe-care-a-platit-50-000-000-de-euro-20326385</link>
      <description><![CDATA[<img src="https://www.prosport.ro//wp-content/uploads/2025/11/asta-da-afacere-cu-mercedes-a-luat-300-000-000-de-euro-pentru-jumatate-din-actiunile-pe-care-a-platit-50-000-000-de-euro.jpg"/><br/><p data-end="450" data-start="124">Toto Wolff, omul care a modelat dominanța Mercedes în Formula 1, tocmai a reușit una dintre cele mai spectaculoase tranzacții din istoria sportului. Șeful echipei a cedat 15% din acțiunile sale, cumpărate inițial cu aproximativ 50 de milioane de euro, pentru o sumă de șase ori mai mare: aproape 300 de milioane de euro.</p>
<p data-end="741" data-start="452">Tranzacția îl aduce în acționariat pe miliardarul american George Krutz, fondatorul gigantului de securitate cibernetică CrowdStrike, companie care este deja sponsor principal al Mercedes. Vânzarea evaluează echipa la 4,57 miliarde de lire sterline, un record absolut în Formula 1.</p>
<h2 data-end="796" data-start="743"><span>Cine este omul care a intrat în imperiul Mercedes</span></h2>
<p data-end="1089" data-start="798">La 55 de ani, George Krutz își extinde influența din tech direct în motorsport. Prin achiziția pachetului, el devine coproprietar al echipei și intră în comitetul strategic alături de Olla Kallenius (Mercedes) și Jim Ratcliffe (Ineos). Practic, intră în „camera unde se iau deciziile”. Toto Wolff a avut doar cuvinte de laudă pentru noul partener.</p>
<p>„Experienţa lui George este neobişnuită prin amploarea sa: este un pilot de curse, un ambasador sportiv loial pentru Mercedes-AMG şi un antreprenor excepţional. Înţelege atât cerinţele curselor, cât şi realităţile construirii şi extinderea afacerilor din domeniul tehnologiei. Această combinaţie aduce o perspectivă specifică care este din ce în ce mai relevantă pentru viitorul Formulei 1”, a spus Toto Wolff, conform <span>ESPN.</span></p>
<p data-end="1745" data-start="1482"><span>Sub mandatul lui Toto Wolff</span>, Mercedes a cucerit opt titluri consecutive la constructori (2014–2021) și a dominat complet era hibridă. În 2025, echipa este pe locul 2 în campionat înainte de ultimele trei curse, iar George Russell a bifat deja două victorii în sezon.</p>
<p data-end="1745" data-start="1482">George Krutz, noul acționar, a explicat perfect de ce intrarea în F1 este o mutare naturală pentru el.</p>
<p>„Câştigarea în curse şi securitate cibernetică necesită viteză, precizie şi inovaţie. Milisecundele contează. Execuţia contează. Datele câştigă. Tehnologia remodelează avantajul competitiv şi capacitatea umană peste tot, inclusiv în motorsport. Sunt încântat să ajut echipa să accelereze în siguranţă înainte”, a spus noul acţionar al echipei Mercedes pentru sursa menționată anterior.</p>
<h2 class="xs:font-23 sm:font-30 md:font-40"><span>Christian Horner l-a pus la punct pe Toto Wolff în urmă cu 1 an</span></h2>
<p><span>Directorul echipei Red Bull, Christian Horner, i-a dat replica</span> lui Toto Wolff despre viitorul lui Max Verstappen în Formula 1, spunându-i omologului său de la Mercedes să nu se mai „concentreze pe piloți care nu sunt disponibili”.</p>
<p>„Nu cred că problemele lui Toto sunt piloții săi. Probabil că are alte elemente asupra cărora trebuie să se concentreze.</p>
<p>Pot să vă asigur că nu există niciun dubiu cu privire la locul în care Max Verstappen va fi anul viitor. Este vorba despre cum se simte în echipă, despre relația pe care o are cu echipa și despre modul în care performează”, a declarat Christian Horner, potrivit <span>Sky Sports</span>.</p>

]]></description>
    </item>
    <item>
      <title>Reacția scandaloasă a comentatorului despre mama sportivului: „Nu trebuie să pară așa proastă”</title>
      <link>https://www.prosport.ro/formula-1/reactia-scandaloasa-a-comentatorului-despre-mama-sportivului-nu-trebuie-sa-para-asa-proasta-20323698</link>
      <description><![CDATA[<img src="https://www.prosport.ro//wp-content/uploads/2025/11/Reactia-scandaloasa-a-comentatorului-despre-mama-sportivului-„Nu-trebuie-sa-para-asa-proasta-e1763381110745.jpg"/><br/><p>Marele premiul al Braziliei, câștigat de britanicul Lando Norris, a fost în centru atenției după un derapaj incredibil făcut de un comentator al ORF, televiziunea austriacă. Acesta a avut o reacție scandaloasă la adresa mamei unui alt sportiv, surprinsă în timp ce privea îngrozită imaginile în direct cu accidentul în care a fost implicat fiul său.</p>
<p>Este vorba de Gabriel Bortoleto, un pilot brazilian de 21 de ani, care la ultimul tur al cursei a ieșit de pe pistă la o viteză de 369 km/h, a lovit zidul de protecție de două ori, iar pentru o clipă monopostul Sauber s-a desprins de la sol. O scenă înspăimântătoare, din fericire fără urmări grave asupra pilotului, notează <span>sportal.blic.rs</span>.</p>
<h2><span>Reacția scandaloasă a comentatorului despre mama sportivului</span></h2>
<p>Austriacul Franz Tost (69 de ani), fost pilot de curse și fost director al echipei Scuderia AlphaTauri, în prezent comentator al curselor de Formula 1 pentru televiziunea austriacă, a avut o reacție scandaloasă despre mama sportivului Gabriel Bortoleto. <span>Pilotul a ieșit de pe pistă la o viteză de 339 km/h</span>, iar monopostul său s-a dezintegrat.</p>
<p>În timpul accidentului, televiziunea austriacă ORF a arătat familia pilotului aflată în boxa echipei Sauber, iar șocul era vizibil pe chipul mamei lui Bortoleto, care nu și-a putut ascunde spaima.</p>
<p>Momentul surprins în boxă a fost comentat de Tost, iar reacția a fost una deplasată. „El este încă în faza de învățare. Mama lui nu trebuie să pară așa de proastă. Este ceva complet normal, acum este momentul accidentelor”, a spus comentatorul Franz Tost.</p>
<p>Din fericire pilotul Gabriel Bortoleto a scăpat doar cu șocul și câteva răni minore, ieșind pe picioarele sale din monopostul dezintegrat.</p>
<p>„Am avut noroc! Am reușit să ies singur din monopost, iar medicilor le-am spus că mă doare în câteva locuri, dar nimic grav. Este o durere «normală» pe care o simt în fiecare weekend de cursă. Mă doare umărul din când în când. Așa că sunt fericit, pentru că aș fi putut fi într-o durere mult mai mare. Din fericire, sunt întreg, iată-mă vorbind cu presa și totul este în regulă”, a mărturisit Bortoleto după acciden.</p>
<ul>
<li class="xs:font-23 sm:font-30 md:font-40"><span>Cum a ajuns excentricul miliardar la întâlnire cu agenții KGB. Așa a intrat Ungaria în Formula 1: „Tamas mi-a zis că sunt din Guvern”</span></li>
</ul>
<h2><span>Comentatorul și televiziunea ORF, criticate aspru pentru reacția deplasată a lui Tost</span></h2>
<p>Atât Franz Tost, cât și televiziunea ORF au fost criticate aspru pentru comentariul total deplasat pe care fostul pilot l-a făcut la adresa mamei lui Bortoleto.</p>
<p>De altfel, timp de aproape o săptămână, oficialii ORF nu au exprimat nici o opinie cu privire la gestul lui Tost. Totuși, o primă reacție a televiziunii a venit printr-un comunicat pe rețelele sociale.</p>
<p>„În timpul cursei de Formula 1 din Brazilia, din păcate a fost făcută o declarație inacceptabilă pentru care ne prezentăm scuzele, în mod sincer. Limbajul și alegerea cuvintelor au fost total nepotrivite, iar ORF Sport va lua măsurile de precauție necesare pentru a se asigura că acest lucru nu se va repeta”, au transmis cei de la ORF, dar fără a preciza care sunt măsurile concrete care vor fi luate, precum nici dacă Franz Tost va fi la microfon pentru ultimele curse, cele de la Las Vegas, Qatar și Abu Dhabi.</p>

]]></description>
    </item>
    <item>
      <title>Accident terifiant în Formula 1: a intrat cu 339 km/h în parapet, iar monopostul s-a făcut bucăți!</title>
      <link>https://www.prosport.ro/formula-1/accident-terifiant-in-formula-1-a-intrat-cu-339-km-h-in-parapet-iar-monopostul-s-a-facut-bucati-20318220</link>
      <description><![CDATA[<img src="https://www.prosport.ro//wp-content/uploads/2025/11/Accident-terifiant-in-Formula-1-a-intrat-cu-339-kmh-in-parapet-iar-monopostul-s-a-facut-bucati-1-e1762698895292.jpg"/><br/><p>Gabriel Bortoleto, pilotul celor de la Kick Sauber, a suferit un accident terifiant în timpul Sprintului din cadrul MP al Braziliei.</p>
<p>Pilotul brazilian a scăpat fără zgârietură în timpul întrecerii de pe teren propriu, însă accidentul a fost unul înfricoțător.</p>
<h2><span>Accident terifiant în Formula 1: a intrat cu 339 km/h în parapet, iar monopostul s-a făcut bucăți!</span></h2>
<p>În ultimul tur al Sprintului, Gabriel Bortoleto a încercat o depășire la limită, chiar înainte de zona de frânare spre virajul 1.</p>
<p>Brazilianul a pierdut controlul monopostului Kick Sauber la 339 km/h, care s-a lovit puternic de zidul de protecție, după care a zburat la propriu în următorul zid de protecție, mașina fiind făcută praf.</p>
<p>Gabriel Bortoleto a experiemtnat o forță de 50 g în momentul impactului, însă măsurile de siguranță din Formula 1 și-au făcut din nou excelent treaba, iar campionul de anul trecut din Formula 2 a ieșit teafăr din monopost.</p>
<p>„Am avut noroc! Am reușit să ies singur din monopost, iar medicilor le-am spus că mă doare în câteva locuri, dar nimic grav. Este o durere «normală» pe care o simt în fiecare weekend de cursă. Mă doare umărul din când în când. Așa că sunt foarte fericit, pentru că cred că aș fi putut fi într-o durere mult mai mare.</p>
<p>Din fericire, sunt întreg, iată-mă vorbind cu presa și totul este în regulă”, a povestit Bortoleto după teribilul accident, conform sportal.blic.rs.</p>
<h2><span>Lando Norris, învingător în Sprintul din Brazilia</span></h2>
<p>Plecat din pole position, pilotul celor de la McLaren și liderul clasamentului general s-a descurcat excelent în Sprintul din Interlagos, reușind să-și mărească diferența până la următorul clasat, chiar colegul de echipă Oscar Piastri.</p>
<p>Australianul a abandonat din cauza unui accident, iar celălalt rival, Max Verstappen, nu a reușit nici el să se apropie de Norris. Piloții de la Mercedes au completat podiumul din Sprint, cu Kimi Antonelli în fața lui George Russell.</p>
<p>De altfel, italianul s-a descurcat mult mai bine decât George Russell și a fost la un pas să-l atace pe Lando Norris pentru victorie, însă britanicul de la McLaren a mers convingător pe final de cursă, în ciuda diferenței de pneu. Norris a fost „încălțat” cu pneuri soft, în timp ce Antonelli l-a atacat cu pneurile medium.</p>
<p>Marele Premiu al Braziliei va avea loc duminică, de la ora 19:00, iar Lando Norris va pleca din nou din cea mai bună poziție. Lângă el, în prima linie, va fi Kimi Antonelli, pilotul celor de la Mercedes. Max Verstappen va pleca de pe linia boxelor, după ce echipa a decis să schimbe setup-ul mașinii.</p>

]]></description>
    </item>
  </channel>
</rss>
