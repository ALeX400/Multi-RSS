<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Transferuri de marcă la Corona Brașov. Două jucătoare de națională au fost prezentate oficial</title>
      <link>https://www.prosport.ro/alte-sporturi/handbal/transferuri-de-marca-la-corona-brasov-doua-jucatoare-de-nationala-au-fost-prezentate-oficial-20366392</link>
      <description><![CDATA[<img src="https://www.prosport.ro//wp-content/uploads/2026/01/Transferuri-de-marca-la-Corona-Brasov.-Doua-jucatoare-de-nationala-au-fost-prezentate-oficial-1400x933.jpg"/><br/><p><span>Corona Brașov</span> își consolidează lotul pentru sezonul viitor prin transferul unor jucătoare de top.</p>
<p><span>Clubul brașovean</span> își betonează poarta pentru sezonul viitor cu Renata de Arruda de la Gloria Bistrița și Kinga Janurik de la Ferencvaros! Cele două internaționale vor ajunge din vară la Brașov și au semnat contracte pe două sezoane.</p>
<h2><span>Renata Arruda lasă Bistrița pentru Brașov</span></h2>
<p>Renata Arruda soseşte de la CS Gloria 2018 Bistriţa-Năsăud, iar de-a lungul carierei a mai jucat pentru Clube Português do Recife (Brazilia), CB La Calzada şi Super Amara Bera Bera (Spania). În România, prima echipă la care a jucat brazilianca a fost Măgura Cisnădie.</p>
<h2><span>Kinga Janurik vine de la Ferencvaros</span></h2>
<p>Kinga Janurik, portarul echipei naționale de handbal feminin a Ungariei, este o altă lovitură dată pe piata transferurilor de Corona Brașov. Portarul maghiar sosește de la Ferencváros, alături de care a evoluat în EHF Champions League, iar de-a lungul carierei a mai jucat pentru ÉRD HC, Körösi DSE și Újbuda TC.</p>
<p>De asemenea, Kinga a participat la Jocurile Olimpice de la Tokyo 2020 și Paris 2024, și la mai multe ediții ale Campionatelor Mondiale și Campionatelor Europene cu naționala Ungariei. Săptămâna trecută, Corona Brașov a anunțat două transferuri, extrema Sára Afentáler şi pivotul Emőke Varga, ambele din Ungaria. Cele două handbaliste au semnat contracte valabile în următoarele două sezoane. Sára Afentáler joacă pe postul de extremă dreapta şi vine de la Vaci NKSE. În carieră a mai jucat la Győr ETO şi Alba-Fehérvár KC. Handbalista maghiară este dublă câştigătoare a Ligii Campionilor, cu Gyor. La rândul său, Emőke Varga vine tot de la Vaci şi anterior a avut acelaşi parcurs la nivel de club ca şi Afentáler.</p>
<h2><span>Bent Dahl va prelua postul echipa din vară</span></h2>
<p>La finalul acestui sezon, antrenorul Bogdan Burcea, dar și câteva jucătoare de la Corona, vor pleca la Dunărea Brăila. Norvegianul Bent Dahl va prelua echipa braşoveană din vară. Bent Dahl îl va avea ca secund la Brașov pe Bo Rudgaard. De la începutul acestui an, Mariana Tîrcă a revenit la Corona Brașov unde a preluat funcția de director tehnic al secției de handbal.</p>
<h2><span>Corona Brașov, o înfrângere și o victorie în EHF European League</span></h2>
<p>Corona Brașov, vicecampioana României, a revenit în cupele europene după o absență de șapte ani. Corona ocupă locul 3 în grupa D din EHF European League, după primele două etape. Elevele lui Bogdan Burcea au debutat cu un eșec sever pe teren propriu, 30-35 cu Dijon, după care au obținut o victorie lejeră pe terenul celor de la Zaglebie Lubin, scor 39-31.Dijon și Viborg conduc grupa, cu câte 3 puncte, urmate de Corona Braşov (2) şi Zaglebie Lubin (0). Etapa viitoare, formația brașoveană va juca tot în deplasare, în 24 ianuarie, cu Viborg.</p>

]]></description>
    </item>
    <item>
      <title>Ungurii au reacționat imediat după ce România a suferit o înfrângere de infarct cu Macedonia la Campionatul European</title>
      <link>https://www.prosport.ro/alte-sporturi/handbal/ungurii-au-reactionat-imediat-dupa-ce-romania-a-suferit-o-infrangere-de-infarct-cu-macedonia-la-campionatul-european-20366479</link>
      <description><![CDATA[<img src="https://www.prosport.ro//wp-content/uploads/2026/01/Ungurii-au-reactionat-imediat-dupa-ce-Romania-a-suferit-o-infrangere-de-infarct-cu-Macedonia-la-Campionatul-European-1400x784.jpg"/><br/><p>Naționala masculină a fost învinsă cu două secun de înainte de finalul meciului de la Campionatul European, iar ungurii au reacționat imediat.</p>
<p>Echipa Macedoniei de Nord avea nevoie de o victorie la o diferență mare de scor pentru a spera la calificare, dar nu a reușit-o, au scris jurnaliștii maghiari.</p>
<h2><span>Reacția ungurilor, după ce Macedonia a învins România la CE, după un meci de infarct</span></h2>
<p>„Tricolorii” au încheiat participarea la Campionatul European, după ce au bifat încă un eșec, al treilea, în Grupa B, la Herning, <span>23-24 (9-13) în fața Macedoniei</span>.</p>
<p>Echipa adversă avea șanse la calificare, după ce în runda precedentă a remizat cu Portugalia, dar avea nevoie de o victorie la scor. Acest lucru nu s-a întâmplat, marcând golul izbăvitor cu două secunde înainte de final.</p>
<p>„Macedonia de Nord nu a reușit să dea lovitura. Nu a putut câștiga împotriva României la o diferență suficient de mare pentru a avea șanse reale de calificare în cazul unei înfrângeri cu Portugalia. Portugalia își poate permite chiar și o înfrângere la 16 goluri diferență”, a scris, imediat după meci, publicația maghiară <span>Nemzeti</span>.</p>
<p>A fost <span>a doua prezență consecutivă la un turneu final</span> pentru „tricolori”, care în 2024 au revenit la Campionatul European din Germania, după 28 de ani.</p>
<h2><span>Mihai Popescu s-a retras după 24 de ani la echipa națională</span></h2>
<p>A fost ultimul meci internațional pentru portarul Mihai Popescu. Acesta a pus capăt unei cariere de 24 de ani, fiind desemnat omul meciului cu Macedonia, după ce a parat 10 dintre cele 28 de aruncări ale adversarilor.</p>
<p>„A fost incredibil ce am reușit azi. Un meci foarte bun. Pentru mine au fost mai mult de 20 de ani la echipa națională. Am făcut multe sacrificii, am jucat mereu cu sufletul. Mă retrag cu capul sus, sunt foarte mândru de ce am făcut pentru echipa mea națională.</p>
<p>Sper că băieții se vor descurca mult mai bine de acum înainte și că vor obține mai multe decât am obținut noi. Le mulțumesc colegilor, antrenorilor, tuturor, celor din echipa medicală, m-au ajutat mult.</p>
<p>Cred că e modul perfect să îmi iau rămas-bun de la echipă. Voi continua la echipa de club, voi mai avea șansa să mă bucur de meciuri”, a spus Mihai Popescu, după meci.</p>
<p>La Euro 2024, el a făcut parte din staff-ul selecționerului de atunci al României, spaniolul Xavier Pascual, în calitate de antrenor secund. A revenit la prima reprezentativă cu ocazia meciurilor de calificare la Euro 2026.</p>
<p>Prezența la competiția organizată de Danemarca, Suedia și Norvegia a făcut ca portarul legitimat la Potaissa Turda să pună o distanță de 24 de ani între prima convocare la echipa națională și ultimul meci jucat ca „tricolor”.</p>

]]></description>
    </item>
    <item>
      <title>CRONICĂ România, înfrângere dramatică în fața Macedoniei la Campionatul European! Am luat golul decisiv în minutul 59:58</title>
      <link>https://www.prosport.ro/alte-sporturi/handbal/romania-infrangere-dramatica-in-fata-macedoniei-la-campionatul-european-am-luat-golul-decisiv-in-minutul-5958-20366450</link>
      <description><![CDATA[<img src="https://www.prosport.ro//wp-content/uploads/2026/01/Romania-infrangere-dramatica-in-fata-Macedoniei-la-Campionatul-European.jpg"/><br/><p>Naționala României a pierdut meciul cu Macedonia la Campionatul European din cauza golului primit în minutul 59:58.</p>
<p>Echipa de handbal a României a încheiat Campionatul European cu un eșec dramatic, Macedonia înscriind golul victoriei la câteva secunde după ce Stanciuc egalase la 23.</p>
<h2><span>Macedonia a marcat golul victoriei în meciul cu România cu două secunde înainte de final</span></h2>
<p>Echipa pregătită de George Buricea a alergat permanent după egalare în meciul cu Macedonia, ultimul al ei la <span>Campionatul European masculin de handbal</span>. Adversarii s-au aflat tot timpul la conducere, la pauză aveau un avantaj de 4 goluri, iar „tricolorii” au egalat prima dată abia în minutul 56, când Andrei a șutat puternic de la aproximativ 10 metri.</p>
<p>A urmat eliminarea definitivă a lui Cumpănici, pentru un cot aplicat în față unui adversar, iar Kuzmanovscki a făcut 23-22 pentru Macedonia.</p>
<p>Stanciuc a egalat din nou, cu 7 secunde înainte de final, dar macedonenii au repus imediat, mingea a ajuns la Kosteski și acesta a aruncat singur, de pe semicerc, înscriind. După două secunde s-a auzit sirena care a consfințit finalul partidei.</p>
<p>În urma acestui rezultat, naționala masculină de handbal a României va încheia Campionatul European organizat de Danemarca, Suedia și Norvegia pe unul din locurile 19-24.</p>
<p>Cu Macedonia, golurile României au fost marcate de Nistor 8, Dedu 4, Andrei, Grigore, Buzle și Stanciuc câte 2, Botea, Cumpănici și Nagy câte unul. În primele două partide, <span>„tricolorii” au pierdut cu Portugalia</span> (34-40) şi Danemarca (24-39), astfel că au încheiat competiția cu 81 de goluri marcate și 103 primite.</p>
<p>A fost a doua calificare consecutivă la un turneu final pentru tricolori, care în 2024 au revenit la Campionatul European din Germania, după 28 de ani.</p>
<h2><span>Medaliatele cu aur, argint și bronz se califică la ediția viitoare a Campionatului Mondial</span></h2>
<p>Meciul dintre Danemarca, deja calificată, și Portugalia, se joacă de la 21:30. Lusitanii ratează calificarea în faza următoare a competiției doar dacă pierd la o diferență de 18 goluri.</p>
<p>Nu mai puțin de 10 echipe au obţinut calificarea în grupele principale. Este vorba despre Franţa, Germania, Danemarca, Spania, Norvegia (care vor juca în Grupa I), Slovenia, Islanda, Ungaria, Suedia și Croaţia (Grupa II).</p>
<p>Semifinalele şi meciul pentru locurile 5-6 sunt programate în 30 ianuarie, iar meciurile la finalul cărora se vor da medaliile de aur, argint și brozn se joacă pe 1 februarie.</p>
<p>Ocupantele primelor 3 poziții obţin calificarea directă la ediția viitoare a Campionatului Mondial, în timp ce deținătoarea titlului obține biletele pentru competiția continentală de peste doi ani.</p>
<p>Naţionala României s-a calificat la turneul final organizat de Danemarca, Norvegia şi Suedia după ce a încheiat pe locul 3 în grupa preliminară 8. În preliminarii, „tricolorii” au obţinut următoarele rezultate: 30-37 şi 28-24 cu Portugalia, 27-28 şi 29-30 cu Polonia, 29-29 şi 29-26 cu Israel.</p>

]]></description>
    </item>
    <item>
      <title>România a ajuns marioneta cu care toți vor să facă scor la Campionatul European de Handbal. Scenariu rar în grupa noastră</title>
      <link>https://www.prosport.ro/alte-sporturi/handbal/romania-a-ajuns-marioneta-cu-care-toti-vor-sa-faca-scor-la-campionatul-european-de-handbal-scenariu-rar-in-grupa-noastra-20365967</link>
      <description><![CDATA[<img src="https://www.prosport.ro//wp-content/uploads/2026/01/Romania-a-ajuns-marioneta-cu-care-toti-vor-sa-faca-scor-la-Campionatul-European-de-Handbal.-Scenariu-rar-in-grupa-noastra-.webp"/><br/><p>Naționala de handbal masculin din România a încasat două înfrângeri usturătoare la Campionatul European din 2026, scor 34-40 în fața Portugaliei și 24-39 în fața Danemarcei.</p>
<p>Marți, 20 ianuarie, elevii lui George Buricea se vor duela cu Macedonia de Nord, reprezentativă care încă mai speră la calificarea în faza următoare. Așadar, partida s-ar putea încheia cu un nou rezultat supărător pentru „tricolori”.</p>
<h2><span>Macedonia de Nord trebuie să spulbere România pentru a spera la calificare. Detalii de la Campionatul European de Handbal</span></h2>
<p><span>Naționala de handbal masculin a României a debutat la Campionatul European pe 16 ianuarie, cu ocazia unei dispute în fața Portugaliei</span>, din Grupa B, pe care a pierdut-o fără drept de apel, 34-40.</p>
<p>Duelul în fața lusitanilor reprezenta o oportunitate bună de a smulge puncte pentru „tricolorii” lui George Buricea, având în vedere că a doua partidă din Grupa B era programată în fața mai bine cotatei Danemarca. Însă, scenariul optimist nu s-a aplicat cu Portugalia, iar apoi a venit inevitabilul.</p>
<p><span>Nu a fost loc de surprize în disputa România – Danemarca</span>, iar nordicii i-au călcat în picioare pe jucătorii lui Buricea, scor 39 la 24.</p>
<p>Eliminată deja matematic din competiție, naționala României mai are de disputat un meci, marți, 20 ianuarie, în comapnia Macedoniei de Nord, care încă mai speră la calificare.</p>
<p>Însă, nord-macedonenii vor trebui să ne aplice o corecție similară celei aplicate de danezi și totodată să spere că nordicii vor învinge Portugalia în cealaltă dispută din Grupa B.</p>
<p>Și asta pentru că principalul criteriu de departajare este golaverajul, iar al doilea criteriu este numărul de goluri marcate. Dacă rezultatele menționate mai sus se vor întâmpla, Portugalia și Macedonia de Nord vor avea ambele câte 3 puncte. Așadar, eventuala diferență la care vor pierde portughezii, plus cea la care vor câștiga nord-macedonenii vor decide cine i se alătură Danemarcei în faza următoare.</p>
<h2><span>Cum arată golaverajul Portugaliei și cel al Macedoniei de Nord</span></h2>
<p>În acest moment, Portugalia are un golaveraj de +6, cu 69 de goluri marcate și 63 primite. De partea cealaltă, Macedonia de Nord are un golaveraj de -12, cu 53 de goluri marcate și 65 de primite.</p>
<p>Așadar, destul de greu pentru nord-macedoneni să își îndeplinească obiectivul, însă nu imposibil, având în vedere că au un meci considerabil mai lejer în ultima etapă din faza grupelor.</p>
<p>„Dacă Portugalia pierde și Macedonia de Nord câștigă, iar ambele echipe vor avea același golaveraj, echipa cu mai multe goluri înscrise va avansa în faza următoare. Situația curentă: Portugalia are 69 de goluri, Macedonia de Nord doar 53”, au informat și cei de la <span>EHFEuro.EuroHandball.com</span>.</p>

]]></description>
    </item>
    <item>
      <title>EXCLUSIV Coșmarul României l-a dat pe spate! Concluzia pe care a tras-o după umilință: „Este de pe altă planetă! Ei sunt o mașinărie”</title>
      <link>https://www.prosport.ro/alte-sporturi/handbal/cosmarul-romaniei-l-a-dat-pe-spate-concluzia-pe-care-a-tras-o-dupa-umilinta-este-de-pe-alta-planeta-ei-sunt-o-masinarie-20365666</link>
      <description><![CDATA[<img src="https://www.prosport.ro//wp-content/uploads/2026/01/Cosmarul-Romaniei-l-a-dat-pe-spate-Concluzia-pe-care-a-tras-o-dupa-umilinta.jpg"/><br/><p>România a avut parte de un meci teribil de greu cu Danemarca, a cedat în final cu 39-24, iar Radu Voina l-a remarcat în mod special pe Mathias Gidsel, vedeta nordicilor fiind jucătorul lui Fuchse Berlin.</p>
<p>Fostul mare handbalist este convins că tricolorii nu aveau cum să emite pretenții în fața unei echipe care probabil se va lupta cu șanse reale la cucerirea trofeului european.</p>
<h2><span>România, în misiune imposibilă la Euro: „Gidsel e de pe altă planetă!”</span></h2>
<p>Naționala României a pierdut primele două meciuri la Campionatul European de handbal masculin, dar Radu Voina a ținut să-i laude pe jucătorii lui George Buricea pentru prestația din prima repriză a meciului cu Danemarca.</p>
<p>În prima parte, naționala noastră s-a autodepășit în multe momente, iar la finalul primei părți diferența a fost de doar cinci goluri în favoarea nordicilor: 22-17.</p>
<p>„Mi-a plăcut prima repriză a acestui meci! N-am făcut greșeli și am jucat bine. Chiar am făcut haz de necaz, noi ar trebui să jucăm așa cu echipele de nivelul nostru (n.n. râde). Totuși, nu cred că puteam mai mult cu Danemarca, pentru că am și obosit în repriza a doua. Au avut două viteze în plus față de noi, nu te lasă să joci o astfel de echipă. Pot să spun că am întâlnit o adevărată mașinărie de handbal, care cred că e principala favorită la câștigarea trofeului”, a spus Radu Voina, pentru <span>ProSport.</span></p>
<p>O contribuție importantă la diferența mare de pe tabelă a avut-o și Mathias Gidsel, care a fost un adevărat coșmar pentru echipa noastră. Acesta a zburdat efectiv pe teren, marcând goluri spectaculoase din toate pozițiile.</p>
<p>„Din punct de vedere fizic, noi nu facem față la acest nivel cu echipa națională. Iar Gidsel, așa cum am văzut și aseară, parcă este de pe altă planetă. El stă tot timpul în teren, nu vrea să iasă, n-am mai văzut așa ceva”, a completat fostul selecționer al naționalei feminine de handbal,<span> după meciul naționalei noastre de la Herning.</span></p>
<ul>
<li>9 goluri a înscris Gidsel împotriva României. Acesta a fost cel mai bun marcator al meciului de duminică seara</li>
</ul>
<div class="wp-caption aligncenter" id="attachment_20365707" style="width: 1410px"><img alt="" aria-describedby="caption-attachment-20365707" class="wp-image-20365707 size-full" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/Gidsel-Romania.jpg" srcset="https://www.prosport.ro/wp-content/uploads/2026/01/Gidsel-Romania.jpg 1400w, https://www.prosport.ro/wp-content/uploads/2026/01/Gidsel-Romania-768x512.jpg 768w" width="1400"/><p class="wp-caption-text" id="caption-attachment-20365707">Robert Militaru și Mathias Gidsel au fost adversari și în meciurile lui Dinamo cu Fuchse Berlin din Liga Campionilor Foto: Profimedia, 19.01</p></div>
<h2><span>Ce o așteaptă pe România în meciul cu Macedonia de Nord, ultimul de la Campionatul European: „Va fi puțin mai greu în situația asta!”</span></h2>
<p>Radu Voina crede că și „examenul” cu Macedonia de Nord va fi foarte dificil, după ce această reprezentativă a produs o surpriză mare și a reușit să scoată un egal neașteptat în fața Portugaliei, scor 29-29.</p>
<p>În momentul în care s-au aflat adversarele României, obiectivul pentru tricolori a fost să obțină măcar o victorie la Euro, în fața celui mai accesibil adversar din grupă.<span> Deocamdată, tricolorii n-au acumulat vreun punct în clasament.</span></p>
<p>„Urmează acum un meci cu greu cu Macedonia de Nord, pentru că ei au șansa lor (n.n. la calificare). Va fi puțin mai greu în situația asta”, este conștient Voina.</p>
<p>Ajuns la vârsta de 75 de ani, Radu Voina crede că participarea la acest turneu final ar trebui considerată o realizare, în condițiile în care tricolorii au ratat calificări pe bandă rulantă, cu excepția participării la Euro din urmă cu doi ani.</p>
<p>„E foarte bine că am ajuns la acest Campionat European. De acum înainte, trebuie să avem răbdare. Iar la noi nu prea e răbdare. Nu trebuie să ne grăbim, trebuie să facem pași în sus, dar mărunți și siguri”, a completat Voina.</p>
<ul>
<li>58 de goluri a marcat naționala României în primele două meciuri de la Euro. La acest capitol, echipa noastră stă mai bine decât Macedonia de Nord, care a punctat de 53 de ori</li>
</ul>

]]></description>
    </item>
  </channel>
</rss>
