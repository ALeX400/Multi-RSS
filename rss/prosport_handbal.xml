<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Președintele FRH, Constantin Din îl avertizează pe Florentin Pera după ce acesta a semnat cu Vâlcea: „Nu voi mai face cu nimeni niciun gentlemen’s agreement. Voi trece totul pe hârtie scris negru pe alb, iar dânsul are de acum multe lucruri de rezolvat ca să își ducă contractul la bun sfârșit până în decembrie 2026”. EXCLUSIV</title>
      <link>https://www.prosport.ro/alte-sporturi/handbal/presedintele-frh-constantin-din-il-avertizeaza-pe-florentin-pera-dupa-ce-acesta-a-semnat-cu-valcea-nu-voi-mai-face-cu-nimeni-niciun-gentlemens-agreement-voi-trece-totul-pe-hartie-scris-n-20207734</link>
      <description><![CDATA[<img src="https://www.prosport.ro/wp-content/uploads/2025/07/Presedintele-FRH-Constantin-Din-il-avertizeaza-pe-Florentin-Pera-dupa-ce-acesta-a-semnat-cu-Valcea.jpg"/><br/><p>Președintele FRH, Constantin Din este dezamăgit de faptul că Florentin Pera nu și-a respectat înțelegerea verbală cu el și a acceptat să semneze în paralel pentru a prelua postul de selecționer al României și banca tehnică a celor de la SCM Râmnicu Vâlcea.</p>
<p>Florentin Pera <span>nu a respectat înțelegerea, </span>iar acum conduce lotul național, dar și <span>echipa de club SCM Râmnicu Vâlcea</span>.</p>
<p>Președintele Din a spus că Florentin Pera trebuie să își respecte contractul cu federația, de la primul până la ultimul punct din angajamentul semnat, și că acte de bună voință din partea sa – gen neîndeplinirea obiectivelor din contract, locul 1-10 de la ultimul Campionat European (n.red România terminând pe locul 11) – nu se vom mai produce.</p>
<h2><span>Președintele FRH îl avertizează pe Florentin Pera: „Mi-a dat o lecție de caracter și o să îmi fie învățătură de minte”</span></h2>
<p><span>ProSport</span> a luat legătura cu Constantin Din după ce Vâlcea a anunțat că selecționerul României Florentin Pera a devenit oficial și antrenorul principal al oltencelor.</p>
<p>„Foarte bine! Și ce pot să mai fac eu acum? Am primit o lecție de caracter din partea domnului Pera și o să îmi fie o învățătură de minte ca să mai facem gentlemen’s agreement cu totul felul de oameni. Însă, știm ce avem de făcut de acum și vom trece totul pe hârtie negru pe alb, deoarece domnul Pera nu a respectat ceea ce vorbisem. Și l-am rugat să nu meargă la Vâlcea. Îmi pare rău că nu am trecut în scris ce mă înțelesesem verbal cu el, dar asta este.</p>
<p>Nu voi cere demiterea lui Pera. El are în continuare contract cu FRH, noi trebuie să i-l respectăm, dar el nu-l prea și-l respectă. Eu am fost înțelegător cu domnul Pera și i-am demonstrat că sunt om. Deși nu și-a îndeplinit obiectivul la ultimul Campionat European, locul 1-10, România clasându-se pe locul 11, nu l-am demis. Am avut încredere în domnia sa și i-am arătat că sunt super ok cu el. Dar, de acum domnul Pera va avea multe de făcut că să își ducă până la final contractul și îl asigur că vom face totul cum scrie la contract. O să fim foarte vigilenți. Domnul Pera are multă treabă și pe la celelalte naționale și trebuie să se țină de tot ce este trecut în contract. Angajamentul dânsului expiră în decembrie 2026”, a spus Din.</p>
<h2><span>Anununțul lui SCM Râmnicu Vâlcea cu privire la Florentin Pera</span></h2>
<p>Pe pagina oficială de facebook a celor de la SCM Râmnicu Vâlcea a făcut anunțul preluării echipei de handbal de către Pera, selecționerul Românei oferind și el declarații.</p>
<div class="xdj266r x14z9mp xat24cr x1lziwak x1vvkbs x126k92a">
<div dir="auto">
<p>„Florentin Pera revine acasă. Suntem extrem de bucuroși să vă anunțăm revenirea tehnicianului Florentin Pera pe postul de antrenor principal în cadrul clubului nostru, începând cu acest sezon competițional. Florentin Pera revine la SCM Râmnicu Vâlcea după ce în perioada 2018–2021 a adus clubului cele mai mari performanțe după perioada Oltchim, printre care enumerăm: titlul de campioană națională – 2019, Cupa României – 2020 și Supercupa României 2018, 2020. În urma acestor rezultate, prin implicărea și experiența sa, Râmnicu Vâlcea a revenit în grupele Ligii Campionilor și a înregistrat un parcurs bun sub comanda lui. Revenirea în acest moment a experimentatului tehnician aduce un suflu proaspăt echipei, dar și o filozofie a handbalului modernă, bazată atât pe succesul obținut de acesta, cât și pe experiența acumulată pe plan internațional, inclusiv la CSKA Moscova, dar și la echipa națională a României” notează clubul din Vâlcea.</p>
<blockquote><p>Revin cu mare bucurie şi recunoştinţă la SCM Râmnicu Vâlcea, clubul de care sunt profund ataşat sufleteşte. Aici am trăit momente deosebite, am câştigat toate trofeele interne şi am ajuns împreună până în sferturile Ligii Campionilor – Florentin Pera</p></blockquote>
</div>
</div>

]]></description>
    </item>
    <item>
      <title>Florentin Pera revine după patru ani la Râmnicu Vâlcea. „Pentru mine, aici este acasă”</title>
      <link>https://www.prosport.ro/alte-sporturi/handbal/florentin-pera-revine-dupa-patru-ani-la-ramnicu-valcea-pentru-mine-aici-este-acasa-20207718</link>
      <description><![CDATA[<img src="https://www.prosport.ro/wp-content/uploads/2025/07/Florentin-Pera-revine-dupa-patru-ani-la-Ramnicu-Valcea.-22Pentru-mine-aici-este-acasa22-.jpeg"/><br/><p class="v1ydpa41a07d5MsoNormal"><span lang="RO">Echipa de handbal feminin SCM Râmnicu Vâlcea a anunțat oficial că noul antrenor principal din sezonul viitor este Florentin Pera.</span></p>
<p class="v1ydpa41a07d5MsoNormal"><span lang="RO">Selecționerul naționalei feminine, Florentin Pera (45 ani) revine astfel după 4 ani la Râmnicu Vâlcea, echipă pe care a mai pregătit-o în perioada 2018-2021. Cu Pera pe bancă, Vâlcea a câștigat în acea perioadă titlul național (2019), Cupa României (2020) și în două rânduri Supercupa  României (2018 și 2020), având un parcurs impresionant și în EHF Champions League. </span></p>
<h2 class="v1ydpa41a07d5MsoNormal"><span lang="RO">„Putem readuce Vâlcea acolo unde îi este locul”</span></h2>
<p class="v1ydpa41a07d5MsoNormal"><span lang="RO">Tehnicianul este primul antrenor român care a antrenat trei echipe în EHF Champions League, prima fiind Rm. Vâlcea, iar ulterior CSKA Moscova și CS Gloria 2018 Bistrița Năsăud. </span></p>
<p class="v1ydpa41a07d5MsoNormal"><span lang="RO">„Revin cu mare bucurie și recunoștință la SCM Râmnicu Vâlcea, clubul de care sunt profund atașat sufletește. Aici am trăit momente deosebite, am câștigat toate trofeele interne și am ajuns împreună până în fazele eliminatorii knock-out ale Ligii Campionilor. Îmi doresc să construim un climat de încredere, unitate, disciplină și implicare totală. Vreau o echipă dedicată, care să lupte pentru fiecare minge și fiecare victorie, indiferent de adversar. Este esențial ca fiecare dintre noi să fie 100% conectat la obiectivele clubului.</span></p>
<p class="v1ydpa41a07d5MsoNormal"><span lang="RO">Echipa vine după o perioadă dificilă, încheiată cu locul 8 în campionat, dar cu muncă, seriozitate, răbdare și sprijinul tuturor, jucătoare, staff, conducere, sponsori și minunații noștri suporteri, putem readuce Vâlcea acolo unde îi este locul: în cupele europene și, treptat, să construim o echipă competitivă, capabilă să reprezinte din nou Vâlcea în Liga Campionilor.</span></p>
<p class="v1ydpa41a07d5MsoNormal"><span lang="RO">Pentru mine, Vâlcea nu este doar un club, este acasă. Este orașul care respiră handbal și are cea mai mare tradiție din handbalul românesc. Această responsabilitate ne motivează să dăm totul, zi de zi. Vă mulțumesc pentru încredere și sunt nerăbdător să începem împreună această nouă etapă!” este mesajul lui <span>Florentin Pera</span>, transmis prin intermediul paginilor de socializare ale clubului.</span></p>
<p class="v1ydpa41a07d5MsoNormal"><span lang="RO">Tehnicianul este și sub contract din anul 2022 cu naționala feminină a României, acordul fiind valabil până la finalul lui 2026.</span></p>
<p class="v1ydpa41a07d5MsoNormal"><span lang="RO">În cariera de antrenor, Florentin Pera a mai pregătit pe Universitatea Reșița, Mureșul Tg. Mureș, Cetate Deva, Tomis Constanța, HCM Roman, U Cluj, Dunărea Brăila, CSKA Moscova și CS Gloria 2018 Bistrița Năsăud.</span></p>
<h2 class="v1ydpa41a07d5MsoNormal"><span lang="RO">Cantonament în Serbia și amicale tari</span></h2>
<p class="v1ydpa41a07d5MsoNormal"><span lang="RO">SCM Rm. Vâlcea se va reuni pe 7 iulie, iar în perioada 15-24 iulie va merge în cantonament în Serbia. Echipa vâlceană va disputa primele amicale pe 1 și 2 august cu CSM Slatina, iar pe 8-9 august va organiza Memorialul Constantin Tită, unde mai vin Rapid, Craiova și Debrecen. În perioada 14-16 august, Vâlcea va mai disputa trei amicale la turneul organizat de SCM Craiova. Pregătirea de vară se încheie cu trei jocuri tari în Ungaria, cu Mosonmagyaróvár (20 august), FTC – Rail Cargo (22 august) și MKS Lublin (23 august).</span></p>

]]></description>
    </item>
    <item>
      <title>Handbalul românesc, în haos după deciziile anunțate de premierul Ilie Bolojan! Mai multe echipe se retrag din primul eșalon, luni se stabilește „țintarul” cu doar 12 echipe la start</title>
      <link>https://www.prosport.ro/alte-sporturi/handbal/handbalul-romanesc-in-haos-dupa-deciziile-anuntate-de-premierul-ilie-bolojan-mai-multe-echipe-se-retrag-din-primul-esalon-luni-se-stabileste-tintarul-cu-doar-12-echipe-la-start-20211689</link>
      <description><![CDATA[<img src="https://www.prosport.ro/wp-content/uploads/2025/01/Seful-din-handbal-Constantin-Din-arunca-„bomba-„Dupa-legea-Novak-poate-apare-legea-Matei-1400x1050.jpeg"/><br/><p>Sistemul competițional din Liga Zimbrilor și Liga Florilor MOL are de suferit, în contextul reducerii numărului de echipe participante la 12, începând cu sezonul 2025–2026.</p>
<p>Mai multe echipe, atât la fete cât și la băieți, au anunțat că nu se vor înscrie în competițiile FR Handbal. FRH a luat în calcul un campionat cu doar 12 echipe.</p>
<h2><span>Campionatele feminine și masculine din România ajung la doar 12 echipe</span></h2>
<p>Constantin Din, președintele FR Handbal, va susține luni o conferință de presă pentru a da ultimele informații în acest sens și pentru a se efectua apoi „țintarul” noului campionat.</p>
<p>Măsurile anunțate de premierul Ilie Bolojan afectează puternic administrațiile locale, cele care alimentează puternic echipele de handbal din România.</p>
<p>Printre acestea se numără reducerea cu 30% a personalului din ministere şi agenţii guvernamentale, precum şi din cadrul autorităţilor publice locale, dar și restructurarea profundă a administraţiei publice centrale şi locale.</p>
<h2><span>Cine se retrage sau nu participă?</span></h2>
<p>(feminin)</p>
<ul>
<li>CSJ Prahova Ploiești</li>
<li>CSU Știința București</li>
</ul>
<p>(masculin)</p>
<ul>
<li>CSM Bacău</li>
<li>CSM Odorheiu Secuiesc</li>
<li>CSM Focșani</li>
<li>CSM Oradea</li>
</ul>
<p>Președintele FRH, Constantin Din îl avertizează pe Florentin Pera după ce acesta a semnat cu Vâlcea: „Nu voi mai face cu nimeni niciun gentlemen’s agreement. Voi trece totul pe hârtie scris negru pe alb, iar dânsul are de acum multe lucruri de rezolvat ca să își ducă contractul la bun sfârșit până în decembrie 2026”. EXCLUSIV</p>
<h2><span>Turnee internaționale la Bistrița și Vâlcea</span></h2>
<p>La Bistriţa, în 15-16 august, Gloria Bistriţa a invitat echipele Minaur Baia Mare, Szombathelyi KKA (Ungaria) şi MKS Lublin (Polonia). În 15 august vor avea loc semifinalele, iar a doua zi sunt programate meciurile pentru medaliile turneului internaţional ”Poarta Transilvaniei”.</p>
<p>SCM Râmnicu Vâlcea va găzdui în Sala Traian Turneul Memorial ”Constantin Tită”, la care vor mai participa Rapid Bucureşti, SCM Craiova şi DVSC Debrecen (Ungaria). Competiţia amicală se va disputa tot în sistem Final Four, cu semifinale şi meciuri pentru medalii.</p>
<ul>
<li>Adi Vasile, soluția ideală după plecarea danezei Helle Thomsen de la CSM București! Va prelua echipa în câteva zile. EXCLUSIV</li>
</ul>
<h2><span>Ce reguli a schimbat IHF de la 1 iulie 2025</span></h2>
<ul>
<li>Aruncarea mingii în capul portarului la executarea unui 7 metri sau aruncarea în capul adversarului la o repunere după expirarea timpului de joc vor fi sancționate cu eliminare de 2 minute, în loc de cartonaș roșu ca până acum</li>
<li>Aruncarea de începere după gol se va fluiera doar când jucătorul și mingea sunt în întregime în interiorul cercului (suprafeței de repunere). Până acum, trebuia ca mingea să fie în interior iar jucătorul să aibă măcar un picior în suprafața de repunere.</li>
<li>Jucătorilor nu le este permis să joace mingea dacă orice parte a corpului se află pe sol, în afara suprafeței de joc.</li>
</ul>

]]></description>
    </item>
    <item>
      <title>Adi Vasile, soluția ideală după plecarea danezei Helle Thomsen de la CSM București! Va prelua echipa în câteva zile. EXCLUSIV</title>
      <link>https://www.prosport.ro/alte-sporturi/handbal/adi-vasile-solutia-ideala-dupa-plecarea-lui-hellen-thomsen-de-la-csm-bucuresti-cine-e-strainul-care-ar-putea-rupe-contractul-cu-o-participanta-de-liga-campionilor-exclusiv-20206482</link>
      <description><![CDATA[<img src="https://www.prosport.ro/wp-content/uploads/2023/09/CSM-BUCURESTI-GYOR-AUDI-ETO-KC-LIGA-CAMPIONILOR-23.09.2023-13-1400x1050.jpg"/><br/><p>Plecarea antrenoarei daneze Helle Thomsen i-a luat prin surprindere pe oficialii echipei de handbal feminin CSM București.</p>
<p>Oficialii Primăriei încearcă totuși cea mai simplă variantă: readucerea lui Adi Vasile. Mai ales că rezultatele din sezonul încheiat n-au fost mai bune decât cele ale fostului tehnician.</p>
<h2><span>Adi Vasile, șansă mare de a reveni la CSM București! Martin Ambros e și el „în cărți”</span></h2>
<p>Surse<span> ProSport</span> susțin că a doua variantă ar fi Ambros Martin, de la Krim Ljubljana, pentru că gruparea slovenă are mari probleme financiare. Trecerea spaniolului n-ar fi atât de complicată.</p>
<p>Dar Adi Vasile știe clubul, știe jucătoarele, și s-a demonstrat că nu el a fost cauza rezultatelor slabe din Liga Campionilor. Din sursele <span>ProSport</span>, acesta și-ar fi dat acordul pentru preluarea echipei dacă nu vor fi neînțelegeri mari contractuale.</p>
<p>Dar conducerea CSM București a fost prinsă în ofsaid de decizia lui Helle Thomsen, posesoarea unui salariu lunar de 10.000 de euro la formația bucureșteană.  Anunțul, cu 10 zile, înainte de reunire pare să fie ciudat. Ar fi putut spune că renunță la finalul întrecerii trecute.</p>
<p>Un semn de întrebare a venit când nordica nu a participat la Gala Neagu, acum trei săptămâni.</p>
<p>„Pentru mine asta a însemnat ceva, era clar ca au fost niște discuții dure cu unele jucătoare. Ea, preluând Danemarca, s-a retras, nu a venit la eveniment, sigur lucrurile erau tensionate”, ne-a dezvăluit, una dintre jucătoare, care ne-a cerut să nu-i cităm numele.</p>
<p>„Hellen e o tipă ciudată și imprevizibilă. Nu știi anterior clar ce tactică va a borda, ce decizii ia, cum interpretează un eșec sau o victorie. Și acum cred că s-a comportat la fel. Cred că, la cum a simțit echipa fără Neagu, poate a crezut că nu poate obține mai mult și i-a fost frică de eșec”, a declarat sursa <span>ProSport</span>.</p>
<h2><span>Cum și-a motivat plecarea daneza Hellen Thopsen</span></h2>
<p>„Circumstanţele personale şi oportunitatea neașteptată de a prelua un nou rol la echipa națională feminină din ţara mea natală m-au făcut să reflectez profund asupra a ceea ce este mai bine, atât pentru mine, cât şi pentru club pe viitor.</p>
<p>Un club mare ca CSM Bucureşti merită această onestitate şi de aceea cred că retragerea mea din proiect este decizia corectă. Sunt recunoscătoare clubului pentru că a înţeles situaţia mea şi pentru flexibilitatea arătată, mai ales într-un moment atât de critic, atât de aproape de începerea noului sezon.</p>
<p>Voi purta mereu amintiri calde despre timpul petrecut aici şi doresc clubului mult succes în atingerea obiectivelor în sezonul următor”, a declarat antrenoarea.</p>

]]></description>
    </item>
    <item>
      <title>CSM București se zguduie, după ce Helle Thomsen și-a dat demisia: „E decizia corectă”</title>
      <link>https://www.prosport.ro/alte-sporturi/handbal/csm-bucuresti-se-zguduie-dupa-ce-helle-thomsen-si-a-dat-demisia-e-decizia-corecta-20206411</link>
      <description><![CDATA[<img src="https://www.prosport.ro/wp-content/uploads/2025/06/CSM-Bucuresti-se-zguduie-dupa-ce-Helle-Thomsen-si-a-dat-demisia.-„E-decizia-corecta-1400x817.jpg"/><br/><p>Chiar înainte de reunirea pentru noul sezon, CSM Bucureşti a primit o lovitură devastatoare din partea antrenoarei Helle Thomsen.</p>
<p>Campioana României a rămas fără tehnician, după ce nordica și-a dat demisia de la echipa din Capitală și se va ocupa doar de naționala Danemarcei.</p>
<h2><span>Helle Thomsen și-a dat demisia de la CSM București</span></h2>
<p><span>Câștigătoarea eventului în sezonul trecut</span>, CSM București a rămas fără antrenor chiar înainte reunirii. Cu toate că gruparea bucureșteană efectuase câteva transferuri de top, iar obiectivele în noua stagiune erau unele mărețe, Helle Thomsen a decis să părăsească echipa care a ratat obiectivul de a juca în Final Four.</p>
<p>Antrenoarea daneză mai avea însă an de contract cu CSM Bucureşti şi părea că poate pregăti la fel de bine în paralel și naţionala daneză, pe care o preluase în urmă cu două luni. Numai că, de acum ea se va concentra exclusiv pe reprezentativa nordică.</p>
<blockquote><p>În prezent, CSM București caută cu prioritate o soluție pentru înlocuirea antrenoarei Helle Thomsen, pentru a asigura postul de antrenor principal al echipei CSM București, pentru sezonul care stă să înceapă. Pe fanii noștri, care fac parte din familia CSM București, îi asigurăm că vom anunța cu promptitudine și transparență, numele noului antrenor cu care clubul CSM București va colabora – CSM București</p></blockquote>
<p><img alt="" class="size-large wp-image-20206423" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-1400x933.jpg" srcset="https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-1400x933.jpg 1400w, https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-768x512.jpg 768w, https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-1536x1024.jpg 1536w, https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-2048x1366.jpg 2048w" width="1400"/></p>
<h2><span>Motivele deciziei antrenoarei scandinave. „Circumstanțele personale și oportunitatea neașteptată de a prelua un nou rol la echipa națională feminină din țara mea”</span></h2>
<p>Helle Thomsen a ținut să transmită un mesaj în care își motivează alegerea de despărţirea de CSM Bucureşti. Susține că a fost o decizie greu de luat, mai ales că a venit fix înaintea reunirii, dar este de părere că <span>decizia sa este una corectă</span> în contextul „circumstanțelor personale și a oportunității neașteptate de a prelua un nou rol la echipa națională” a țării sale.</p>
<p>„Luarea acestei decizii nu a fost deloc ușoară. Mi-a plăcut cu adevărat timpul petrecut la CSM București – lucrând cu o echipă fantastică, un staff dedicat și fani incredibil de pasionați.</p>
<p>Împreună am avut un sezon foarte bun și sunt mândră de tot ce am realizat împreună. Cu toate acestea, circumstanțele personale și oportunitatea neașteptată de a prelua un nou rol la echipa națională feminină din țara mea natală m-au făcut să reflectez profund asupra a ceea ce este mai bine, atât pentru mine, cât și pentru club pe viitor.</p>
<p>Un club mare ca CSM București merită această onestitate și de aceea cred că retragerea mea din proiect este decizia corectă. Sunt recunoscătoare clubului pentru că a înțeles situația mea și pentru flexibilitatea arătată, mai ales într-un moment atât de critic, atât de aproape de începerea noului sezon.</p>
<p>Voi purta mereu amintiri calde despre timpul petrecut aici și doresc clubului mult succes în atingerea obiectivelor în sezonul următor”, a spus Helle Thomsen pentru site-ul echipei.</p>
<p> </p>

]]></description>
    </item>
  </channel>
</rss>
