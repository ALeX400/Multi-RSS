<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nicuşor Dan nu s-a mai ascuns: „Am fost înjurat pentru că am plătit salarii prea mari”</title>
      <link>https://www.prosport.ro/alte-sporturi/handbal/nicusor-dan-nu-s-a-mai-ascuns-am-fost-injurat-pentru-ca-am-platit-salarii-prea-mari-20191438</link>
      <description><![CDATA[<img src="https://www.prosport.ro/wp-content/uploads/2025/06/Nicusor-Dan-nu-s-a-mai-ascuns.-„Am-fost-injurat-pentru-ca-am-platit-salarii-prea-mari-1400x796.jpg"/><br/><p>Președintele României a fost prezent în Sala Polivalentă din Capitală la meciul de retragere al Cristinei Neagu, cea mai mare handbalistă a României.</p>
<p>Nicușor Dan a răspuns cu această ocazie celor care l-au acuzat dur că a plătit salarii prea mari la CSM pe vremea când era primarul Bucureștiului.</p>
<h2><span>Președintele nu s-a mai abținut și a răbufnit. „Am fost înjurat pentru că am plătit salarii prea mari”</span></h2>
<p>Nicușor Dan a ținut să fie <span>prezent la Sala Polivalentă din Capitală la meciul de retragere</span> al Cristinei Neagu, considerată cea mai mare handbalistă a țării noastre. Noul șef de stat a reacționat după ce a fost acuzat și înjurat totodată că a decis să achite salarii prea mari la CSM pe vremea când îndeplinea funcția de primar general al Bucureștiului.</p>
<p>Chestionat cu privire la ce a însemnat Cristina Neagu pentru el, președintele României și-a adus aminte că a fost criticat de mulți pentru pentru modul cum a gestionat financiar CSM București, club aflat sub controlul Primăriei Generale a Capitalei.</p>
<p>„Eu am fost înjurat că am plătit salarii prea mari la CSM… Cristina Neagu este unul dintre marii sportivi români din toate timpurile și trebuie să respectăm asta și să încercăm să vedem cum să se respecte valorile în societate”, a spus președintele României, potrivit <span>stirileprotv.ro</span>.</p>
<p><img alt="" class="size-large wp-image-20191451" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-1400x933.jpg" srcset="https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-1400x933.jpg 1400w, https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-768x512.jpg 768w, https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-1536x1024.jpg 1536w, https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-2048x1365.jpg 2048w" width="1400"/></p>
<h2><span>Ploaie de stele la Sala Polivalentă.  Foste mari staruri de pe semicerc au venit să o celebreze pe „Messi a handbalului”</span></h2>
<p><span>Meciul de retragere a celei poreclite „Messi din handbal” </span>a avut loc între două selecţionate, Home Legends şi World Stars, și s-a încheiat „frățește”, la egalitate, scor 21-21. La evenimentul desfășurat în Sala Polivalentă din Capitală au mai participat preşedintele Agenţiei Naţionale pentru Sport, Bogdan Matei, preşedintele Comitetului Olimpic şi Sportiv Român, Mihai Covaliu, secretarul general George Boroi, fosta internaţională Narcisa Lecuşanu, membră în Comitetul Executiv al Federaţiei Internaţionale de Handbal, fostul mare fotbalist Gheorghe Popescu, fosta campioană olimpică la scrimă Ana-Maria Brânză, fotbalistul Ianis Hagi, însoțit de soția sa, Elena, dar și alte personalități din sportul românesc.</p>
<ul>
<li>HOME LEGENDS: Luminiţa Dinu (Huţupan), Ionica Munteanu, Denisa Ştefania Şandru – Iulia Curea, Alice Elisei, Cristina Vărzaru, Adriana Nechita, Ionela Stanca, Crina Pintea, Oana Manea, Adina Meiroşu, Gabriela Perianu, Mica Brădeanu, Eliza Buceschi, Melinda Geiger, Patricia Vizitiu, Felicia Pârvu, Ana Luca, Cristina Neagu. Antrenor: Maria Covaci.</li>
<li>WORLD STARS: Jelena Grubisic, Paula Ungureanu – Siraba Dembele, Carmen Martin, Radmila Petrovic, Dragana Cvijic, Emilie Arntzen, Elizabeth Omoregie, Djurdjina Jaukovic, Andrea Lekic, Cristina Neagu, Oana Manea, Bella Gulden, Katarina Bulatovic, Linnea Torstenson, Bojana Popovic, Alexandrina Barbosa. Antrenor: Dragan Adzic.</li>
</ul>
<p> </p>
<p> </p>

]]></description>
    </item>
    <item>
      <title>Lista neagră a Cristinei Neagu la gala de la Polivalentă! De ce au lipsit „in corpore” FR Handbal, antrenori de top și câteva colege de la națională. EXCLUSIV</title>
      <link>https://www.prosport.ro/alte-sporturi/handbal/lista-neagra-a-cristinei-neagu-la-gala-de-la-polivalenta-de-ce-au-lipsit-in-corpore-fr-handbal-antrenori-de-top-si-cateva-colege-de-la-nationala-exclusiv-20191470</link>
      <description><![CDATA[<img src="https://www.prosport.ro/wp-content/uploads/2025/06/Lista-neagra-a-Cristinei-Neagu-la-gala-de-la-Polivalenta-De-ce-au-lipsit-„in-corpore-FR-Handbal-antrenori-de-top-si-cateva-colege-de-la-nationala.jpeg"/><br/><p>Cristina Neagu a celebrat, duminică, cei 25 de ani de carieră în handbal, în cadrul unei gale internaționale grandioase la care au contribuit mii de fani şi colege de la echipele la care a jucat.</p>
<p>La evenimentul de la Sala Polivalentă, cu 5.000 de oameni în tribune, au lipsit câteva nume importante din cariera sportivei care acum a jucat ultimul meci de handbal.</p>
<h2><span>FR Handbal nu a făcut parte din planurile Cristinei Neagu la evenimentul de la Sala Polivalentă</span></h2>
<p>N-a fost prezent președintele FR Handbal, Constantin Din, nici secretarul general, Nicolae Andrei Luca.</p>
<p>Nici măcar Steluța Luca, care este și ea acum în cadrul forului. Fosta mare jucătoare a fost invitată dar ar fi declinat invitația deoarece de marți până duminică a fost la Bistrița – turneu final junioare 2. Duminică a avut premierea, chiar la ora 15.00.</p>
<p>Cei mai importanți oameni din „vârful” FRH n-au fost invitați, deși FR Handbal a fost co-organizator și ar urma în aceste zile să vireze către firma organizatoare o sumă, se pare, de 75.000 de euro.</p>
<p>De asemenea, foști antrenori precum Radu Voina și Gheorghe Tadici au lipsit, ambii la echipa națională pe vremea în care juca Neagu. Niciun fost selecționer n-a fost în sală, nici român și nici străin. Excepțiile sunt Adi Vasile și Florentin Pera, ultimii antrenori de la națională.</p>
<p>Plus alte colege, supărate că n-au fost chemate „pe parchet”, ci doar în tribune. Evident, nu poți mulțumi pe toți, inevitabil să nu apară polemici.</p>
<p>FR Handbal a trimis un membru al CA pentru a oferi o plachetă și o diplomă în cadrul galei, dar nu i s-a găsit niciun loc în desfășurătorul evenimentului.</p>
<h2><span>De unde a pornit „râca” dintre Cristina Neagu și actuala conducere a FR Handbal?</span></h2>
<p>Tocmai din finalul lui 2022. După partide în care România a fost defavorizată de arbitraj la un turneu final, Neagu și celelalte jucătoare au vrut să protesteze înainte de startul unei partide.</p>
<p>Crina Pintea a publicat pe pagina sa de Facebook acum trei ani și jumătate o poză cu ea și coechipierele sale purtând tricourile pe care ar fi vrut să le îmbrace la meciul cu Germania, dar n-au fost lăsate de FRH, cu mesajul „Respect our work” (Respectați-ne munca!).</p>
<p>În descriere, Crina a adăugat câteva hashtag-uri, precum „Fair Play”, „Nu încălcați regulile”, „Suntem puternice”, „Vocea noastră contează” și „Respectați jucătoarele”. Neagu și Pintea au avut declarații acide pe această temă. Cristina Neagu a explicat de ce a renunțat la acțiunea de protest.</p>
<ul>
<li>Ziua în care handbalul mondial a pierdut o mare jucătoare! Copleșită de emoții, Cristina Neagu și-a încheiat cariera cu lacrimi în ochi</li>
</ul>
<p>„A fost în calcul să ieșim cu ele pe teren, însă cei din conducere au spus că mai presus de amendă putem primi suspendare. Nu știu, echipa să nu mai joace un an sau ceva de genul, pentru că noi ne-am dorit foarte mult să ieșim cu acele tricouri”, a spus Cristina Neagu, după meciul cu Germania.</p>
<p>Surse<span> ProSport </span>susțin că atunci Constantin Din, conștient de faptul că echipa risca să fie suspendată un an din toate competițiile, a intrat în vestiar și le-a cerut tricolorelor să renunțe la acțiune.</p>
<h2><span>„Nu mai avem unde să protestăm”, se văita Cristina Neagu</span></h2>
<p>Tonul discuției a fost unul destul de ridicat, iar Cristina Neagu s-a simțit ofensată și l-a taxat ulterior pe șeful FR Handbal. Relația dintre ei e una rece.</p>
<p>„E al nu știu câtelea meci care se desfășoară în acest fel. Nu mă interesează că se va spune acum, că așa suntem noi românii, că vorbim despre arbitraj atunci când pierdem. Dacă nici acum nu-ți dai seama că eram echipa care merita să câștige, înseamnă că nu ești român sau nu-ți pasă de sport! S-a văzut clar pe teren.</p>
<p>Nu mai avem unde să protestăm, pentru că pentru noi s-a terminat Campionatul European. Urmează meciurile de la echipele de club.</p>
<p>Da, ne-am fi dorit să protestă, pentru că a fost munca noastră și am simțit pe teren că a fost nedrept. Din păcate așa e la noi, prea multe nu putem schimba și trebuie să mergem înainte”, a declarat Cristina Neagu la finalul CE în care România a terminat pe locul 12.</p>
<ul>
<li>Nicuşor Dan, gest superb pentru Cristina Neagu. Preşedintele României n-a ratat ocazia, alături de căpitanul Generației de Aur</li>
</ul>
<p>Un alt detaliu care pare că a escaladat relația dintre Neagu și Din e că FR Handbal n-a dorit să retragă tricoul cu numărul 8, după modelul CSM București. E adevărat că nu s-a produs un astfel de moment nici măcar tricoul lui Gațu, nici al lui Vasile Stângă, al nimănui. Cei de la FRH nu retrag tricouri.</p>
<p>FR Handbal n-a postat pe conturile de social media nicio referire la evenimentul Gala Neagu.</p>
<blockquote><p>Nu este nicio problemă cu FR Handbal. Le-am trimis invitații dar ei au avut turnee finale și n-au putut onora cu prezența acest eveniment<br/>
Virgil Stănescu, organizator Gala Neagu pentru ProSport</p></blockquote>

]]></description>
    </item>
    <item>
      <title>Cristina Neagu, copleșită de emoție la gala care îi marchează retragerea din activitate: „Nici nu am putut să dorm azi-noapte”. Ce reacție a avut când a aflat că Nicușor Dan a venit la eveniment</title>
      <link>https://www.prosport.ro/alte-sporturi/handbal/cristina-neagu-coplesita-de-emotie-la-gala-care-ii-marcheaza-retragerea-din-activitate-nici-nu-am-putut-sa-dorm-azi-noapte-ce-reactie-a-avut-cand-a-aflat-ca-nicusor-dan-a-venit-la-20190991</link>
      <description><![CDATA[<img src="https://www.prosport.ro/wp-content/uploads/2025/06/cristina-neagu-coplesita-de-emotie-la-gala-neagu.-ce-a-spus-despre-nicusor-dan-1400x788.jpg"/><br/><p>Cristina Neagu s-a retras din handbal, iar duminică, 08 iunie, are loc gala care marchează acest moment istoric.</p>
<p>În tribune pentru meciul demonstrativ este prezent și Președintele României, Nicușor Dan, care la un moment dat chiar a coborât pe parchet și a executat o lovitură de la 7 metri.</p>
<h2><span>Cristina Neagu, emoționată în ziua galei care marchează retragerea sa din handbal</span></h2>
<p>Cristina Neagu a hotărât să pună punct carierei, la 36 de ani. O mulțime de vedete au luat cu asalt tribunele pentru a urmări pe viu „Gala Neagu” – ultima apariție ca jucătoare a lui „Messi din handbal”, așa cum a fost supranumită sportiva din București.</p>
<p>Printre cei care au venit să o urmărească s-a numărat și Nicușor Dan, iar sportiva a ținut să salute acest moment, recunoscând că este o mare bucurie să îl vadă prezent pe Președintele României în tribune.</p>
<p>„Nu îmi vine să cred că au venit atât de mulți oameni. Simt emoția acestei zile, simt că este o zi de sărbătoare. Oamenii îmi arată cât de mare sunt, sau am fost, pentru că m-am retras de trei săptămâni.</p>
<p>Nu am niciun regret. Când văd ce se întâmplă azi, ce regret pot să am?</p>
<p>Când oamenii au aflat că mă retrag, au lăsat la o parte orice rivalitate.</p>
<p>Pentru mine e o bucurie că este Președintele României în tribună.</p>
<p>În proporție de 98%, fetele pe care le-am chemat sunt aici. Cele care lipsesc sunt foarte, foarte puține și lipsesc din motive obiective.</p>
<p>Nici nu am putut să dorm azi-noapte. Sunt emoționată. Sunt om, simt ce se întâmplă în jurul meu. Azi nu e despre handbal, e despre emoție și despre sărbătoare”, a declarat Cristina Neagu.</p>
<h2><span>Componența echipelor de la meciul demonstrativ care marchează retragerea Cristinei Neagu din activitate</span></h2>
<p>Cristina Neagu a ținut să le aibă aproape, pe teren, pe sportivele de care s-a simțit cel mai apropiată de-a lungul carierei sale. Așa cum a spus chiar ea, aproape toate invitațiile au fost onorate.</p>
<p>Home Legends: Luminița Dinu (Huțupan), Paula Ungureanu, Iulia Curea, Alice Elisei, Cristina Vărzaru, Adriana Nechita, Ionela Stanca, Oana Manea, Crina Pintea, Adina Meiroșu, Gabriela Perianu, Mica Brădeanu, Eliza Buceschi, Melinda Geiger, Vizitiu Patricia, Felicia Pârvu, Ana Luca, Cristina Neagu, Ionica Munteanu, Denisa Ștefania Șandru și Maria Covaci (antrenoare)</p>
<p>World Stars: Jelena Grubisic, Siraba Dembele, Carmen Martin, Radmila Petrovic, Dragana Cvijic, Emilie Arntzen, Elizabeth Omoregie, Djurdjina Jaukovic, Andrea Lekic, Bella Gulden, Katarina Bulatovic, Linnea Torstenson, Bojana Popovic, Alexandrina Barbosa și Dragan Adzic (antrenor)</p>

]]></description>
    </item>
    <item>
      <title>Ziua în care handbalul mondial a pierdut o mare jucătoare! Copleșită de emoții, Cristina Neagu și-a încheiat cariera cu lacrimi în ochi</title>
      <link>https://www.prosport.ro/alte-sporturi/handbal/ziua-in-care-handbalul-mondial-a-pierdut-o-mare-jucatoare-coplesita-de-emotii-cristina-neagu-si-a-incheiat-cariera-cu-lacrimi-in-ochi-20190882</link>
      <description><![CDATA[<img src="https://www.prosport.ro/wp-content/uploads/2025/06/Ziua-in-care-handbalul-mondial-pierde-o-mare-jucatoare-1400x792.jpg"/><br/><p>Meciul de retragere al Cristinei Neagu intitulat „Retragerea unei legende” are loc la Sala Polivalentă din Capitală. Adversare vor fi echipele Home Legends și World Stars.</p>
<p>Marea handbalistă a spus că nu are niciun regret la finalul carierei, mai ales datorită faptului că de-a lungul timpului a simțit aprecierea oamenilor.</p>
<h2><span>Cristina Neagu se retrage, oficial, din handbal</span></h2>
<p><span>Cea mai valoroasă handbalistă a României din toate timpurile</span> își ia adio de la suporteri cu ocazia unui meci demonstrativ. Ea a declarat, înaintea evenimentului, că este foarte emoționată și fericită.</p>
<p>„Cred că întreg sezonul a fost un tur de forță pentru mine, nu numai azi. Sunt sincer impresionată de ceea ce se întâmplă azi aici… nu îmi vine să cred că au venit atât de mulți oameni, sunt foarte mulți.</p>
<p>Au stat acolo în soare pentru poze și autografe, simt emoția acestei zile. Sunt super emoționată și eu și fericită în același timp. Nici nu am putut să dorm azi-noapte, am fost agitată, deși îmi doream să mă odihnesc puțin pentru că știam că urmează o zi lungă.</p>
<p>Sunt emoționată, sunt om și simt tot ceea ce se întâmplă în jurul meu. Azi nu e despre handbal, e despre emoție, este o sărbătoare și mă bucur că oamenii simt același lucru”, a spus ea.</p>
<h2><span>Marea sportivă este bucuroasă că bucurie că o să fie și președintele Nicușor Dan</span></h2>
<p>Cristina Neagu a fost declarată de 4 ori cea mai bună jucătoare din lume de către IHF. <span>A jucat 17 ani la naţională</span>, marcând cu 972 goluri. A evoluat la Rulmentul Braşov (2006-2009), Oltchim (2009-2013), Buducnost (2013-2017) şi CSM Bucureşti (2017-2025).</p>
<p>Are în palmares 12 titluri de campioană (8 în România şi 4 în Muntenegru), Liga Campionilor (2015, cu Budunost), iar cu naţionala României, bronzul CM (2015) şi bronzul CE (2010).</p>
<p>A fost de trei ori golgeter al Ligii Campionilor şi este cea mai bună marcatoare all-time a competiţiei (1.232 goluri).</p>
<p>„Mă bucur foarte mult de ceea ce se întâmplă. Îmi transmite foarte multă emoție și foarte multă bucurie.</p>
<p>Oamenii îmi arată cât de mare sunt, sau am fost, pentru că m-am retras practic de trei săptămâni. Pentru noi e o bucurie că o să fie și președintele Nicușor Dan în sală. Ne va face plăcere să-l avem alături”, a adăugat handbalista.</p>
<p>„De când am venit la sală alerg dintr-o parte în alta, sper să nu lipsească nimic. Dacă jucătoarele sunt aici, eu sunt aici, oamenii sunt aici, sala e pregătită… deci cred că nu lipsește nimic. În proporție de 98% toate fetele pe care am vrut să le chem sunt aici. Iar cele câteva care lipsesc au avut motive obiective să o facă”, a mai transmis Neagu.</p>
<h2><span>Cele două loturi</span></h2>
<p>Home Legends: Luminița Dinu (Huțupan), Paula Ungureanu, Iulia Curea, Alice Elisei, Cristina Vărzaru, Adriana Nechita, Ionela Stanca, Oana Manea, Crina Pintea, Adina Meiroșu, Gabriela Perianu, Mica Brădeanu, Eliza Buceschi, Melinda Geiger, Vizitiu Patricia, Felicia Pârvu, Ana Luca, Cristina Neagu, Ionica Munteanu, Denisa Ștefania Șandru și Maria Covaci (antrenoare)</p>
<p>World Stars: Jelena Grubisic, Siraba Dembele, Carmen Martin, Radmila Petrovic, Dragana Cvijic, Emilie Arntzen, Elizabeth Omoregie, Djurdjina Jaukovic, Andrea Lekic, Bella Gulden, Katarina Bulatovic, Linnea Torstenson, Bojana Popovic, Alexandrina Barbosa și Dragan Adzic (antrenor)</p>

]]></description>
    </item>
    <item>
      <title>Nicuşor Dan, gest superb pentru Cristina Neagu. Preşedintele României n-a ratat ocazia, alături de căpitanul Generației de Aur</title>
      <link>https://www.prosport.ro/alte-sporturi/handbal/nicusor-dan-gest-superb-pentru-cristina-neagu-presedintele-romaniei-n-a-ratat-ocazia-alaturi-de-capitanul-generatiei-de-aur-20190935</link>
      <description><![CDATA[<img src="https://www.prosport.ro/wp-content/uploads/2025/06/Nicusor-Dan-gest-superb-pentru-Cristina-Neagu-1400x816.jpg"/><br/><p>Preşedintele României, Nicuşor Dan, a făcut un gest superb pentru Cristina Neagu, la gala prilejuită de retragerea din activitate a marii handbaliste.</p>
<p>La această oră este în plină desefășurare meciul demonstrativ de handbal</p>
<h2><span>Nicuşor Dan asistă la gală alături de căpitanul Generației de Aur</span></h2>
<p>Unul dintre cei care asistă la <span>Gala Neagu – Retragerea unei legende, eveniment organizat la Sala Polivalentă</span>, este președintele țării, preşedintele Nicuşor Dan.</p>
<p>În timpul festivității de deschidere, el a coborât pe parchet, și i-a oferit un buchet imens de flori marii handbaliste. Șeful statului a ajuns la sală cu 10 minute înainte de debutul galei şi urmărește partida dintre World Stars şi Home Legends alături de preşedintele COSR, Mihai Covaliu, şi alte personalităţi ale sportului românesc, printre care Gică Popescu, căpitanul Generației de Aur.</p>
<p>„Sunt foarte entuziasmată. Le mulţumesc fanilor că au umplut Sala Polivalentă! E un final foarte fericit, le mulţumesc lor şi colegelor care îmi sunt alături astăzi!”, a declarat Cristina Neagu înainte de a intra pe teren.</p>
<p>Președintele Nicușor Dan a oferit un moment spectaculos la „Gala Neagu”. A acceptat să intre pe teren pentru a executa o lovitură de la 7 metri, în aplauzele cedlor prezenți. Nu a reușit să marcheze, dar a ieșit râzând de pe teren</p>
<div class="embeded-wrapper">
<blockquote cite="https://www.tiktok.com/@prosport_ro/video/7513584056064396566" class="tiktok-embed" data-embed-from="oembed" data-video-id="7513584056064396566" style="max-width:605px; min-width:325px;">
<section> @prosport_ro 
<p>Moment unic cu Presedintele României! A intrat pe teren să execute o lovitură la Gala Neagu #cristinaneagu #galaneagu #presedinteleromaniei #nicusordan #prosport </p>
<p> ♬ Beat Automotivo Tan Tan Tan Viral – WZ Beat </p></section>
</blockquote>
<p> <script async="" src="https://www.tiktok.com/embed.js"></script></p></div>
<h2><span>Ce a spus Cristina Neagu înaintea meciului de retragere</span></h2>
<p>Marea handbalistă a avut o carieră presărată şi cu multe accidentări. Cu toate acestea, a adunat 12 titluri de campioană (8 în România şi 4 în Muntenegru) și Liga Campionilor (2015, cu Budunost).</p>
<p>De asemenea, <span>alături de naţionala României</span> a câștigat bronzul mondial în 2015 şi pe cel european în 2010. A fost de trei ori golgeter al Ligii Campionilor şi este cea mai bună marcatoare all-time a competiţiei (1.232 goluri), la fel şi în istoria Campionatelor Europene (303 goluri).</p>
<p>În momentul prezentării jucătoarelor celor doujă echipe, Cristina Neagu și-a făcut apariția ca un superstar, în uralele tutror celor prezenți în tribune. De asemenea, toate handbalistele implicate în meciul de retragere i-au scandat numele.</p>
<p>„Sunt sigură că ați venit aici pentru emoție și celebrare, nu pentru cel mai bun handbal. Să ne bucurăm împreună!”, a transmis Neagu. Ulterior, ea a primit mai multe premii și distincții.</p>
<p>În timpul festivității de deschidere, parchetul Sălii Polivalente a fost acoperit de un cearceaf imens, alb. De asemenea, pe ecranul din sală au rulat imagini și cuvinte care o definesc pe Cristina Neagu: „De neuitat, pasiune, curaj, inspirație, sacrificiu”.</p>
<p>„Nu cred că va mai exista un astfel de eveniment în handbalul românesc. E incredibil ce vedem astăzi aici”, a transmis Carmen Martin.</p>
<p>„E primul meu meci de retragere din handbal la care asist. Sunt emoționată, dar încântată să revin pe teren. Acum, să nu vă așteptați prea multe de la noi”, a precizat și Cristina Vărzaru.</p>

]]></description>
    </item>
  </channel>
</rss>
