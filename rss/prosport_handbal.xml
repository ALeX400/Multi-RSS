<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Naţionala Insulelor Feroe continuă să surprindă la Mondialul de handbal feminin. Final uluitor contra Serbiei!</title>
      <link>https://www.prosport.ro/alte-sporturi/handbal/nationala-insulelor-feroe-continua-sa-surprinda-la-mondialul-de-handbal-feminin-final-uluitor-contra-serbiei-20336266</link>
      <description><![CDATA[<img src="https://www.prosport.ro//wp-content/uploads/2025/12/Insulelor-Feroe-1400x778.jpg"/><br/><p class="v1ydpaadffb01MsoNormal"><span lang="RO">Naţionala Insulelor Feroe continuă să impresioneze Campionatul Mondial de handbal feminin din Olanda şi Germania, deşi este debutantă la un turneu final. După ce au spulberat Paraguay şi au şocat prin succesul contra Spaniei, în prima fază a grupelor, handbalistele feroeze au făcut un alt meci mare, cu Serbia, în etapa a doua din grupa principală.</span></p>
<p class="v1ydpaadffb01MsoNormal"><span lang="RO">Nordicele au fost în avantaj aproape în permanenţă în repriza secundă, având 30-29 cu 4 minute până la final, dar s-au văzut conduse cu 31-30, când mai era mai puţin de o jumătate de minut din meci. Portăriţa Serbiei, Jovana Risovic, care a evoluat în trecut la SCM Universitatea Craiova, a apărat în situaţie de unu la unu pe semicerc şi victoria Serbiei părea asigurată. Deşi antrenorul spaniol al sârboaicelor, Jose Ignacio Prades Pons, a cerut time-out pentru a-şi linişti echipa, care avea avantajul pe tabelă, atacul. cu mai puţin de 15 secunde rămase din meci, presiunea le-a copleşit pe sârboaice.</span></p>
<h2 class="v1ydpaadffb01MsoNormal"><span lang="RO">Feroe a egalat Serbia, într-un final de joc incredibil</span></h2>
<p class="v1ydpaadffb01MsoNormal"><span lang="RO">Nemaiavând ce pierde, feroezele au ieşit în presing, dejucat uşor de adversare, iar Jovana Jovovic de la Debrecen a scăpat singură spre poarta adversă. Numai că, deşi era pe 6 metri, în loc să marcheze şi să consfiinţească un succes al Serbiei la 2 goluri, a preferat să bată mingea în exces, fără a arunca la poartă şi a fost penalizată cu „joc pasiv” de arbitre!</span></p>
<p class="v1ydpaadffb01MsoNormal"><span lang="RO">Portăriţa feroeză a vrut să repună rapid, dar Jovovic parcă era în transă, fiindcă şi-a continuat gafele şi a blocat repunerea, deşi ştia ce prespune acest lucru. Arbitrele din Argentina au dictat aruncare de la 7 metri pentru Feroe şi eliminarea lui Jovovic, menţinându-şi decizia şi după consultarea monitorului oficial.</span></p>
<p class="v1ydpaadffb01MsoNormal"><span lang="RO">Feroezele au transformat aruncarea de la 7 metri prin Mittun şi sărbătorit la mijlocul terenului remiza, scor 31-31, obţinută incredibil pe finalul meciului disputat la Dortmund. Feroe acumulează astfel 3 puncte în grupa principală, unde mai are de jucat, într-un derby nordic, cu Islanda. În schimb, pe Serbia ar putea-o costa această remiză chiar calificarea în sferturi, decisiv urmând a fi meciul cu Muntenegru, din ultima etapă a grupelor principale. Katarina Krpez Slezak de la Corona Braşov (8 goluri) şi Andela Janjusevic de la Rapid (4 goluri) au fost printre cele mai bune jucătoare ale Serbiei în meciul cu Feroe.</span></p>
<p class="v1ydpaadffb01MsoNormal"><span lang="RO">La turneul final din Olanda şi Germania, naţionala României a ratat calificarea în sferturi, după ce a fost învinsă de Danemarca şi de Ungaria. Tricolorele mai au două meciuri de disputat, cu Senegal, vineri, de la ora 16.30, şi cu Elveţia, duminică, de la ora 19.00.</span></p>

]]></description>
    </item>
    <item>
      <title>Un fost selecționer dă cărțile pe față după eșecul României cu Ungaria. „Cred că selecția putea fi făcută altfel. Nu știu care sunt criteriile. Ne tot scăldăm într-o mediocritate arhicunoscută, de la un campionat la altul”. EXCLUSIV</title>
      <link>https://www.prosport.ro/alte-sporturi/handbal/un-fost-selectioner-da-cartile-pe-fata-dupa-esecul-romaniei-cu-ungaria-cred-ca-selectia-putea-fi-facuta-altfel-nu-stiu-care-sunt-criteriile-ne-tot-scaldam-intr-o-mediocritate-arhicunoscuta-20336237</link>
      <description><![CDATA[<img src="https://www.prosport.ro//wp-content/uploads/2025/12/3-1-1400x933.jpeg"/><br/><p><span>Echipa națională feminină de handbal a României</span> a suferit, miercuri, al doilea eșec consecutiv la Campionatul Mondial din Germania și Olanda, 29-34 (16-18) cu Ungaria, în prima etapă a grupei principale I.</p>
<p>După această înfrângere, tricolorele nu mai au nici măcar șanse teoretice de a se califica în sferturile de finală, Danemarca și Ungaria având asigurate primele două poziții încă din prima rundă a grupei principale.</p>
<h2><span>Cornel Bădulescu, contrariat de selecția făcută de selecționerul Ovidiu Mihăilă</span></h2>
<p>După eșecurile cu Danemarca și Ungaria, reputatul <span>tehnician ieșean Cornel Bădulescu</span>, fost selecționer al echipei naționale, a tras un semnal de alarmă. Antrenorul care a câștigat Cupa Challenge cu Remin Deva, în 2002, este de părere că în lotul tricolor ar fi trebuit să fie cooptate și alte jucătoare pentru turneul final al Campionatului Mondial din Germania și Olanda.</p>
<p>”Sincer, era cumva scontat acest eșec cu Ungaria. Numai o evoluție foarte bună a noastră ne dădea șanse la o victorie. Ungaria a început bine, a condus la cinci goluri, dar noi ne-am apropiat în repriza a doua și la un gol și nu am știut să profităm de șansa asta. Ungaria a fost de bătut, dar pentru asta ar fi trebuit să jucăm noi foarte bine, ceea ce nu s-a întâmplat. Până la urmă a învins echipa mai bună.</p>
<p>Cam asta e valoarea noastră, din păcate. Și cred că nici selecția nu e ok. Mai erau jucătoare care ar fi trebuit să fie chemate la lot, în opinia mea. Bazaliu, care era o apărătoare utilă echipei naționale, joacă la echipa de club meci de meci în Liga Campionilor. Dar nu știu care au fost criteriile pentru care s-a renunțat la ea. Mai era Stoica Ștefania, o jucătoare care a crescut, interul care la Europeanul de anul trecut a jucat bine. Mai era și Buceschi și mai sunt fete din campionatul intern care puteau fi la Mondial”, a declarat Cornel Bădulescu pentru <span>ProSport</span>.</p>
<h2><span>”Ne trebuie o linie de 9 metri cu gabarit, de forță”</span></h2>
<p>Experimentatul tehnician susține că echipa națională nu va putea face performanță fără o linie de 9 metri cu gabarit, cu jucătoare de forță, capabile să disloce defensivele adverse. În opinia lui Bădulescu, orice echipă puternică din lume poate contracara foarte rapid jocul naționalei noastre.</p>
<p>”Cam asta e valoarea noastră. Nu avem ce trebuie. Trebuie să pornim mai serios, să formăm o echipă, să facem o selecție cum trebuie. Locul 9, 10 sau 11, tot acolo. Nu avem linie de 9 metri și o echipă de handbal care vrea să facă performanță trebuie să aibă o linie de 9 metri solidă, mai ales la echipa națională. Trebuie să ai o echipă solidă, doi interi care să desfacă apărările adverse. Contra României, dacă o anihilezi bine pe Ostase, ai șanse mari. Și s-a văzut după primele două jocuri că Ungaria a știut că jocul nostru cam pe asta se axează. Nu avem un gabarit corespunzător. Echipa e de de talie mică, avem jucătoare tehnice, dar echipele cu experiență au arme să le anihileze. Repet, îți trebuie jucătoare cu gabarit, cu forță de aruncare de pe 9 metri”, a mai spus Bădulescu.</p>
<h2><span>”Ne scăldăm în mediocritate de la un campionat la altul”</span></h2>
<p>Fostul selecționer admite că handbalul românesc are resurse, dar trebuie răbdare pentru reconstrucția unei echipe naționale puternice. Pentru că altfel România va continua să se scalde în mediocritatea ultimilor ani.</p>
<p>”Trebuie să avem răbdare, să creștem niște interi buni, că așa ne scăldăm într-o mediocritate de acuma arhicunoscută, de la un campionat mondial și european la altul și tot așa și nu reușim să venim mai sus de locul 10. Mi s-a părut o echipă improvizată. Sigur, s-au schimbat din scurt și antrenorii. Nu putem da vina neapărat nici pe antrenorul actual, nu a avut timp să construiască o echipă. Dar totuși cred că selecția putea fi altfel, nu știu de ce s-a renunțat la unele jucătoare.</p>
<p>Acum chiar suntem în lumea a treia a handbalului. Ne-am entuziasmat foarte mult după victoriile cu Japonia și Croația, care sunt și ele de talia noastră, tot din lumea a treia.</p>
<p>Eu cred în continuare că handbalul românesc are resurse, dar trebuie să pornească pe o linie, să stabilească antrenori, o strategie. Cu o parte din fetele care au participat acum la Mondial, aduse și altele. Cu jucătoare de perspectivă, cu gabarit impresionant, cu forță la 9 metri, pentru că altfel nu poți să disloci apărările adverse. Poporul român a avut resurse cam în toate domeniile, dar din păcate nu le valorificăm. Ce se vede în România la această oră parcă se reflectă și în sportul românesc, care cu câteva mici excepții este în cădere liberă”, a concluzionat Cornel Bădulescu.</p>

]]></description>
    </item>
    <item>
      <title>Crina Pintea a văzut eșecul României cu jucătoarele maghiare și are un discurs sincer: „Nu pot spune că Ungaria era de nebătut”</title>
      <link>https://www.prosport.ro/alte-sporturi/crina-pintea-a-vazut-esecul-romaniei-cu-jucatoarele-maghiare-si-are-un-discurs-sincer-nu-pot-spune-ca-ungaria-era-de-nebatut-20336310</link>
      <description><![CDATA[<img src="https://www.prosport.ro//wp-content/uploads/2025/12/Crina-Pintea-a-vazut-esecul-Romaniei-cu-jucatoarele-maghiare-si-are-un-discurs-sincer.jpg"/><br/><p>Crina Pintea a analizat jocul „tricolorelor” și a dat verdictul după eșecul dramatic suferit în fața jucătoarelor maghiare.</p>
<p>România a ajuns în faza principală la Campionatul Mondial de handbal din Germania și Olanda. Elevele lui<span> Ovidiu Mihăilă </span>au fost la un pas de o mare surpriză, dar nu au reușit să învingă naționala Ungariei și nu mai au șanse de calificare în fazele superioare.</p>
<p>Fosta componentă a lotului național, Crina Pintea, a văzut meciul și nu a fost impresionată de evoluția adversarelor. Consideră că avantajul unguroaicelor a fost faptul că nu au greșit la fel de mult ca „tricolorele”.</p>
<h2><span>Maniera de joc a decis soarta meciului România – Ungaria 29-34</span></h2>
<p>Din păcate, pentru România drumul la Campionatul Mondial se oprește în faza principală a competiției. Chiar dacă au mai rămas două jocuri de disputat, elevele lui Mihăilă nu mai au șanse de calificare.</p>
<p><span>Ungaria a pornit din postura de favorită</span> și a reușit să își impună rapid stilul de joc. A profitat de erorile româncelor și a speculat momentele cheie ale jocului, dar Crina Pintea crede că nu erau de nebătut așa cum s-a dat de înțeles.</p>
<blockquote><p>„(n.r. era imposibil de învins Ungaria?) Am urmărit meciul, mi-am dorit foarte tare ca fetele să câștige, am văzut dorința lor. Nu știu dacă pot spune că Ungaria era de nebătut. Greșeli au fost de ambele părți, a câștigat cine a greșit cel mai puțin. Am simțit durerea fetelor, s-a văzut, am fost și eu acolo, nu e deloc plăcut.</p>
<p>Ar fi fost extraordinar să bată Ungaria și să meargă mai departe cu încă două puncte”, a declarat Crina Pintea, potrivit <span>sport.ro</span>.</p></blockquote>
<h2><span>România a mers la Mondial cu o nouă generație de sportive: „Mi-ar plăcea să avem grijă de ele”</span></h2>
<p>Crina Pintea crede în șansa noii generații de handbal a României să aibă rezultate la fel de bune precum generația sa. Sunt multe jucătoare tinere care au potențial și arată că își doresc foarte mult să câștige. Handbalista își dorește ca aceste jucătoare să aibă parte de sprijinul necesar să nu se piardă pe parcurs.</p>
<blockquote><p>„E un grup foarte unit, se înțeleg bine între ele, sunt foarte multe jucătoare tinere. Mi-ar plăcea foarte mult să avem grijă de ele. Asta înseamnă în a avea grijă de echipa națională, să facem asta, să avem grijă și la echipele de club dacă vrem să creștem echipa națională”, a concluzionat fostul pivot.</p></blockquote>
<p>Crina Pintea s-a retras din echipa națională la începutul anului trecut. În continuare, evoluează la CSM București. A cucerit numeroase trofee individuale și la nivel de club. A pus mâna pe Liga Campionilor cu Gyor, în 2019. Alături de naționala României a cucerit bronzul la Cupa Mondială în 2015.</p>

]]></description>
    </item>
    <item>
      <title>Scandalul între Bazaliu și selecționerul Mihăilă a explodat. Jucătoarea, reacție vehementă</title>
      <link>https://www.prosport.ro/alte-sporturi/handbal/scandalul-intre-bazaliu-si-selectionerul-mihaila-a-explodat-jucatoarea-reactie-vehementa-20336057</link>
      <description><![CDATA[<img src="https://www.prosport.ro//wp-content/uploads/2025/12/Scandalul-intre-Bazaliu-si-selectionerul-Mihaila-a-explodat.-Jucatoarea-reactie-vehementa-scaled-e1764858468241-1400x919.jpg"/><br/><p>Echipa națională de handbal feminin a României a fost învinsă clar de naționala Ungariei, scor 29-34, la Campionatul Mondial.</p>
<p>Bianca Bazaliu, un nume uriaș al handbalului feminin românesc, nu a fost convocată pentru acest turneu, iar relația dintre ea și selecționer este una foarte rece.</p>
<h2><span>Scandalul între Bazaliu și selecționerul Mihăilă a explodat. Jucătoarea, reacție vehementă</span></h2>
<p>Scandalul continuă, iar de această dată totul a plecat după ce sportiva a postat o fotografie pe rețelele sale de socializare cu meciul dintre Brazilia și Coreea de Sud, meci care avea loc în același timp cu duelul dintre România și Ungaria, dând astfel de înțeles că nu a dorit să urmărească meciul naționalei României.</p>
<p>Selecționerul Ovidiu Mihăilă a taxat-o imediat, spunând că trebuie să își tempereze aceste reacții care nu îi fac cinste. Bianca Bazaliu a venit imediat cu replica și a spus că ar fi preferat să fie contactată telefonic de antrenor, nicidecum să apară o reacție în presă a acestuia despre ea.</p>
<p>De asemenea, Bazaliu a ținut să precizeze că le-a susținut pe jucătoare în meciul cu Ungaria și a sperat ca tricolorele să obțină victoria.</p>
<p>„Vreau să încep prin a spune că îmi pare extrem de rău pentru meciul de aseară cu Ungaria și îmi doream enorm de mult ca fetele să câștige! Am observat că anumite publicații și inclusiv domnul antrenor au preferat să scrie și să declare ceva înainte să mă întrebe personal (nu am telefonul închis).</p>
<p>Nu am ratat nici măcar un meci de la acest Campionat al României și nici nu o să ratez vreunul! Am să susțin această echipă mereu pentru că sunt fete minunate și am fost un grup frumos mereu!</p>
<p>Da, sunt supărată pentru că nu sunt acolo, dar îmi doresc tot ce este mai bun pentru echipă. Nu am doar un TV în casă și acel story a fost postat după meci! Mulțumesc! Hai România!”, a scris Bianca Bazaliu pe Instagram.</p>
<h2><span>Primul nume greu din handbalul românesc care cere demisia selecționerului Ovidiu Mihăilă: „Ar fi bine ca președintele Din să caute pe altcineva”</span></h2>
<p>Vasile Stângă, fostul mare handbalist, amenința de la meciul cu Danemarca faptul că defensiva este catastrofală, iar previziunile sale s-au adeverit la meciul cu echipa maghiară.</p>
<p>„Mare păcat. La culoarul pe care l-am avut, am ratat o șansă mare să ne calificăm. Dar asta este valoarea, asta este situația. Ce să facem? N-am ce să fac, trebuie să critic. Am văzut pe rețelele de socializare antrenorii făcuți zob. Nu l-am înțeles pe Mihăilă.</p>
<p>Am fost vraiște și în atac, și în apărare. Au fost schimbări ca la hochei. Fetele alea nu mai știau pe ce lume trăiesc. Schimbare, joacă foarte bine, le schimbă după 1-2 minute, uită să le bage în teren. Cred că a fost depășit de miza jocului. Nu poți să vezi așa ceva la un Campionat Mondial.</p>
<p>Trebuie să ai un prim 7 stabil, ca pe vremuri, ca să poată dezvolta relații de joc. Trebuie să ai un sistem de apărare bine pus la punct.</p>
<p>Este primul Campionat Mondial pentru Mihăilă și probabil a fost depășit de această competiție. Îmi pare rău. Poate aceste fete meritau mai mult dacă erau conduse bine de pe margine”, <span>a spus Vasile Stângă</span>, la Radio Sport Total FM.</p>

]]></description>
    </item>
    <item>
      <title>Primul nume greu din handbalul românesc care cere demisia selecționerului Ovidiu Mihăilă: „Ar fi bine ca președintele Din să caute pe altcineva”</title>
      <link>https://www.prosport.ro/alte-sporturi/handbal/primul-nume-greu-din-handbalul-romanesc-care-cere-demisia-selectionerului-ovidiu-mihaila-ar-fi-bine-ca-presedintele-din-sa-caute-pe-altcineva-20336054</link>
      <description><![CDATA[<img src="https://www.prosport.ro//wp-content/uploads/2025/12/Primul-nume-greu-din-handbalul-romanesc-care-cere-demisia-selectionerului-Ovidiu-Mihaila-1400x1044.jpeg"/><br/><p>Ovidiu Mihăilă, selecționerul naționalei de handbal feminin, a fost găsit „țapul ispășitor” pentru eșecul cu Ungaria, 29-34, meci disputat miercuri seara.</p>
<p>Vasile Stângă amenința de la meciul cu Danemarca faptul că defensiva este catastrofală, iar previziunile sale s-au adeverit la meciul cu echipa maghiară.</p>
<h2><span>„Coco” Mihăilă, desființat de Vasile Stângă: „Mai trebuie să învețe puțin”</span></h2>
<p>De asemenea, în exclusivitate pentru <span>ProSport</span>, după partida cu Ungaria, fostul mare handbalist a fost extrem de dur, amintind și de faptul că Sorina Grozav, cea mai bună în prima parte, nu a fost trimisă în teren atât de mult în repriza secundă.</p>
<p>„Mare păcat. La culoarul pe care l-am avut, am ratat o șansă mare să ne calificăm. Dar asta este valoarea, asta este situația. Ce să facem? N-am ce să fac, trebuie să critic. Am văzut pe rețelele de socializare antrenorii făcuți zob. Nu l-am înțeles pe Mihăilă.</p>
<p>Am fost vraiște și în atac, și în apărare. Au fost schimbări ca la hochei. Fetele alea nu mai știau pe ce lume trăiesc. Schimbare, joacă foarte bine, le schimbă după 1-2 minute, uită să le bage în teren. Cred că a fost depășit de miza jocului. Nu poți să vezi așa ceva la un Campionat Mondial.</p>
<p>Trebuie să ai un prim 7 stabil, ca pe vremuri, ca să poată dezvolta relații de joc. Trebuie să ai un sistem de apărare bine pus la punct.</p>
<p>Este primul Campionat Mondial pentru Mihăilă și probabil a fost depășit de această competiție. Îmi pare rău. Poate aceste fete meritau mai mult dacă erau conduse bine de pe margine.”, a spus Vasile Stângă, la Radio Sport Total FM.</p>
<p><img alt="" class="aligncenter size-full wp-image-19786571" decoding="async" fetchpriority="high" height="612" sizes="(max-width: 1042px) 100vw, 1042px" src="https://www.prosport.ro//wp-content/uploads/2023/12/vasile-stanga-despre-cristina-neagu.jpg" srcset="https://www.prosport.ro/wp-content/uploads/2023/12/vasile-stanga-despre-cristina-neagu.jpg 1042w, https://www.prosport.ro/wp-content/uploads/2023/12/vasile-stanga-despre-cristina-neagu-768x451.jpg 768w" width="1042"/></p>
<h2><span>Urmează Senegal și Elveția</span></h2>
<p>Întrebat ce ar face dacă președintele FR Handbal, Constantin Din, i-ar solicita o părere dacă Ovidiu Mihăilă ar trebui să plece sau nu, Vasile Stângă a fost extrem direct: „I-aș spune să caute pe altcineva. Coco trebuie să mai crească”.</p>
<p>Elevele lui „Coco” Mihăilă mai au programate în grupa I meciurile cu Senegal (5 decembrie, 16.30) şi cu Elveția (7 decembrie, 19.00).</p>
<p>Tricolorele s-au calificat în grupa principală I de pe locul 2 în grupa preliminară A, cu 2 puncte, în urma rezultatelor: 33-24 cu Croaţia, 31-27 cu Japonia şi 31-39 cu Danemarca.</p>

]]></description>
    </item>
  </channel>
</rss>
