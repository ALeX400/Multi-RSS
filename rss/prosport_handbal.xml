<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>SCM Universitatea Craiova a transferat o handbalistă spaniolă „cu o carieră impresionantă”</title>
      <link>https://www.prosport.ro/alte-sporturi/handbal/scm-universitatea-craiova-a-transferat-o-handbalista-spaniola-cu-o-cariera-impresionanta-20187021</link>
      <description><![CDATA[<img src="https://www.prosport.ro/wp-content/uploads/2025/06/ainhoa-1121x1400.jpg"/><br/><p>Echipa feminină de handbal a Craiovei a ratat complet sezonul trecut, din pricina celor trei înfrângeri cu care a încheiat Liga Florilor, clasându-se, în cele din urmă, pe locul pe care l-a ocupat în cea mai mare parte a stagiunii: 7. Pentru stagiunea următoare obiectivele rămân cele legate de revenirea în cupele europene şi clubul din Bănie a făcut deja câteva achiziţii importante în acest sens, iar seria va continua.</p>
<p>Ultimul transfer anunţat de <span>SCM Universitatea Craiova</span> este cel al pivotului care a jucat în ultimele sezoane la Rapid Bucureşti, Ainhoa Hernández Serrador, în vârstă de 31 de ani. În cariera sa mai evoluat la echipa spaniolă Zubileta Evolution Zuazo, unde a fost cel mai bun pivot două sezoane consecutive. Componentă a echipei naţionale a Spaniei, în 2019 a obţinut medalia de argint la Campionatul Mondial din Japonia, iar în 2018 medalia de aur la Jocurile Mediteranene de la Terragona.</p>
<h2><span>Pivotul Ainhoa Hernández Serrador, de la Rapid la SCM Craiova</span></h2>
<p>Ca de obicei, cei de la SCM Craiova au compus un comunicat plin de semne de exclamare, dorind să anunţe sosirea jucătoarei iberice: „Bun venit, Ainhoa Hernández! Suntem bucuroși să anunțăm că Ainhoa Hernández, handbalista spaniolă cu o carieră impresionantă în <span>Liga Florilor</span> și în naționala Spaniei, se alătură echipei noastre! Pivot de forță, cu experiență în competiții internaționale și multiple prezențe la turnee majore, Ainhoa vine la Craiova cu ambiție, determinare și dorința de a scrie o nouă pagină de succes alături de alb-albastre! Bine ai venit, Ainhoa! Craiova te așteaptă cu brațele deschise!”</p>
<h2><span>Cinci achiziţii pentru echipa lui Ovidiu Mihăilă</span></h2>
<p>Celelalte achiziţii din vara aceasta ale celor de la SCM Universitatea Craiova sunt: Natalia Nosek (27 de ani, Slovacia, inter, de la Gloria Bistriţa), Ivona Pavicevic (29 de ani, Muntenegru, extremă, de la Buducnost), Alicia Gogîrlă (22 de ani, inter, de la SCM Rm. Vâlcea), şi Marina Rajcic (31 de ani, Muntenegru, portar, de la Măgura Cisnădie).</p>
<p>Au fost şi plecări de la Craiova: pivotul Joao Ruth, extrema Dijana Mugosa, care i s-a alăturat lui Bogdan Burcea, la Corona Braşov, portarul Jovana Risovic şi jucătoarea de 9 metri, Katarina Dzaferovic, folosită destul de puţin în sezonul precedent.</p>

]]></description>
    </item>
    <item>
      <title>Unguroaicele sunt reginele Europei pentru a 7-a oară! Gyor a câştigat iar Liga Campionilor</title>
      <link>https://www.prosport.ro/alte-sporturi/handbal/unguroaicele-sunt-reginele-europei-pentru-a-7-a-oara-gyor-a-castigat-iar-liga-campionilor-20185632</link>
      <description><![CDATA[<img src="https://www.prosport.ro/wp-content/uploads/2025/06/Unguroaicele-sunt-reginele-Europei-pentru-a-7-a-oara-1.jpg"/><br/><p>Echipa feminină de handbal Gyor a câștigat ediția din acest an a Ligii Campionilor, intrând în posesia trofeului pentur a 7-a oară.</p>
<p>Gyor a triumfat în turneul final, care a avut loc la Budapesta, după ce a trecut de Odense cu 29-27 (20-15), echipa daneză ajungând în premieră între ultimele 4.</p>
<h2><span>Handbalistele de la Gyor sunt reginele Europei pentru a 7-a oară</span></h2>
<p>Echipa maghiară feminină de handbal și-a apărat trofeul, intrând în posesia lui pentru a 7-a oară. Gyor s-a mai impus în 2013 (47-43 în dublă manșă cu danezele de la Larvik), 2014 (27-21 cu Buducnost; prima dată când s-a jucat turneu final), 2017 (31-30 cu Vardar), 2018 (27-26 cu aceeași Vardar), 2019 (25-24 cu Rostov / Don) și 2024 (30-24 cu SG BBM Bietigheim).</p>
<p>Gyor a pierdut de două ori meciul jucat cu trofeul pe masă, <span>în 2015/2016 în fața lui CSM București (26-29, după aruncările de departajare)</span> și în 2021/22 în fața lui Vipers (31-33).</p>
<p>Odense face istorie la prima sa apariție în turneul final. Este singura echipă prezentă la Budapesta care a trebuit să treacă și prin play-off.</p>
<p>Antrenorul lui Odense, Ole Gustav Gjekstad, a țintit al patrulea succes final, după cele cu Vipers din 2021, 2022 și 2023.</p>
<p>Legendarul portar Katrine Lunde a condus revenirea epică de al un deficit de 7 goluri în semifinale și a câștigat Liga Campionilor pentru a 8-a oară, cu 4 cluburi diferite. Este cea mai titrată jucătoare, depășindu-l pe Andrej Xepkin și cele șapte titluri.</p>
<p>A fost meciul cu numărul 100 jucat de Odense în Liga Campionilor. În prima semifinală, Gyor a dispus de Esbjerg cu 29-28 (17-15), iar a doua Odense a învins Metz cu 31-29 (13-16, 27-27), după prelungiri.</p>
<h2><span>CSM Bucureşti, Rapid şi Gloria Bistriţa au fost reprezentantele României în sezonula ctual al Ligii Campionilor</span></h2>
<p>În meciul pentru medaliile de bronz, Esbjerg a dispus de Metz cu 30-27 (17-16). A fost primul meci pierdut în acest sezon de echipa franceză în timpul regulamentar de 60 de minute.</p>
<p>A fost o victorie meritată a lui Esbjerg, care a dat dovadă de mai multă consecvență și a preluat controlul când Henny Reistad și-a făcut simțită prezența pe parchet, în repriza secundă. De altfel, ea este golgheterul acestui meci cu 8 reușite, dar și al întregului sezon, cu 154.</p>
<p>Ca urmare, Metz nu le-a putut oferi lui Cléopatre Darleux și Allison Pineau trofeul pe care și-l doreau cu disperare, înainte de a-și încheia carierele la sfârșitul sezonului.</p>
<p>„Am avut o apărare uimitoare și o a doua repriză excelentă. Avem o echipă foarte bună, este într-adevăr un efort de echipă așa cum am fost astăzi, după ce am pierdut semifinala”, a spus, la finalul confruntării, Anna Kristensen, portarul lui Esbjerg.</p>
<p>România a fost reprezentată în competiţie de CSM Bucureşti, care a ajuns până în sferturi, Rapid Bucureşti (optimi) şi Gloria Bistriţa (grupe).</p>
<p>Sezonul 2024-2025 a fost şi ultimul din cariera Cristinei Neagu, <span>ea încheindu-și cariera</span> cu titlul de golgeter all-time al competiţiei (1.232 goluri).</p>

]]></description>
    </item>
    <item>
      <title>Cale liberă pentru George Buricea. SCM Poli Timișoara s-a despărțit oficial de antrenorul Pero Milosevic</title>
      <link>https://www.prosport.ro/alte-sporturi/handbal/cale-libera-pentru-george-buricea-scm-poli-timisoara-s-a-despartit-oficial-de-antrenorul-pero-milosevic-20187078</link>
      <description><![CDATA[<img src="https://www.prosport.ro/wp-content/uploads/2025/06/dedu.milosevic-1400x1050.jpg"/><br/><p>Este o chestiune de zile până când selecționerul echipei naționale de handbal masculin, George Buricea, va fi prezentat oficial drept antrenorul lui SCM Poli Timișoara. Un prim pas s-a făcut deja, după ce clubul alb-violet a anunțat despărțirea de antrenorul muntenegrean Pero Milosevic, deși „principalul” ar mai fi avut contract.</p>
<p><span>Managerul clubului SCM Timișoara, Alexandru Dedu</span>, a precizat că a dorit să-i mulțumească lui Milosevic. Cel mai probabil, <span>Buricea va fi prezentat zilele viitoare de club</span>.</p>
<h2><span>Alexandru Dedu a vrut să facă o despărțire cu caracter oficial de Milosevic</span></h2>
<p>„Am ținut mult să avem această conferință de presă întrucât, în urma discuțiilor pe care le-am avut cu domnul Pero Milosevic am ajuns la un acord amiabil și de bun-simț și consensual, în care începând din acest moment, vom întrerupe relațiile de muncă dintre dânsul și clubul SCM Timișoara. De ce am ținut să facem conferința: pentru că Pero Milosevic este omul care a avut o contribuție decisivă la dezvoltarea din ultimii ani a clubului. A participat la istoria acestui club, este ultimul om care a condus echipa spre un titlu național (n.r Cupa României în 2019) și cred că merită cu prisosință respectul nostru, al clubului, și al celor ce iubesc acest club”, a precizat Dedu.</p>
<p>În total, muntenegreanul a stat 7 ani la Timișoara. Ar fi trebuit să mai aibă un sezon contract. „Au fost 7 ani de neuitat. Primul mandat a fost mult mai prolific, cu participare în cupele europene, Cupa României și un loc 3 în campionat. Anul trecut am venit într-un moment fierbinte. Am fost solicitat și am venit într-un timp foarte scurt pentru a prelua clubul pe care îl iubesc. Am venit fără niciun fel de condiții în prealabil. Anul trecut, s-a reușit evitarea barajului și s-a semnat un contract pe 2+1 ani. Sezonul acesta nu a fost atât de fericit. Toată lumea este de vină. În primul rând eu, jucători, au fost și situații când echipa a fost lipsită de noroc, cu pierderea a cinci meciuri la un gol și patru egaluri. Înțeleg că este în beneficiul clubului cu măsurile ce urmează să se aplice, cu noul antrenor”, a precizat Milosevic.</p>
<h2><span>Milosevic spune că s-a simțit nedorit</span></h2>
<p>E important de precizat că Milosevic venise la Timișoara după ce rămăsese fără echipă în zona Golfului. Antrenorul a ținut să puncteze că îi este greu să-și găsească acum angajament, dar că nu a vrut să se judece pentru o reziliere unilaterală cu Poli. „La 1 iunie este foarte greu ca un antrenor să-și găsească angajament având în vedere că lucrurile acestea s-au planificat din timp. Nu știu ce voi face, este hazard. până în decembrie, cred că voi găsi foarte greu. Aș putea ajunge în Qatar, Kuweit, Spania sau România. Am bănuit cu două luni înainte de acest moment. Au fost tot felul de zvonuri, articole prin presă. A existat o bănuială. Sigur, când există ceva de genul nu este ușor să nici să lucrezi, dar ca un profesionist, am lucrat până în ultima zi de antrenament. În momentul în care s-a pus problema rezilierii, am știut că nu mi-am dorit să mă judeca la comisii”, a mai adăugat Milosevic.</p>
<h2><span>Dedu spune că s-a decis în februarie să schimbe antrenorul</span></h2>
<p>Altfel, dacă Milosevic ar fi devenit bănuitor din jurul datei de 1 aprilie, după cum reiese din ce declară, Dedu spune că s-a decis la final de februarie să-l schimbe. Dar din ianuarie, în Timișoara inclusiv voci din alte sporturi bârfeau că la Timișoara va veni Buricea. „Adevărul este că înainte să vin, am dezvoltat una dintre posibilități să schimb la nivelul băncii tehnice. Dar după ce am venit la Timișoara și am început să cunosc realitățile, decizia a fost ca și anul viitor să continuăm cu același antrenor. Am și început să construim echipa pentru viitorul sezon împreună. O bornă importantă a fost și meciul cu Odorhei (n.r. pierdut cu 31-30 în 22 februarie) care ne-a pus în situația de a fi în pericol de a retrograda. Foarte bine că nu s-a întâmplat. tocmai seria aceasta de cinci partide pierdute la un gol și patru egaluri m-a făcut pe mine să cred că ceva nu este tocmai în regulă în chimia echipei și nu neapărat din vina lui Pero. Dacă noi nu pierdeam cu Odorhei, nu venea Buricea”, a precizat Dedu.</p>
<p>Despre noul deja viitor antrenor, managerul a mai punctat că nu a semnat încă o înțelegere cu Buricea, dar și că lotul e deja făcut și că mulți au semnat pentru numele său. „Prima problemă este cum convingi jucătorii de echipe de cupe europene să vină la o echipă care poate să retrogradeze. Nu a fost ușor. Echipa este închisă. (nr. întrebat dacă existau clauze să se anuleze înțelegerile). În toate contractele au existat. Dar nu este suficient. De ce ar fi ales să vină la Poli? Pentru că e manager unul care știe lumea că se ține de cuvânt”, a adăugat Dedu.</p>

]]></description>
    </item>
    <item>
      <title>Internaționalul român a părăsit campioana și s-a înțeles imediat cu rivala. Culisele mutării. EXCLUSIV</title>
      <link>https://www.prosport.ro/alte-sporturi/handbal/internationalul-roman-a-parasit-campioana-si-s-a-inteles-imediat-cu-rivala-culisele-mutarii-exclusiv-20185291</link>
      <description><![CDATA[<img src="https://www.prosport.ro/wp-content/uploads/2025/06/Internationalul-roman-a-parasit-campioana-si-s-a-inteles-imediat-cu-rivala-1400x1050.jpg"/><br/><p>Tudor Buguleț a plecat de la Dinamo la finalul sezonului recent încheiat și a decis să continue în campionatul nostru.</p>
<p>Din informațiile noastre, internaționalul român va evolua la Constanța, una dintre rivalele lui Dinamo în ultimii ani, cele două echipe fiind adversare recent și în EHF European League.</p>
<h2><span>Tudor Buguleț, jucătorul naționalei României, va evolua la CSM Constanța</span></h2>
<p>Continuă transferurile și în handbalul masculin, acolo unde Dinamo pare favorită certă să obțină iar toate trofeele pe plan intern. De data aceasta cu un nou antrenor, este vorba de Paulo Pereira.</p>
<p>După ce i-a adus de la Constanța pe Ionuț Nistor și Andrei Buzle, Dinamo a decis să se despartă de Tudor Buguleț, care va evolua de acum înainte chiar pentru marinari.</p>
<p>În vârstă de 24 de ani, Buguleț va face așadar parte dintr-un nou proiect, în condițiile în care George Buricea s-a despărțit de formația care la un moment dat visa chiar la titlu. Cu 42 de puncte acumulate și măcinată de problemele financiare, CSM Constanța a încheiat sezonul pe locul 5, fiind depășită de Minaur Baia Mare, Buzău, Turda și campioana Dinamo.</p>
<p><span>Tudor Buguleț este și jucător al naționalei României</span>, care s-a calificat la Campionatul European chiar cu George Buricea pe bancă. Handbalistul a debutat la prima reprezentativă în 2021, pe vremea când selecționerul echipei noastre era Xavi Pascual.</p>
<h2><span>Dinamo, despărțire emoționantă de Tudor Buguleț: „Îți mulțumim pentru contribuția ta ca sportiv și om!”</span></h2>
<p>Ajuns la Dinamo în 2023, în perioada în care echipa din „Ștefan cel Mare” era pregătită de Xavi Pascual, Tudor Buguleț s-a despărțit de roș-albi în cele mai bune relații. Dovadă și mesajul emoționant transmis de „dulăi”, care se pregătesc pentru un nou sezon la cel mai înalt nivel, în Liga Campionilor.</p>
<blockquote><p>Mulțumim, Tudor Buguleț! A venit la Dinamo în 2023 și, din prima zi, a fost mai mult decât un jucător, a fost un coleg adevărat.<br/>
Cu discreție, muncă și seriozitate, a arătat ce înseamnă să fii parte dintr-un grup, a contribuit la succese importante, titluri, Cupe, Supercupe dar mai presus de trofee, rămâne felul tău de a fi: echilibrat, dedicat, mereu prezent pentru echipă.</p>
<p>Îți mulțumim pentru contribuția ta la Dinamo, ca sportiv și mai ales, ca om. Mult succes mai departe Tudor”, a fost mesajul „dulăilor” pe rețelele de socializare.</p></blockquote>
<p>Înainte de a veni la Dinamo, Buguleţ a jucat timp de trei sezoane la Minaur Baia Mare şi s-a format la Centrul de Excelenţă de la Sighişoara, acolo unde a ajuns la vârsta de 14 ani.</p>

]]></description>
    </item>
    <item>
      <title>Jale şi prăpăd în conturile unui club care a promovat în prima ligă din România! Ce a găsit preşedintele CJ: „Amante, fii, fiice, prieteni, angajați fără nicio treabă cu performanța sportivă”</title>
      <link>https://www.prosport.ro/alte-sporturi/handbal/jale-si-prapad-in-conturile-unui-club-care-a-promovat-in-prima-liga-din-romania-ce-a-gasit-presedintele-cj-amante-fii-fiice-prieteni-angajati-fara-nicio-treaba-cu-performanta-sportiva-20184315</link>
      <description><![CDATA[<img src="https://www.prosport.ro/wp-content/uploads/2025/05/Jale-si-prapad-in-conturile-unui-club-care-a-promovat-in-prima-liga-din-Romania-1400x931.jpg"/><br/><p>Scandal imens în cadrul clubului CSJ Prahova, care tocmai a promovat în Liga Florilor, primul eșalon al handbalului feminin din România.</p>
<p>Așa cum a subliniat șeful județului, „clubul a fost o sugativă pentru banii publici”, fiind decis să oprească modul în care s-a lucrat în ultimul timp.</p>
<h2><span>Scandal după promovarea CSJ Prahova în Liga Florilor: „Asta trebuie oprit!”</span></h2>
<p>CSJ Prahova n-a putut sărbători prea mult promovarea în elita handbalului românesc, iar un scandal de proporții a apărut la club.</p>
<p>Șeful CJ Prahova a fost șocat să vadă un raport din care a reieșit că s-au cheltuit sume imense de bani, „fără nicio treabă cu performanța sportivă”.</p>
<p>Prin urmare, performanța fetelor de a promova în Liga Florilor trece în planul secund, iar acum obiectivele celor care susțin echipa sunt altele.</p>
<p>„Am citit câteva pagini din raport și mi-a fost rușine. Amante, fii, fiice, prieteni, angajați fără nicio treabă cu performanța sportivă. Clubul a fost o sugativă pentru banii publici. Asta trebuie oprit”, a spus conform phonline.ro, Virgiliu Nanu, președintele CJ Prahova.</p>
<h2><span>„Acest jaf trebuie să înceteze!”</span></h2>
<p>Virgiliu Nanu este categoric și subliniază că „jaful trebuie să înceteze”. Acesta vrea să aibă parte de corectitudine în sportul prahovean,<span> acolo unde simbolul este Petrolul Ploiești, formația din Superliga</span> care n-a reușit să prindă play-off-ul în sezonul precedent.</p>
<p>„Acest jaf trebuie să înceteze. Nu mai vreau să plătim salarii pentru oameni care nu fac nimic, care nu vin la antrenamente și care nici măcar nu sunt din Prahova. Este timpul să readucem corectitudinea în sportul prahovean”, a mai afirmat Virgil Nanu.</p>
<p>„Viitorul sportului prahovean începe cu susținerea copiilor și juniorilor, nu cu ignorarea lor în favoarea unor interese personale sau a unor contracte nemeritate”, se mai arată în poziția oficială a Consiliului Județean.</p>
<blockquote><p>Este o zi pe care nu o vom uita niciodată. Am crezut în această echipă de la început și iată că visul s-a împlinit. Îmi doresc sa mergem în Liga Florilor cu entuziasm, dar și cu responsabilitate. Vreau să le mulțumesc din suflet jucătoarelor pentru dăruire și caracter, colegilor din staff pentru implicare și profesionalism și nu în ultimul rând suporterilor noștri — cei care au fost alături de noi în toată această perioadă și ne-au dat energie la fiecare meci. Fără voi, acest drum nu ar fi fost posibil” – Adrian Chiruț, după ce a promovat echipa CSJ Prahova în Liga Florilor</p></blockquote>

]]></description>
    </item>
  </channel>
</rss>
