<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Ultimele zvonuri înainte de alegerile de la FR Handbal! Jocuri de culise și strategiile celor 6 candidați: Dedu, Din, Dinu, Potoră, Popovici și Voina</title>
      <link>https://www.prosport.ro/alte-sporturi/handbal/ultimele-zvonuri-inainte-de-alegerile-de-la-fr-handbal-jocuri-de-culise-si-strategiile-celor-6-candidati-dedu-din-dinu-potora-popovici-si-voina-20382977</link>
      <description><![CDATA[<img src="https://www.prosport.ro//wp-content/uploads/2026/02/Ultimele-zvonuri-inainte-de-alegerile-de-la-FR-Handbal-Jocuri-de-culise-si-strategiile-celor-6-candidati-Din-Dinu-Dedu-Voina-Potora-si-Popovici-1400x788.jpeg"/><br/><p>Două luni ne mai despart de alegerile pentru funcția de președinte al Federației Române de Handbal. Electoratul începe deja să-și „creioneze” candidații și, în ultima perioadă, au avut loc multe întâlniri.</p>
<p>Până acum sunt cinci candidați oficial înscriși în cursă și unul care urmează să se lanseze, Sorin Dinu.</p>
<h2><span>Care e situația candidaților la șefia FR de Handbal? Ultimele zvonuri </span></h2>
<p>Cert e că alianțele din 2022 nu mai sunt valabile azi, Sorin Dinu și Bogdan Voina alegând de această dată să concureze singuri. Pentru turul 2, evident se pot face alianțe de moment în funcție de rrzultat.</p>
<p>Care este situația azi cu fiecare candidat? <span>ProSport</span> a pus cap la cap mai multe informații din piața handbalistică și vi le oferă mai jos.</p>
<p>ALEXANDRU DEDU deține șanse infime, modul lui de comportament arogant îndepărtindu-i și pe susținătorii de la cele două scrutinuri câștigate în 2014 și 2018. Surse <span>ProSport</span> susțin că a pregătit pentru alegeri un discurs dur, probabil un atac la conducerea actualei administrații Din – Luca, dar ar face un pas în spate chiar în ziua alegerilor din aprilie. Asta nu înainte de a se „lipi” de un alt candidat cu șanse, exclus Din, Dinu și Voina – dușmani declarați</p>
<p>BOGDAN VOINA pare că are o campanie inteligentă „om la om”, merge din județi în județ, și încearcă să adune mai multe voturi ca la alegerile din 2022, când a strâns 48 de sufragii. Principalul lui susținător este Adrian Manole de la Dunărea Brăila, care a trecut din tabăra Din în tabăra Voina. De asemenea un alt susținător, Adi Cosman de la Craiova. Este într-un conflict de interes legat de reprezentarea sa într-o firmă de echipament sportiv, furnizor pentru loturile națíonale și pentru echipe de club</p>
<h2><span>Cristian Potoră, marea surpriză a alegerilor?</span></h2>
<p>CONSTANTIN DIN susține că s-a făcut treabă bună în mandatul de 4 ani și direcția e una care va veni cu rezultate tot mai bune, iar electoratul îl va urma la alegeri, dovadă fiind faptul că deși s-a dorit înlăturarea lui la precedentele Adunări Generale nu s-a pus în practică „mașinăria” de vot a opoziției. Nu pare a face alianțe, cel puțin nu deocamdată.</p>
<p>CRISTIAN POTORĂ pare un candidat care se impune tot mai puternic în acest peisaj al alegerilor. Nu este exclusă posibilitatea de a fi marea surpriză a acestor alegeri. Campania de lansare a fost una fulminantă, cu incursiuni, ca și în cazul Bogdan Voina, prin foarte multe județe, iar bazinul de vot este în creștere. Actual membru al CA de la FR Handbal are mare credibilitate in special în zona cluburilor de copii și juniori având ca prioritate încheierea unui parteneriat între FRH și Ministerul Educației intitulat „educație prin handbal în învățământul preuniversitar”.</p>
<p><img alt="" class="aligncenter size-full wp-image-20380193" decoding="async" fetchpriority="high" height="582" src="https://www.prosport.ro//wp-content/uploads/2026/02/cristian-potora-handbal.jpg" width="416"/></p>
<p>SORIN DINU nu și-a anunțat încă această candidatură, însă vizează o coaliție cu reputatul antrenor Gheorghe Tadici și cu Flavius Săsăeac, șeful de la Potaissa Turda. Nu dețin șanse de a intra în turul doi, conform primelor estimări, deocamdată studiază piața</p>
<p>VIRGIL ION POPOVICI este ultimul pe această listă, un outsider. Programul este unul bun însă stă cel mai prost la factorul financiar și politic. Pleacă, în acest moment, cu ultima șansă</p>

]]></description>
    </item>
    <item>
      <title>VIDEO Teroarea marii campioane din cauza soțului alcoolic şi gelos: „M-a bătut atât de tare încât l-am implorat să mă omoare”</title>
      <link>https://www.prosport.ro/alte-sporturi/handbal/teroarea-marii-campioane-din-cauza-sotului-alcoolic-si-gelos-m-a-batut-atat-de-tare-incat-l-am-implorat-sa-ma-omoare-20383774</link>
      <description><![CDATA[<img src="https://www.prosport.ro//wp-content/uploads/2026/02/Teroarea-marii-campioane-din-cauza-sotului-alcoolic-si-gelos-„M-a-batut-atat-de-tare-incat-l-am-implorat-sa-ma-omoare_-1400x841.jpg"/><br/><p>Svetlana Kitic (65 de ani), mare campioană a sportului din fosta Iugoslavie, multiplă medaliată olimpic, inclusiv cu aur la Jocurile de la Los Angeles 1984, a povestit teroarea pe care a trăit-o din cauza soțului alcoolic și gelos.</p>
<p>Născută la Tuzla, în estul actualei Bosnia Herțegovina, Svetlana a fost căsătorită cu Goran Bogunovic, un descoperitor de talente, în intervalul 1988-1990. Cei doi sunt și părinții unei fete, pe nume Marina.</p>
<h2><span>Teroarea prin care a putut să treacă Svetlana Kitic timp de doi ani. Campioana olimpică a trăit un film de groază cu Goran Bogunovic, soțul alcoolic și gelos</span></h2>
<p>Svetlana Kitic este una dintre legendele sportului din fosta Iugoslavie și e considerată și astăzi una dintre cele mai mari handbaliste din toate timpurile.</p>
<p>Pentru naționala de handbal feminin a fostei Iugoslavii, ea a marcat nu mai puțin de 911 goluri în 202 apariții. De asemenea, a contribuit la cucerirea argintului la Jocurile Olimpice Moscova 1980, iar patru ani mai târziu, la Olimpiada de la Los Angeles, Svetlana Kitic și naționala de handbal feminin a Iugoslaviei au pus mâna pe mult râvnitul aur. Și, nu în ultimul rând, ea și coechipierele au obținut o medalie de argint la Campionatul Mondial din Coreea de Sud 1990.</p>
<p>Pe final de carieră, în intervalul 2002-2003, când Iugoslavia era deja istorie, Svetlana Kitic a decis să reprezinte Bosnia Herțegovina la nivel internațional, ea fiind născută la Tuzla, în estul statului din urmă menționat. Cu toate acestea, fosta jucătoare de handbal a rămas la fel de iubită pe întreg teritoriul fostei Iugoslavii, iar în 2010, spre exemplu, a câștigat Premiul Oscar pentru Popularitate în Serbia.</p>
<p>Din păcate, nu doar aceste realizări au adus-o pe Svetlana în atenția presei internaționale, ci și un episod dramatic prin care a trecut la finalul anilor ’80.</p>
<p>Ea a fost căsătorită cu un descoperitor de talente al acelor vremuri, Goran Bogunovic, care din nefericire a supus-o unor chinuri greu de descris. În cei doi ani de mariaj, în care au dat naștere și unei fete, pe nume Marina, Svetlana Kitic a fost bătută brutal de partener, care <span>era alcoolic și gelos</span>.</p>
<p>Și chiar dacă nu <span>a fost amenințată cu moartea</span>, ea a ajuns în situația de a-și dori să își dea ultima suflare. În cadrul unui interviu cutremurător pe care l-a acordat sârbilor de la <span>Sportal.Blic.Rs</span>, ea și-a amintit că și-a implorat soțul să îi curme viața, doar pentru a nu mai suferi:</p>
<p>„Am tăcut pentru că mi-a fost rușine să-l denunț pe tatăl copilului meu. Dar totul a durat până când am ajuns în punctul în care eram mai mereu la secția de urgențe a spitalului. Eram mai mult acolo decât pe terenul de sport. Și în cele din urmă m-am dus la poliție și am povestit tot. Da, vorbesc despre Goran Bogunovic, al treilea soț. El este tatăl Marinei. La câteva luni după divorț, a dispărut fără urmă. Regret că nu am pus capăt acelei traume mai devreme. M-a bătut în repetate rânduri, din cauza alcoolului. Bea enorm și era teribil de gelos. Nikola (n.r. – un băiat pe care îl avea dintr-o căsătorie precedentă) nu locuia cu mine pe atunci, era cu tatăl lui, al doilea meu soț. Iar Mara avea cam trei ani. Din fericire, își amintește doar puțin din ce s-a întâmplat. Și a încercat să ascundă totul în suflet. Nu prea vorbim despre asta… Filosofia mea de viață este să iert toate lucrurile urâte care mi s-au întâmplat, dar să nu uit. Și, da, bineînțeles că au rămas traume. Când aud pe cineva certându-se sau răstindu-se, întotdeauna rog acea persoană să coboare tonul… Adică, dacă simt că se poate ajunge la o ceartă, mă supăr rău de tot. (…) Abuzatorii știu bine să își ascundă fața și cu cât ajungi să îi iubești mai tare, cu atât te vor bate mai rău. Atât de rău încât vei ajunge să crezi că te vor ucide. Chiar și eu am ajuns în punctul în care i-am zis: omoară-mă dacă vrei, eu nu voi mai rămâne cu tine! Nu știam ce să mai fac, acelea sunt momentele în care te închizi complet în tine, devii o victimă. Divorțul a durat 5, 6 ani, asta a fost cea mai mare rușine, mai ales din cauza copilului. Era a treia mea căsătorie și am făcut totul pentru a o salva. Copiii știu, Mara chiar mi-a salvat viața o dată. Nu îmi mai e rușine să vorbesc despre acest subiect, așa că discut deschis cu copiii. Trebuie să știe că nu sunt singuri”, a declarat Svetlana Kitic, potrivit sursei citate.</p>
<h2><span>Avertisment pentru toate femeile</span></h2>
<p>Totodată, uriașa handbalistă a citat din bătrâni pentru a le avertiza pe femeile de pretutindeni: un agresor care își lovește partenera o dată, nu se va opri!</p>
<p>„Bătrânii noștri spun: Odată ce ridică mâna asupra ta, o va face din nou! Inclusiv mama îmi spunea mereu asta, dar nu am ascultat-o. Credeam că va trece, că se va schimba, așa că ziceam să mai dăm o șansă de dragul copilului. Apoi (n.r. – după divorț), de teama că se va întâmpla din nou, i-am transmis următorului meu partener prin ce am trecut. Și l-am avertizat să nu ridice vocea la mine nici măcar din greșeală, darămite să ridice mâna, pentru că nu știu ce aș putea face. Oricum, așa ceva nu mi s-a mai întâmplat niciodată”, a mai punctat Svetlana Kitic.</p>
<p>La nivel de club, Svetlana Kitic le-a reprezentat pe Jedinstvo Tuzla, Radnicki Belgrad și Zeljeznicar. Ea și-a încheiat cariera de sportivă profesionistă în 2006.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/t95ZrUJrBsI?si=_RYCMKEwZtekeGi3" title="YouTube video player" width="560"></iframe></p>

]]></description>
    </item>
    <item>
      <title>Corona Brașov, victorie amară la Dijon: a ratat calificarea în sferturile EHF European League. Bogdan Burcea a avut polițe de plătit!</title>
      <link>https://www.prosport.ro/alte-sporturi/handbal/corona-brasov-victorie-amara-la-dijon-a-ratat-calificarea-in-sferturile-ehf-european-league-bogdan-burcea-a-avut-polite-de-platit-20383438</link>
      <description><![CDATA[<img src="https://www.prosport.ro//wp-content/uploads/2026/02/Corona-Brasov-victorie-amara-la-Dijon-a-ratat-calificarea-in-sferturile-EHF-European-League.-Bogdan-Burcea-a-avut-polite-de-platit-1400x931.jpg"/><br/><p>Corona Brașov a câștigat în Franța, dar a ratat calificarea în sferturile EHF European League la handbal feminin. Corona a învins-o duminică, în deplasare, pe Dijon scor 30-26 (18-18), în al cincilea meci din Grupa D a European League.</p>
<p>După  o primă repriză în care Dijon a condus și cu patru goluri, elevele lui Bogdan Burcea au revenit până la pauză, când s-a intrat la egalitate, 18-18. În partea secundă, Corona a fost net superioară, a condus și cu cinci goluri, iar în final s-a impus  30-26. Insuficient pentru a obține calificarea în sferturile European League. Principalele marcatoare ale Coronei au fost Katarina Krpez-Slezak – 11 goluri, Harma van Kreij, Alisia Boiciuc, Gabriela Dumitrașcu, Jelena Zivkovic – câte 4 goluri.</p>
<h2><span>Bogdan Burcea a avut polițe de plătit, după victoria din Franța!</span></h2>
<p>La finalul jocului, Bogdan Burcea, antrenorul Coronei, a avut de împărțit câteva polițe adresate „specialiștilor” de la Brașov. Mai mult, Burcea a criticat arbitrajul „sub orice critică”.</p>
<p>„Sper ca «specialiștii» să fi avut posibilitatea să urmărească acest meci, să vadă niște fete senzaționale care și-au respectat blazonul. Îmi felicit fetele, au evoluat foarte bine. Au venit la Dijon să se califice, au avut această posibilitate, să învingă chiar la 6 goluri.</p>
<p>Păcat, sincer, pentru că atât arbitrii, cât și delegatul EHF au fost sub media arbitrilor noștri tineri din România! Sub orice critică. Pentru spectacolul oferit, fetele merită aplauze”, a declarat  Bogdan Burcea la finalul partidei cu JDA Dijon.</p>
<p>Bogdan Burcea, actualul tehnician al Coronei, va pleca la finalul sezonului la Dunărea Brăila. Norvegianul Bent Dahl va prelua echipa brașoveană din sezonul viitor.</p>
<h2><span>Viborg și Dijon merg în sferturile EHF European League</span></h2>
<p>Lider în clasamentul Grupei D este Viborg, cu 8 puncte. Dijon este pe locul secund, cu 7 puncte, Corona ocupă poziţia a treia, cu 5 puncte, iar Zaglebie este pe ultimul loc, fără niciun punct.</p>
<p>Viborg și Dijon sunt calificate în sferturile EHF European League cu o etapă înainte de final. Dijon are avantajul victoriei la cinci goluri din meciul de la Brașov, 30-25.</p>
<p>În ultima etapă, Corona va juca la Brașov cu Zaglebie, iar Viborg se va duela cu Dijon.</p>

]]></description>
    </item>
    <item>
      <title>Ungurii au dat verdictul după victoria răsunătoare reușită de CSM București la Ferencvaros: „S-au pus într-o situație dificilă”</title>
      <link>https://www.prosport.ro/alte-sporturi/handbal/ungurii-au-dat-verdictul-dupa-victoria-rasunatoare-reusita-de-csm-bucuresti-la-ferencvaros-s-au-pus-intr-o-situatie-dificila-20382657</link>
      <description><![CDATA[<img src="https://www.prosport.ro//wp-content/uploads/2026/02/Ungurii-au-dat-verdictul-dupa-victoria-rasunatoare-reusita-de-CSM-Bucuresti-la-Ferenvaros-1400x788.jpg"/><br/><p>CSM București a obținut o victorie răsunătoare pe terenul lui Ferencvaros, iar ungurii au dat verdictul imediat după terminarea partidei.</p>
<p>Ferencvaros se află într-o situație dificilă în lupta pentru locul 2 în Grupa B din Liga Campionilor, după eșecul cu CSM București, au scris ungurii.</p>
<h2><span>Ce au scris maghiarii după victoria categorică reușită de CSM București la Ferencvaros</span></h2>
<p>Echipa feminină de handbal <span>CSM București a dat o adevărată lecție celor de la Ferencvaros</span>, chiar pe terenul acestora, controlând partida de la un capăt la celălalt. Publicația maghiară <span>Nemzeti</span> scrie că formația gazdă se află, după acest eșec, într-o poziție dificilă în lupta pentru locul 2 înaintea rundei finale, unul care duce direct în sferturile de finală.</p>
<p>„Un meci maghiar-român este întotdeauna o bătălie de prestigiu, indiferent de sportul în care se desfășoară, dar confruntarea dintre echipele feminine de handbal Ferencvaros și CSM București a avut o miză deosebit de mare pentru ambele părți.</p>
<p>«Fradi» avea 5 victorii consecutive în Liga Campionilor și, cu două etape rămase de jucat în faza grupelor, aștepta optimistă echipa bucureșteană. CSM, cu Bojana Popovici numită în funcție în decembrie, avea o serie de 6 victorii la rând.</p>
<p>De la ambele echipe lipseau jucătoare importante, Jesper Jensen, printre alții, neputând conta pe fosta jucătoare de la CSM, Vilde Ingstad.</p>
<p>Rusoaica Valerija Maslova, care a jucat pentru «Fradi» în sezonul trecut, a marcat primul gol al meciului, iar la 3-3, româncele au marcat 4 goluri în câteva minute”, scrie publicația din Ungaria.</p>
<h2><span>La egalitate de puncte, CSM are avantaj față de Brest, Odense și </span><span>Ferencvaros</span></h2>
<p>Principalele marcatoare ale partidei care s-a disputat în Ungaria au fost Ostergaard, Maslova şi Pintea – câte 6, pentru CSM, respectiv Dmitrieva 9 pentru Ferencvaros.</p>
<p>Ultima etapă se va juca pe 21 februarie și au loc meciurile Krim – Brest, CSM București – Ikast, Odense – Ferencvaros și Sola – Podravka.</p>
<p>În acest moment, primele poziții din clasamentul Grupei B a Ligii Campionilor sunt ocupate de Brest cu 20 puncte, CSM București și Ferencvaros, ambele cu 18 puncte, dar despărțite de golaveraj. Odense poate urca pe locul 2 dacă nu pierde în deplasare cu Ikast, în meciul care va avea loc dumincă, 15 februarie.</p>
<p>Primul criteriu de departajare în caz de egalitate este al rezultatelor din meciurile directe, iar CSM are avantaj din acest punct de vedere față de toate celelalte 3 formații.</p>
<p>În partidele anterioare, CSM a obţinut rezultatele: 27-28 cu Ikast Handbold, 31-28 cu Ferencvaros, 31-34 şi 40-34 cu Brest Bretagne Handball, 34-24 şi 33-28 cu Podravka, 27-31 şi 26-20 cu Krim Ljubljana, 30-36 şi 33-24 cu Odense, <span>38-30 şi 34-31 cu Sola HK</span>.</p>

]]></description>
    </item>
    <item>
      <title>CSM București a distrus-o pe Ferencvaros în Liga Campionilor, chiar în Ungaria, și e din nou o forță reală a Europei!</title>
      <link>https://www.prosport.ro/alte-sporturi/handbal/csm-bucuresti-a-distrus-o-pe-ferencvaros-in-liga-campionilor-chiar-in-ungaria-si-e-din-nou-o-forta-reala-a-europei-20382595</link>
      <description><![CDATA[<img src="https://www.prosport.ro//wp-content/uploads/2026/02/CSM-Bucuresti-a-distrus-o-pe-Ferencvaros-in-Liga-Campionilor-chiar-in-Ungaria-si-e-din-nou-o-forta-reala-a-Europei-1400x785.jpg"/><br/><p>Formația pregătită de Bojana Popovic a dominat partida cu Ferencvaros de la un capăt la celălalt, demonstrând că a redevenit o forță reală a Europei.</p>
<p>Echipa Primăriei Capitalei a urcat, provizoriu, pe locul 2 în Grupa B din Liga Campionilor, cu 18 puncte, dar poate fi depășită de Odense, dacă nu pierde cu Ikast.</p>
<h2><span>CSM București are șanse reale să se califice direct în sferturile Ligii Campionilor, după ce a distrus Ferencvaros în Ungaria</span></h2>
<p>Campioana României a învins Ferencvaros, chiar în Ungaria, în etapa 13, penultima, din Grupa B a Ligii Campionilor, cu 35-20 (17-15). A fost un meci dominat de CSM București de la un capăt la celălalt.</p>
<p>A fost al 16-lea meci direct în Liga Campionilor. În tur, <span>CSM București s-a impus cu 31-28</span>, meci în care Omoregie, care în sezonul viitor va juca la Ferencvaros, a înscris de 8 ori.</p>
<p>Omoregie este golgheterul CSM și a treia cea mai prolifică jucătoare a competiției, cu 79 de goluri, în timp ce Katrin Klujber și Emily Vogel s-au evidențiat la Ferencvaros, cu 66, respectiv 61 de goluri.</p>
<p>Ferencvaros avea, la ora partidei, a treia cea mai bună apărare din actuala ediție a Ligii Campionilor și cea mai bună din Grupa B, cu 336 de goluri primite. CSM încasase cu 12 mai mult.</p>
<p>„Cred că va fi un meci dificil, dar suntem gata să luptăm! Facem tot ce putem pentru a ne face treaba și luăm meci cu meci. Cred că suntem într-un ritm bun acum și sper doar să continuăm și să împingem”, spunea, înaintea confruntării, Anne-Mette Hansen, fundașul dreapta al lui CSM București.</p>
<p>„Ne așteaptă o bătălie uriașă, dar vrem să păstrăm poziția pentru care am luptat în ultimele săptămâni. Știm că sunt jucători foarte buni la București. Vom înfrunta jucători de top pe fiecare poziție, dar ne vom pregăti bine și vom face tot posibilul să reușim”, completa Julia Hársfalvi, jucătoarea formației maghiare.</p>
<h2><span>CSM București are avantaj față de Brest și Odense la meciurile directe</span></h2>
<p>Ultima etapă se va juca pe 21 februarie și au loc meciurile Krim – Brest, CSM București – Ikast, Odense – Ferencvaros și Sola – Podravka.</p>
<p>Șansele ca formația bucureșteană să termine pe primul loc sunt mici, deoarece Brest are un avans de două puncte. Pentru ca acest lucru să se întâmple, echipa franceză trebuie să piardă, iar CSM să se impună, deoarece primul criteriu de departajare în caz de egalitate este al rezultatelor din meciurile directe.</p>
<p>Echipa Primăriei Capitalei a pierdut în Franța la 3 goluri, dar <span>s-a impus la 6 pe teren propriu</span>. Și în fața celor de la Odense CSM București are avantaj la meciurile directe.</p>
<p>În partidele anterioare, CSM a obţinut rezultatele: 27-28 cu Ikast Handbold, 31-28 cu Ferencvaros Budapesta, 31-34 și 40-34 cu Brest Bretagne Handball, 34-24 şi 33-28 cu Podravka, 27-31 şi 26-20 cu Krim Ljubljana, 30-36 şi 33-24 cu Odense, 38-30 şi 34-31 cu Sola HK.</p>
<p>Primele două din ambele grupe ale Ligii Campionilor se califică direct în sferturile de finală ale competiției. De asemenea, formațiile clasate între locurile 3 și 6 joacă, în cruciș, play-off-ul pentru acederea în faza eliminatorie. Cele de pe locul 3 întâlnesc echipele de pe 6, iar formațiile de pe 4 pe cele de pe 5.</p>

]]></description>
    </item>
  </channel>
</rss>
