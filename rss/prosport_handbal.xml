<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Reacția lui Adi Vasile după victoria fabuloasă a lui CSM București cu maghiarele de la Ferencvaros în Champions League</title>
      <link>https://www.prosport.ro/alte-sporturi/handbal/reactia-lui-adi-vasile-dupa-victoria-fabuloasa-a-lui-csm-bucuresti-cu-maghiarele-de-la-ferencvaros-in-champions-league-20272887</link>
      <description><![CDATA[<img src="https://www.prosport.ro//wp-content/uploads/2025/09/Reactia-lui-Adi-Vasile-dupa-victoria-fabuloasa-a-lui-CSM-Bucuresti-cu-maghiarele-de-la-Ferencvaros-in-Champions-League-scaled-e1757872856111-1400x952.jpg"/><br/><p>CSM București a învins-o pe Ferencvaros, scor 31-28, în runda a doua din EHF Champions League, iar Adi Vasile a oferită o primă reacție după victoria fabuloasă obținută de echipa lui.</p>
<p>Antrenorul CSM-ului s-a arătat mulțumit de felul în care echipa lui a evoluat în partida cu maghiarele și consideră că victoria obținută este și una de moral.</p>
<h2><span>Adi Vasile, prima reacție după victoria obținută de CSM București</span></h2>
<p>CSM București a reușit să obțină o victorie fabuloasă în runda a doua din EHF Champions League. Trupa din capitală s-a impus cu scorul de 31-28 în fața maghiarelor de la Ferencvaros, iar Adi Vasile a oferit o primă reacție, chiar după meci. <span>Antrenorul CSM-ului </span>s-a arătat mulțumit de felul în care echipa lui a evoluat în meciul cu formația din Ungaria și consideră că victoria obținută este și una de moral.</p>
<p>„Au fost două meciuri de mare luptă, de mare intensitate. Pentru noi, dar și pentru Ferencvaros acest debut cu două echipe complicate nu e deloc simplu. Echipele trebuie să se cunoască în meciuri. M-a bucurat foarte mult spiritul echipei. Era foarte important să câștigăm. Era important să mergem în această pauză cu o victorie.</p>
<p>Eu iubesc apărarea, cred că fără apărare nu se poate. Dacă spiritul, inima, sufletul echipei se văd undeva, se văd în apărare tot timpul. Acolo este o chestie ancestrală, poate sună filozofic, e un castel care trebuie apărat. Mă bucur că avem fete care se dedică.</p>
<p>Cu siguranță puteam face lucrurile mai bine. Mă bucur că au putut rămâne stabile și să separe apărarea de atac. Sunt foarte mulțumit de noi, de această săptămână, au fost 3 meciuri grele. Sunt lucruri la care trebuie să facem față.</p>
<p>Am făcut o săptămână bună. Jos pălăria pentru fete și pentru staff. Așa se câștigă încrederea. Ne dorim să câștigăm. Avem ținte departe în Liga Campionilor”, a declarat Adi Vasile, conform <span>digisport.ro</span>.</p>
<h2><span>Cum s-a descurcat CSM București în prima rundă</span></h2>
<p>În prima rundă din EHF Champions League, <span>CSM București a suferit o înfrângere la limită</span>. Campioana din Liga Florilor a pierdut dramatic, scor 27-28, cu Ikast.</p>
<p>În runda a doua, formația din capitală a avut parte tot de un meci spectaculos, pe care a reușit să îl câștige. Condusă chiar și cu 4 goluri de către Ferencvaros, CSM București a reușit să întoarcă scorul. Astfel, în minutul 51, elevele lui Adi Vasile au trecut în avantaj. Omoregie și Friis au marcat pe bandă rulantă, iar CSM s-a impus cu 31-28, bifând primele puncte în grupa B din EHF Champions League.</p>

]]></description>
    </item>
    <item>
      <title>Vedeta așteptată de toții fanii lui Dinamo, tot mai aproape de debut: „Acesta este planul!”. EXCLUSIV</title>
      <link>https://www.prosport.ro/alte-sporturi/handbal/vedeta-asteptata-de-totii-fanii-lui-dinamo-tot-mai-aproape-de-debut-acesta-este-planul-exclusiv-20274143</link>
      <description><![CDATA[<img src="https://www.prosport.ro//wp-content/uploads/2025/09/Vedeta-asteptata-de-totii-fanii-lui-Dinamo-tot-mai-aproape-de-debut.jpg"/><br/><p>Miguel Martins, marea vedetă a lui Dinamo, este tot mai aproape de debutul pe care toți fanii îl așteaptă.</p>
<p>Din informațiile <span>ProSport</span>, este o chestiune de timp până când Martins va bifa prima partidă pentru campioana României, într-o perioadă în care Dinamo suferă teribil, cedând surprinzător și la Buzău.</p>
<h2><span>Miguel Martins, tot mai aproape de debutul la Dinamo</span></h2>
<p>Operat la umăr în luna mai, Miguel Martins se simte tot mai bine și a reușit deja să intre în programul de pregătire al lui Paulo Pereira, după o lungă perioadă de recuperare.</p>
<p>Celebrul handbalist portughez a început antrenamentele cu Dinamo din această săptămână și speră să joace săptămâna viitoare, atunci când este programat duelul cu Veszprem, echipa lui Xavi Pascual. Prezența sa pe teren ar fi esențială, în condițiile în care Dinamo are mari probleme în atac și duce lipsa unui coordonator de joc <span>după despărțirea de celebrul Ali Zein</span>, așa cum s-a văzut și în meciul cu Sporting.</p>
<p>„Acesta este planul cu Miguel Martins, să intre în cel mai scurt timp. Este posibil să apară pe teren cu Veszprem, dar șansele nu sunt foarte mari”, susțin sursele <span>ProSport.</span></p>
<p>La Dinamo, <span>Miguel Martins are șansa să lucreze cu un om care îl știe atât de bine</span>, este vorba de Paulo Pereira, selecționerul Portugaliei.</p>
<p>Având în vedere că abia s-a întors la antrenamente, Miguel Martins nu va juca pentru Dinamo nici miercuri, de la ora 19:45, atunci când echipa din „Ștefan cel Mare” joacă în Norvegia în Liga Campionilor. „Dulăii” au plecat luni din România, aceasta fiind prima deplasare europeană din acest sezon.</p>
<ul>
<li>27 de ani are Miguel Martins</li>
<li>9 sezoane în Liga Campionilor a bifat noul jucător al lui Dinamo</li>
<li>23 de goluri a marcat Miguel Martins pentru Aalborg, în precedentul sezon european</li>
</ul>
<h2><span>Dinamo, „obligată” să o bată pe Kolstad pentru a-și continua visul în Liga Campionilor</span></h2>
<p>După două eșecuri la rând, unul în Liga Campionilor, iar celălalt pe plan intern, Dinamo este condamnată să o bată pe Kolstad.</p>
<p>Deși cea mai importantă competiție europeană abia a început, Dinamo trebuie neapărat să ia punctele în Norvegia, în condițiile în care întâlnește cel mai accesibil adversar, la prima vedere.</p>
<p>În cazul în care va pierde și cu Kolstad, Dinamo mai rămâne cu șanse doar teoretice să treacă mai departe, în condițiile în care va avea duble infernale cu echipe extrem de puternice precum Veszprem, Nantes, Aalborg și Fuchse Berlin. Primele șase echipe vor lupta pentru prezența în Final Four, în timp ce formațiile care vor încheia pe locul șapte, respectiv poziția a opta, sunt eliminate din competiție.</p>
<p>Așa cum s-a întâmplat aproape de fiecare dată în ultimii ani, Dinamo va avea un grup de fani și în partida cu Kolstad, care se va juca la Trondheim.</p>
<p>În sezonul trecut, Dinamo a început excelent grupa de Liga Campionilor, „s-a stins” pe parcurs, dar și-a îndeplinit obiectivul și a părăsit competiția după dubla cu Magdeburg.</p>

]]></description>
    </item>
    <item>
      <title>România a pierdut cu Franța. Suntem departe de campioanele mondiale</title>
      <link>https://www.prosport.ro/alte-sporturi/handbal/romania-a-pierdut-cu-franta-suntem-departe-de-campioanele-mondiale-20276185</link>
      <description><![CDATA[<img src="https://www.prosport.ro//wp-content/uploads/2025/09/Romania-a-pierdut-cu-Franta.-Suntem-departe-de-campioanele-mondiale-1400x785.jpg"/><br/><p>Naționala feminină a României a întâlnit Franța, campioana mondială, aceasta impunându-se clar, demonstrând că „tricolorele” sunt la mare distanță.</p>
<p>În perspectiva participării la Campionatul Mondial care va avea loc peste două luni, handbalistele românce au pierdut cu 27-32 în fața deținătoarelor titlului.</p>
<h2><span>Învinsă categoric de Franța, România este departe de campioanele mondiale</span></h2>
<p><span>Formația pregătită de Florentin Pera</span> nici nu a contat în meciul împotriva <span>Franței, campioana mondială în exercițiu</span>. Partida, prima dintre cele două de pregătire, a avut loc la Oradea, iar oaspetele au condus permanent pe tabela de marcaj.</p>
<p>„Echipa națională a Franței a început al doilea an al erei Sébastien Gardillou cu o victorie răsunătoare în România, joi, la Oradea (27-32).</p>
<p>Conduse de Grace Zaadi, noul căpitan după vacanța de maternitate a Estellei Nze Minko, Les Bleues au făcut primii pași interesanți cu două luni înainte de a-și apăra titlul la competiția din Germania și Olanda (26 noiembrie – 14 decembrie).</p>
<p>În ciuda absențelor mai multor jucătoare cheie aflate în concediu de maternitate (Nze Minko, Flippes, Valentini) sau accidentate (Foppa), vicecampioana olimpică de la Paris 2024 a dominat clar una dintre cele mai puternice națiuni din campionatul european, care se pregătește pentru Euro 2026 de pe teren propriu.</p>
<p>Cele două echipe se vor întâlni din nou sâmbătă pentru un al doilea meci amical pe aceeași arenă din Oradea”, a scris publicația L’Equipe.</p>
<h2><span>Cristian Gaţu a fost omagiat înaintea confruntării de la Oradea</span></h2>
<p>În debutul partidei, legenda handbalului, Cristian Gaţu, fost președinte al federației române, a primit de la căpitanul Lorena Ostase un tricou al naţionalei semnat de toate jucătoarele. La rândul său, campionul mondial din 1970 și 1974 a oferit plachete de onoare lui Rémy Lévy, vicepreşedinte al federaţiei franceze, şi lui Sébastien Gardillou, antrenorul advers.</p>
<p>Principalele marcatoare ale partidei au fost Grozav 6 goluri, Boiciuc 4, Popa 3, Gogîrlă 3, pentru România, respectiv Bouktit 5, Zaadi 4, Nocandy 3, Toublanc 3, O. Kanor 3, Ondono 3, Granier 3.</p>
<p>Cele două confruntări cu puternica echipă a Franței fac parte din programul de pregătire al celor două formații pentru participarea la Campionatul Mondial. Întrecerea este programată între 28 noiembrie – 14 decembrie, în Germania şi Olanda.</p>
<p><span>„Tricolorele” antrenate de Florentin Pera vor juca în Grupa A</span>, la Rotterdam, împotriva primelor reprezentative ale Croaţiei (27 noiembrie), Japoniei (29 noiembrie) şi Danemarcei (1 decembrie).</p>
<p>Următorul stagiu al României va avea loc la Craiova, din 10 octombrie, pentru primele meciuri din EHF Euro Cup, cu Norvegia (Larvik, 15 octombrie) şi cu Polonia (Craiova, 19 octombrie).</p>
<p>De precizat că echipa țării noastre este calificată direct la turneul final al CE2026, în calitate de gazdă, la fel ca Polonia, Cehia, Slovacia şi Turcia. Pe cale de consecință, nu va juca preliminarii, ci doar meciuri în Grupa 1 a EHF Euro Cup.</p>
<p>Până la CM care începe peste două luni, România va găzdui „Trofeul Carpaţi”, la Bistriţa, între 17 și 24 noiembrie, unde va întâlni Portugalia (pe 20), Cehia (22) şi Austria (23).</p>

]]></description>
    </item>
    <item>
      <title>Dinamo, înfrângere în prima etapă din Liga Campionilor</title>
      <link>https://www.prosport.ro/alte-sporturi/dinamo-infrangere-in-prima-etapa-din-liga-campionilor-20269687</link>
      <description><![CDATA[<img src="https://www.prosport.ro//wp-content/uploads/2025/09/Dinamo-infrangere-in-prima-etapa-din-Liga-Campionilor.jpg"/><br/><p>Dinamo a debutat cu stângul în noul sezon din Liga Campionilor, după ce o mare parte din meci a fost egala celor de la Sporting Lisabona.</p>
<p><span>„Dulăii” au avut parte de susținere masivă</span> din partea suporterilor în Sala Dinamo. Meciul a început în forță pentru gazde, dar oaspeții nu au fost intimidați de atmosfera incendiară și în partea secundă s-au desprins pe tabelă.</p>
<h2><span>Dinamo, înfrângere pe teren propriu în debutul din Liga Campionilor</span></h2>
<p>Sala Dinamo a fost neîncăpătoare pentru numărul mare de fani veniți să își susțină favoriții. Peste 3.000 de oameni i-au încurajat pe „dulăi” până la fluierul de final. Multe persoane au venit din provincie să asiste la primul meci din Liga Campionilor.</p>
<p>Sporting Lisabona a fost primul adversar din acest sezon al „dulăilor”. <span>Portughezii și-au luat revanșa</span> după ce la ultima deplasare la București au pierdut. Chiar dacă au avut fanii de partea lor, elevii lui Paulo Pereira nu au reușit să dea lovitura.</p>
<p>Meciul a început cu Dinamo mai agresivă în atac și a preluat conducerea jocului rapid, 7-4. Oaspeții s-au trezit și au reușit să conducă cu 11-8, iar la pauză s-a intrat la cabine la egalitate, 15-15. Și după pauză, Dinamo a reușit să preia avantajul pe tabelă, dar pe final portughezii au făcut mai bine față presiunii și s-au impus, scor 33-30.</p>
<p>Dinamo a fost repartizată în acest sezon într-o grupă dificilă din care mai fac parte Aalborg Handbold, Fuchse Berlin, Vezprem HC, Kielce, Nantes, Sporting și Kolstad. Următorul meci va fi pe 17 septembrie la Kolstad, Norvegia.</p>
<h2><span>Reacția goalkeeper-ului lui Dinamo: „Dacă eram un pic mai atenți…”</span></h2>
<p>Ionuț Iancu a vorbit despre primul meci al „dulăilor” din noul sezon european. Consideră că și el putea face mai mult, dar acum contează ca în viitoarele meciuri să obțină victoria. Le-a mulțumit fanilor pentru atmosfera creată.</p>
<p>„Am demonstrat că suntem o echipă care poate să pună probleme. Cred că dacă eram un pic mai atenți și cu puțin mai mult ajutor din partea mea câștigam. (nr eliminarea unui coleg) A contat pentru că el e un stâlp în apărare, îi coordonează  pe colegi. (…)</p>
<p>(nr despre arbitraj) Nu am să vorbesc despre arbitraj. Sunt atent la ce am de făcut și ce poate să facă echipa. Dacă dăm tot și la final suntem mulțumiți poate să arbitreze orice. (nr. despre meciul cu Kolstad) Fiecare meci e vital, e important. Cu siguranță, acasă trebuie să fim mai puternici, dar trebuie să câștigăm și în deplasare.</p>
<p>(nr despre atmosfera făcută de fani) Au fost super. Îți dau o putere și te împing de la spate, e ceva incredibil. Le mulțumesc că vin alături de noi și îi așteptăm și în continuare”, a declarat Ionuț Iancu.</p>

]]></description>
    </item>
    <item>
      <title>Se taie în carne vie la FR de Handbal! Ce suspendări drastice vin de la Comisia de Disciplină, n-a scăpat nici Florentin Pera</title>
      <link>https://www.prosport.ro/alte-sporturi/handbal/se-taie-in-carne-vie-la-fr-de-handbal-ce-suspendari-drastice-vin-de-la-comisia-de-disciplina-n-a-scapat-nici-florentin-pera-20269200</link>
      <description><![CDATA[<img src="https://www.prosport.ro//wp-content/uploads/2025/09/Se-taie-in-carne-vie-la-FR-de-Handbal-Ce-suspendari-drastice-vin-de-la-Comisia-de-Disciplina-1400x933.jpeg"/><br/><p>Comisia de Disciplină din cadrul Federației Române de Handbal a sancționat în ședința de marți arbitrajele controversate de la meciurile din prima etapă a Ligii Florilor, Dunărea Brăila – SCM Râmnicu Vâlcea 23-22 și SCM Universitatea Craiova – CSM Tg. Jiu 27-26.</p>
<p>Arbitrajele dubioase din prima etapă a Ligii Florilor s-au lăsat cu suspendări de câte 4 etape pentru cuplurile Ionuț Tița – Claudiu Ghesoiu (Dunărea Brăila – SCM Râmnicu Vâlcea) și Constantin Bălan – Ionuț Savin (SCM Universitatea Craiova – CSM Tg. Jiu).</p>
<h2><span>Decizii dure la Comisia de Disciplină a FR de Handbal</span></h2>
<p>După demisiile a trei din cei patru membri ai Comisiei Centrale de Arbitri, atribuțiile comisiei au fost preluate de către secretarul general al Federației de Handbal, Nicolae Luca.</p>
<p>Au fost multe decizii pro-Dunărea la jocul din prima etapă, luate de arbitrii Ghesoiu și Tița în special în repriza secundă. În plus, Vâlcea a fost privată la ultimul atac și de o aruncare de la 7 metri, fază la care Ghesoiu / Tița au dictat forțare în atac. Comisia de Disciplină i-a sancționat pentru influențarea rezultatului final: ”necunoașterea sau greșita aplicare, fără intenție, a regulilor de joc şi a celorlalte regulamente, care influențează în mod direct rezultatul final al jocului”.</p>
<p>SCM Rm. Vâlcea a făcut memoriu în urma arbitrajului potrivnic, fapt care a dus la un schimb de replici cu Dunărea Brăila pe paginile oficiale ale celor două grupări. Antrenorul vâlcencelor, Florentin Pera, care a cerut la finalul meciului lămuriri de la cei doi arbitri a fost sancționat financiar.</p>
<p>La meciul din Bănie, câștigat de Craiova cu 27-26 a fost sancționată pentru patru etape și observatoarea Gabriela Covaci, pentru “greșita aplicare, fără intenție, a regulilor de joc și a celorlalte regulamente, care nu influențează în mod direct rezultatul final al jocului.”</p>
<p>La sesizarea secretarului general al Federației a fost sancționat și observatorul Adrian Eremia cu 4 etape suspendare, care a fost delegat la jocul din cadrul competiției Supercupa României – masculin, CS Minaur Baia Mare – HC Buzău 2012, desfășurat pe 21 august, la Bistrița.</p>
<h2><span>N-au scăpat nici observatorii</span></h2>
<p>De asemenea, observatorul Ioan Ciobanu a fost reținut de la delegări pentru două etape, după ce a fost oficial la jocul de Supercupa României – masculin, dintre echipele CS Minaur Baia Mare – ACS HC Buzău 2012, de la Bistrița.</p>
<p>Ambii observatori au fost penalizați ”conform art. 94.2 lit. j) din Regulamentul disciplinar al F.R.H. pentru „acceptarea unor încălcări ale prevederilor regulamentare privind spațiul de schimb” se arată în comunicatul oficial al FRH.</p>
<p>FOTO: SPORTUL ILUSTRAT</p>

]]></description>
    </item>
  </channel>
</rss>
