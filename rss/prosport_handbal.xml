<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Selecţionerul României, demis: „Un nou capitol începe”</title>
      <link>https://www.prosport.ro/alte-sporturi/handbal/selectionerul-romaniei-demis-un-nou-capitol-incepe-20384348</link>
      <description><![CDATA[<img src="https://www.prosport.ro//wp-content/uploads/2026/02/Selectionerul-Romaniei-demis-Un-nou-capitol-incepe.jpg"/><br/><p>Sezonul dezastruos al echipei feminine de handbal SCM Universitatea Craiova, sub bagheta selecţionerului naţionalei României, Ovidiu Mihăilă, n-a fost tolerat până la capăt de conducerea clubului din Bănie. Buget mare, evoluţii neconvingătoare, eşecuri în faţa unor echipe din subsol, bătăi crunte în duelurile cu formaţiile cu pretenţii, parcurs slab, toate acestea caracterizează stagiunea actuală a handbalistelor Craiovei.</p>
<p>Totul a culminat cu eşecul din etapa a 15-a a Ligii Florilor, de luni seara, când Dunărea Brăila a dominat în Sala Polivalentă şi pe teren şi fondul sonor din tribune, la final celebrând un succes major, scor 27-16 (12-7), în faţa unei echipe, SCMU Craiova, inexistentă.</p>
<h2><span>Ovidiu Mihăilă a fost demis de la SCM Universitatea Craiova</span></h2>
<p>Formaţia din Bănie este în subsolul ierarhiei, pe locul 9 din 12 echipe, cu 9 puncte, având nu mai puţin de 9 înfrângeri în acest campionat al Ligii Florilor, iar în etapa viitoare joacă în deplasare cu Rapid Bucureşti, miercuri, 25 februarie, de la ora 17:30.</p>
<p>A doua zi după eşecul drastic cu Brăila, oficialii clubului SCM Universitatea Craiova au luat decizia şi au ajuns la un acord cu <span>selecţionerul României, Ovidiu Mihăilă</span>, care nu va mai continua în Bănie.</p>
<p>Deja a fost anunţat deja înlocuitorul său, Costică Buceschi, „unul dintre cei mai experimentați tehnicieni din România”, noul antrenor al Craiovei.</p>
<h2><span>„Un nou capitol începe în viața echipei de handbal feminin”</span></h2>
<p>În vârstă de 55 de ani, acesta vine să salveze de la retrogradare o echipă care îşi propunea la început de sezon participarea în cupele europene. Dacă totul va decurge bine până la finalul acestui sezon, cele două părţi vor continua colaborarea şi în stagiunea următoare.</p>
<p>„Un nou capitol începe în viața echipei de handbal feminin. Am ajuns la un acord cu antrenorul Costică Buceschi, unul dintre cei mai experimentați tehnicieni din România.</p>
<p>În vârstă de 55 ani, Costică Buceschi are o vastă experiență, atât pe plan intern, unde a antrenat echipe ca Minaur Baia Mare, HC Dunărea Brăila sau Corona Brașov, cât și pe plan internațional, conducând naționala Turciei spre participarea la primul Campionat European din istorie. În Țara Semilunei, acesta a reușit să câștige Supercupa cu formația Kastamonu. Contractul este valabil până la finalul sezonului, cu opțiunea de prelungire. Costică Buceschi conduce primul antrenament chiar în aceste momente.</p>
<p>Mult succes în Bănie! Totodată, clubul nostru îi mulțumește lui Ovidiu Mihăilă pentru colaborare și îi urează multă baftă în următoarele proiecte și rămânem susținătorii săi în jocurile pe care le va avea cu Naționala României” este comunicatul clubului din Bănie.</p>
<p><span>Ovidiu Mihăilă a fost instalat selecţioner al României</span> în toamna trecută, iar cu el la cârmă, naţionala feminină a terminat pe locul 9.</p>

]]></description>
    </item>
    <item>
      <title>Și Alexandru Dedu are un punct de vedere legat de transmisiunile TV din handbalul românesc: „E ținut într-un acvariu frumos, dar la care nu se poate uita multă lume”</title>
      <link>https://www.prosport.ro/alte-sporturi/handbal/si-alexandru-dedu-are-un-punct-de-vedere-legat-de-transmisiunile-tv-din-handbalul-romanesc-e-tinut-intr-un-acvariu-frumos-dar-la-care-nu-se-poate-uita-multa-lume-20384375</link>
      <description><![CDATA[<img src="https://www.prosport.ro//wp-content/uploads/2026/02/Si-Alexandru-Dedu-are-un-punct-de-vedere-legat-de-transmisiunile-TV-din-handbalul-romanesc-„E-tinut-intr-un-acvariu-frumos-dar-la-care-nu-se-poate-uita-multa-lume.jpg"/><br/><p>Începutul de an a adus controverse în handbalul românesc, după ce Campionatul European de Handbal masculin a fost transmis pe platforma online contra-cost Voyo, a trustului Pro.</p>
<p><span>Alexandru Dedu, manager la SCM Poli Timișoara</span> și candidat la funcția de președinte al <span>Federației Române de Handbal</span> și-a exprimat o părere pe acest subiect și consideră că sportul cu mingea mică nu ajunge la suficient de mulți telespectatori români.</p>
<h2><span>Handbalul, lângă fotbal, dar insuficient promovat</span></h2>
<p>Dedu a punctat că handbalul a crescut mult în popularitate printre sporturile urmărite de români în ultimul deceniu. Inclusiv cu „ajutor” de la faptul că la sporturile individuale, în special la tenis, nu mai sunt rezultatele aduse de Simona Halep.</p>
<p>Așadar, se poate profita, dar „vitrina” nu ar fi suficient de bine plasată. „Eu am părerea mea despre direcția aceasta. Handbalul a ajuns la notorietate pe locul 2 în România. În 2014 eram pe locurile 5-6. Când Halep s-a retras, handbalul a ajuns pe locul 2 ca dorința oamenilor de a-l vedea. Handbalul în momentul de față e ținut într-un acvariu frumos, dar la care nu se poate uita multă lume. Și asta nu face bine! Dar nu sunt eu în măsură să decid”, a declarat Alexandru Dedu, întrebat de controversele stârnite odată cu Europeanul din ianuarie.</p>
<h2><span>Piața românească nu e suficient de matură pentru sistemul pay-per-view</span></h2>
<p>Cel care conduce din punct de vedere sportiv clubul SCM Timișoara spune că avantajul real ar fi dacă Pro TV ar da un meci per etapă, și nu ambele pe Pro Arena sau chiar pe Voyo, cum se petrece acum. De asemenea, el a punctat că piața românească nu e încă la nivelul celei occidentale, cu sistem pay-per-view, pentru că nici sportul nu e la acel nivel.</p>
<p>„Nu-mi convine înțelegerea. Dacă ne-ar da pe Pro TV ar fi nemaipomenit. Așa, sunt meciuri pe Pro Arena și restul, pe o platformă digitală. Lucrul acesta se întâmplă în toate țările vestice, produsele premium sunt pe platforme digitale. Dar în acele țări sportul în sine e o industrie și ei au ajuns la maturitate”, a mai spus Dedu.</p>
<p>În ceea ce privește Liga Zimbrilor, doar în prima etapă din retur s-a dat un meci pe Voyo, cel dintre Poli și Turda. Ulterior, pentru runda a doua, dar și cele ce vor urma, apar câte două partide programate să fie ambele transmise pe Pro Arena.</p>

]]></description>
    </item>
    <item>
      <title>EXCLUSIV Cel mai bun jucător al lumii se întoarce la București, iar campioana are o veste excelentă pentru fani</title>
      <link>https://www.prosport.ro/alte-sporturi/handbal/cel-mai-bun-jucator-al-lumii-se-intoarce-la-bucuresti-iar-campioana-are-o-veste-excelenta-pentru-fani-20384232</link>
      <description><![CDATA[<img src="https://www.prosport.ro//wp-content/uploads/2026/02/Cel-mai-bun-jucator-al-lumii-se-intoarce-la-Bucuresti.jpg"/><br/><p>Dinamo se pregătește de marele meci cu Fuchse Berlin, astfel că la București se întoarce Mathias Gidsel, considerat cel mai bun handbalist al lumii.</p>
<p>Fără probleme de lot, Dinamo speră să producă surpriza, mai ales că în Sala Polivalentă vor fi în jur de 3.000 de spectatori.</p>
<h2><span>Mathias Gidsel se întoarce la București, dar Dinamo speră să producă surpriza: „Tot lotul este valid!”</span></h2>
<p>Dinamo speră să încheie cât mai bine această campanie din UEFA Champions League, una în care a dat peste o grupă infernală, cu Fuchse Berlin, Veszprem și Aalborg în prim-plan.</p>
<p>Joi, în Sala Polivalentă, Fuchse Berlin nici nu concepe să rateze victoria, <span>mai ales că se va baza și pe celebrul Mathias Gidsel, care a fost adversarul României</span> la ultimul turneu final. „Dacă vrei să ajungi medic, atunci trebuie să faci studii timp de zece ani. Dacă vrei să ajungi handbalist, trebuie să faci la fel. Dacă mă vezi cum mă antrenez, o să vezi că fac lucruri pe care antrenorul le consideră aproape imposibil de realizat. Dar dacă încerci asta de o mie de ori la antrenament, atunci în joc poate să-ți iasă într-o zi”, a recunoscut Gidsel.</p>
<p>Totuși, chiar și cu Gidsel într-o formă foarte bună, <span>Dinamo speră să repete jocul excelent cu Nantes</span>, mai ales că n-are probleme de lot și Paulo Pereira va avea cei mai buni jucători la dispoziție.</p>
<h2><span>3.000 de suporteri sunt așteptați la marele meci dintre Dinamo și Fuchse Berlin</span></h2>
<p>În mod normal, Sala Polivalentă ar fi fost plină la un duel între Dinamo și Fuchse Berlin, nemții fiind mereu în cursă ori pentru Final Four-ul în Champions League, ori pentru cel din European League.</p>
<p>Cum Dinamo este ieșită din calculele calificării mai departe și este cu gândul mai mult la parcursul din campionat, meciul nu va fi sold-out. Totuși, în tribune sunt așteptați în jur de 3.000 de suporteri, o asistență decentă pentru un meci de un asemenea nivel. „Vor fi între 2.500 și 3.000 de oameni”, susțin roș-albii.</p>
<p>Ca de obicei când joacă în Liga Campionilor, Fuchse Berlin va avea un grup important de fani la București. Mai ales că va fi primul meci pentru nemți în Europa în acest an.</p>
<p>Duelul de joi seara este primul pe care Dinamo îl joacă în Sala Polivalentă în această ediție de Liga Campionilor. Echipa lui Paulo Pereira a început sezonul european în Sala Dinamo, acolo unde s-a ridicat de multe ori la nivelul adversarilor, reușind și acel succes extraordinar cu Nantes, scor 29-28.</p>

]]></description>
    </item>
    <item>
      <title>VIDEO Teroarea marii campioane din cauza soțului alcoolic şi gelos: „M-a bătut atât de tare încât l-am implorat să mă omoare”</title>
      <link>https://www.prosport.ro/alte-sporturi/handbal/teroarea-marii-campioane-din-cauza-sotului-alcoolic-si-gelos-m-a-batut-atat-de-tare-incat-l-am-implorat-sa-ma-omoare-20383774</link>
      <description><![CDATA[<img src="https://www.prosport.ro//wp-content/uploads/2026/02/Teroarea-marii-campioane-din-cauza-sotului-alcoolic-si-gelos-„M-a-batut-atat-de-tare-incat-l-am-implorat-sa-ma-omoare_-1400x841.jpg"/><br/><p>Svetlana Kitic (65 de ani), mare campioană a sportului din fosta Iugoslavie, multiplă medaliată olimpic, inclusiv cu aur la Jocurile de la Los Angeles 1984, a povestit teroarea pe care a trăit-o din cauza soțului alcoolic și gelos.</p>
<p>Născută la Tuzla, în estul actualei Bosnia Herțegovina, Svetlana a fost căsătorită cu Goran Bogunovic, un descoperitor de talente, în intervalul 1988-1990. Cei doi sunt și părinții unei fete, pe nume Marina.</p>
<h2><span>Teroarea prin care a putut să treacă Svetlana Kitic timp de doi ani. Campioana olimpică a trăit un film de groază cu Goran Bogunovic, soțul alcoolic și gelos</span></h2>
<p>Svetlana Kitic este una dintre legendele sportului din fosta Iugoslavie și e considerată și astăzi una dintre cele mai mari handbaliste din toate timpurile.</p>
<p>Pentru naționala de handbal feminin a fostei Iugoslavii, ea a marcat nu mai puțin de 911 goluri în 202 apariții. De asemenea, a contribuit la cucerirea argintului la Jocurile Olimpice Moscova 1980, iar patru ani mai târziu, la Olimpiada de la Los Angeles, Svetlana Kitic și naționala de handbal feminin a Iugoslaviei au pus mâna pe mult râvnitul aur. Și, nu în ultimul rând, ea și coechipierele au obținut o medalie de argint la Campionatul Mondial din Coreea de Sud 1990.</p>
<p>Pe final de carieră, în intervalul 2002-2003, când Iugoslavia era deja istorie, Svetlana Kitic a decis să reprezinte Bosnia Herțegovina la nivel internațional, ea fiind născută la Tuzla, în estul statului din urmă menționat. Cu toate acestea, fosta jucătoare de handbal a rămas la fel de iubită pe întreg teritoriul fostei Iugoslavii, iar în 2010, spre exemplu, a câștigat Premiul Oscar pentru Popularitate în Serbia.</p>
<p>Din păcate, nu doar aceste realizări au adus-o pe Svetlana în atenția presei internaționale, ci și un episod dramatic prin care a trecut la finalul anilor ’80.</p>
<p>Ea a fost căsătorită cu un descoperitor de talente al acelor vremuri, Goran Bogunovic, care din nefericire a supus-o unor chinuri greu de descris. În cei doi ani de mariaj, în care au dat naștere și unei fete, pe nume Marina, Svetlana Kitic a fost bătută brutal de partener, care <span>era alcoolic și gelos</span>.</p>
<p>Și chiar dacă nu <span>a fost amenințată cu moartea</span>, ea a ajuns în situația de a-și dori să își dea ultima suflare. În cadrul unui interviu cutremurător pe care l-a acordat sârbilor de la <span>Sportal.Blic.Rs</span>, ea și-a amintit că și-a implorat soțul să îi curme viața, doar pentru a nu mai suferi:</p>
<p>„Am tăcut pentru că mi-a fost rușine să-l denunț pe tatăl copilului meu. Dar totul a durat până când am ajuns în punctul în care eram mai mereu la secția de urgențe a spitalului. Eram mai mult acolo decât pe terenul de sport. Și în cele din urmă m-am dus la poliție și am povestit tot. Da, vorbesc despre Goran Bogunovic, al treilea soț. El este tatăl Marinei. La câteva luni după divorț, a dispărut fără urmă. Regret că nu am pus capăt acelei traume mai devreme. M-a bătut în repetate rânduri, din cauza alcoolului. Bea enorm și era teribil de gelos. Nikola (n.r. – un băiat pe care îl avea dintr-o căsătorie precedentă) nu locuia cu mine pe atunci, era cu tatăl lui, al doilea meu soț. Iar Mara avea cam trei ani. Din fericire, își amintește doar puțin din ce s-a întâmplat. Și a încercat să ascundă totul în suflet. Nu prea vorbim despre asta… Filosofia mea de viață este să iert toate lucrurile urâte care mi s-au întâmplat, dar să nu uit. Și, da, bineînțeles că au rămas traume. Când aud pe cineva certându-se sau răstindu-se, întotdeauna rog acea persoană să coboare tonul… Adică, dacă simt că se poate ajunge la o ceartă, mă supăr rău de tot. (…) Abuzatorii știu bine să își ascundă fața și cu cât ajungi să îi iubești mai tare, cu atât te vor bate mai rău. Atât de rău încât vei ajunge să crezi că te vor ucide. Chiar și eu am ajuns în punctul în care i-am zis: omoară-mă dacă vrei, eu nu voi mai rămâne cu tine! Nu știam ce să mai fac, acelea sunt momentele în care te închizi complet în tine, devii o victimă. Divorțul a durat 5, 6 ani, asta a fost cea mai mare rușine, mai ales din cauza copilului. Era a treia mea căsătorie și am făcut totul pentru a o salva. Copiii știu, Mara chiar mi-a salvat viața o dată. Nu îmi mai e rușine să vorbesc despre acest subiect, așa că discut deschis cu copiii. Trebuie să știe că nu sunt singuri”, a declarat Svetlana Kitic, potrivit sursei citate.</p>
<h2><span>Avertisment pentru toate femeile</span></h2>
<p>Totodată, uriașa handbalistă a citat din bătrâni pentru a le avertiza pe femeile de pretutindeni: un agresor care își lovește partenera o dată, nu se va opri!</p>
<p>„Bătrânii noștri spun: Odată ce ridică mâna asupra ta, o va face din nou! Inclusiv mama îmi spunea mereu asta, dar nu am ascultat-o. Credeam că va trece, că se va schimba, așa că ziceam să mai dăm o șansă de dragul copilului. Apoi (n.r. – după divorț), de teama că se va întâmpla din nou, i-am transmis următorului meu partener prin ce am trecut. Și l-am avertizat să nu ridice vocea la mine nici măcar din greșeală, darămite să ridice mâna, pentru că nu știu ce aș putea face. Oricum, așa ceva nu mi s-a mai întâmplat niciodată”, a mai punctat Svetlana Kitic.</p>
<p>La nivel de club, Svetlana Kitic le-a reprezentat pe Jedinstvo Tuzla, Radnicki Belgrad și Zeljeznicar. Ea și-a încheiat cariera de sportivă profesionistă în 2006.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/t95ZrUJrBsI?si=_RYCMKEwZtekeGi3" title="YouTube video player" width="560"></iframe></p>

]]></description>
    </item>
    <item>
      <title>Corona Brașov, victorie amară la Dijon: a ratat calificarea în sferturile EHF European League. Bogdan Burcea a avut polițe de plătit!</title>
      <link>https://www.prosport.ro/alte-sporturi/handbal/corona-brasov-victorie-amara-la-dijon-a-ratat-calificarea-in-sferturile-ehf-european-league-bogdan-burcea-a-avut-polite-de-platit-20383438</link>
      <description><![CDATA[<img src="https://www.prosport.ro//wp-content/uploads/2026/02/Corona-Brasov-victorie-amara-la-Dijon-a-ratat-calificarea-in-sferturile-EHF-European-League.-Bogdan-Burcea-a-avut-polite-de-platit-1400x931.jpg"/><br/><p>Corona Brașov a câștigat în Franța, dar a ratat calificarea în sferturile EHF European League la handbal feminin. Corona a învins-o duminică, în deplasare, pe Dijon scor 30-26 (18-18), în al cincilea meci din Grupa D a European League.</p>
<p>După  o primă repriză în care Dijon a condus și cu patru goluri, elevele lui Bogdan Burcea au revenit până la pauză, când s-a intrat la egalitate, 18-18. În partea secundă, Corona a fost net superioară, a condus și cu cinci goluri, iar în final s-a impus  30-26. Insuficient pentru a obține calificarea în sferturile European League. Principalele marcatoare ale Coronei au fost Katarina Krpez-Slezak – 11 goluri, Harma van Kreij, Alisia Boiciuc, Gabriela Dumitrașcu, Jelena Zivkovic – câte 4 goluri.</p>
<h2><span>Bogdan Burcea a avut polițe de plătit, după victoria din Franța!</span></h2>
<p>La finalul jocului, Bogdan Burcea, antrenorul Coronei, a avut de împărțit câteva polițe adresate „specialiștilor” de la Brașov. Mai mult, Burcea a criticat arbitrajul „sub orice critică”.</p>
<p>„Sper ca «specialiștii» să fi avut posibilitatea să urmărească acest meci, să vadă niște fete senzaționale care și-au respectat blazonul. Îmi felicit fetele, au evoluat foarte bine. Au venit la Dijon să se califice, au avut această posibilitate, să învingă chiar la 6 goluri.</p>
<p>Păcat, sincer, pentru că atât arbitrii, cât și delegatul EHF au fost sub media arbitrilor noștri tineri din România! Sub orice critică. Pentru spectacolul oferit, fetele merită aplauze”, a declarat  Bogdan Burcea la finalul partidei cu JDA Dijon.</p>
<p>Bogdan Burcea, actualul tehnician al Coronei, va pleca la finalul sezonului la Dunărea Brăila. Norvegianul Bent Dahl va prelua echipa brașoveană din sezonul viitor.</p>
<h2><span>Viborg și Dijon merg în sferturile EHF European League</span></h2>
<p>Lider în clasamentul Grupei D este Viborg, cu 8 puncte. Dijon este pe locul secund, cu 7 puncte, Corona ocupă poziţia a treia, cu 5 puncte, iar Zaglebie este pe ultimul loc, fără niciun punct.</p>
<p>Viborg și Dijon sunt calificate în sferturile EHF European League cu o etapă înainte de final. Dijon are avantajul victoriei la cinci goluri din meciul de la Brașov, 30-25.</p>
<p>În ultima etapă, Corona va juca la Brașov cu Zaglebie, iar Viborg se va duela cu Dijon.</p>

]]></description>
    </item>
  </channel>
</rss>
