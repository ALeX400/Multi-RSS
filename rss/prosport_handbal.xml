<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CSM Târgu Jiu a transferat două handbaliste din Spania! Ce obiectiv are clubul</title>
      <link>https://www.prosport.ro/alte-sporturi/handbal/csm-targu-jiu-a-transferat-doua-handbaliste-din-spania-ce-obiectiv-are-clubul-20371999</link>
      <description><![CDATA[<img src="https://www.prosport.ro//wp-content/uploads/2026/01/CSM-Targu-Jiu-a-transferat-doua-handbaliste-din-Spania-Ce-obiectiv-are-clubul.jpg"/><br/><p>După ce le-a adus, din eșalonul secund, pe Valentina Bardac (Măgura Cisnădie) și Larisa Șerban (Unirea Slobozia), CSM Târgu Jiu s-a întărit pe linia de 9 metri cu două jucătoare valoroase, din Spania, ambele cu experiență la nivelul competițiilor europene.</p>
<p>Între timp, angoleza Helena Gilda Simao (inter – coordonator) a semnat cu Gloria Bistrița, dar va rămâne în Oltenia până la finele acestui sezon. În perspectiva viitorului campionat, deoarece în acest sezon nu retrogradează direct nicio echipă, oficialii clubului gorjean le-au adus pe interul dreapta Paulina Perez Buforn ( 29 de ani) și pe interul stânga Aitana Santome Santos (24 de ani), de la CB Porrino, locul 5 în prima ligă din Spania. Ambele au semnat pe o perioadă de un an și jumătate cu CSM Târgu Jiu.</p>
<h2><span>CSM Târgu Jiu a adus două handbaliste din Spania și vrea să nu mai lupte pentru evitarea retrogradării și sezonul următor</span></h2>
<p>Paulina Buforn are la activ 10 sezoane în prima ligă din Spania, dar și un sezon în Franța, la Fleury Loiret, în 2021-2022. Are numeroase participări în cupele europene, care au culminat cu sezonul 2024-2025, când echipa CB Porrino a ajuns în finala EHF European League. Născută în Ibiza, pe 25 ianuarie 1997, Paulina are și numeroase selecții la naționala Spaniei.A debutat pentru naționala iberică într-un meci amicaldisputat la Huesca, chiar împotriva României, pe 7 iulie 2017, marcând 4 goluri.</p>
<p>Aitana Santos este născută pe 26 mai 2001, la Moana, Pontevedra, și are numeroase prezențe la nivelul primei ligi iberice, dar și la naționala U19 a Spaniei, iar în palmares figuează și finala EHF din 2025, cu Valur, pierută la limită, după 29-29 pe teren propriu și 24-25 în returul din Islanda, de la Reykjavík. În sezonul 2023-2024, CSM Târgu Jiu a jucat, pentru prima dată în istoria clubului, în cupele europene și chiar a acces în grupele EHF European League. Echipa gorjeană, din postura de nou-promovată, jucase finala Cupei României, în 2023, cu CSM București, pierdută, scor 25-31.</p>
<h2><span>„Campionatul românesc este un punct de referință în handbalul feminin”</span></h2>
<p>„Târgu Jiu căuta variante noi pentru echipă, eu căutam un nou proiect pentru sezonul viitor, care să coincidă cu obiective importante într-un campionat puternic, iar caracteristicile mele se potrivesc bine cu echipa de la Târgu Jiu și cu obiectivele acesteia. Este un club care funcționează foarte bine și are ambiția de a crește. În plus, în timpul procesului de negociere, au demonstrat un nivel de căldură umană care mi-a dat liniștea sufletească de a veni aici să joc și să dau tot ce am mai bun.</p>
<p>Cunosc campionatul românesc pentru că este un punct de referință în handbalul feminin, fiind una dintre cele mai bune ligi profesioniste din Europa. De asemenea, am prieteni și coechipieri spanioli buni care joacă aici, așa că le-am urmărit sezoanele și cunosc competiția din exterior. Am cunoscut CSM Târgu Jiu datorită meciului lor împotriva Malaga Costa del Sol din competiția europeană și pentru că am avut norocul să mă antrenez în Spania cu Ekaterina Dzhukeva, care a jucat aici și mi-a spus lucruri frumoase despre Târgu Jiu.</p>
<p>Scopul meu pentru acest sezon este să mențin nivelul înalt pe care l-am arătat în Spania, să mă adaptez cât mai bine la această competiție solicitantă, ceea ce îmi va permite să ajut echipa”, a declarat Paulina Buforn, pentru site-ul oficial al clubului gorjean.</p>
<p>Cele două spaniole ar putea debuta duminică la CSM Târgu Jiu, în meciul cu ocupanta locului al 3-lea Corona Brașov.</p>
<p>După 13 etape, echipa gorjeană se află pe antepenultimul loc în Liga Florilor, cu doar 3 victorii. Echipele clasate pe locurile 11-12, poziții ocupate momentan de HC Zalău (4 puncte) și CSM Galați (0 puncte), vor disputa meciuri de baraj pentru menținerea în Liga Florilor, cu echipe din Divizia A.</p>
<p>Meciul CSM Târgu Jiu – <span>Corona Brașov</span> este programat duminică, 1 februarie, ce începere de la ora 17:30.</p>
<ul>
<li><span>A apărut intelectualul din afara sistemului care vrea să ia fața celor 3D din handbal – Dedu, Din și Dinu</span></li>
</ul>

]]></description>
    </item>
    <item>
      <title>EXCLUSIV Transferuri de Champions League pentru Rapid și planuri extraordinare în Giulești: „Urmează să vină! Locul 2 nu se premiază!”</title>
      <link>https://www.prosport.ro/alte-sporturi/handbal/transferuri-de-champions-league-pentru-rapid-si-planuri-extraordinare-in-giulesti-urmeaza-sa-vina-locul-2-nu-se-premiaza-20375128</link>
      <description><![CDATA[<img src="https://www.prosport.ro//wp-content/uploads/2026/02/Transferuri-de-Champions-League-pentru-Rapid-si-planuri-extraordinare-in-Giulesti-1400x1050.jpeg"/><br/><p>Rapid are ambiții mari în următoarea perioadă la handbal feminin, iar în sezonul viitor este gata să se implice în lupta pentru titlu.</p>
<p>Conducerea clubului din Giulești pregătește mutări spectaculoase în această perioadă, cu ambiția clară de a se bate cu granzii CSM București și Bistrița.</p>
<h2><span>Ambiții foarte mari pentru șefii Rapidului: „Ne dorim să revenim în Champions League și să atacăm Final Four!”</span></h2>
<p>Secția de handbal feminin a Rapidului a reușit rezultate notabile în ultimii ani, inclusiv participarea în Champions League, însă deocamdată lucrurile nu merg grozav pentru fetele din Giulești.</p>
<p>Cei de la Rapid își doresc deocamdată un Final Four în Europa League, acolo unde a ajuns recent rivala Dinamo, în competiția masculină, în perioada în care echipa din „Ștefan cel Mare” era pregătită de Xavi Pascual.</p>
<p>Cu șanse mici la podium pe plan intern, Rapid este pe locul al doilea în grupa din European League, cu patru puncte. La finalul acestei săptămâni, fetele din Giulești vor întâlni Oldenburg, echipă care a pierdut în Polivalentă cu scorul de 34-30.</p>
<p>Mai ales în cupele europene, galeria echipei de fotbal este aproape și de handbaliste, <span>așa cum s-a întâmplat și în sezoanele în care formația a fost în Champions League.</span></p>
<p>„În acest moment, handbalul feminin este locomotiva clubului să zicem așa, din punct de vedere sportiv. Ne dorim să revenim în Champions League și să atacăm chiar Final Four. Dar prima oară am vrea să atacăm un Final Four în European League”, a recunoscut Vlad Andronescu, într-un interviu acordat pentru<span> ProSport.</span></p>
<ul>
<li>6 este locul pe care Rapid îl ocupă deocamdată în campionat. Formația din Giulești a acumulat 13 puncte</li>
</ul>
<h2><span>„Pentru rapidiști nu există decât locul 1. Locul 2 nu se premiază!”</span></h2>
<p>Oamenii din Giulești sunt conștienți că deocamdată diferența dintre Rapid și forțele din campionat este una mare. De altfel,<span> CSM București și Bistrița sunt prezente și la cel mai înalt nivel, în Liga Campionilor.</span></p>
<p>Totuși, Rapid are planuri mari din sezonul viitor și nu se va mulțumi nici măcar cu locul al doilea.</p>
<p>„În acest moment, CSM București și Bistrița domină în Liga Națională. Bugetele sunt consistente pentru aceste cluburi. Chiar dacă rezultatele nu sunt cele așteptate de suporteri, eu cred că procesul de reconstrucție pe care l-am început în acest sezon va da rezultate foarte bune. Noi ne dorim mereu să facem performanță. Și vom fi acolo unde își doresc suporterii, adică pe locul 1”, este convins președintele CS Rapid. „Pentru rapidiști nu există decât locul 1. Locul 2 nu se premiază, așa cum se mai glumește în sport”, a completat acesta.</p>
<div class="wp-caption aligncenter" id="attachment_19844573" style="width: 1410px"><img alt="" aria-describedby="caption-attachment-19844573" class="wp-image-19844573 size-large" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2024/03/vDe-ce-se-imbratiseaza-Dan-Sucu-intai-cu-Victor-Angelecu-si-cu-Daniel-Nicolae-si-abia-apoi-cu-sotia-Diana-si-cu-fiii-sai-Secretul-milionarului-de-la-Rapid-1400x933.jpg" srcset="https://www.prosport.ro/wp-content/uploads/2024/03/vDe-ce-se-imbratiseaza-Dan-Sucu-intai-cu-Victor-Angelecu-si-cu-Daniel-Nicolae-si-abia-apoi-cu-sotia-Diana-si-cu-fiii-sai-Secretul-milionarului-de-la-Rapid-1400x933.jpg 1400w, https://www.prosport.ro/wp-content/uploads/2024/03/vDe-ce-se-imbratiseaza-Dan-Sucu-intai-cu-Victor-Angelecu-si-cu-Daniel-Nicolae-si-abia-apoi-cu-sotia-Diana-si-cu-fiii-sai-Secretul-milionarului-de-la-Rapid-768x512.jpg 768w, https://www.prosport.ro/wp-content/uploads/2024/03/vDe-ce-se-imbratiseaza-Dan-Sucu-intai-cu-Victor-Angelecu-si-cu-Daniel-Nicolae-si-abia-apoi-cu-sotia-Diana-si-cu-fiii-sai-Secretul-milionarului-de-la-Rapid-1536x1024.jpg 1536w, https://www.prosport.ro/wp-content/uploads/2024/03/vDe-ce-se-imbratiseaza-Dan-Sucu-intai-cu-Victor-Angelecu-si-cu-Daniel-Nicolae-si-abia-apoi-cu-sotia-Diana-si-cu-fiii-sai-Secretul-milionarului-de-la-Rapid-2048x1365.jpg 2048w" width="1400"/><p class="wp-caption-text" id="caption-attachment-19844573">După ce a devenit patronul Rapidului, Dan Șucu a mers și la meciurile de handbal ale fetelor din Giulești, fiind însoțit și de Victor Angelescu Foto: Mediafax</p></div>
<h2><span>Rapid promite transferuri spectaculoase: „Două-trei jucătoare urmează să mai vină!”</span></h2>
<p>Rapid urmează să mai ia câteva jucătoare de valoare pentru sezonul viitor, în condițiile în care multe cluburi de top stabilesc încă de pe acum mutările prin care să-și completeze lotul.</p>
<p>Deocamdată, clubul se află în stadiul în care negociază aceste mutări.</p>
<p>„Două-trei jucătoare urmează să mai vină, dar deocamdată sunt doar negocieri”, a subliniat Andronescu.</p>

]]></description>
    </item>
    <item>
      <title>Danemarca e campioană europeană la handbal masculin. Performanță uriașă: nordicii dețin „tripla coroană”</title>
      <link>https://www.prosport.ro/alte-sporturi/handbal/danemarca-e-campioana-europeana-la-handbal-masculin-performanta-uriasa-nordicii-detin-tripla-coroana-20374918</link>
      <description><![CDATA[<img src="https://www.prosport.ro//wp-content/uploads/2026/02/Danemarca-e-campioana-europeana-la-handbal-masculin.jpg"/><br/><p>Danemarca a câștigat Campionatul European de handbal masculin, EHF EURO 2026, după ce a învins în finală Germania, scor 34-27. În finala mică, Croația a depășit Islanda, scor 34-33.</p>
<p>Nordicii au reușit o performanță uriașă, având acum toate cele trei „coroane” din handbal, după ce au devenit campioni olimpici la JO Paris 2024 și campioni mondiali anul trecut. Doar Franța avea până în prezent „tripla coroană”.</p>
<h2><span>Danemarca e campioană europeană la handbal masculin</span></h2>
<p>Danemarca, selecționată ce a cucerit Europeanul și în 2008 sau 2012, a triumfat acum la Herning, pe teren propriu și cu o asistență de 15.000 de fani, în fața nemților. Parcursul danezilor la această ediție a fost „umbrit” de un singur eșec în grupe, cu Portugalia, 31-29.</p>
<p>Practic, ultimul act al <span>EHF EURO 2026</span> a fost o reeditare a finalei de la Jocurile Olimpice, când danezii au trecut de nemți, cu scorul de 39-26.</p>
<p>Acum s-au remarcat unii ca: Andreas Wolff (portar cu 14 intervenții), Kevin Moeller (portarul danez ce a avut opt intervenții) sau Mathias Gidsel (șapte goluri), care a și fost ales MVP-ul turneului. Simon Pytlick, interul stânga în vârstă de 25 de ani al Danemarcei, a fost cel mai bun marcator al finalei (opt goluri).</p>
<h2><span>Cum au arătat Danemarca și Germania în finala EHF EURO 2026</span></h2>
<p>Danemarca: Emil Nielsen, Kevin Moller – Johan Hansen (7 goluri), Gidsel (7), Lauge, Pytlick (8), Magnus Landin, Saugstrup (1), Kirkelokke (2), Emil Jakobsen (3), Mensah, Andersson, Hoxer (1), Arnoldsen (5), Svane. Lasse Moller.</p>
<p>Germania: Wolff, Spaeth – Zerbe (2), Langhoff, Golla (5), Kiesler, Koster (4), Knorr (5), Lichtlein (2), Schluroff, Uscins (2), Semper (1), Dahmke, Mertens (1), Grgic (5), Kohlbacher.</p>
<p>Danemarca și Germania s-au duelat și în grupa principală, 31-26 pentru danezi. În semifinale au fost următoarele rezultate: Germania – Croaţia, scor 31-28, Danemarca – Islanda, scor 31-28.</p>
<p>Germania are două titluri europene câștigate, în 2004 și 2016.</p>
<h2><span>Traseu Danemarca EHF EURO 2026</span></h2>
<p>Grupă etapa 1, Franța – Danemarca 29-32<br/>
Grupă, etapa 2, Spania – Danemarca 31-36<br/>
Grupă, etapa 3, Germania – Danemarca 26-31<br/>
Grupă, etapa 4, Danemarca – Norvegia 38-24<br/>
Semifinale, Danemarca – Islanda 31-28<br/>
Finală, Danemarca – Germania 34-27</p>
<p>România a încheiat pe locul 22 Campionatul European de handbal masculin, sub echipa noastră fiind clasate Muntenegru și Ucraina.</p>
<ul>
<li><span>A apărut intelectualul din afara sistemului care vrea să ia fața celor 3D din handbal – Dedu, Din și Dinu</span></li>
</ul>

]]></description>
    </item>
    <item>
      <title>EXCLUSIV A apărut intelectualul din afara sistemului care vrea să ia fața celor 3D din handbal – Dedu, Din și Dinu! „Vin la alegeri cu Biblia în mână”</title>
      <link>https://www.prosport.ro/alte-sporturi/handbal/a-aparut-intelectualul-din-afara-sistemului-care-vrea-sa-ia-fata-celor-3d-din-handbal-dedu-din-si-dinu-vin-la-alegeri-cu-biblia-in-mana-20371867</link>
      <description><![CDATA[<img src="https://www.prosport.ro//wp-content/uploads/2026/01/A-aparut-intelectualul-din-afara-sistemului-care-vrea-sa-ia-fata-celor-3D-din-handbal-Dedu-Din-si-Dinu-1400x1050.jpg"/><br/><p>Virgil Ion Popovici (51 de ani) este unul dintre cei șase candidați care se vor bate pentru funcție președinte al FR de Handbal, alegeri care vor avea loc în aprilie 2026.</p>
<p>Membru al AJH Gorj, fiind unul dintre membrii săi fondatori, Popovici este lector universitar la Universitatea „Constantin Brâncuși” din Târgu Jiu, Facultatea de Științe Medicale și Comportamentale.</p>
<h2><span>Se va impune Popovici în fața celor 3D din handbal – Dedu, Din și Dinu?</span></h2>
<p>În calitate de director de club sportiv universitar a elaborat și depus la Consiliul Județean Gorj doua proiecte de promovare și dezvoltare a handbalului și voleiului in cadrul clubului sportiv universitar.</p>
<p>„Nu sunt nici fost jucător, nici fost antrenor, nici fost arbitru și s-a dovedit că acest „mit” sau așa-zisa notorietate în handbal nu rezolvă problemele acestuia.</p>
<p>Nu voi veni cu demisii in alb și nici nu aparțin politicului, iar singura politică, pe care am făcut-o și o voi face este doar „politica handbalului”.</p>
<p>Analizez să vin cu Biblia în mână pentru a arăta corectitudinea mea. Nu sunt săgeata nimănui, nu fac alianțe și nu dau voturi altora. Sper să nu fie niște alegeri cu presiuni, așa cum s-a întâmplat în 2022 când de la CS Dinamo a venit și a votat Dănuț Lupu.</p>
<p>Eu nu am o campanie pe critici, veți vedea, vin cu soluții și sper să reușesc”, a declarat Popovici pentru <span>ProSport</span>.</p>
<h2><span>Deja 5 adversari pentru Din la șefia FR Handbal</span></h2>
<p>„Sunt un om al handbalului, care a venit în timpul pandemiei, la începutul anilor 2020, într-o situație dificilă, cu restricții, situație căreia i-am făcut față de-a lungul celor patru ani și jumătate cât am condus destinele Clubului Sportiv Universitar Constantin Brâncuși din Târgu Jiu.</p>
<p>Patru ani și jumătate în care, deși am condus interimar, toți cei cu care am lucrat, toți cei care au avut încredere în mine – și o spun fără falsă modestie – pot confirma că există rezultate, există puncte de vedere favorabile”, continuă omul de handbal.</p>
<p><img alt="" class="aligncenter size-full wp-image-20371881" decoding="async" height="466" src="https://www.prosport.ro//wp-content/uploads/2026/01/virgil-ion-popovici.jpg" width="647"/></p>
<p>Din informațiile <span>ProSport</span> sunt deja 6 candidați care se vor prezenta la viitorul scrutin: actualul președinte Constantin Din, fostul președinte Alexandru Dedu, Bogdan Voina, Sorin Dinu, Cristian Potora și Virgil Ion Popovici.</p>
<p>Nu este exclus să apară și alte nume. La ultimele alegeri Bogdan Voina i-a oferit, în turul 2, voturile actualului președinte, ceea ce n-ar fi exclus să se întâmple și acum.</p>
<blockquote><p>Reprezentanții structurilor sportive de handbal cu drept de vot vor vota pentru prima dată o Strategie care are la bază problemele reale ale handbalului, adică cele comunicate de ei, precum și soluțiile la acestea găsite împreună și nu promisiuni. De asemenea, din echipa mea nu vor face parte persoane din fosta sau actuala conducere a FRH, ci doar oameni care vor binele handbalului românesc<br/>
Virgil Ioan Popovici</p></blockquote>
<h2><span>Ce s-a întâmplat în 2022?</span></h2>
<p>Constantin Din, fost arbitru internațional, a devenit președinte al FRH după ce a câştigat, în aprilie 2022, scrutinul din cadrul Adunării Generale desfăşurate la Hotelul Marriott din Capitală.</p>
<p>Din a reușit să câștige alegerile abia în turul în faţa președintelui în exerciţiu Alexandru Dedu, fiind votat de 157 de membri, în timp ce adversarul său a întrunit 66 de sufragii.</p>
<p>În primul tur, cei patru candidaţi la funcţia de preşedinte al FRH au fost votaţi după cum urmează: Constantin Din – 95 voturi, Alexandru Dedu – 79 voturi, Bogdan Voina – 48 voturi şi Maximilian Gavrilă – un singur vot.</p>
<p>Alegerile pentru funcția de președinte al FR Handbal sunt programate în aprilie 2026.</p>
<blockquote><p>Dacă vreun fost internațional tomân cu experiența reala dobândita in campionate profesioniste puternice va candida, EU VOI FACE UN PAS ÎN SPATE și îl voi susține. Condițiile mele sunt: să fie mai tânăr, sau cât se poate de tânăr, să fie fost jucător al echipei naționale<br/>
Alexandru Dedu</p></blockquote>

]]></description>
    </item>
    <item>
      <title>CRONICĂ U-lu-i-tor! Meci de infarct pentru Baia Mare la Thuringer în EHF European League: a pierdut cu un gol primit cu 3 secunde înainte de final!</title>
      <link>https://www.prosport.ro/alte-sporturi/handbal/u-lu-i-tor-meci-de-infarct-pentru-baia-mare-la-thuringer-in-ehf-european-league-a-pierdut-cu-un-gol-primit-cu-3-secunde-inainte-de-final-20369407</link>
      <description><![CDATA[<img src="https://www.prosport.ro//wp-content/uploads/2026/01/Meci-de-infarct-pentru-Baia-Mare-la-Thuringer-in-EHF-European-League.jpg"/><br/><p>Echipa feminină de handbal Minaur Baia Mare a pierdut primul meci în Grupa A din European League, cu un gol primit cu 3 secunde înainte de final.</p>
<p>Echipa pregătită de Daniel Apostu continuă să fie lider în Grupa A, cu 4 puncte, la fel ca Motherson Mosonmagyarovari KC și Thüringer HC, datorită golaverajului mai bun.</p>
<h2><span>Johanna Reichert a făcut ce a vrut cu apărarea celor de la Baia Mare, înscriind golul victoriei când nu mai credea nimeni</span></h2>
<p>HC Baia Mare era lider indiscutabil la ora partidei din deplasare cu Thüringer, având două victorii în tot atâtea meciuri. Iar începutul partidei a fost unul care să dea speranțe că se va continua pe același drum.</p>
<p>A condus permanent pe tabela de marcaj, iar la pauză avea un avantaj de 3 goluri, 18-15. Ceva s-a rupt, însă, în partea a doua a confruntării. Încet, dar sigur, Thüringer, adversara celor de la Râmnicu Vâlcea <span>în sferturile ediției trecute a competiției</span>, a revenit în meci, pe fondul evoluției excepționale a Johannei Reichert, care a marcat nu mai puțin de 14 goluri.</p>
<p>De altfel, ea este cea care, cu 3 secunde înainte de final, a înscris golul victoriei formației gazdă, care a reintat în cărțile calificării în faza următoare a competiției.</p>
<p>În prima etapă, Minaur a învins formaţia norvegiană Larvik, în deplasare, cu 28-26, după care a făcut spectacol, pe teren propriu, cu Motherson Mosonmagyaróvári KC, impunându-se cu 34-28.</p>
<p>În etapa 4, Minaur va juca returul cu Thuringer, în 7 februarie, pe teren propriu. Celelate meciuri sunt acasă cu Larvik și în deplasare cu Motherson Mosonmagyaróvári KC.</p>
<h2><span>Posibil duel românesc în sferturile de finală din EHF European League</span></h2>
<p>A doua reprezentantă a României în această competiție, Rapid, a obţinut prima victorie din Grupa C. Echipa alb-vișinie a învins, pe teren propriu, VfL Oldenburg, cu 34-30, după ce la pauză tabela arăta 17-16.</p>
<p>Grație acestui succes, formația bucureșteană a urcat pe locul 2, cu 4 puncte, și privește mai relaxată partea a doua a competiției. Pe 8 februarie va juca returul cu Oldenburg, o săptămână mai târziu evoluează tot în deplasare, cu Tertnes Bergen, pentru ca în ultima etapă, pe 22 februarie, să primească replica handbalistelor de la Lokomotiva Zagreb, actualul lider.</p>
<p>În fine. În Grupa D, Corona Brașov a remizat, 33-33, pe terenul puternicei echipe Viborg, liderul grupei, și <span>continuă să fie pe locul 3</span>.</p>
<p>Formația de la poalele Tâmpei joacă returul cu echipa daneză pe 8 februarie, iar în ultimele două etape întâlnește JDA Bourgogne Dijon Handball în deplasare și KGHM MKS Zaglebie Lubin acasă.</p>
<p>Primele două din fiecare grupă se califică în sferturile de finală așa că, teoretic, am putea avea un duel românesc între Rapid și Corona. Prima manșă este pe 21, iar returul se joacă pe 29 martie. Turneul final are loc în zilele de 16 și 17 mai.</p>

]]></description>
    </item>
  </channel>
</rss>
