<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dinamo, lovitură de proporții! Noul antrenor al echipei este selecționerul Portugaliei. Toate detaliile înțelegerii, culisele mutării și obiectivul tehnicianului: „Nu poate fi altul!”. EXCLUSIV</title>
      <link>https://www.prosport.ro/alte-sporturi/handbal/dinamo-lovitura-de-proportii-noul-antrenor-al-echipei-este-selectionerul-portugaliei-toate-detaliile-intelegerii-culisele-mutarii-si-obiectivul-tehnicianului-nu-poate-fi-altul-20166881</link>
      <description><![CDATA[<img src="https://www.prosport.ro/wp-content/uploads/2025/05/Dinamo-lovitura-de-proportii-Noul-antrenor-al-echipei-este-selectionerul-Portugaliei.jpg"/><br/><p>Dinamo a bătut palma cu noul antrenor, iar Paulo Pereira urmează să fie prezentat oficial în cel mai scurt timp de echipa care se pregătește pentru un nou sezon în Liga Campionilor la handbal masculin.</p>
<p>Din informațiile noastre, selecționerul Portugaliei a semnat o înțelegere valabilă timp de un an, cu opțiune pentru încă un sezon.</p>
<h2><span>Paulo Pereira a semnat contractul cu Dinamo! Obiectivul pe care îl are în România</span></h2>
<p>După despărțirea de David Davis, de care s-a știut de o bună bucată de timp, Dinamo a avut pe masă mai multe variante pentru înlocuirea acestuia, mai ales că „dulăii” au impresionat în ultimii ani în Europa, luptându-se uneori de la egal la egal cu granzii Europei, precum Fuchse Berlin sau Sporting.</p>
<p>Așa cum a scris <span>ProSport</span>, Paulo Pereira a ajuns la Dinamo, după ce părțile au ajuns la un acord, iar contractul a fost semnat de tehnicianul ajuns la vârsta de 60 de ani. În cel mai scurt timp, portughezul va fi prezentat oficial de gruparea din „Ștefan cel Mare”.</p>
<p>Fost selecționer și al Tunisiei, Pereira a semnat pe un an cu Dinamo, cu opțiune pentru încă un an, obiectivul fiind clar: un parcurs cât mai bun în Liga Campionilor, acolo unde „dulăii” speră să prindă un culoar favorabil pentru a ajunge în Final Four, un obiectiv totuși greu de realizat. „Obiectivul lui Pereira nu poate fi altul decât un parcurs cât mai bun în Europa, pentru că este greu de crezut că în România putem avea probleme”, susțin oamenii din „Ștefan cel Mare”.</p>
<p>În acest an, cu toate că a avut parte de multe frământări, Dinamo a trecut de faza grupelor și <span>a ieșit din Europa după dubla cu nemții de la Magdeburg</span>, care apoi au trecut și de Veszprem, cu un gol marcat în ultimele secunde.</p>
<h2><span>Paulo Pereira a stabilit programul lui Dinamo la Constanța, acolo unde a fost adversarul României</span></h2>
<p><span>Fost tehnician și la CSM București</span>, Pereira este în momentul de față unul dintre cei mai apreciați antrenori din Europa, alături de Xavi Pascual, ajuns de la Dinamo la Veszprem. Pereira este adversarul României în grupa de calificare de la Campionatul European, acolo unde Portugalia este de departe cea mai bună echipă, chiar dacă a cedat pe terenul tricolorilor, scor 28-24.</p>
<p>De altfel, chiar la Constanța s-au stabilit ultimele detalii, acolo unde Pereira a înfruntat echipa lui George Buricea și s-a întâlnit cu oamenii din conducerea lui Dinamo și cu cei care vor face parte din staff-ul său.</p>
<p>Portughezul și-ar mai dori întăriri în următoarea perioadă, pentru ca la reunirea de la jumătatea lunii iulie să aibă la dispoziție toți oamenii de bază pentru sezonul viitor. Până în jurul datei de 15 iulie, Pereira și-ar dori să mai vină în România, pentru a afla toate detaliile despre noua sa echipă.</p>
<h2><span>Dinamo, cale liberă spre un nou event</span></h2>
<p>La curent cu ceea ce se întâmplă în campionatul nostru, Pereira își dorește să realizeze eventul cu Dinamo, club care a dominat categoric principala competiție internă în ultimii ani.</p>
<p>Favorită certă să câștige iar ambele trofee, Dinamo ar putea avea totuși o concurență mai serioasă, având în vedere că Timișoara va avea ambiții mari în următorul sezon și va încerca să pună probleme „dulăilor”.</p>
<p>Deocamdată, Dinamo mai are de jucat două meciuri din acest sezon, obiectivul fiind să termine neînvinsă o nouă ediție de campionat. „Dulăii” au sărbătorit un nou titlu în fața fanilor, iar acum se pregătesc pentru meciurile cu Turda și Baia Mare, care vor fi practic „antrenamente cu public”.</p>
<ul>
<li>2019 este anul în care Paulo Pereira a câștigat Challenge Cup cu CSM București</li>
</ul>

]]></description>
    </item>
    <item>
      <title>S-a luat decizia în cazul Cristinei Neagu. Ilie Bolojan va face asta</title>
      <link>https://www.prosport.ro/alte-sporturi/handbal/s-a-luat-decizia-in-cazul-cristinei-neagu-ilie-bolojan-va-face-asta-20168155</link>
      <description><![CDATA[<img src="https://www.prosport.ro/wp-content/uploads/2025/05/S-a-luat-decizia-in-cazul-Cristinei-Neagu-1400x768.jpg"/><br/><p>Cea mai mare handbalistă română din toate timpurile, Cristina Neagu, se retrage din activitate la finalul acestui sezon, iar Ilie Bolojan a luat decizia.</p>
<p>Pe 8 iunie, Cristina Neagu va susține ultimul meci al carierei, la Sala Polivalentă, iar fanii își vor lua rămas bun de la cea mai mare handbalistă română din toate timpurile.</p>
<h2><span>Decizia luată de președintele interimar Ilie Bolojan cu privire la Cristina Neagu</span></h2>
<p>Cristina Neagu a avut o carieră impresionantă, câștigând Liga Campionilor în 2015 cu Buducnost, după ce jucase alte două finale, în 2010 cu Oltchim și Buducnost.</p>
<p>De asemenea, a fost desemnată de 4 ori <span>cea mai bună handbalistă a anului</span>, în 2010, 2015, 2016 și 2018. Aceste performanțe și celelalte obținute de-a lungul carierei l-au determinat pe Ilie Bolojan, președintele interimar al României, să-i acorde Ordinul Național „Steaua României”, cea mai înaltă distincție a statului român.</p>
<p>Ceremonia va avea loc luni, 12 mai, de la ora 17:00, și va fi transmisă presei prin sistemul unic de transmisiune în direct și pe <span>site</span>-ul Administrației Prezidențiale.</p>
<h2><span>Pe 16 mai vor fi puse în vânzare alte bilete pentru ultimul meci al Cristinei Neagu</span></h2>
<p>Evenimentul organizat cu ocazia <span>meciului de retragere al Cristinei Neagu</span> a generat un mare interes în rândul suporterilor. De altfel, prima tranșă de bilete s-a epuizat în mai puțin de oră, după cum a anunțat sportiva.</p>
<p>„SOLD OUT! Primul val de bilete a fost epuizat în mai puțin de o oră!</p>
<p>Jumătate din biletele disponibile au fost cumpărate în prima etapă de vânzare. Mulțumim din inimă tuturor! Ne-ați arătat, din nou, câtă emoție adună acest moment.</p>
<p>Pentru cei care nu au reușit să prindă un loc, urmează valul 2 de vânzare, care va începe pe 16 mai, la o oră pe care o vom anunța în curând.</p>
<p>Ne vedem la Sala Polivalentă să scriem o nouă filă de poveste ÎMPREUNĂ”, a scris ea, pe Facebook.</p>
<p>„Știu că vine un moment în care trebuie să privești înapoi. Să tragi aer în piept și să spui: A fost incredibil! Pentru mine, acel moment e acum. După o viață trăită cu mingea în mână, după mii de ore în sală și milioane de visuri, a venit timpul să îmi iau la revedere.</p>
<p>Pe 8 iunie nu va fi doar un meci. Va fi o zi în care vrea să vă spun mulțumesc. Voi mi-ați fost mereu alături. În sală, în fața televizoarelor, în gânduri. Ați visat cu mine, ați plâns cu mine, ați crezut cu mine.</p>
<p>Handbalul mi-a cerut totul. Și i-am dat tot. Pentru fiecare accidentare, a fost o revenire. Pentru fiecare obstacol, o nouă motivație. Pentru fiecare zi grea, un motiv în plus să nu mă opresc.</p>
<p>Am câștigat mai mult decât trofee. Am câștigat oameni. Am câștigat amintiri. Și poate, cel mai important, am câștigat o voce. O voce care a putut inspira. Care a putut spune: se poate.</p>
<p>Nu vreau să spun adio. Vreau doar să fim împreună, încă o dată. Să ne privim în ochi și să ne amintim tot ce a am trăit.</p>
<p>Pe 8 iunie, 8 devine ∞ (n.r. – infinit). Datorită vouă.</p>
<p>Cu toată recunoștința,</p>
<p>Cristina Neagu”, a mai transmis marea handbalistă.</p>

]]></description>
    </item>
    <item>
      <title>România, victorie importantă cu Portugalia! Accidentare serioasă pentru liderul naționalei</title>
      <link>https://www.prosport.ro/alte-sporturi/romania-victorie-importanta-cu-portugalia-accidentare-serioasa-pentru-liderul-nationalei-20165866</link>
      <description><![CDATA[<img src="https://www.prosport.ro/wp-content/uploads/2025/05/Romania-victorie-importanta-cu-Portugalia-Accidentare-serioasa-pentru-liderul-nationalei.jpg"/><br/><p>România a mai făcut un pas spre EURO după victoria cu Portugalia, dar liderul naționalei s-a accidentat și ar putea rata finalul campaniei de calificare.</p>
<p>Echipa națională de handbal masculin a României a izbutit să treacă cu succes de meciul cu Portugalia și acum „tricolorii” sunt doar la mâna lor în drumul spre calificarea la EURO 2026.</p>
<h2><span>România, pas important în drumul spre EURO 2026</span></h2>
<p>La Constanța, <span>„tricolorii” au obținut un nou succes</span> în fața reprezentativei Portugaliei, scor 28-24. Portughezii au început în forță partida, deși s-au prezentat fără mulți dintre titularii de bază. La pauză, România conducea cu 13-11, la capătul unui joc solid făcut de elevii lui George Buricea.</p>
<p>La revenirea de la cabine, „tricolorii” au condus tot meciul pe tabelă, păstrând o diferență de 3-5 goluri față de adversari. Scorul final este 28-24, ceea ce permite naționalei României să abordeze ultimul meci cu Polonia fără să depindă de alte rezultate din grupa a 8-a.</p>
<p>Meciul s-a disputat în fața a aproximativ 2900 de spectatori. Daniel Stanciuc a fost omul meciului cu 13 reușite, urmat de Demis Grigoraş 5, Călin Dedu 3, Alexandru George Andrei 2, Ionuţ Iancu (portar) 1, Tudor Botea 1, Dan Emil Racoţea 1, Andras Szasz 1, Iosif Andrei Buzle 1. Portarul Ionuț Iancu a avut 10 intervenții salvatoare.</p>
<p>În partida din tur, România a pierdut dramatic cu Polonia, 26-27, astfel că „tricolorii” vor trebui să facă tot posibilul pentru a-și lua revanșa. Partida decisivă pentru calificarea la EURO 2026 va avea loc pe 11 mai, de la ora 19:00.</p>
<h2><span>Clasament grupa preliminarii EHF EURO 2026</span></h2>
<ol>
<li>Portugalia 7 puncte</li>
<li>România 5 puncte</li>
<li>Israel 4 puncte</li>
<li>Polonia 4 puncte</li>
</ol>
<p>George Buricea a pierdut cel mai important jucător din lot. Demis Grigoraș a ieșit de pe teren accidentat și la cum stau lucrurile pare că va absenta de la meciul decisiv. Rămâne de văzut ce verdict îi vor da medicii liderului de la națională, care a ieșit ținându-se de genunchi.</p>
<p>Înaintea meciului, Demis Grigoraș și Mihai Popescu au fost premiați pentru atingerea bornei de 100 de selecții la naționala României.</p>
<blockquote><p>„Am făcut toate calculele posibile și cu o victorie, deci cu 2 puncte, România poate fi calificată la Campionatul European în proporție de 99%. Ar însemna enorm pentru mine o calificare aici, la Constanța. Eu consider că dacă îți faci bine meseria și ești corect cu ea, atunci ești răsplătit”, spunea Buricea, înaintea acestui duel, potrivit <span>FRH</span>.</p></blockquote>
<p>Campionatul European de Handbal din 2026 va avea loc între 15 ianuarie și 1 februarie. Țările care vor găzdui competiția sunt Suedia, Norvegia și Danemarca. Alături de Franța sunt toate cele trei naționale direct calificate, urmând ca alte 20 de echipe să se califice la capătul preliminariilor.</p>

]]></description>
    </item>
    <item>
      <title>România – Portugalia, meci decisiv la handbal masculin! Lusitanii cu rezervele? Toate detaliile despre partida de la Constanța care ne poate duce la Euro 2026</title>
      <link>https://www.prosport.ro/alte-sporturi/handbal/romania-portugalia-meci-decisiv-la-handbal-masculin-lusitanii-cu-rezervele-toate-detaliile-despre-partida-de-la-constanta-care-ne-poate-duce-la-euro-2026-20165079</link>
      <description><![CDATA[<img src="https://www.prosport.ro/wp-content/uploads/2025/05/Romania-Portugalia-meci-decisiv-la-handbal-masculin-Lusitanii-cu-rezervele-Toate-detaliile-despre-partida-de-la-Constanta-1400x932.jpg"/><br/><p>Echipa națională de handbal masculin a României întâlnește selecționata Portugaliei, joi, de la ora 18:00, în Sala Sporturilor „Simona Amânar” din Constanța, într-o partidă din Grupa a 8-a a fazei secunde a calificărilor pentru Campionatul European din 2026.</p>
<p>România are nevoie de o victorie pentru a mai spera la calificare la Euro 2026. Situația în grupă este una complicată.</p>
<h2><span>România – Portugalia se joacă la Constanța! Toate detaliile despre partida de la malul mării</span></h2>
<p>Tricolorii au început excelent preliminariile pentru turneul final și a reușit un meci mare în prima rundă cu Portugalia. Lusitanii s-au impus cu 37-30, dar naționala noastră a condus cu 7 goluri în în prima repriză. Apoi a urmat un 27-28 acasă cu Polonia.</p>
<p>România a obținut toate punctele în aceast grupă în meciurile cu Israel. Pe teren propriu, naționala noastră s-a impus cu 29-26, în timp ce în deplasare a remizat, 29-29.</p>
<p>Miza este locul 3 care ar putea duce la turneul final. Portugalia ocupă primul loc, cu 7 puncte, urmată de Polonia, 4 puncte, România, 3 puncte, Israel, 2 puncte. Primele două clasate din cele opt grupe, precum și cele mai bune patru formații de pe locul al treilea se califică la turneul final.</p>
<p>Portugalia, deja calificată, a venit cu multe absențe la Constanța, semn bun pentru elevii lui George Buricea.</p>
<h2><span>Ce spune președintele Constantin Din și George Buricea</span></h2>
<p>„Eu funcționez întotdeauna mai bine sub presiune și cred că și jucătorii. Pentru că s-au apucat de handbal tocmai pentru a juca meciuri cu mare presiune. Evident că sunt anumite emoții, dar nu unele care să ne copleșească.</p>
<p>Am în lot și jucători cu experiență care au evoluat în astfel de meciuri. Dar spun eu că vom trece peste emoții și vom face un meci mare. Vom avea și ajutorul publicului din Constanța, unul cunoscător de handbal. Va fi un meci care va fi decis de mici detalii”, a adăugat selecționerul George Buricea.</p>
<p>„Eu sunt mândru de acești jucători. Mă bucur enorm că Dan (n.r. – Dan Racoțea) și-a revenit și e aici cu noi, la fel și Călin (n.r. – Călin Dedu), care e în momentul ăsta unul dintre cei mai buni pivoți din lume.</p>
<p>Și cred eu că el poate să ajungă cel mai bun pivot din lume, dacă va reuși să se concentreze mai mult la finalizare. Așadar eu cred foarte mult în echipa națională și în stafful tehnic’, a afirmat președintele Constantin Din.</p>
<ul>
<li>Cine are dreptate: Pera sau Din? Conflict deschis între selecționer și șeful FR Handbal, se poate ajunge chiar la tribunal. EXCLUSIV</li>
</ul>
<p>„Vreau să le transmit că nu sunt singuri în încercarea de a obține această calificare, această redobândire a identității noastre. Eu sunt convins că toți iubitorii handbalului din România sunt alături de ei. Publicul îi va ajuta foarte mult în obținerea unei victorii.</p>
<p>Faptul că biletele s-au epuizat obligă și mai mult, vor trebui să dea dovadă de ambiție, dăruire și implicare”, a adăugat Constantin Din.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/OXizfM_tOXM?start=1&amp;feature=oembed" title="Conferința de presă dedicată meciului România-Portugalia" width="500"></iframe></div>

]]></description>
    </item>
    <item>
      <title>Cine are dreptate: Pera sau Din? Conflict deschis între selecționer și șeful FR Handbal, se poate ajunge chiar la tribunal. EXCLUSIV</title>
      <link>https://www.prosport.ro/alte-sporturi/handbal/cine-are-dreptate-pera-sau-din-conflict-deschis-intre-selectioner-si-seful-fr-handbal-se-poate-ajunge-chiar-la-tribunal-exclusiv-20163826</link>
      <description><![CDATA[<img src="https://www.prosport.ro/wp-content/uploads/2025/05/Cine-are-dreptate-Pera-sau-Din-Conflict-deschis-intre-selectioner-si-seful-FR-Handbal-se-poate-ajunge-chiar-la-tribunal-1400x934.jpg"/><br/><p>Florentin Pera, selecționerul naționalei feminine de handbal, mai are termen 4 zile pentru a da un răspuns dacă va alege între prima reprezentativă și HC Vâlcea, cu care ar semna un nou angajament cât de curând.</p>
<p>Șeful FRH, Constantin Din, insistă ca Florentin Pera să pregătească numai naționala de fete.</p>
<h2><span>Pera și Din nu s-au pus de acord! De ce nu poate selecționerul să activeze la echipa de club</span></h2>
<p>Pera dorește să antreneze ambele echipe, așa cum se întâmplă cu ceilalți tehnicieni ai formațiilor de top din Europa și nu numai. Și cum s-a întâmplat până de curând cu el la Gloria Bistrița.</p>
<p>Deși acum doi ani, când era doar la națională, a avut oferte de la Rapid, Vâlcea și Ferencvaros, Din s-a opus să aibă două contracte. Când a fost vorba de Gloria Bistrița i-a dat drumul, probabil în virtutea relațiilor bune între FRH și Consiliul Județean Bistrița Năsăud, acolo unde tricolorele dispută multe meciuri și stagii de pregătire.</p>
<p>În primul contract, scadent anul trecut, se specifica faptul că Florentin Pera avea nevoie de acordul FRH pentru a ajunge la o echipă de club. Ajungând la Gloria Bistrița, el a semnat un alt angajament în care nu s-a mai stipulat nimic pentru că Pera era atunci la gruparea ardeleană, cu care a încheiat apoi relațiile contractuale.</p>
<p><img alt="" class="size-large wp-image-20057627" decoding="async" fetchpriority="high" height="729" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/12/Federatia-Romana-de-Handbal-va-organiza-un-meci-de-retragere-pentru-Cristina-Neagu-Anuntul-presedintelui-Constantin-Din-„Ne-dorim-sa-facem-asta-1400x729.png" srcset="https://www.prosport.ro/wp-content/uploads/2024/12/Federatia-Romana-de-Handbal-va-organiza-un-meci-de-retragere-pentru-Cristina-Neagu-Anuntul-presedintelui-Constantin-Din-„Ne-dorim-sa-facem-asta-1400x729.png 1400w, https://www.prosport.ro/wp-content/uploads/2024/12/Federatia-Romana-de-Handbal-va-organiza-un-meci-de-retragere-pentru-Cristina-Neagu-Anuntul-presedintelui-Constantin-Din-„Ne-dorim-sa-facem-asta-768x400.png 768w, https://www.prosport.ro/wp-content/uploads/2024/12/Federatia-Romana-de-Handbal-va-organiza-un-meci-de-retragere-pentru-Cristina-Neagu-Anuntul-presedintelui-Constantin-Din-„Ne-dorim-sa-facem-asta-1536x800.png 1536w, https://www.prosport.ro/wp-content/uploads/2024/12/Federatia-Romana-de-Handbal-va-organiza-un-meci-de-retragere-pentru-Cristina-Neagu-Anuntul-presedintelui-Constantin-Din-„Ne-dorim-sa-facem-asta.png 1913w" width="1400"/></p>
<p>În noul contract nu se specifică nimic despre echipa de club. Motiv pentru care Florentin Pera nu cedează și așteaptă, în cel mai nefavorabil scenariu, să-i fie reziliat contractul unilateral, evident, dacă se va întâmpla.</p>
<h2><span>Vine Adi Vasile?</span></h2>
<p>Surse <span>ProSport</span> susțin că Pera ar urma să semneze la sfârșitul lunii mai cu SCM Vâlcea, dar practic nu încalcă niciun regulament cu FR Handbal.</p>
<p>E de așteptat modul cum va reacționa Constantin Din. Nu este exclus să se ajungă la tribunal, iar România să aibă un alt selecționer. Cel mai vehiculat nume pentru înlocuire este Adi Vasile, fostul antrenor de la CSM București.</p>
<p>FR Handbal a votat în Consiliul de Administrație pentru Florentin Pera, scor 9-2.</p>

]]></description>
    </item>
  </channel>
</rss>
