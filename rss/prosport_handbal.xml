<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Căpitanul lui Dinamo, furios după eșecul dramatic din Liga Campionilor: „Au fost împotriva noastră! Nu avem ce face!”. EXCLUSIV</title>
      <link>https://www.prosport.ro/alte-sporturi/handbal/capitanul-lui-dinamo-furios-dupa-esecul-dramatic-din-liga-campionilor-au-fost-impotriva-noastra-nu-avem-ce-face-exclusiv-20282028</link>
      <description><![CDATA[<img src="https://www.prosport.ro//wp-content/uploads/2025/09/Capitanul-lui-Dinamo-semnal-de-alarma-dupa-esecul-dramatic-1400x1048.jpg"/><br/><p>Dinamo s-a bătut timp de 50 de minute cu Veszprem, a și condus în mai multe rânduri, însă oaspeții s-au impus în cele din urmă cu 30-27 la București.</p>
<p>La final, Robert Militaru a vorbit și despre arbitraj, considerând că acesta a fost „puțin împotriva” handbaliștilor pregătiți de Paulo Pereira.</p>
<h2><span>Dinamo, aproape de o victorie mare cu Veszprem! Robert Militaru: „Au fost puțin împotriva noastră!”</span></h2>
<p>Dinamo n-a început grozav sezonul, a cedat într-un mod neașteptat și la Buzău, dar primele semne bune au apărut mai ales în partida cu Veszprem.</p>
<p>Cu aproape 3.000 de spectatori în tribune, campioana României a fost aproape să producă o surpriză uriașă într-o atmosferă de zile mari, dar Veszprem a fost echipa mai proaspătă pe final. În plus, Robert Militaru crede că și <span>brigada de arbitri a fost împotriva echipei din „Ștefan cel Mare”.</span></p>
<p>„În sfârșit, cred că ne-am arătat adevărata valoare și aproximativ 50 de minute am jucat cu ei de la egal la egal. Pot să zic faptul că experiența lor ca și echipă și-a spus cuvântul pe final și doar din acest motiv nu am reușit să câștigăm sau să luăm măcar un punct”, a mărturisit Robert Militaru, pentru <span>ProSport.</span></p>
<p>„Este irelevant să vorbim acum despre arbitraj. Noi, pe teren, simțim cu totul altfel. Am avut impresia că au fost puțin împotriva noastră, dar acesta este handbalul și nu avem ce face”, a recunoscut handbalistul campioanei României, după ce Veszprem s-a impus la o diferență de doar trei goluri la București.</p>
<h2><span>Dinamo se bate pentru calificare până în ultima secundă: „Avem șanse să luăm puncte!”</span></h2>
<p><span>După trei înfrângeri consecutive, Dinamo mai speră să treacă mai departe. </span>Asta chiar dacă va juca două meciuri la rând în deplasare, iar acestea se anunță extrem de dificile. Astfel, Dinamo va merge în Germania pentru duelul cu Fuchse Berlin, iar apoi o va întâlni și pe Aalborg. Atât nemții, cât și danezii, își propun să ajungă în Final Four în acest sezon de Liga Campionilor.</p>
<p>„Dacă vom juca precum în meciurile de acasă, atunci avem șanse să luăm puncte. Iar într-o grupă ca aceasta, orice se poate întâmpla. Oricine poate să bată pe oricine! De când am văzut grupa, am știut că avem o misiune infernală, dar de aceea este frumos handbalul”, a mai afirmat vedeta lui Dinamo, care joacă și pentru naționala României.</p>
<p>În sezonul precedent, Dinamo a obținut două victorii de senzație la București, după ce a câștigat atât cu Sporting, cât și cu Fuchse Berlin, adversarele „dulăilor” și în acest sezon. Campioana României a trecut fără probleme de faza grupelor și a ieșit din competiție după dubla cu Magdeburg.</p>

]]></description>
    </item>
    <item>
      <title>Prima reacție a președintelui Constantin Din despre demisia selecționerului Florentin Pera! Răsturnare de situație: „Nu e nimic bătut în cuie!”. EXCLUSIV</title>
      <link>https://www.prosport.ro/alte-sporturi/handbal/prima-reactie-a-presedintelui-constantin-din-despre-demisia-selectionerului-florentin-pera-rasturnare-de-situatie-nu-e-nimic-batut-in-cuie-exclusiv-20282076</link>
      <description><![CDATA[<img src="https://www.prosport.ro//wp-content/uploads/2025/09/Romania-ar-fi-ramas-fara-selectioner-dupa-o-demisie-prin-mail.jpg"/><br/><p>Naționala de handbal feminin a României a rămas fără selecționer chiar înaintea Campionatului Mondial, dar Constantin Din mai speră într-o revenire a lui Florentin Pera.</p>
<p>Șeful Federației susține că „nu este nimic bătut în cuie”, fiind mai degrabă surprins de decizia tehnicianului, care și-a dat demisia printr-un mail.</p>
<h2><span>România ar fi rămas fără selecționer! Demisie prin mail a lui Florentin Pera</span></h2>
<p>Cutremur în handbalul românesc! România a rămas fără selecționer după meciurile amicale cu Franța, care s-au jucat recent la Oradea, dar surprinde și modalitatea în care s-a produs ruptura dintre șefii Federației și tehnicianul Florentin Pera.</p>
<p>Dezamăgit de problemele din ultima perioadă, Florentin Pera și-a dat demisia prin mail după ce nu a mai fost susținut de Federația Română de Handbal, așa cum scrie golazo.ro.</p>
<p>În mail-ul pe care l-a trimis Pera a invocat problemele personale pentru decizia radicală pe care a luat-o. Alături de acesta, de națională s-a despărțit și secundul Bogdan Burcea.</p>
<h2><span>Prima reacție a lui Constantin Din: „Nu este nimic bătut în cuie!”</span></h2>
<p>Prezent la partida dintre Dinamo și Veszprem, care s-a jucat miercuri în Liga Campionilor, Constantin Din a părut surprins de informația pe care a primit-o de la <span>ProSport</span>. Șeful Federației Române de Handbal susține că „nu este nimic bătut în cuie”.</p>
<p>Cel mai probabil, Din va încerca să poarte o discuție cu Pera și să încerce să-l facă pe acesta să se răzgândească. Mai ales că se apropie și Campionatul Mondial, acolo unde naționala României va fi prezentă.</p>
<p>Șansele ca Pera să continue pe banca primei reprezentative sunt însă minime, așa că Federația Română de Handbal trebuie să aleagă cât se poate de repede o soluție cât mai bună, având în vedere că este și în criză de timp.</p>
<p>„Chiar acum sunt prins într-o discuție importantă! Nu este nimic bătut în cuie cu Florentin Pera”, s-a limitat să spună Constantin Din, pentru <span>ProSport.</span></p>
<p>După „cutremurul” care a lovit handbalul românesc înaintea turneului final, Florentin Pera nu a putut fi contactat.</p>
<p>În această vară, <span>Pera a revenit după patru ani pe banca formației din Râmnicu Vâlcea.</span></p>
<p>În sezonul trecut, Pera a fost pe banca Bistriției în <span>aventura pe care Gloria a avut-o la cel mai înalt nivel, în Liga Campionilor.</span></p>
<p>Adversarele României la următorul turneu final sunt Japonia, Croația și Danemarca.</p>
<ul>
<li>2022 este anul în care Florentin Pera a sosit pe banca naționalei României. Acesta l-a înlocuit pe Adi Vasile, care acum o conduce de pe banca tehnică pe CSM București</li>
</ul>

]]></description>
    </item>
    <item>
      <title>Șoc! Selecționerul României și-a dat demisia cu două luni înainte de Campionatul Mondial</title>
      <link>https://www.prosport.ro/alte-sporturi/handbal/soc-selectionerul-romaniei-si-a-dat-demisia-cu-doua-luni-inainte-de-campionatul-mondial-20282095</link>
      <description><![CDATA[<img src="https://www.prosport.ro//wp-content/uploads/2025/09/Soc-Selectionerul-Romaniei-si-a-dat-demisia-cu-doua-luni-inainte-de-Campionatul-Mondial-1-1400x664.jpg"/><br/><p>Selecționerul echipei naționale de handbal a României a demisionat cu două luni înainte de Campionatul Mondial.</p>
<p>Florentin Pera, antrenorul care trebuia să participe cu echipa feminină națională a României la Campionatul Mondial din Germania și Olanda, a luat decizia de a pleca de la echipă.</p>
<h2><span>Florentin Pera, selecționerul României la handbal feminin, a demisionat cu două luni înainte de Mondiale</span></h2>
<p>Conform <span>Golazo</span>, Federația Română de Handbal a fost deja anunțată de decizia antrenorului Florentin Pera. Modalitatea prin care acesta a renunțat la banca echipei naționale de handbal feminin a surprins și mai tare. Tehnicianul a trimis un simplu mail pe adresa FRH, astfel că toți federalii s-au arătat șocați.</p>
<p>Sursa menționează că principalul motiv pentru care antrenorul a luat această decizie radicală este <span>lipsa de susținere din partea tuturor reprezentanților FRH</span>. Totul vine la doar câteva săptămâni după ultimele meciuri ale naționalei de handbal feminin, două partide amicale cu Franța.</p>
<p>Pentru „tricolore” urmează alte două jocuri amicale, deoarece România este gazdă a Campionatului European de anul viitor, astfel că este calificată direct la turneu și nu intră în preliminarii. În cele două jocuri de verificare rămase până la Mondiale, România va întâlni Norvegia și Polonia. Marele turneu urmează să înceapă pe 26 noiembrie.</p>
<p>Florentin Pera a avut un mandat de 3 ani pe banca naționalei feminine de handbal, fiind instalat în vara anului 2022, atunci când l-a înlocuit pe Adi Vasile. Cel mai important obiectiv pe care antrenorul și-l propusese era calificarea la Jocurile Olimpice de la Paris 2024, pe care le-a ratat.</p>
<h2><span>Cine ar putea conduce naționala feminină de handbal la Mondiale</span></h2>
<p>O variantă bună pentru federali ar fi instalarea pe banca tehnică a secundului lui Pera, Bogdan Burcea.</p>
<p>Bogdan Burcea nu s-ar afla la primul mandat ca antrenor principal, după cel pe care l-a avut în urmă cu cinci ani. Totuși, FRH ar putea lua în calcul semnarea unui selecționer cu nume, care să ofere garanția unor rezultate imediate.</p>
<p>Florentin Pera nu va rămâne fără job după despărțirea de națională, deoarece el <span>a condus în tandem și clubul SCM Râmnicu Vâlcea</span>, pe care l-a preluat în vara. Debutul de campionat a fost unul slab pentru tehnician, cu doar o victorie în trei etape.</p>
<p>De-a lungul ultimelor două decenii, pe banca echipei naționale de handbal feminin s-au aflat nume precum Gheorghe Tadici, Radu Voina, Thomas Ryde, Ambros Martin, Bogdan Burcea, Adi Vasile și Florentin Pera.</p>

]]></description>
    </item>
    <item>
      <title>Analisa Ioniță, gata să ajungă în handbalul mare: „I-am văzut calitățile și poate să ajungă în Liga Florilor!”. EXCLUSIV</title>
      <link>https://www.prosport.ro/alte-sporturi/handbal/analisa-ionita-gata-sa-ajunga-in-handbalul-mare-i-am-vazut-calitatile-si-poate-sa-ajunga-in-liga-florilor-exclusiv-20281930</link>
      <description><![CDATA[<img src="https://www.prosport.ro//wp-content/uploads/2025/09/Analisa-Ionita-gata-sa-ajunga-in-handbalul-mare.jpg"/><br/><p>Handbalul românesc produce în continuare jucătoare talentate, iar un exemplu este și Analisa Ioniță, care ar putea să facă pasul în curând în Liga Florilor.</p>
<p>Ajunsă la 20 de ani, aceasta se află acum la CNOPT Bistrița, acolo unde este ajutată de antrenoarea Simona Maior Pașca pentru a ajunge la cel mai înalt nivel.</p>
<h2><span>Analisa Ioniță, gata să ajungă în topul handbalului românesc: „I-am văzut calitățile!”</span></h2>
<p>Handbalul din România are în continuare resurse, iar un exemplu este și o tânără jucătoare aflată la Bistrița sub comanda unui antrenor cunoscut.</p>
<p>Foarte apreciată la nivel de tineret și juniori, Simona Maior Pașca a remarcat-o și pe Analisa Ioniță, pe care acum o pregătește <span>într-un oraș care găzduiește meciuri de Liga Campionilor.</span></p>
<p>Cele două au lucrat o perioadă de timp la Baia Mare, un alt oraș unde handbalul a produs nume importante de-a lungul timpului.</p>
<p>„Interesant este că drumurile noastre s-au reîntâlnit, iar acum lucrez cu ea la Centrul Național Olimpic de Pregătire a Tineretului de la Bistrița. Am lucrat o perioadă la Baia Mare, dar apoi ea a rămas în București”, a mărturisit Simona Maior Pașca, pentru <span>ProSport.</span></p>
<p>„Sper ca roadele muncii să se vadă în curând și pentru ea, pentru că i-am văzut și îi văd calitățile pe care le are”, a continuat Pașca, un nume important în handbalul românesc.</p>
<h2><span>„Analisa Ioniță poate să ajungă în Liga Florilor!”</span></h2>
<p>Acum, Simona Maior Pașca speră ca jucătoarea ei să ajungă în Liga Națională și se bazează pe experiența acumulată deja de Analisa.</p>
<p>Totuși, o bună parte dintre cluburi se bazează pe jucătoare venite din străinătate, așa cum se întâmplă și în handbalul masculin, dominat clar de cei de la Dinamo în ultimii ani.</p>
<p>„Sigur, poate să ajungă în curând și în Liga Națională, pentru că a acumulat deja experiență. Ar trebui să vină și ofertele. Este inteligentă în joc, are viteză în joc și poate să facă diferența”, a încheiat Pașca.</p>
<h2><span>Daniela Strat: „Analisa este un copil în care merită investit! Avem sute de juniori și ar merita mai multe șanse!”</span></h2>
<p>În urmă cu aproape un an, <span>Daniela Strat remarca și ea calitățile pe care le are Analisa. </span>La vremea respectivă, jucătoarea avea doar 19 ani, o vârstă totuși fragedă pentru handbalul mare.</p>
<p>Strat a tras și un semnal de alarmă la începutul anului, prin intermediul <span>ProSport</span>, vorbind despre șansele pe care ar trebui să le aibă juniorii noștri.</p>
<p>„Avem sute de juniori și ar merita mai multe șanse. Analisa este un copil în care merită investit. Are calități, unele pe care le găsim tot mai rar noi antrenorii, și mă refer la pasiune, la muncă. Își dorește să dea randament. O știu de mică, am lucrat cu ea. Dacă va avea oportunitatea, va progresa. E serioasă, muncitoare și pasionată de sportul ăsta și se vede asta și la antrenamente și în meciuri”, spunea și Daniela Strat, care a lucrat cu handbalista și i-a remarcat calitățile la Unirea Dobroești.</p>
<div class="wp-caption aligncenter" id="attachment_20281975" style="width: 1105px"><img alt="" aria-describedby="caption-attachment-20281975" class="wp-image-20281975 size-large" decoding="async" fetchpriority="high" height="1400" sizes="(max-width: 1095px) 100vw, 1095px" src="https://www.prosport.ro//wp-content/uploads/2025/09/Analisa-Ionita-1095x1400.jpg" srcset="https://www.prosport.ro/wp-content/uploads/2025/09/Analisa-Ionita-1095x1400.jpg 1095w, https://www.prosport.ro/wp-content/uploads/2025/09/Analisa-Ionita-768x982.jpg 768w, https://www.prosport.ro/wp-content/uploads/2025/09/Analisa-Ionita.jpg 1179w" width="1095"/><p class="wp-caption-text" id="caption-attachment-20281975">Analisa Ioniță trage tare la antrenamente pentru a face pași importanți într-o carieră aflată încă la început</p></div>

]]></description>
    </item>
    <item>
      <title>Victoria maghiarilor la București, în Liga Campionilor, nu i-a satisfăcut total. Jurnaliștii unguri, verdict clar după Dinamo – Veszprem 27-30: „Putea să o zdrobească, dar n-a făcut-o!”</title>
      <link>https://www.prosport.ro/alte-sporturi/victoria-maghiarilor-la-bucuresti-in-liga-campionilor-nu-i-a-satisfacut-total-jurnalistii-unguri-verdict-clar-dupa-dinamo-veszprem-27-30-putea-sa-o-zdrobeasca-dar-n-a-facut-o-20281740</link>
      <description><![CDATA[<img src="https://www.prosport.ro//wp-content/uploads/2025/09/Victoria-maghiarilor-la-Bucuresti-in-Liga-Campionilor-nu-i-a-satisfacut-total.-Jurnalistii-unguri-verdict-clar-dupa-Dinamo-–-Veszprem-27-30-„Putea-sa-o-zdrobeasca-dar-n-a-facut-o-1400x933.jpg"/><br/><p>Dinamo a ajuns la al treilea eșec în Liga Campionilor la handbal masculin, după ce a pierdut, la București, scor 27-30  în fața maghiarilor de la Veszprem. Jurnaliștii unguri au dat un verdict clar după acest succes, care a urcat Veszprem pe locul 3 în grupă, cu patru puncte.</p>
<p>Potrivit presei din Ungaria, Veszprem ar fi putut să-i „zdrobească” pe adversari, dar nu a făcut-o.  Meciul a fost unul plin de emoție, când în minutul 8 al jocului cei prezenți la Sala Polivalentă <span>au ținut un moment de reculegere</span> pentru Marian Cozma, ucis pe 8 februarie 2009, la Veszprem.</p>
<h2><span>Victoria maghiarilor la București, în Liga Campionilor, nu i-a satisfăcut total</span></h2>
<p>Chiar dacă Veszprem a reușit să obțină a doua victorie consecutivă în Liga Campionilor, după ce s-a impus cu 30-27, în fața <span>Dinamo București</span>, jurnaliștii unguri au dat un verdict clar legat de acest succes, care pare că nu i-a satisfăcut total.</p>
<p>Oaspeții au început bine, au condus în primele patru minute de joc, însă elevii lui Pereira și-au găsit ritmul, au trecut la conducere în câteva rânduri, iar de la 10-10 s-a mers „cap la cap” până la finalul primei reprize, încheiate la egalitate, 15-15. La revenire, Dinamo nu a reușit să înscrie niciun gol timp de șase minute, iar adversarii au preluat conducerea la 3 goluri.</p>
<p>După acel moment, Dinamo a dictat ritmul meciului, a redus la două goluri, apoi a reușit să egaleze și să treacă în față, cu un avans de două goluri. În ultimele 15 minute de joc, Veszprem a luat un avans considerabil, de cinci goluri, în timp ce dinamoviștii păreau că au rămas fără energie.</p>
<p>„Cu toate acestea, finalul nu a fost atât de lin pe cât ar fi putut să fie, deoarece Veszprem putea să o zdrobească, dar n-a făcut-o”, au scris cei de la <span>NemzetiSport</span>.</p>
<p>Meciul a fost „deschis” până în ultimele minute, iar momentul cheie a fost când portarul Corrales a apărat două aruncări clare ale lui Miklos, pivotul naționalei Ungariei, iar după cea de-a doua salvare, Remili a marcat pentru Veszprem și a asigurat victoria în ultimul minut de joc.</p>
<h2><span>Dinamo, următorul meci în deplasare, în Germania</span></h2>
<p>Dinamo va juca următorul meci din Liga Campionilor în deplasare, cu Fuchse Berlin, pe 1 octombrie.</p>
<p>Fuchse Berlin se află pe primul loc în Grupa A, cu două victorii din două meciuri disputate. Etapa 3 se încheie cu meciul dintre Fuchse și Kielce, care este programat joi, 25 septembrie.</p>
<ul>
<li>Clasamentul grupei în care se află Dinamo este următorul: Fuchse 4 p, Aalborg 4 p, Veszprem 4 p, Sporting 4 p, Kielce 2 p, Nantes 2 p, Kolstad 2 p și Dinamo 0 puncte.</li>
</ul>

]]></description>
    </item>
  </channel>
</rss>
