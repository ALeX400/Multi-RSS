<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristina Neagu, lacrimi şi durere în noul an: „S-a transformat în infinit”</title>
      <link>https://www.prosport.ro/diverse/cristina-neagu-lacrimi-si-durere-in-noul-an-s-a-transformat-in-infinit-20357889</link>
      <description><![CDATA[<img src="https://www.prosport.ro//wp-content/uploads/2026/01/Cristina-Neagu-lacrimi-si-durere-in-noul-an-S-a-transformat-in-infinit-scaled-e1767864549354-1400x851.jpg"/><br/><p>Cristina Neagu, una dintre cele mai emblematice figuri ale handbalului mondial, are parte de lacrimi și durere în noul an. Fosta sportivă i-a oferit un omagiu tatălui ei, printr-o postare pe Instagram. Constantin Neagu a murit în urmă cu aproape doi ani, la vârsta de 68 de ani.</p>
<p>Fosta jucătoare a lui CSM București a publicat pe rețelele de socializare o fotografie alături de tatăl ei, ca <span>un omagiu</span>. Cristina Neagu a spus despre părintele său că a fost „8-ul care s-a transformat în infinit”.</p>
<h2><span>Cristina Neagu, lacrimi și durere cu gândul la tatăl ei</span></h2>
<p>În aprilie 2024, <span>Constantin Neagu s-a stins din viață, la vârsta de doar 68 de ani</span>. Bărbatul a fost o prezență importantă în viața fostei jucătoare de la CSM București.</p>
<p>„8-ul care s-a transformat în infinit”, a spus Cristina Neagu, pe Instagram, în ziua în care tatăl ei ar fi împlinit vârsta de 70 de ani.</p>
<p>În anul 2010, Constantin Neagu a fost extrem de emoționat când a aflat că fiica lui a câștigat Balonul de Aur. Acum, Cristina Neagu a publicat pe rețelele de socializare o fotografie alături de acesta, cu o descriere emoționantă.</p>
<p>„Doamna antrenoare Maria Covaci a fost cea care mi-a dat vestea cea mare. Când am vorbit cu Cristina la telefon pentru a o felicita m-au năpădit emoțiile și am izbucnit în plâns”, a spus Constantin Neagu, în urmă cu 15 ani.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DTPe5ivDT4a/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Cristina Neagu (@cristinaneaguofficial)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Mihai Bendeac, șocat de modestia lui Constantin Neagu</span></h2>
<p>Mihai Bendeac a povestit, în urmă cu 15 ani, un episod pe care l-a trăit cu Constantin Neagu. Actorul, celebru atunci pentru emisiunile „Mondenii” sau „În puii mei”, l-a întâlnit pe tatăl fostei jucătoare de la CSM București când a cerut o cursă cu taxiul.</p>
<p>„Un domn în jur de 50 de ani, îmbrăcat simplu, cu o modestie ce rima cu autoturismul destul de îmbătrânit și care-și trăda prin «gemetele» încheieturilor zecile și sutele de mii de kilometri parcurși prin gropile Bucureștiului.</p>
<p>Luându-mi privirea de la el, am observat un «brăduleț» odorizant agățat de oglinda retrovizoare, «brăduleț» pe care era imprimat numele echipei Oltchim Râmnicu Vâlcea.</p>
<p>Încântat, i-am spus: «Apreciez că aveți în mașină însemnele Oltchimului! Sunt mare fan!». Dau să închid ușa și-l aud pe taximetrist spunându-mi cu niște ochi ce se transformaseră într-un ocean de mândrie: «Da. Îl am de la fata mea».</p>
<p>Curios, am întrebat: «Dar cine e fata dumneavoastră?». Mă așteptam să-mi spună că lucrează ca maseur, ca secretară la club, contabilă sau ceva de genul. Însă răspunsul m-a împietrit: «Cristina Neagu…».</p>
<p>Siderat, i-am întins mâna, zâmbind tâmp, și am îngăimat un penibil «Felicitări, vă rog să-i transmiteți toate cele bune și că sunt fanul ei». Am închis portiera, taxiul s-a îndepărtat și eu am rămas pe alee, împietrit precum statuia lui A.I. Cuza de la intrarea în parcul cu același nume. Unde trăim?!</p>
<p>Cristina Neagu este cea mai bună jucătoare de handbal din lume. Deci nu din România, nu din Europa. Din lume! Cristina are toate șansele să transforme, dacă nu a transformat deja, trio-ul de aur Hagi, Nadia, Ilie Năstase într-un cvartet. Ea este Messi al handbalului. Reprezintă, pentru lumea handbalului, cam ce reprezintă Michael Phelps pentru lumea natației.</p>
<p>Sigur, vor fi unii care vor spune: «Și ce dacă, mă? Dacă fii-sa e cea mai tare handbalistă din lume, ce-ar trebui să facă? Să renunțe la muncă?».</p>
<p>Păi, hai s-o luăm așa… Să presupunem că omul era la 12 și jumătate noaptea, în weekend, pe străzi și nu în mijlocul familiei dintr-o pasiune nebună pentru meseria de taximetrist. Să presupunem că este atât de pasionat de șoferie încât simte treaba asta ca pe o menire.</p>
<p>Chiar și așa… Fiind tatăl unui geniu al sportului mondial, ar fi trebuit să conducă un Bentley galben, pe care să scrie «Compania Neagu Taxi». Uluitor! Și mai uluitor e faptul că ea, Cristina Neagu, stă într-un apartament.</p>
<p>Avem o țară ciudată. Nu avem asfalt, dar avem regi ai asfaltului care stau în palate și conduc Bugatti. În schimb, avem handbal, dar regina handbalului stă într-un apartament și merge cu Logan”, scria actorul pe blogul său, în 2011.</p>

]]></description>
    </item>
    <item>
      <title>Și-a anunțat despărțirea de SCM Râmnicu Vâlcea. Reacția clubului</title>
      <link>https://www.prosport.ro/alte-sporturi/handbal/si-a-anuntat-despartirea-de-scm-ramnicu-valcea-reactia-clubului-20356595</link>
      <description><![CDATA[<img src="https://www.prosport.ro//wp-content/uploads/2026/01/Si-a-anuntat-despartirea-de-SCM-Ramnicu-Valcea.-Reactia-clubului-1400x933.jpg"/><br/><p>După trei ani petrecuți la SCM Rm. Vâlcea, coordonatorul de joc Rebeca Necula a anunțat conducerea clubului că va părăsi echipa din vară, când ajunge la finalul contractului.</p>
<p>Clubul SCM Râmnicu Vâlcea a emis marți un comunicat, în care și-a informat fanii că Rebeca Necula (23 ani) a decis să nu mai continue la echipă din sezonul următor. Are mai multe oferte tentante, dar nu a anunțat încă viitoarea sa destinație.</p>
<h2><span>„Decizia finală a aparținut jucătoarei și trebuie respectată”</span></h2>
<p>„Luând în considerare situația curentă a sportivei noastre și emoția creată pe platformele online privind situația contractului său, care va ajunge la final în acest sezon competițional, dorim să aducem la cunoștința opiniei publice următoarele precizări:</p>
<p>Fără îndoială, Rebeca este una dintre cele mai profesioniste și talentate jucătoare din handbalul românesc, fiind foarte apreciată de familia SCM Râmnicu Vâlcea.</p>
<p>Conducerea clubului și-a exprimat dorința de a continua colaborarea cu Rebeca, încă de la începutul acestui sezon. Totuși, trebuie înțeles că decizia finală aparține sportivei, iar aceasta trebuie respectată.</p>
<p>După trei ani în care a activat în tricoul nostru, Rebeca va merge din următorul sezon competițional la o altă echipă.</p>
<p>Înțelegem atașamentul tuturor față de Rebeca și le împărtășim emoțiile cauzate de această schimbare. Totodată, subliniem că relația dintre club și sportivă se bazează pe respect, înțelegere și profesionalism, iar, cu această ocazie, dorim să îi mulțumim pentru aportul adus echipei și comunității noastre. Suntem mândri că sub culorile clubului nostru a evoluat, probabil, cea mai promițătoare sportivă din România, însă ușa la SCM Râmnicu Vâlcea îi va rămâne mereu deschisă. Mai mult, Rebeca va avea întotdeauna la Râmnicu Vâlcea un public care o respectă și o susține” e postarea clubul din Zăvoi.</p>
<h2><span>„Am jucat la Vâlcea cu sufletul”</span></h2>
<p>Componentă a naționalei României, Rebeca Necula a oferit și ea o declarație pentru pagina oficială a clubului vâlcean.</p>
<p>„Au apărut multe știri eronate în această perioadă și îmi doresc să clarific situația. A fost o alegere grea și importantă pentru mine și de aceea am avut nevoie de o perioadă mai lungă de gândire. În acest timp, nu am promis mai mult decât am făcut. Într-adevăr, au fost mai multe discuții alături de conducerea clubului, dar am ales un nou capitol pentru cariera mea.</p>
<p>Am jucat la Vâlcea cu sufletul și voi face asta până la sfârșitul contractului, vă asigur de acest lucru. Vreau să mulțumesc clubului SCM Rm. Vâlcea pentru încrederea pe care mi-a dat-o în cei trei ani în care am evoluat aici. De asemenea, mulțumesc publicului pentru simpatia și dragostea cu care m-au înconjurat, am simțit mereu sprijinul suporterilor. Succes mai departe handbalului vâlcean” a spus Necula prin intermediul paginii de socializare a clubului.</p>
<p>Tot la capitolul plecări, extrema dreapta Tuva Hove a semnat cu HOJ Elite (Danemarca), iar interul stânga Mia Zschocke a anunțat că nu va continua la Rm. Vâlcea.</p>
<p>SCM Râmnicu Vâlcea le-a prezentat fanilor primele trei transferuri pentru sezonul viitor: <span>olandeza Sarah Dekker</span> (Esbjerg), franțuzoiaca Marie-Helene Sajka (OCG Nice) și <span>norvegianca Emilie Arntzen</span> (Ikast).</p>
<p>Vâlcenii caută în această perioadă și o înlocuitoare de aceeași valoare pentru Rebeca Necula, iar lista mutărilor rămâne deschisă.</p>
<p>Foto: SCM Râmnicu Vâlcea</p>

]]></description>
    </item>
    <item>
      <title>SCM Râmnicu Vâlcea a adus o înlocuitoare de top pentru Rebeca Necula: e campioană olimpică, mondială și europeană</title>
      <link>https://www.prosport.ro/alte-sporturi/handbal/scm-ramnicu-valcea-a-adus-o-inlocuitoare-de-top-pentru-rebeca-necula-e-campioana-olimpica-mondiala-si-europeana-20357477</link>
      <description><![CDATA[<img src="https://www.prosport.ro//wp-content/uploads/2026/01/SCM-Ramnicu-Valcea-a-adus-o-inlocuitoare-de-top-pentru-Rebeca-Necula-e-campioana-olimpica-mondiala-si-europeana-1-e1767807259487.jpg"/><br/><p>SCM Râmnicu Vâlcea a anunțat miercuri transferul franțuzoaicei Grâce Zaadi Deuna, campioană olimpică, mondială și europeană.</p>
<p>După ce <span>Rebeca Necula a anunțat că nu va mai continua din vară</span>, conducătorii clubului SCM Râmnicu Vâlcea s-au reorientat rapid și au găsit o înlocuitoare de top.</p>
<h2><span>„Îndeplinește toate criteriile pentru a fi un model pentru viitoarele generații”</span></h2>
<p>Coordonator de joc și căpitan al naționalei Franței, Zaadi vine de la Krim Ljubljana și se va alătura lui SCM Rm. Vâlcea din vară, având un contract valabil pentru doi ani.</p>
<p>Grâce a activat pentru cluburi de top precum Metz Handball, Rostov-Don, CSM București sau Krim Ljubljana.</p>
<p>Pe plan internațional, este o jucătoare de bază a naționalei Franței, cu peste 200 selecții și peste 400 de goluri pentru „Les Bleues”. Are în palmares titlul olimpic în 2020, titlul mondial în 2017 și 2023 și titlul european în 2018.</p>
<p>„Atunci când nu obținut medaliile de aur, sportiva a adăugat în colecție alte distincții printre care dubla vicecampioană olimpică, vicecampioană mondială și vicecampioană europeană. De ce Grâce îndeplinește toate criteriile pentru a fi un model pentru viitoarele generații? Pe lângă succesul obținut la nivel de lot național, cu echipele de club a cucerit numeroase titluri de campioană, fiind campioană a Franței de 6 ori și campioană a României de 2 ori. Acest fapt i-a garantat o prezență constantă în EHF Champions League, în care are înscrise peste 550 de goluri” anunță SCM Râmnicu Vâlcea.</p>
<h2><span>„Avem niște obiective stabilite”</span></h2>
<p>Grace Zaadi a oferit și o primă reacție despre venirea sa la Vâlcea pentru pagina oficială a clubului. „Sunt foarte fericită să mă alătur acestui club cu o bogată istorie, cu speranța că vom continuăm să scriem istorie împreună. Sunt nerăbdătoare să colaborez cu toată lumea, fiindcă avem de îndeplinit obiectivele stabilite. Totodată abia aștept să întâlnesc fanii roș-albaștri. Ne vedem foarte curând” a transmis franțuzoaica.</p>
<p>Viitorul coordonator de joc al SCM-ului și-a descris hobbyurile și în viața privată. „Sunt o persoană care se bucură de fiecare moment al vieții, îi place să râdă, este optimistă și își găsește echilibrul în credința sa. Îi place să își petreacă timpul liber alături de cei dragi, adoră să călătorească, să descopere locuri noi, este pasionată de gastronomie și de gătit, îi place să facă shopping și nu refuză niciodată un moment de răsfăț, fie că vorbim de o manichiură sau de o ieșire relaxantă” a mai spus Zaadi.</p>
<p>SCM Râmnicu Vâlcea le-a prezentat fanilor alte trei transferuri pentru sezonul viitor: olandeza Sarah Dekker (Esbjerg), franțuzoiaca Marie-Helene Sajka (OCG Nice) și<span> norvegianca Emilie Arntzen (Ikast)</span>.</p>
<p>La capitolul plecări, Rebeca Necula a anunțat că nu va mai continua la Rm. Vâlcea, extrema dreapta Tuva Hove a semnat cu HOJ Elite (Danemarca), iar interul stânga Mia Zschocke se va retrage din activitate.</p>

]]></description>
    </item>
    <item>
      <title>Alexandru Dedu candidează la șefia Federației Române de Handbal. „Scopul principal nu este să câștig alegerile”</title>
      <link>https://www.prosport.ro/alte-sporturi/handbal/alexandru-dedu-candideaza-la-sefia-federatiei-romane-de-handbal-scopul-principal-nu-este-sa-castig-alegerile-20354678</link>
      <description><![CDATA[<img src="https://www.prosport.ro//wp-content/uploads/2026/01/Alexandru-Dedu-candideaza-la-sefia-Federatiei-Romane-de-Handbal.jpg"/><br/><p>Alexandru Dedu, actual manager al clubului SCM Timișoara, și-a anunțat candidatura la funcția de președinte al Federației Române de Handbal, pe care a mai deținut-o în două mandate.</p>
<p>Dar, Dedu spune că se va retrage dacă vor candida alți foști internaționali și vine chiar cu o listă de opțiuni.</p>
<h2><span>Alexandru Dedu vrea șefia Federației Române de Handbal</span></h2>
<p>Fostul jucător al Barcelonei a postat pe pagina personală de Facebook: „An bun tuturor! Se apropie «alegerile» la FRH. În ultimele luni m-am gândit foarte serios dacă o nouă candidatură la funcția de Președinte este o alegere corectă pentru mine. Am împărțit foaia pe jumătate și am pus plusurile și minusurile. Printre foarte multe motive pro/contra sunt: familia, familia, familia, datoria, cariera, proiectul SCM Timișoara, vârsta, experiența, puterea, relațiile interumane și deloc pe ultima poziție dragostea pentru sport și în special pentru Handbal, viața mea. De ce scriu toate astea acum, pe 1 Ianuarie? Fiindcă am promis multor oameni că nu mai amân decizia. Ca atare, DA, o să candidez”.</p>
<h2><span>De ce candidează?</span></h2>
<p>Apoi, Dedu declară că nu candidează pentru a câștiga și dă o lungă listă de persoane pentru care s-ar retrage.</p>
<p>„Scopul principal nu este să câștig alegerile. Doresc să vin în fața Dumneavoastră și să vă spun cum văd REALITATEA Handbalului. Cred ca sunt cel mai în măsura în momentul asta să fac o analiza reală. De ce această aparentă lipsa de modestie? Datorită CV-ului sportiv, datorită multor ani petrecuți in Administrația Sportiva la nivel de top (Președinte LPH, Președinte FRH, Vicepreședinte COSR, Vicepreședinte FRHG, Membru al ComEx al COSR pentru sporturile de iarna), datorită faptului ca nu am «tușit» sa mă «întorc in iarba» si să muncesc alături de voi, la nivel de Club, unde am trăit și trăiesc toate problemele cotidiene cu care va confruntați.</p>
<p>Rezultatele profesionale, familia, atitudinea și comportamentul cred că mă îndreptățesc să fac afirmația de mai sus. Cunoscând realitatea din interiorul FRH și având deja o experiența în sensul asta, știu câtă muncă și mai ales cât de greu o să fie pentru a se reintra pe un făgaș normal.</p>
<p>Din cauza asta, dacă vreun fost Internațional Român cu experiența reala dobândita in Campionate Profesioniste puternice va candida, EU VOI FACE UN PAS ÎN SPATE și îl voi susține. Condițiile mele sunt: să fie mai tânăr, sau cât se poate de tânăr, să fie fost jucător al Echipei Naționale, să fi avut șansa sa cunoască din interior un Campionat puternic si mentalitatea specifica, să avem idei apropiate în legătură cu implementarea unei strategii la nivel de țară.</p>
<p>Ar ajuta enorm să aibă si experiența administrativă și/sau academică. Mă gândesc cu drag la Cristina Vărzaru, Mica Brădeanu, Mihai Popescu sau Iulian Stamate. Sunt convins ca sunt și alții, dar, pe cei enumerați îi cunosc și îi stimez”, mai spune Dedu.</p>
<h2><span>Dedu ar vrea să plece de la SCM Timișoara</span></h2>
<p>Dincolo de nivelul declarativ, în lumea sportivă se vorbește de câteva luni că <span>Dedu și-ar căuta un nou angajament</span>. La SCM Timișoara, unde la 1 februarie face un an de mandat ca manager, lucrurile nu stau deloc bine. Administrația Fritz nu e foarte încântată că s-au tot cerut suplimentări de bugete. Pentru decembrie, clubul a rămas din nou fără bani, după un episod similar petrecut la final de august. Iar viceprimarul ar fi transmis clubului să se descurce și să facă rost de sponsorizări.</p>
<p>Anul 2026 va avea un start complicat din punct de vedere al alocării bugetare și, mai mult, <span>Dedu a vrut să-și aducă mai mulți colaboratori</span>, dar Paula Romocean, prima femeie viceprimar din Timișoara, s-a opus.</p>

]]></description>
    </item>
    <item>
      <title>Mutare spectaculoasă! A venit o fostă jucătoare de top de la CSM București</title>
      <link>https://www.prosport.ro/alte-sporturi/handbal/mutare-spectaculoasa-a-venit-o-fosta-jucatoare-de-top-de-la-csm-bucuresti-20354279</link>
      <description><![CDATA[<img src="https://www.prosport.ro//wp-content/uploads/2026/01/Emilie-Arntzen-2-1400x932.jpg"/><br/><p>Echipa de handbal SCM Râmnicu Vâlcea a anunțat transferul interului stânga Emilie Arntzen de la Ikast, norvegianca semnând din vara viitoare un contract pentru două sezoane.</p>
<p>Viitoarea jucătoare a Vâlcii are un palmares de invidiat cu naționala Norvegiei, care cuprinde titlul mondial în 2021 și argint în 2017, titlul european în 2014, 2016, 2020 și 2022 și un bronz la Olimpiada din 2016. A câștigat și Liga Campionilor în 2021 alături de Vipers Kristiansand.</p>
<h2><span>A mai jucat 4 ani la CSM București</span></h2>
<p>Emilie <span>a evoluat la CSM București</span> în perioada 2021-2025, fiind una dintre cele mai constante jucătoare și demonstrând o polivalență remarcabilă, jucând la fel de bine pe mai multe posturi. Astfel, după un sezon la Ikast, norvegianca revine în România, dar la Rm. Vâlcea.</p>
<p>„Sunt foarte entuziasmată pentru acest nou capitol al carierei mele și de această dată, pentru că mă voi alătura familiei de la Vâlcea. Abia aștept să vă cunosc pe toti și să lucrăm împreună, pentru a ne atinge obiectivele” a spus interul stânga pentru pagina oficială clubului SCM.</p>
<h2><span>Lider în defensivă</span></h2>
<p>Vâlcea își întărește astfel și defensiva, una mult schimbată în bine de la revenirea antrenorului Florentin Pera, fostul selecționer al naționalei. „Pe lângă faptul că este un adevărat lider în defensivă, Emilie este cunoscută și pentru leadership, viziunea sa de joc, dar și capacitatea de a crea superioritate pe faza de atac, toate aceste elemente definite grație experienței acumulate în acest parcurs internațional de invidiat. Pentru formația noastră, prezența sa aduce un plus de valoare, pentru atingerea viitoarelor obiective din Liga Florilor și competițiile europene” se arată în descrierea făcută jucătoarei de SCM Rm. Vâlcea.</p>
<h2><span>Urmează studii de asistență socială</span></h2>
<p>Arntzen urmează studii de asistență socială, dar îi place si să gătească. „Emilie este un adevărat model. Este o persoană foarte sociabilă și empatică, căreia îi place să fie în mijlocul oamenilor și să fie implicată în activități care au sens pentru ea. În paralel cu sportul de performanță, urmează studii în domeniul asistenței sociale, domeniu în care își dorește să lucreze cu persoane aflate în dificultate, de la oameni în proces de recuperare din dependențe, la persoane reintegrate în societate după detenție ori copii fără sprijin familial. În timpul liber, îi place cafeaua de specialitate, să petreacă timp alături de coechipiere, de prieteni, și are o pasiune pentru gătit, în special pentru deserturi” mai punctează SCM în informarea în care a făcut public transferul nordicei.</p>
<p>SCM Râmnicu Vâlcea a mai anunțat două <span>transferuri importante</span> pentru sezonul viitor, olandeza Sarah Dekker (24 ani) pentru postul de extremă dreaptă și franțuzoaica Marie-Helene Sajka pe inter dreapta.</p>
<p>La capitolul plecări, cele mai importante sunt cele ale coordonatorilor de joc Rebeca Necula și Mia Zschocke și al extremei dreapta Tuva Hove. Norvegianca a semnat în Danemarca, cu HØJ Elite, în timp ce viitoarea destinație a Rebecăi Necula nu a fost încă anunțată oficial.</p>
<p>Foto Mădălina Donose</p>

]]></description>
    </item>
  </channel>
</rss>
