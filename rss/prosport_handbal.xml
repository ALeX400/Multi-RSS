<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tăierile de fonduri nu îi sperie! O nouă Sală Polivalentă va fi construită la ieșirea din Brăila, iar primele imagini sunt spectaculoase</title>
      <link>https://www.prosport.ro/diverse/taierile-de-fonduri-nu-ii-sperie-o-noua-sala-polivalenta-va-fi-construita-la-iesirea-din-braila-iar-primele-imagini-sunt-spectaculoase-20260849</link>
      <description><![CDATA[<img src="https://www.prosport.ro//wp-content/uploads/2025/08/Taierile-de-fonduri-nu-ii-sperie-O-noua-Sala-Polivalenta-va-fi-construita-la-iesirea-din-Braila-iar-primele-imagini-sunt-spectaculoase.jpg"/><br/><p>Tăierile de fonduri anunțate de guvernul condus de premierul Ilie Bolojan (56 de ani) nu îi sperie pe brăileni, care visează în continuare la momentul care în care vor putea asista la evenimente sportive dintr-o nouă Sală Polivalentă.</p>
<p>Se pare că proiectul arenei va merge mai departe, aceasta urmând să fie ridicată la ieșirea din oraș. Primele imagini cu planul au fost împărtășite deja de echipa locală HD Dunărea Brăila, iar acestea sunt spectaculoase.</p>
<h2><span>O nouă Sală Polivalentă în România. Proiectul din Brăila merge mai departe chiar și cu tăierile de fonduri</span></h2>
<p><span>Austeritatea impusă în România de Ilie Bolojan nu sperie pe toată lumea, drept dovadă că proiectul de 30 de milioane de euro al stadionului din Satu Mare va continua</span>, după cum a anunțat primarul municipiului.</p>
<p>Un caz similar se petrece și în Brăila, unde sportul este foarte iubit și locuitorii visează de ani buni să beneficieze de o nouă Sală Polivalentă. <span>Actuala arenă din oraș, Danubius, pe care Brăila joacă în Liga Florilor, este depășită</span> de timp și nu e nici pe aproape de standardele moderne. Concret, tribuna a doua nu poate fi folosită, la fel ca peluzele, astfel că suporterii pot asista la evenimente doar dintr-o tribună.</p>
<p>Însă, acest lucru este pe punctul de a se schimba, deoarece primarul din Brăila, Francisc Iulian Chiriac, a anunțat că studiul de fezabilitate pentru noua Sală Polivalentă a fost finalizat:</p>
<p>„S-a finalizat studiul de fezabilitate pentru noua Sală Polivalentă de la ieșirea din Brăila, spre Galați! Proiectul pentru noua Sală Polivalentă a făcut un nou pas înainte. Studiul de fezabilitate este acum finalizat, iar randările proiectului sunt gata și impresionante. Suntem pregătiți pentru etapa următoare! Această construcție, realizată la standarde europene, va fi amplasată strategic pe DN 22B (km 4 + 520), la ieșirea din municipiul Brăila, spre Galați. Proiectul, coordonat de Consiliul Județean Brăila, în colaborare cu Primăria Municipiului Brăila și susținut prin finanțare CNI, a fost avizat în Planul Urbanistic Zonal și are în vedere amenajarea unui teren de peste 78.000 mp. Noua sală va fi una multifuncțională, cu o capacitate estimată la 5.800 de locuri, dublând numărul actual al Sălii «Danubius» (capabilă pentru aproximativ 2.000 de spectatori)”, a scris edilul din Brăila, pe Facebook.</p>
<p>În continuare, Francisc Iulian Chiriac a prezentat și detalii din spatele proiectului, care va încadra „spații exterioare pentru sporturi diverse — terenuri de baschet, handbal de plajă, tenis, pistă de alergare, minifotbal – și parcări generoase”.</p>
<h2><span>Speră să beneficieze în continuare de sprijinul statului</span></h2>
<p>Mai departe, primarul Brăilei a spus că proiectul va avea în continuare la bază „bani guvernamentali”:</p>
<p>„Am convingerea că, în ciuda vremurilor dificile, brăilenii și sportul brăilean merită acest proiect care nu doar că va întări viața sportivă locală, ci va oferi și un pol cultural și economic regional. Sala poate găzdui competiții naționale și internaționale, concerte, conferințe și expoziții, având o deschidere clară și spre Galați. Rămân dedicat pentru finanțarea acestui proiect din bani guvernamentali prin Ministerul Dezvoltării și Compania Națională de Investiții și să aducem pentru brăileni acest proiect la viață!”, a încheiat Francisc Iulian Chiriac.</p>
<p>Anunțul edilului a fost primit cu entuziasm și de <span>HC Dunărea Brăila, care a postat mai multe imagini spectaculoase</span> cu proiectul, imagini ce pot fi văzute și în galeria foto a articolului:</p>
<p>„Suntem bucuroși să aflăm că studiul de fezabilitate pentru noua Sală Polivalentă din Brăila a fost finalizat, iar proiectul intră într-o nouă etapă! Noua arenă, cu o capacitate de 5.800 de locuri, va oferi condiții moderne pentru handbal și alte sporturi, dar și pentru evenimente culturale și sociale de amploare. O investiție majoră care va transforma Brăila într-un punct de atracție sportiv și cultural la nivel regional”, a transmis clubul brăilean.</p>

]]></description>
    </item>
    <item>
      <title>FRH, prima reacție după demisia celor trei persoane din CCA! Nicolae Luca: „Am fost total surprins”. Care sunt planurile de viitor pentru delegarea „fluierașilor”. EXCLUSIV</title>
      <link>https://www.prosport.ro/alte-sporturi/handbal/frh-prima-reactie-dupa-demisia-cele-trei-persoane-din-cca-nicolae-luca-am-fost-total-surprins-care-sunt-planurile-de-viitor-pentru-delegarea-fluierasilor-exclu-20263923</link>
      <description><![CDATA[<img src="https://www.prosport.ro//wp-content/uploads/2025/07/nicolae-luca-1050x1400.jpeg"/><br/><p>Nicolae Luca, secretarul general al FR de Handbal, a lămurit în exclusivitate pentru <span>ProSport</span> situația demisiilor din Comisia Centrală a Arbitrilor.</p>
<p>S-a speculat că ar fi vorba de neînțelegeri între membrii comisiei și conducerea executivă. Președintele Marian State, Ionuț Barbu (vicepreședinte) și Ana Maria Stoia (membru) au demisionat ieri din CCA. Singurul membru care a rămas pe loc este Adrian Eremia (membru), care se ocupă de sectorul juniorilor.</p>
<h2><span>FR Handbal, în centrul unui scandal la început de sezon! Cum răspunde Nicolae Luca</span></h2>
<p>Nicolae Luca a explicat cronologia evenimentelor și ce se va întâmpla de acum înainte cu delegarea „fluierașilor”.</p>
<p>1. Este adevărat că trei membrii CCA și-au dat demisiile? Răspuns corect: DA</p>
<p>„Într-adevăr, am fost total surprins de gestul pe care trei dintre membrii CCA l-au făcut. Luni, conform programului, ne-am întâlnit, am participat la re-examinarea unor arbitri care din diferite motive nu au putut participa la examenul susținut în vară la Covasna, am discutat despre ultimele jocuri și au fost lăsați să facă delegările pentru etapa a II-a a Ligii Naționale feminine și prima etapă la Liga Națională masculină.</p>
<p>Conform Statutului, la articolul 36, litera h), Secretarul general coordonează și verifică activitatea comisiilor FRH, acesta fiind motivul pentru care, de câte ori am avut ocazia, am purtat o relație colegială, cooperantă și am organizat împreună conferințele, testările și celelalte activități administrative ce țin de comisie”</p>
<p>2. „Motivele demisiilor sunt personale”, susțin șefii de FR Handbal</p>
<p>„Odată ce am primit delegările spre validare și postarea lor pe site, am primit și demisiile. Motivele sunt personale, dar cu toate acestea i-am contactat pentru a înțelege ce i-a determinat să ia această decizie, în condițiile în care colaborarea a fost una excelentă.</p>
<p>Comisia s-a bucurat de independență în decizii, ei fiind cei care au stabilit organizarea comisiei, a conferințelor de perfecționare și testare, a politicii de promovare a arbitrilor tineri și de perspectivă, a nominalizării lor la jocuri, a controlului și raportării situațiilor deosebite.</p>
<p>Cu alte cuvinte, nu au avut vreo interferență în deciziile lor sau alte elemente care să le fi perturbat activitatea. De aceea, afirmația „nu și-au putut duce la capăt deciziile de sancționare a unor arbitrii din cauza ingerințelor conducerii executive” este nereală, tendențioasă”.</p>
<p>3. Zvonurile conform cărora demisia ar avea legătură cu intenția de a sancționa anumiți arbitri sunt false? DA</p>
<p>„Legat de afirmația că motivul demisiei ar putea fi și intenția de sancționare a arbitrilor care au oficiat la jocurile din etapa I dintre CS Dunărea Brăila și SCM Rm. Vâlcea sau SCM Craiova – CSM Tg. Jiu, este cu atât mai falsă cu cât comisia nu a analizat cele două jocuri și nici nu au solicitat acest lucru.</p>
<p>Trebuie subliniat că: în cazul unor contestații, jocul este analizat de comisie, deci revăzut în întregimea sa, adică o oră și 30 de minute.</p>
<p>Este lesne de înțeles că pentru cele două jocuri ar fi avut nevoie de trei ore pentru a veni cu o propunere de sancționare/sau nu, ori acest lucru nu s-a întâmplat.</p>
<blockquote><p>Ca precizare foarte importantă, membrii CCA au desfășurat activitatea pro bono, ei nefiind remunerați pentru activitățile de peste program și serile pierdute în vizionarea jocurilor.</p></blockquote>
<p>Indiferent de dificultăți, aceștia au avut eleganța și demnitatea de a nu impune remunerații federației pentru ce au lucrat în cadrul comisiei. De ce ar fi făcut-o tocmai în seara de 1 septembrie!?”</p>
<p><img alt="" class="aligncenter size-full wp-image-20263926" decoding="async" fetchpriority="high" height="993" src="https://www.prosport.ro//wp-content/uploads/2025/09/nicolae-andrei-luca.jpeg" width="535"/></p>
<h2><span>Luca: „Și eu am cochetat cu arbitrajul, vreo nouă ani, din care trei în Danemarca”</span></h2>
<p>4. Ce urmează de acum înainte cu comisia CCA?</p>
<p>„Acest caz nu este singular, au mai fost situații când o comisie s-a dizolvat. Pentru tranziție se aplică statutul, respectiv se asigură un interimat de către secretarul general, până când Comitetul Director va propune spre validare Consiliului de Administrație noua componență a CCA. Președintele a emis o decizie în acest sens, arbitrii au fost anunțați despre acest lucru, iar activitatea merge în continuare.</p>
<p>Pe ordinea de zi am analiza jocului de la Craiova despre care, la prima vedere, am putea spune că au fost abateri în prestația arbitrilor și a observatorului, precum și contestația depusă de clubul din Râmnicu Vâlcea în cazul jocului de la Brăila unde se impune o analiză mai amănunțită”.</p>
<p>5. Care e mesajul FR Handbal pentru cluburi?</p>
<p>„Ceea ce vreau să subliniez pentru iubitorii de handbal sunt următoarele aspecte: federația nu încurajează aceste proceduri ca imediat, unu-doi, să se depună o contestație despre rezultat sau arbitraj deoarece rezultatul unui joc nu se schimbă.</p>
<blockquote><p>Dacă sunt constatate abateri, acestea se aplică persoanelor vinovate dar sunt acțiuni post factum, deci s-ar putea vorbi maxim de „satisfacția” sau răzbunarea unora pe anumite persoane, tolerate de altfel până la un joc anume.</p>
<p>Și eu am cochetat cu arbitrajul, vreo nouă ani, din care trei în Danemarca, deci cunosc atât comportamentul conducătorilor de cluburi, cât și al arbitrilor. Cu toate acestea, să nu-și imagineze cineva că, peste noapte, va fi lapte și miere, dispar greșelile, apar arbitri mai buni și așa mai departe</p></blockquote>
<p>Atât sportivii, cât și arbitrii au nevoie de timp să se pregătească, să se perfecționeze și să devină mai buni. Cu ambele categorii trebuie să fim înțelegători și să acceptăm ceea ce un proverb latin spune: „errare humanum est!”.</p>

]]></description>
    </item>
    <item>
      <title>Veste tragică! Un fost mare arbitru din România a murit</title>
      <link>https://www.prosport.ro/alte-sporturi/handbal/veste-tragica-un-fost-mare-arbitru-din-romania-a-murit-20263448</link>
      <description><![CDATA[<img src="https://www.prosport.ro//wp-content/uploads/2025/09/Veste-tragica-Un-fost-mare-arbitru-din-Romania-a-murit.jpeg"/><br/><p><!--StartFragment --></p>
<p class="pf0"><span class="cf0">Un fost mare arbitru </span><span class="cf1">in Rom</span><span class="cf0">â</span><span class="cf1">nia a decedat, anun</span><span class="cf1">țul fiind făcut de către Federația Rom</span><span class="cf0">â</span><span class="cf1">n</span><span class="cf1">ă de Handbal.</span></p>
<p class="pf0"><span class="cf1">Horațiu Belu a fost </span><span class="cf2">timp de </span><span class="cf1">un deceniu și jumătate </span><span class="cf2">observator al Federației Europene de Handbal (EHF)</span><span class="cf1">. </span></p>
<h2><span><span class="cf1">Veste cumplită </span><span class="cf0">î</span><span class="cf1">n handbalul rom</span><span class="cf0">â</span><span class="cf1">nesc. </span><span class="cf1">F</span><span class="cf2">ost mare arbitru </span><span class="cf1">Horațiu Belu a plecat dintre noi</span></span></h2>
<p class="pf0"><span class="cf2">Federația Română de Handbal</span><span class="cf1"> anunță că u</span><span class="cf2">n fost mare arbitru in România a </span><span class="cf1">trecut </span><span class="cf0">î</span><span class="cf1">n nefiin</span><span class="cf1">ță. </span><span class="cf2">Horațiu Belu</span><span class="cf1"> a fost </span><span class="cf2">timp de un deceniu și jumătate observator al Federației Europene de Handbal (EHF)</span><span class="cf1">. </span></p>
<p class="pf0"><span class="cf3">Federația Rom</span><span class="cf0">ân</span><span class="cf3">ă de Handbal a transmis vestea tragică prin intermediul unui mesaj pe pagina oficială de Facebook. </span><span class="cf4">„Cu profund</span><span class="cf3">ă tristețe, am aflat vestea trecerii </span><span class="cf0">în nefiin</span><span class="cf3">ță a lui Horațiu Belu, fost arbitru, fost membru al Comisiei Centrale a Arbitrilor și fost observator EHF timp de peste 15 ani.</span></p>
<p class="pf0"><span class="cf3">Un profesionist desăv</span><span class="cf0">âr</span><span class="cf3">șit, respectat </span><span class="cf0">în lumea handbalului din România, Hora</span><span class="cf3">țiu Belu a contribuit decisiv la progresul arbitrajului rom</span><span class="cf0">ânesc prin traducerile </span><span class="cf3">și interpretările de regulament la care a lucrat. G</span><span class="cf0">ândurile noastre se îndreapt</span><span class="cf3">ă către familia </span><span class="cf0">îndoliat</span><span class="cf3">ă, căreia </span><span class="cf0">îi transmitem sincere condolean</span><span class="cf3">țe. Odihnă veșnică, Horațiu!”, a transmis FR de Handbal. </span></p>
<p class="pf0"><span class="cf0">În </span><span class="cf1">urmă cu trei ani</span><span class="cf0">, Horațiu Belu a fost acuzat de o arbitră minoră că i-ar fi adresat cuvinte ne</span><span class="cf1">lalocul lor în legătură cu îmbrăcămintea sa. </span><span class="cf0">Federația </span><span class="cf1">Rom</span><span class="cf0">â</span><span class="cf1">n</span><span class="cf1">ă de Handbal </span><span class="cf0">l-a suspendat </span><span class="cf1">la acea vreme </span><span class="cf0">opt etape și i-a acordat o amendă de 1.500 lei, însă sancțiunea a fost anulată </span><span class="cf1">ulterior. Horațiu Belu </span><span class="cf0">a negat ferm a</span><span class="cf1">tunci toate a</span><span class="cf0">cuzațiile. </span></p>
<p><!--StartFragment --></p>
<h2 class="pf0"><span><span class="cf0">Acum o lună, handbalul rom</span><span class="cf1">â</span><span class="cf0">nesc a fost lovit de o nou</span><span class="cf0">ă tragedie</span></span></h2>
<p class="pf0"><span class="cf0">Tragedia vine după ce handbalul a fost lovit de cur</span><span class="cf1">â</span><span class="cf0">nd</span><span class="cf1"> de o nou</span><span class="cf0">ă veste teribilă. Alexandru Muraru, sportiv la clubul CSM Focșani, a decedat la v</span><span class="cf1">ârsta de doar 22 de ani. Muraru, care era </span><span class="cf0">și polițist e meserie, și-a găsit sf</span><span class="cf1">â</span><span class="cf0">r</span><span class="cf0">șitul </span><span class="cf1">în urma </span><span class="cf2">unui accident. </span></p>
<p class="pf0"><span class="cf0">Muraru a suferit </span><span class="cf1">î</span><span class="cf0">n urma accidentului </span><span class="cf0">răni grave, fiind plasat </span><span class="cf1">î</span><span class="cf0">n com</span><span class="cf0">ă indusă și operat. </span><span class="cf1">Î</span><span class="cf0">n ciuda eforturilor medicilor din Ia</span><span class="cf0">și, acesta a decedat. Cu toate acestea, t</span><span class="cf1">ân</span><span class="cf0">ărul handbalist a decedat, clubul din Focșani transmiț</span><span class="cf1">ând condolean</span><span class="cf0">țe.</span></p>
<p class="pf0"><span class="cf3">„Ai plecat prea devreme, l</span><span class="cf0">ăs</span><span class="cf1">ând în urm</span><span class="cf0">ă numai tristețe și durere. Păcat, ai fost un coleg ambițios, cuminte, respectuos și luptător! Este foarte trist că oamenii at</span><span class="cf1">ât de importan</span><span class="cf0">ți și dragi ne părăsesc. Drum lin!! Sincere condoleanțe familiei!!”, a transmis Marius Ragea, fostul căpitan al echipei de handbal CSM Focșani 2007.</span></p>
]]></description>
    </item>
    <item>
      <title>A început Liga Florilor! CSM Galați a s-a prezentat la Brașov cu doar 8 handbaliste! Prima surpriză a fost furnizată de CSM Slatina care a câștigat cu Rapid!</title>
      <link>https://www.prosport.ro/alte-sporturi/handbal/a-inceput-liga-florilor-csm-galati-a-s-a-prezentat-la-brasov-cu-doar-8-handbaliste-prima-surpriza-a-fost-furnizata-de-csm-slatina-care-a-castigat-cu-rapid-20260831</link>
      <description><![CDATA[<img src="https://www.prosport.ro//wp-content/uploads/2025/08/A-inceput-Liga-Florilor-CSM-Galati-a-s-a-prezentat-la-Brasov-cu-doar-8-handbaliste-Prima-surpriza-a-fost-furnizata-de-CSM-Slatina-care-a-castigat-cu-Rapid-1400x788.jpg"/><br/><p>A început Liga Florilor și o echipă este deja la un pas de colaps!  În prima etapă a sezonului 2025-2026 al Ligii Naționale de handbal feminin, CSM Galați s-a prezentat la Brașov, pentru  meciul cu Corona, cu doar 8 jucătoare, 7 jucătoare de câmp și un portar!</p>
<p>Mai mult, echipa gălățeană a făcut deplasarea la Brașov, sâmbătă, în ziua jocului! Evident, CSM  Galați, care se confruntă cu mari probleme financiare, a  fost victimă sigură și a pierdut  la 20 de goluri diferență: 40-20 (22-8).</p>
<p>Pe pagina de Facebook, cei de la Galați  spun că meciul de la Brașov a fost „o probă de voință, caracter și dăruire maximă”.</p>
<p>„Tinerele handbaliste  de la CSM au marcat 20 de goluri la Brașov. Corona Brașov a învins cu 40-20(22-8) CSM Galați, într-o partidă din prima etapă a Ligii Florilor la handbal feminin. Cu un lot format din doar 8 jucătoare, dintre care Miruna Baldovin născută în 2009 și Sofia Bălan născută în 2008, formația pregătită de Daciana Balaban a dat o replică onorabilă vicecampioanei României.</p>
<p>Să reușești 20 de goluri pe terenul Coronei în condițiile în care deplasarea s-a făcut în ziua partidei, este o probă de voință, caracter și dăruire maximă. CSM Galați: Sofia Bãlan-Sorana Chiriac 2g, Cristina Marcu, Andreea Merlă 2g, Iulia Eiler 8g, Miruna Baldovin 2g, Bianca Tricã 1g , Bianca Zegrean 5g. Antrenor principal Daciana Balaban, antrenor cu portarii Relu Druțu”,este mesajul postat de CSM Galați.</p>
<h2><span>Prima surpriză a campionatului: CSM Slatina  a deraiat Rapidul !</span></h2>
<p>CSM Slatina a dat lovitura în debutul sezonului. Oltencele au câștigat la București, scor 26-25 (15-12) cu Rapidul, la primul meci al francezului Laurent Bezeau că antrenor în Giulești!</p>
<p>Campioana CSM București a debutat cu victorie în noua ediție a Ligii Naționale, sâmbătă, pe teren propriu, cu formația Minaur Baia Mare, scor 34-33 (15-17).</p>
<h3><span>Liga Florilor, etapa 1</span></h3>
<p>Rapid – CSM Slatina 25-26<br/>
Gloria Bistrița – Zalău 35-19<br/>
CSM București – Minaur Baia Mare 34-33<br/>
Corona Brașov – CSM Galați 40-20<br/>
SCM Craiova –  CSM Târgu Jiu 27-26<br/>
*Meciul Dunărea Brăila – Râmnicu Vâlcea este programat duminică, de la ora 17:30</p>

]]></description>
    </item>
    <item>
      <title>SCMU Craiova, succes la limită în prima etapă a Ligii Florilor. Slatina a produs surpriza în fieful Rapidului</title>
      <link>https://www.prosport.ro/alte-sporturi/handbal/scmu-craiova-succes-la-limita-in-prima-etapa-a-ligii-florilor-slatina-a-produs-surpriza-in-fieful-rapidului-20260798</link>
      <description><![CDATA[<img src="https://www.prosport.ro//wp-content/uploads/2025/08/SCMU-Craiova-succes-la-limita-in-prima-etapa-a-Ligii-Florilor.-Slatina-a-produs-surpriza-in-fieful-Rapidului-1400x931.jpg"/><br/><p class="v1ydped324143MsoNormal"><span lang="RO">În prima etapă a Ligii Florilor, Sala Polivalentă din Bănie a găzduit un derby al Olteniei, SCMU Craiova – CSM Tg. Jiu, adjudecat mult mai greu decât era preconizat, dar şi cu ajutor din partea  arbitrilor, scor 27-26, de echipa gazdă.</span></p>
<p class="v1ydped324143MsoNormal"><span lang="RO"> Cu 7 minute înainte de final, gorjencele aveau avantaj de 2 goluri, scor 26-24, dar pe final Craiova a fost mai inspirată şi împinsă să revină, marcând prin Nikolic, Gogîrlă şi Da Rocha.</span></p>
<p class="v1ydped324143MsoNormal"><span lang="RO">Au jucat <span>pentru SCMU Craiova</span>: Zoqbi De Paula – Asli Iskit Caliskan 7 goluri, Zeljka Nikolic 6, Gomes da Rocha 5, Alicia Gogîrlă 3, Ivona Pavicevic 2, Ainhoa Hernandez 2, Natalia Nosek 1, Andreea Mihart 1, Orsolya Maria Mozes, Camila Micijevic, Teodora Popescu. De la oaspete s-au remarcat: Gavrilă 8 goluri, Simao 6, Dumbrăvean 5, Zinatullina 4.</span></p>
<h2 class="v1ydped324143MsoNormal"><span lang="RO">Erori de arbitraj în favoarea Craiovei</span></h2>
<p class="v1ydped324143MsoNormal"><span lang="RO">„Un succes care aparţine oamenilor care au venit la sală şi au sprijinit echipa în momentele delicate, ei merită mult mai mult. Felicit Târgu Jiul pentru atitudine. Am fost superficiali în situaţiile de unu la unu cu portarul şi nu este permis, dar e bine că am câştigat la un gol şi sper ca atitudinea să se schimbe de la joc la joc, fiindcă altfel va fi greu. Sper ca fetele să conştientizeze la ce echipă sunt” a spus antrenorul SCMU Craiova, Ovidiu Mihăilă.</span></p>
<p class="v1ydped324143MsoNormal"><span lang="RO">„A fost un meci pe care singure ni l-am făcut greu, poate şi pentru că a fost primul meci oficial împreună, sunt emoţii, dar e bine că am câştigat şi toată lumea e sănătoasă. După pauză ele au fost mult mai montate şi mai agresive. Iubesc Craiova, mereu am iubit-o, am mai fost în această sală şi imi place pozitivitatea oamenilor. Dacă azi nu a mers aproape nimic, la Baia Mare o să ne revanşăm” a declarat interul Craiovei, Alicia Gogîrlă.</span></p>
<p class="v1ydped324143MsoNormal"><span lang="RO">„Din punctul meu de vedere, arbitrii au făcut 2-3 greşeli pe finalul jocului, a fost o nebunie pe final, o harababură, ambele echipe au greşit. Noi avem un lot restrâns, jucăm în 6-7 fete, suntem outsieri în acest campionat, dar dăm totul în teren. Craiova are un lot numeros şi valoros” a declarat antrenorul gorjencelor, Liviu Andrieş.</span></p>
<p class="v1ydped324143MsoNormal"><span lang="RO">„Tot timpul ne-am vândut scump pielea mai ales împotriva Craiovei, avem un orgoliu al nostru. Am pierdut pe final din cauza unei greşeli tehnice. Obiectivul nostru este să nu ajungem în baraj, avem un lot tânăr, dar suntem o echipă foarte unită” a declarat Florenţa Ilie Dumbrăvean, de la CSM Tg. Jiu.</span></p>
<h2 class="v1ydped324143MsoNormal"><span lang="RO">Slatina a produs surpriza pe terenul Rapidului</span></h2>
<p class="v1ydped324143MsoNormal"><span lang="RO">Într-un alt meci din prima etapă a Ligii Florilor, presărat cu incredibile răsturnări de rezultat, CSM Slatina, într-o formulă schimbată mult în bine faţă de sezoanele anterioare, a câştigat la limită în deplasare cu Rapid Bucureşti, scor 26-25. </span></p>
<p class="v1ydped324143MsoNormal"><span lang="RO">CSM Bucureşti a trecut şi ea la un singur gol, la fel ca în Supercupă, de Minaur Baia Mare, scor 34-33, iar Gloria Bistriţa n-a avut emoţii cu HC Zalău, scor 35-19. Corona Braşov a demolat-o pe nou-promovata CSM Galaţi, scor 40-20, iar ultimul meci al etapei se joacă azi, Dunărea Brăila – SCM Rm. Vâlcea.</span></p>

]]></description>
    </item>
  </channel>
</rss>
