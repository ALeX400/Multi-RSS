<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Corona Brașov, învinsă la revenirea în cupele europene, după 7 ani de absență. Legenda Mariana Tîrcă revine sub Tâmpa</title>
      <link>https://www.prosport.ro/alte-sporturi/handbal/corona-brasov-invinsa-la-revenirea-in-cupele-europene-dupa-7-ani-de-absenta-legenda-mariana-tirca-revine-sub-tampa-20360483</link>
      <description><![CDATA[<img src="https://www.prosport.ro//wp-content/uploads/2026/01/Corona-Brasov-invinsa-la-revenirea-in-cupele-europene-dupa-7-ani-de-absenta.-Legenda-Mariana-Tirca-revine-sub-Tampa-scaled-e1768169727167-1400x809.jpg"/><br/><p>Echipa de handbal feminin Corona  Brașov a revenit în cupele europene după aproape 7 ani. Debutul echipei brașovene în Grupa D a EHF European League a fost, însă, unul dezamăgitor: înfrângere, scor 35-30 (19-16), cu Dijon Bourgogne Handball.</p>
<p>Pentru Corona Brașov a fost  primul meci în Europa după șapte ani. În 2019, Corona Brașov se califica în grupele Cupei EHF, după o dublă manșă cu Gloria Bistrița. A urmat scandalul de dopaj, iar echipa avea să fie exclusă din cupele europene și retrogradată din Liga Florilor.</p>
<h2><span>Prestație modestă a Coronei </span></h2>
<p>Elevele lui Bogdan Burcea au fost de nerecunoscut, iar franțuzoaicele s-au impus fără emoții la Brașov. Deși suporterii au umplut până la refuz Sala Sporturilor „Dumitru Popescu Colibași”,  Corona nu s-a ridicat în niciun moment la nivelul unui joc european.</p>
<p>Pentru Corona Braşov, cele mai multe goluri le-au marcat Katarina Krpez – 11, Alisia Boiciuc şi Sorina Grozav – câte 5. De cealaltă parte, din tabăra lui Dijon cele mai bune marcatoare au fost Gayet 8, Holejova 7, Offendal 6.</p>
<p>În cealaltă partidă din etapa inaugurală, Viborg HK a câștigat cu Zaglebie Lubin, scor 42-38.</p>
<p>În etapa  a doua, Corona Braşov va juca în deplasare, pe 18 ianuarie, în Polonia, cu Zaglebie Lubin.</p>
<h2><span>Bogdan Burcea: „Am primit o lecție de handbal de la Dijon”</span></h2>
<p>La finalul jocului, Bogdan Burcea, antrenorul celor de la Corona Brașov, a recunoscut superioritatea franțuzoaicelor.</p>
<p>„Au fost două reprize identice în care am primit o lecție de handbal de la Dijon. Nu am fost ceea ce trebuie, cred că am avut 16 acțiuni pe pivot cu o singură reușită, iar apărarea nu a funcționat. Știam că vom juca într-o grupă grea. Școala franceză domină handbalul de mai bine de 20 de ani.</p>
<p>Sperăm să ne luăm revanșa în meciul retur cu Dijon, dar până atunci mai avem meciuri de disputat”,a spus Bogdan Burcea, antrenorul Coronei.</p>
<p>Pentru că Burcea nu are licență Master Coach EHF, gruparea brașoveană l-a adus pe Florin Paraschiv (62 de ani), care a apărut în acte ca director tehnic. Paraschiv a  stat pe bancă, însă doar Burcea a fost cel care a dat indicații pe tot parcursul jocului.</p>
<h2><span>Mariana Tîrcă revine la Corona </span></h2>
<p>Mariana Tîrcă va reveni din această săptămână la conducerea secției de handbal de la Corona după o pauză de aproape 7 ani.</p>
<p>Mariana Tîrcă va prelua postul de director tehnic, poziție rămasă descoperită după plecarea Aureliei Brădeanu la CSM București.</p>
<p>Fosta mare handbalistă a adus mingea la centrul terenului și a fost ovaționată la scenă deschisă de fanii brașoveni înaintea duelului cu Dijon.</p>

]]></description>
    </item>
    <item>
      <title>Naționala României, învinsă pentru a doua oară de Ungaria</title>
      <link>https://www.prosport.ro/alte-sporturi/nationala-romaniei-invinsa-pentru-a-doua-oara-de-ungaria-20360365</link>
      <description><![CDATA[<img src="https://www.prosport.ro//wp-content/uploads/2026/01/Nationala-Romaniei-invinsa-pentru-a-doua-oara-de-Ungaria.jpg"/><br/><p>Naționala României a suferit o nouă înfrângere la Gyor împotriva selecționatei țării vecine.</p>
<p><span>„Tricolorii” de la handbal </span>masculin se pregătesc pentru Europeanul găzduit de Norvegia, Danemarca și Suedia. Cu doar cinci zile înainte de startul competiției România a pierdut fără drept de apel al doilea meci test susținut împotriva naționalei Ungariei, scor 40-34.</p>
<h2><span>O nouă înfrângere în fața Ungariei chiar înainte de debutul la EURO 2026</span></h2>
<p>După ce pe 9 ianuarie au pierdut primul meci cu Ungaria, scor 23-33, elevii lui George Buricea au cedat și în al doilea meci test susținut cu selecționata maghiară. De aceasta dată, diferența a fost doar de 6 goluri, dar ungurii au umplut poarta cu 40 de goluri. În celălalt amical disputat cu Italia, „tricolorii” au pierdut cu 34-35.</p>
<p>În al doilea meci test, ungurii au lăsat-o mai moale și au intrat la pauză cu un avantaj de doar două goluri pe tabelă, 18-16. În partea secundă, au mai marcat 22 de goluri și au reușit să obțină un nou succes care să îi motiveze pentru debutul la EURO 2026.</p>
<p>Campionatul European va avea loc între 15 ianuarie și 1 februarie 2026.</p>
<p>Selecționata României este calificată în grupa B din care mai fac parte Portugalia, Danemarca și Macedonia de Nord. Este considerată cea mai dificilă grupă, astfel că șansele sunt foarte mici ca elevii lui Buricea să treacă mai departe.</p>
<h3><span>Meciuri România EURO 2026</span></h3>
<ul>
<li>16 ianuarie, ora 19:00 » Portugalia vs. România</li>
<li>18 ianuarie, ora 21:30 » România vs. Danemarca</li>
<li>20 ianuarie, ora 19:00 » Macedonia de Nord vs. România</li>
</ul>
<h3><span>Componența celor 6 grupe</span></h3>
<ul>
<li>Grupa A: Germania, Spania, Austria, Serbia;</li>
<li>Grupa B: Danemarca, Portugalia, România, Macedonia de Nord.</li>
<li>Grupa C: Franţa, Norvegia, Cehia, Ucraina;</li>
<li>Grupa D: Slovenia, Insulele Feroe, Muntenegru, Elveţia;</li>
<li>Grupa E: Suedia, Croaţia, Olanda, Georgia;</li>
<li>Grupa F: Ungaria, Islanda, Polonia, Italia.</li>
</ul>
<p>Principala favorită este chiar vicecampioana en-titre Danemarca. România e văzut de casele de pariuri drept un outsider și are cota 5.000 să triumfe la EURO 2026.</p>
<h3><span>Lotul României pentru EURO 2026</span></h3>
<ul>
<li>Portari: Cătălin Sebastian Haidu (SG Flensburg-Handewitt/Germania), Ionuț Ciprian Iancu (CS Dinamo București), Mihai Cătălin Popescu (AHC Potaissa Turda).</li>
<li>Extreme stânga: Alexandru George Andrei (SCM Poli Timișoara), Denis Veres (AHC Potaissa Turda).</li>
<li>Extreme dreapta: Sorin Grigore (CSU din Suceava), Ionuț Nistor (CS Dinamo București).</li>
<li>Interi stânga: Tudor Botea (CS Minaur Baia Mare), Iosif Andrei Buzle (CS Dinamo București), Gabriel Robert Mihai Militaru (CS Dinamo București), Răzvan Cristian Trif (SCM Poli Timișoara), Gabriel Cumpănici (CS Minaur Baia Mare).</li>
<li>Interi dreapta: Roman Dodică (CS Dinamo București), Radu Cristian Ghiță (AHC Potaissa Turda).</li>
<li>Coordonatori: Erik Leonard Pop (CS Minaur Baia Mare), Daniel Stanciuc (CS Dinamo București).</li>
<li>Pivoți: Călin Dedu (CS Dinamo București), Robert Nagy (CS Minaur Baia Mare), Andras Szasz (SCM Poli Timișoara).</li>
</ul>

]]></description>
    </item>
    <item>
      <title>CSM București, meci fabulos în Danemarca, în Liga Campionilor. Adversarelor nu le-a venit să creadă</title>
      <link>https://www.prosport.ro/alte-sporturi/handbal/csm-bucuresti-meci-fabulos-in-danemarca-in-liga-campionilor-adversarelor-nu-le-a-venit-sa-creada-20360238</link>
      <description><![CDATA[<img src="https://www.prosport.ro//wp-content/uploads/2026/01/CSM-Bucuresti-meci-fabulos-in-Danemarca-in-Liga-Campionilor-1400x785.jpg"/><br/><p>Campioana României la handbal feminin, CSM București, a făcut instrucție în Danemarca, în etapa 9 din Liga Campionilor, cu puternica Odense.</p>
<p>Cu 4 victorii și tot atâtea eșecuri în actuala ediție a competiției continentale, echipa bucureșterană a făcut meci fabulos în Danemarca.</p>
<h2><span>Danezelor nu le-a venit să creadă când au văzut ce face CSM București pe teren</span></h2>
<p>CSM București aborda partida cu Odense, aflată pe locul 2 <span>în Grupa B de Champions League</span>, de pe poziția 5. Șansele de a prinde calificarea directă în sferturile de finală ale competiției erau reduse, dar reale.</p>
<p>Primul pas pentru îndeplinirea obiectivului era o victorie pe terenul lui Odense, aflată pe locul 2, cu 13 puncte la ora partidei. Misiunea se anunța dificilă, în contextul în care danezele pierduseră un singur meci, cu liderul B rest, iar la București s-a impus cu un categoric 36-30.</p>
<p>Cu toate acestea, CSM București a predat o adevărată lecție de handbal. Începutul confruntării a apariținut gazdelor, dar de la 7-7 pe teren a fost o singură formație, cea română, care a făcut ce a vrut.</p>
<p>Formația pregătită de Bojana Popovic s-a desprins la 12-7, iar până la finalul primei reprize a înscris alte 3, primind numai două.</p>
<h2><span>CSM București a urcat pe locul 4 în clasamentul Grupei B de Liga Campionilor</span></h2>
<p>Partea a doua a confruntării din Danemarca s-a desfășurat tot într-o singură direcție, spre poarta gazdelor. Brnovic, Jaukovic sau Ostegaard au făcut ce au vrut pe teren, iar CSM București s-a îndreptat cu pași siguri spre a cincea victorie în actuala ediție de Liga Campionilor, dar numai a doua în deplasare.</p>
<p>Anterior, formația Primăriei Capitalei <span>a învins doar Sola, ultima din grupă, cu 38-30</span>, pe 8 noiembrie. Cu acest succes, CSM București a urcat pe locul 4 în clasament, la egalitate de puncte cu Ikast, 10, dar beneficiază de un golaveraj mult mai bun, +19, față de +8.</p>
<p>În continuare, echipa antrenată de Bojana Popovic va juca acasă cu Krim Mercator pe 18 ianuarie, în deplasare cu Podravka pe 24 ianuarie, acasă cu Brest pe 8 februarie, pe terenul lui FTC-Rail Cargo în ziua de 14 ferbuarie, urmând să încheie faza grupelor pe 21 februarie, când primește replica lui Ikast.</p>
<p>Primele două din ambele grupe de Liga Campionilor se califică direct în sferturile de finală ale competiției, în timp ce formațiile aflate între locurile 3 și 6 în ierarhiile finale joacă, în cruciș (3 cu 6 și 4 cu 5), pentru accederea în respectiva fază.</p>
<p>În Grupa A evoluează altă reprezentantă a României, Gloria Bistrița. În etapa 9, aceasta a învins Stormahar acasă, cu 29-26 și se află pe locul 3, cu 12 puncte, la distanță mare de liderul Gyor, care are victorii pe linie, și la două de Metz.</p>
<p>Următorul meci al Gloriei Bistrița este pe 18 ianuarie, în deplasare, cu Esbjerg, formație aflată pe locul 4 cu 11 puncte.</p>

]]></description>
    </item>
    <item>
      <title>Groenlanda a luat decizia așteptată de o țară întreagă: „Oportunitate unică”</title>
      <link>https://www.prosport.ro/alte-sporturi/handbal/groenlanda-a-luat-decizia-asteptata-de-o-tara-intreaga-oportunitate-unica-20360163</link>
      <description><![CDATA[<img src="https://www.prosport.ro//wp-content/uploads/2026/01/Groenlanda-a-luat-decizia-asteptata-de-o-tara-intreaga-„Oportunitate-unica-1-1400x1130.jpg"/><br/><p><span>Groenlanda a anunțat la începutul anului 2026 numirea lui Jakob Larsen (51 de ani) în funcția de selecționer al naționalei feminine de handbal. </span></p>
<p><span>Fost internațional, cu 87 de selecții pentru reprezentativa masculină, Larsen revine astfel în <span>structura echipei naționale</span>, dar de data aceasta ca antrenor. </span></p>
<h2><span><b>Va conduce în paralel și formația HH Elite</b></span></h2>
<p><span>Noul selecționer va conduce în paralel și formația HH Elite, iar obiectivul stabilit este calificarea la Campionatul Mondial, competiție la care Groenlanda a mai participat de două ori, fără a reuși să obțină vreo victorie. </span><span>Antrenorul este implicat și în politică și își dorește să intre în Parlamentul danez.</span></p>
<p>„Ca fost jucător al echipei naționale timp de mulți ani, a venit momentul să contribui. Împreună vom atinge obiectivele de a califica din nou echipa națională a Groenlandei la Cupa Mondială (Groenlanda a participat la două ediții ale CM, fără să obțină vreo victorie). Aici m-am format ca handbalist, acum e timpul să dau ceva înapoi. Sunt recunoscător că HH Elite îmi oferă această oportunitate unică<span>”, a declarat Jakob Larsen, potrivit </span><span>tv2fyn.dk</span><span>.</span></p>
<h2 id="chapter-0"><span>Vestea momentului în sportul românesc: se schimbă legea! Ce se întâmplă în handbal</span></h2>
<p id="p-8">Demersul inițiat de suporterii handbalului românesc a mers, dincolo de petiția publică, inclusiv spre Agenția Națională pentru Sport, Comisia pentru Tineret și Sport din cadrul Camerei Deputaților, Federația Română de Handbal, cea Europeană și cea Internațională, dar și PRO TV. Sursele noastre dezvăluie culisele primei reacții concrete care pregătește o mutare spectaculoasă!</p>
<p id="p-9">Cu toate că Parlamentul e în vacanță până în prima parte a lunii februarie, președintele Comisiei pentru Tineret și Sport din Camera Deputaților, Ciprian Paraschiv, și-a anunțat colaboratorii din AUR să pregătească de urgență un proiect de modificare a legii prin care situația care a indignat comunitatea handbalului românesc să se rezolve.</p>
<p id="p-10">Sursele noastre detaliază că este posibilă o modificare mai amplă a Legii audiovizualului 504 / 2002, dar sunt explorate și alte pârghii legislative, pentru o soluție optimă. Care e scopul? Completarea listei „evenimentelor de importanță majoră” din anexa HG 47 / 2003 cu <span>meciurile naționalelor de handbal ale României</span>, feminin și masculin, la Europene și Mondiale și, eventual, includerea ei în text de lege.</p>
<p id="p-11">Ce înseamnă asta? Meciurile respective vor deveni obligatoriu difuzate la tv de deținătorii drepturilor și, implicit, gratis pentru toată țara, ieșind din situația actuală unde sunt disponibile doar în online și doar contra cost, pentru cine deține cont în platforma VOYO!</p>

]]></description>
    </item>
    <item>
      <title>EXCLUSIV Gheorghe Tadici acuză după apariția Poliției pe teren: „Nu avea ce să caute acolo. Arbitrii nu erau arestați ca să îi însoțească”</title>
      <link>https://www.prosport.ro/alte-sporturi/handbal/gheorghe-tadici-acuza-dupa-aparitia-politiei-pe-teren-nu-avea-ce-sa-caute-acolo-arbitrii-nu-erau-arestati-ca-sa-ii-insoteasca-20359898</link>
      <description><![CDATA[<img src="https://www.prosport.ro//wp-content/uploads/2026/01/Gheorghe-Tadici-acuza-dupa-aparitia-Politiei-pe-teren-Nu-avea-ce-sa-caute-acolo.-Arbitrii-nu-erau-arestati-ca-sa-ii-insoteasca.-EXCLUSIV.webp"/><br/><p>Gheorghe Tadici a spus pentru <span>ProSport</span> că Poliția nu are ce să caute pe teren în timpul meciurilor, conform regulamentelor în vigoare. Cu un lot de de cel puțin șase jucătoare între 18 și 21 de ani, Zalăul lui Gheorge Tadici ar fi putut bate Craiova lui Ovidiu Mihăilă, o echipă cu un buget de patru ori mai mare.</p>
<p>Însă, meciul s-a terminat la egalitate, 29-29, iar Gheorghe Tadici a avut la finalul partidei <span>un schimb de replici cu un angajat de la Poliția Locală</span>, cel care s-a apropiat de el în momentul în care fostul selecționer al României dorea să discute cu cei doi arbitri ai partide.</p>
<h2><span>Gheorghe Tadici: „Locul acestor polițiști nu este pe terenul de joc sau în zona noastră”</span></h2>
<p><span>ProSport</span> a luat legătura cu Gheorghe Tadici pentru a discuta cu acesta despre evenimentele de la sfârșitul meciului Zalău – Craiova, 29-29.</p>
<p>„Vă spun clar de la început că noi ca și club gazdă nu am avut nicio treabă cu apariția Poliției pe teren la acest meci. Eu nu știu cum de a apărut la acest joc. Nu îmi dau seama. Însă, probabil că se știe că sala este a Primăriei și după câte știți Poliția Locală aparține de Primării, dar chiar și așa Poliția Locală și chiar Națională nu au ce să caute pe terenul de joc. De asta nici nu îmi dau seama cum a apărut acolo. Ce, arbitrii erau cumva arestați și trebuia să îi însoțească pe undeva? Eu m-am dus către acei oameni să le strâng mâna la finalul partidei, așa cum s-a și întâmplat și când dânșii au venit la mine să mă salute când au plecat de la sală. Conform regulamentului, la sedința făcută înainte de meci se prezintă șeful dispozitivului de pază de la sală, se află numărul de stewarzi de la meci, iar Jandarmeria are și era reprezentant. Însă, nici vorbă de Poliție la ședință.</p>
<p>În acea zonă, pe teren aveau voie ori jandarmii, dacă erau evenimente grave, ori stewarzii, dar nici vorbă de Poliție. Eu chiar i-am zis acelui domn de la Poliția Locală să plece de lângă mine că nu are ce să caute el pe teren. Era un domn tânăr. Dar ce, erau arbitrii arestați și trebuia să îi însoțească el undeva? Întreb încă o dată acest lucru. Acel dom tânăr a intrat pe teren fără să fie locul și treaba lui acolo. Doar cei reținuți sau arestați sunt însoțiți de polițiști”, a spus Tadici.</p>
<h2><span>„Dacă mă voi simți în putere voi antrena și la 80 de ani ca Mircea Lucescu la fotbal”</span></h2>
<p>În continuare, <span>Gheorghe Tadici a vorbit despre situația de la Zalău, dar și despre momentul în care se va retrage din activitate</span>.</p>
<p>„Noi nu ar trebui să ne oprim asupra acestui meci doar la faza asta cu Poliția, ci ar trebui să rețineți că Tadici cu Zalaul ar fi putut să bată Craiova, echipă cu un buget de patru ori mai mare. Eu am șase jucătoare între 18 și 21 de ani, iar satisfacția mea este să promovez către echipele naționale jucătoarele românce. Noi nu avem un buget ca echipele astea cu peste 2.500.000 de euro, dar ne luptăm cu ele. Noi nu dăm salarii de 18.000 pe lună sau 20. 000 pe lună.</p>
<p>Voi nu vedeți ce transferuri se fac în continuare în Liga Florilor? Aducem în continuare jucătoare din străinătate, multe aflate pe final de carieră sau venite după accidentări grave. Le umplem buzunarele, iar apoi ne văităm că nu avem jucătoare pentru națională. Astea din străinătate nici măcar o felicitare nu mai trimit după ce și-au umplut sacul cu bani și au plecat de la noi.</p>
<p>Ba chiar, văd că am început să umplem campionatul și de antrenori străini, de zici că ăștia români nu mai au nicio treabă cu handbalul. Parcă nu mai vrem să promovăm pe nimeni, nici sportivi sau sportive, dar nici antrenori români. Însă, eu voi da de la Zalău la lotul de tineret patru jucătoare, iar asta este satisfacția mea cea mare. Și am un mesaj pentru cei care tot îmi cântă prohodul cu conturi false pe rețelele de socializare. Nu vă uitați la mine că în martie voi face 74 de ani.</p>
<p>Dacă Mircea Lucescu se simte capabil să lucreze în fotbal la 80 de ani, păi și eu voi lucra în handbal chiar și la 80 de ani dacă mă vor ține puterile. Atât timp cât mă vor ține puterile să lucrez, atunci să fiți convinși că ne vom revedea și la 80 de ani. Doresc să mai bat niște recorduri aici la Zalău, iar eu voi dori să depășesc 45 de ani în prima ligă cu Zalăul”, a spus Tadici.</p>

]]></description>
    </item>
  </channel>
</rss>
