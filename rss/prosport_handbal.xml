<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ungaria a distrus România la sportul unde am fost regii Europei: „Suntem în urma maghiarilor cu 40 de ani”</title>
      <link>https://www.prosport.ro/alte-sporturi/handbal/ungaria-a-distrus-romania-la-sportul-unde-am-fost-regii-europei-suntem-in-urma-maghiarilor-cu-40-de-ani-20150078</link>
      <description><![CDATA[<img src="https://www.prosport.ro/wp-content/uploads/2025/04/Ungaria-a-distrus-Romania-la-sportul-unde-am-fost-regii-Europei-scaled-e1745131416258-1400x759.jpg"/><br/><p>Gheorghe Tadici (73 de ani), una dintre cele mai emblematice personalități ale handbalului din România, a ținut un discurs manifest și a spus că Ungaria ne-a distrus la sportul unde am fost regii Europei.</p>
<p>Tadici nu pare impresionat calificarea recentă la Campionatul Mondial pe care au bifat-o „tricolorele” și a expus imaginea de ansamblu a handbalului românesc.</p>
<h2><span>Gheorghe Tadici, discurs manifest despre handbalul din România. Cât de mult ne-ar fi depășit Ungaria în termeni de infrastructură</span></h2>
<p><span>Naționala de handbal feminin din România s-a distrat de curând cu Italia</span>, pe care a învins-o la scor în dubla din faza play-off a Campionatului Mondial din 2025.</p>
<p>După un 30-21 înregistrat în Peninsulă și un 31-18 în <span>România, „tricolorele” s-au calificat la Campionatul Mondial</span>, turneu final care în 2025 va fi organizat în Germania și Olanda, în intervalul 27 noiembrie – 14 decembrie.</p>
<p>Trebuie menționat și că naționala de handbal a României va fi singura dintre reprezentativele prezente la întrecere care a bifat toate cele 27 de ediții, fiind inclusă aici și cea din 2025, ale Campionatului Mondial.</p>
<p>În ciuda celor prezentate mai sus, Gheorghe Tadici a ținut un discurs manifest despre decăderea handbalului românesc din ultimii ani și a dorit să prezinte imaginea de ansamblu, nu doar câteva rezultate proaspete.</p>
<p>Tadici, una dintre cele mai emblematice personalități ale handbalului din România, câștigător al medaliei de argint cu „tricolorele” la Mondialul din 2005, din postura de antrenor, a precizat următoarele:</p>
<blockquote><p>Suntem la distanță de la cer la pământ față de unguri. La noi selecția se face cu cine vine, inclusiv cu fete obeze. Acolo, din 450 de fete rămân 70-80, iar selecția e continuă. La noi se termină ciclul de 4 ani, se aplică grila de 7500 de euro și peste 90% dintre jucătoare dispar din sistem”, și-a început Gheorghe Tadici discursul manifest, citat de <span>Sport.ro</span>.</p></blockquote>
<h2><span>A pus tunurile pe sistem</span></h2>
<p>În continuare, <span>Gheorghe Tadici a explicat</span> cu argumente și cifre de ce handbalul românesc nu merge în direcția potrivită și, inevitabil, a atacat dur sistemul:</p>
<blockquote><p>De multă vreme spun că ar fi trebuit să preluăm modelul ungurilor. Suntem foarte departe, la o distanță de la cer la pământ, cel puțin în ceea ce privește strategia. Dacă ne uităm la centrele de excelență, ca să argumentez, și ne raportăm la așa-zisele centre olimpice de excelență din România, suntem în urmă față de unguri cu 30-40 de ani. Am fost acolo, am văzut, suntem mult în urmă. Din toate punctele de vedere: infrastructură, concepție de pregătire, selecție. Dacă vreți, vă dau un exemplu simplu. Acolo, selecția pentru cele patru centre se face din aproximativ 450 de fete, dintre care rămân maximum 70-80. La centrele de excelență din România, selecția se face cu cine vine și se prezintă, inclusiv cu fete obeze. Despre ce vorbim? E o diferență de la cer la pământ. În Ungaria, după doi ani, unele fete pleacă, iar altele, dintre cele 350 urmărite inițial, care progresează la echipele de club și sunt peste nivelul celor din centru, le iau locul. Cu alte cuvinte, selecția în centrele din Ungaria este continuă, spre deosebire de ce se întâmplă la noi”, a adăugat Gheorghe Tadici.</p></blockquote>
<h2><span>Nimeni nu vrea să îl asculte</span></h2>
<p>Actualul antrenor de la HC Zalău spune că a prezentat toate studiile pe care le-a realizat de unul singur și la consiliul de administrație. Nu o dată, ci de trei ori în ultimii trei ani. Însă, de fiecare dată deznodământul a fost același:</p>
<blockquote><p>La noi, fie că au sau nu perspective, am văzut la junioare: jucătoare fără perspectivă, dar în lotul 2 – nu în lotul 1, dar chiar și acolo, poate 3-4 ar putea avea o șansă, de ce nu? Acolo selecția este continuă, la noi, v-am spus, se termină ciclul de 4 ani la centru, după care se aplică grila de 7500, care duce, ce credeți, la o pierdere de peste 92-93% dintre jucătoarele care termină junioratul și ar trebui să facă pasul la senioare sau spre Liga Națională. Rețineți, am făcut statistica și am prezentat-o la consiliul de administrație de trei ori în trei ani, dar nu s-a înțeles nimic. Acolo sunt oameni interesați de alte lucruri colaterale performanței. Există aceste reguli cu grila de 7500 de euro, iar selecția continuă doar pentru fetele ai căror părinți își permit. Niciun club nu plătește grila, apoi salariu, masă, pregătire, cheltuieli importante, medicație, cantonamente, ca să obțină rezultate peste 2-3 ani, cât durează trecerea de la junioare 1 la senioare. Atunci, cel mai simplu e să arunce contracte de 8-10-12-14 mii. Sunt conducători de cluburi cu „mari rezultate”, loturi cu peste 9-10 jucătoare străine, care anunță „marele rezultat” al câștigării campionatului, Cupei României și așa mai departe. Obiectiv rezolvat… Care? Cel obținut cu bani grei, care costă 3-4 milioane de euro, cam asta e. De ce să investească în cele mici? Mai bine așa! 70% din banii publici pleacă fără folos”, a încheiat Gheorghe Tadici.</p></blockquote>

]]></description>
    </item>
    <item>
      <title>Steaua, la un pas de eșalonul secund: „Se dorește distrugerea secției de handbal”. Care sunt culisele luptelor de putere din Ghencea. EXCLUSIV</title>
      <link>https://www.prosport.ro/alte-sporturi/handbal/steaua-la-un-pas-de-esalonul-secund-se-doreste-distrugerea-sectiei-de-handbal-care-sunt-culisele-luptelor-de-putere-din-ghencea-exclusiv-20150120</link>
      <description><![CDATA[<img src="https://www.prosport.ro/wp-content/uploads/2025/04/Steaua-la-un-pas-de-esalonul-secund-„Se-doreste-distrugerea-sectiei-de-handbal.-Care-sunt-culisele-luptelor-de-putere-din-Ghencea.jpg"/><br/><p>Echipa de handbal CSA Steaua este la un pas de a retrograda în divizia secundă. Doar o minune i-ar mai putea salva pe „roș-albaștri” de acest dezastru, mai ales că sunt pe locul 13 din 14, la 5 puncte de salvare cu 5 etape înainte de finalul întrecerii interne.</p>
<p>Baschetul a trăit aceeași rușine cu câțiva ani în urmă. Ambele discipline, cu performanțe interne și internaționale extrem de importante.</p>
<h2><span>Ce se întâmplă în Ghencea după ce handbalul e la un pas de colaps</span></h2>
<p>Dincolo de situația inedită, <span>ProSport </span>a aflat că în spatele acestei posibile retrogradări ar sta de fapt o întreagă „mașinație” care ar fi acționat țintit pentru ca Steaua să ajungă în această situație. În ultima etapă, Steaua a pierdut acasă cu HC Buzău, 36-40.</p>
<p>„În club au fost mai multe tabere care s-au luptat între ele. O tabără care a susținut susținerea secției de handbal, una indecisă și, cea mai puternică, acea tabără care a acționat voit pentru ca Steaua să nu mai fie în prima ligă.</p>
<p>A câștigat, se pare, ultima tabără care are și multe proptele la minister. Motivul invocat este unul incredibil. De noaptea minții. Dacă echipa retrogradează, nu vor mai fi plătite salarii mari pentru jucători iar toate cheltuielile, trecute chipurile la economii, vor fi direcționate către anumite secții olimpice.</p>
<blockquote><p>S-a luat în calcul și faptul că, dacă echipa ajunge în liga secundă, antrenorul George Buricea va renunța să mai preia Steaua din noul sezon competițional, un zvon care prinde tot mai mult contur. S-a ajuns astfel ca una dintre secțiile fanion ale clubului să fie într-o astfel de situație penibilă</p></blockquote>
<p>Totul posibil pentru că niște indivizi, care la fel ca și la fotbal, își bat joc sistematic de acest club”, a mai spus sursa <span>ProSport</span>.</p>
<h2><span>Voleiul stelist o perioadă de frământări</span></h2>
<p>Nici secția de volei nu o duce mai bine. Cu o echipă destul de consolidată, secția nu și-a putut îndeplini obiectivul propus. Trei nume importante din structura stelistă în frunte cu Mircea Peța, cel mai bun jucător al campionatului au ales să plece la echipa rivală, Dinamo.</p>
<p>„Dinamo a reușit ca, după 30 de ani, să câștige din nou titlul de campioană. Acolo, totul este posibil datorită acestui președinte tânăr, Ionuț Popa, care a demonstrat că știe să conducă clubul. Bravo lor!</p>
<blockquote><p>Noi rămânem doar cu amintirile frumoase. Asta în condițiile în care bugetul clubului Steaua pe anul în curs este cu 10 milioane mai mare față de cel al celor de la Dinamo. La noi bugetul este de aproape 32 de milioane, iar Dinamo are un buget de 22. Unde este Dinamo și unde suntem noi?</p></blockquote>
<p>Eu cred că se dorește distrugerea clubului din interiorul lui”, a mai declarat persoana din interiorul clubului militar.</p>
<h2><span>Răzvan Pîrcălabu, neagreat pentru că voia să facă treabă</span></h2>
<p>De mai bine de un an și ceva numele lui Răzvan Pîrcălabu, președintele Federației Române de Lupte și managerul secției de lupte a clubului Steaua, este tot mai des vehiculat pentru preluarea conducerii clubului militar.</p>
<p>„Acesta nu este dorit la conducerea Stelei de anumiți generali din Ministerul Apărării care doresc să-și facă propriile jocuri de interese. Pîrcălabu ar fi pus ordine cu adevărat acolo. Dar nu asta se dorește la Steaua”, a încheiat sursa <span>ProSport</span>.</p>

]]></description>
    </item>
    <item>
      <title>🚨 CSM București – Esbjerg, turul din sferturile Ligii Campionilor. Cristina Neagu, aplaudată la scenă deschisă</title>
      <link>https://www.prosport.ro/alte-sporturi/handbal/csm-bucuresti-esbjerg-turul-din-sferturile-ligii-campionilor-e-ultimul-meci-de-pe-taram-romanesc-din-ehf-champions-league-al-cristinei-neagu-20150228</link>
      <description><![CDATA[<img src="https://www.prosport.ro/wp-content/uploads/2025/01/CSM-Bucuresti-05-scaled-e1745149694763-1400x691.jpg"/><br/><p>CSM București joacă de la ora 15:00 cu Esbjerg în turul din sferturile Ligii Campionilor. Desfășurarea partidei din Sala Polivalentă e transmisă de Prima Sport 1 și Digi Sport 1. De asemenea, e în format live text pe www.prosport.ro.</p>
<p>Pentru Cristina Neagu e ultimul meci în Sala Polivalentă, sportiva anunând că se va retrage la finalul acestui sezon.</p>
<h2><span>CSM București – Esbjerg, turul din sferturile Ligii Campionilor. E ultimul meci la Polivalentă al Cristinei Neagu</span></h2>
<p>Returul dintre CSM București și Esbjerg se va juca peste o săptămână, pe 27 aprilie, de la ora 17:00.</p>
<ul>
<li><span>Pentru Cristina Neagu este ultima partidă din EHF Champions League în fața fanilor români</span></li>
</ul>
<p>„Este cel mai important joc al sezonului! Văd o dublă foarte echilibrată, deși jucăm al doilea joc în deplasare, ceea ce ar putea fi un mic avantaj pentru ele, dar cred cu tărie că dacă reușim să obținem un rezultat bun acasă, vom putea pune presiune pe Esbjerg pentru jocul din deplasare. Chiar cred că șansele sunt 50 – 50 la sută”, a declarat Cristina Neagu.</p>
<p>„Esbjerg are o echipă doar cu jucătoare internaționale, cu câte 2-3 handbaliste pe fiecare poziție. Deci este o echipă de TOP și a fost foarte aproape ca s-o învingă pe Györ în ultimul meci din grupă, și astfel puteau câștiga grupa” declara și antrenoarea lui CSM, Helle Thomsen.</p>
<blockquote><p>Ar fi minunat, îți dai seama, să îmi închei cariera ajungând in Final Four. E cel mai important meci al sezonului, am ajuns în momentul ăsta pentru mine (n.r. retragerea la finalul sezonului) și o să fie emoționant. Sper ca oamenii din sală să fie gălăgioși și să piună presiune pe adversar. Avem nevoie de presiune pe adversar, avem nevoie de lucrurile astea într-o astfel de partidă – Cristina Neagu</p></blockquote>
<ul>
<li><span>Nicușor Dan, campanie inedită pentru Cristina Neagu și CSM București înaintea alegerilor prezidențiale. Imaginile momentului surprinse de ProSport</span></li>
</ul>
<p><img alt="" class="aligncenter size-full wp-image-20150249" decoding="async" fetchpriority="high" height="1150" sizes="(max-width: 900px) 100vw, 900px" src="https://www.prosport.ro/wp-content/uploads/2025/04/echipe.jpg" srcset="https://www.prosport.ro/wp-content/uploads/2025/04/echipe.jpg 900w, https://www.prosport.ro/wp-content/uploads/2025/04/echipe-768x981.jpg 768w" width="900"/></p>
<p> </p>

]]></description>
    </item>
    <item>
      <title>Handbalistele de la SCM Universitatea Craiova au câştigat cu Minaur Baia Mare, după un meci cu durităţi. Echipa lui Ovidiu Mihăilă a intrat în lupta pentru cupele europene</title>
      <link>https://www.prosport.ro/alte-sporturi/handbal/handbalistele-de-la-scm-universitatea-craiova-au-castigat-cu-minaur-baia-mare-dupa-un-meci-cu-duritati-echipa-lui-ovidiu-mihaila-a-intrat-in-lupta-pentru-cupele-europene-20149542</link>
      <description><![CDATA[<img src="https://www.prosport.ro/wp-content/uploads/2025/04/handbal-craiova-minaur4-1400x788.jpg"/><br/><p class="v1ydpd038b6fdMsoNormal"><span lang="RO">Despre echipa feminină de handbal SCM Universitatea Craiova se poate spune că în acest sezon a fost killer-ul granzilor din Liga Florilor, printre care încearcă să-şi croiască drum. După CSM Bucureşti, Rapid Bucureşti, Corona Braşov şi Gloria Bistriţa, a venit rândul fetelor de la Minaur Baia Mare să plece învinse din Bănie, în campionat, după ce pierduseră în Sala Polivalentă şi în optimile de finală ale Cupei României.</span></p>
<p class="v1ydpd038b6fdMsoNormal"><span lang="RO">Derby-ul disputat în Vinerea Mare, contând pentru etapa a 22-a a Ligii Florilor, a fost dominat de <span>formaţia antrenată de Ovidiu Mihăilă</span>, care a condus de la început până la final şi s-a impus cu 29-23 (13-10). Craiovencele au acum şi avantajului scorului general în faţa rivalei din Baia Mare, în cazul în care la finalul campionatului cele două formaţii ar fi la egalitate de puncte. În acest moment, Baia Mare se află pe locul 6, cu 38 de puncte, cu unul mai mult decât craiova, care o urmează în clasament. Partida, urmărită de câteva sute de spectatori în Polivalenta din Bănie, a fost presărată atât cu faze spectaculoase, dar şi cu durităţi, drept dovadă cele 11 eliminări de 2 minute, iar unguroaica Nikoletta Papp de la Minaur a primit cartonaş roşu direct în prima repriză, în urma unui fault grosolan asupra braziliencei Francielle Gomes da Rocha.</span></p>
<h2><span>Handbalistele de la SCM Universitatea Craiova au câştigat cu Minaur Baia Mare, după un meci cu durităţi</span></h2>
<p class="v1ydpd038b6fdMsoNormal"><span lang="RO">La SCM Universitatea Craiova au evoluat: Zoqbi De Paula, Risovic – Blazevic 8 goluri (6 din 7 m), Iskit Caliskan 7, Mugosa 4, Nikolic 4, Pașcan 3, Gomes da Rocha 2 (2 din 7 m), T. Popescu 1, Ruth, Micijevic, Bojicic, Mihart, Dzaferovic, Mozes, Tudorică. Antrenor: Ovidiu Mihăilă.</span></p>
<p class="v1ydpd038b6fdMsoNormal"><span lang="RO">La Minaur Baia Mare, antrenorul Andrei Popescu a mizat pe: Dumanska 1 gol, Mihiș – Quintino 3, Vukajlovic, Gomes da Costa 3, Cazanga 3, Damian 2, Spugnini 2, Woller 2, Papp 2, Ianăși 1, Tatar 1, Lundback, L. Popescu, Romaniuc, Galinska. </span></p>
<p class="v1ydpd038b6fdMsoNormal"><span lang="RO">SCM Universitatea Craiova o va întâlni în următoarea etapă pe singura echipă care a învins-o pe teren propriu, SCM Râmnicu Vâlcea, duminică, 27 aprilie, de la ora 17:30. <span>ProSport </span>a anunţat că <span>jucătoarea Alicia Gogîrlă</span> va face trecerea în vară de la Vâlcea la Craiova, semnând un contract pe doi ani cu gruparea din Bănie. De partea cealaltă, Minaur Baia Mare, care are 3 eşecuri şi o remiză în ultimele 4 etape, va juca pe teren propriu cu CSM Bucureşti, pe 30 aprilie.</span></p>
<p class="v1ydpd038b6fdMsoNormal"><span lang="RO">Celelalte rezultate ale etapei a 22-a din Liga Florilor: HC Zalău – CSM Bucureşti 20-22, CSM Tg. Jiu – CSM Iaşi 32-29, Măgura Cisnădie – CSM Slatina 29-25, Rapid – SCM Rm. Vâlcea 38-38, Gloria Bistriţa – Corona Braşov 29-23.</span></p>
<p class="v1ydpd038b6fdMsoNormal"><span lang="RO">Clasament: 1. CSM Bucureşti 55p, 2. Corona Braşov 49p, 3. Dunărea Brăila 41p, 4. Gloria Bistriţa 40p, 5. Rapid 38p, 6. Minaur Baia Mare 38p, 7. SCM Universitatea Craiova 37p, 8. SCM Rm. Vâlcea 31p, 9. Măgura Cisnădie 21p, 10. HC Zalău 17p, 11. CSM Tg. Jiu 13p, 12. CSM Slatina 6p, 13. CSM Iaşi 2020 0p.</span></p>

]]></description>
    </item>
    <item>
      <title>Nicușor Dan, campanie inedită pentru Cristina Neagu și CSM București înaintea alegerilor prezidențiale. Imaginile momentului surprinse de ProSport. FOTO</title>
      <link>https://www.prosport.ro/alte-sporturi/handbal/nicusor-dan-campanie-inedita-pentru-cristina-neagu-si-csm-bucuresti-inaintea-alegerilor-prezidentiale-imaginile-momentului-surprinse-de-prosport-foto-20148707</link>
      <description><![CDATA[<img src="https://www.prosport.ro/wp-content/uploads/2025/04/Nicusor-Dan-campanie-inedita-pentru-Cristina-Neagu-si-CSM-Bucuresti.jpg"/><br/><p>CSM București este din nou aproape de Final Four-ul din Liga Campionilor la handbal feminin, iar Primăria Capitalei încearcă să umple Sala Polivalentă de Paște într-un mod inedit.</p>
<p>Astfel, imagini cu echipa susținută de Nicușor Dan rulează în autobuzele din București, nu puțini fiind cei care au fost surprinși să vadă golurile marcate de campioana României în Liga Campionilor.</p>
<h2><span>Nicușor Dan, campanie pentru Cristina Neagu! Ce se întâmplă înainte de Paște în autobuzele din București</span></h2>
<p>Finalul de săptămână aduce două meciuri tari în București. Iubitorii handbalului au șansa să vadă super meciul celor de la CSM București din Liga Campionilor, în timp ce FCSB și CFR Cluj promit spectacol pe Arena Națională, în cea mai așteptată partidă a etapei din play-off-ul Superligii.</p>
<p>Duminică, la prânz, CSM București o va întâlni pe Esbjerg, iar oamenii pot afla de importanța meciului și în mijloacele de transport în comun din Capitală.</p>
<p><img alt="" class="aligncenter size-large wp-image-20148757" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/CSM-Bucuresti-autobuz-1400x1050.jpg" srcset="https://www.prosport.ro/wp-content/uploads/2025/04/CSM-Bucuresti-autobuz-1400x1050.jpg 1400w, https://www.prosport.ro/wp-content/uploads/2025/04/CSM-Bucuresti-autobuz-768x576.jpg 768w, https://www.prosport.ro/wp-content/uploads/2025/04/CSM-Bucuresti-autobuz-1536x1152.jpg 1536w, https://www.prosport.ro/wp-content/uploads/2025/04/CSM-Bucuresti-autobuz.jpg 1600w" width="1400"/></p>
<p>Astfel, în autobuzele care circulă în București rulează imagini cu echipa la care joacă și Cristina Neagu, aflată iar aproape de prezența între cele mai bune echipe ale Europei.</p>
<p><img alt="" class="aligncenter size-large wp-image-20148761" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/CSM-Rapid-autobuz-1400x1050.jpg" srcset="https://www.prosport.ro/wp-content/uploads/2025/04/CSM-Rapid-autobuz-1400x1050.jpg 1400w, https://www.prosport.ro/wp-content/uploads/2025/04/CSM-Rapid-autobuz-768x576.jpg 768w, https://www.prosport.ro/wp-content/uploads/2025/04/CSM-Rapid-autobuz-1536x1152.jpg 1536w, https://www.prosport.ro/wp-content/uploads/2025/04/CSM-Rapid-autobuz.jpg 1600w" width="1400"/></p>
<p>Cel mai probabil, Sala Polivalentă nu se va umple de Paște, la meciul cu Esbjerg fiind așteptați în jur de 3.500 de spectatori. În condiții normale, arena din București ar fi fost arhiplină pentru ultimul mare meci pe care Cristina Neagu îl va juca la București.</p>
<blockquote><p>Din vară, cu siguranță voi lua o pauză deocamdată și după pauză nu știu. Sunt mai aproape de a spune nu la a mă întoarce în sport decât da. Dacă o să mă întorc, o să aflați. Deocamdată nu mi-am stabilit niște obiective prioritare, vreau să mă odihnesc o perioadă, pentru că am nevoie de asta” – Cristina Neagu, CSM București</p></blockquote>
<h2><span>Cristina Neagu joacă duminică ultimul meci în Sala Polivalentă în Liga Campionilor</span></h2>
<p>Promovarea agresivă pe care o face Primăria Capitalei vine și în contextul în care Cristina Neagu se află în ultimele săptămâni din cariera de jucătoare.</p>
<p>Astfel, partida cu Esbjerg este una istorică pentru fosta jucătoare a naționalei României, iar asta deoarece este ultima pe care<span> Neagu o va juca în Sala Polivalentă în Liga Campionilor.</span></p>
<p>În cazul în care o va elimina pe Esbjerg, care pornește favorită în dubla manșă din luna aprilie, CSM București se va muta la Budapesta pentru Final Four-ul din cea mai importantă competiție europeană.</p>
<p>În faza precedentă din Liga Campionilor,<span> CSM București a trecut fără emoții de Rapid</span>, care a trecut de faza grupelor după ce Vipers s-a retras din competiție.</p>
<blockquote><p>Nu am niciun regret în ceea ce privește cariera. Am dat de fiecare dată tot ce am putut și pentru echipa națională, și pentru CSM București, am încercat să-mi fac treaba cât am putut de bine. Sigur că mi-aș fi dorit să câștig o medalie de aur cu România, îmi doresc să câștig Liga Campionilor cu CSM București, dar din punctul ăsta de vedere, al faptului că am dat de fiecare dată tot ce am avut mai bun, nu am niciun regret” – Cristina Neagu, înainte de a spune adio carierei</p></blockquote>

]]></description>
    </item>
  </channel>
</rss>
