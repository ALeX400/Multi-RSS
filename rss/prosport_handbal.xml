<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Rapid București, transfer de senzație din naționala Ungariei. Are cifre uluitoare în Liga Campionilor</title>
      <link>https://www.prosport.ro/alte-sporturi/handbal/rapid-bucuresti-transfer-de-senzatie-din-nationala-ungariei-are-cifre-uluitoare-in-liga-campionilor-20169802</link>
      <description><![CDATA[<img src="https://www.prosport.ro/wp-content/uploads/2024/09/Handbal-Rapid-04-1400x933.jpg"/><br/><p>CS Rapid București a făcut un transfer de senzație: jucătoarea de handbal din naționala Ungariei, Alexandra Topfner. Sportiva maghiară are cifre incredibile, astfel că este o adevărată lovitură pentru handbalul românesc.</p>
<p>Clubul din Giulești a anunțat un transfer important la secția de handbal feminin, al Alexandrei Topfner, care va îmbrăca tricoul „alb-vișiniu” în sezonul viitor. Rapid București se află pe locul 6 în Liga Națională feminină, cu 41 de puncte, și <span>a jucat în EHF Champions League</span>.</p>
<h2><span>Rapid București a transferat o jucătoare de handbal din Ungaria</span></h2>
<p>Rapid București a anunțat transferul Alexandrei Topfner, care a „rupt” plasele în sezonul 2022-2023 la Debreceni VSC. Sportiva a devenit cea mai bună marcatoare a echipei în sezonul respectiv, după ce a reușit 130 de goluri în 25 de meciuri.</p>
<p>În sezonul 2023-2024, Topfner a înscris 71 de goluri în 16 meciuri. Ea are un procentaj foarte bun de transformări la aruncările de 7 metri, de 91,3% (21 transformate din 23). De-a lungul carierei, sportiva de 29 de ani a jucat pentru Szekszard, Szekszardi, Veszprem, Mosonmagyarovari, Kispet și Alba Fehervar.</p>
<p>În naționala Ungariei a strâns 19 partide, în care a marcat un total de 21 de goluri. În tricoul celor de la Debreceni, sportiva are un total de 226 de reușite, în 49 de meciuri oficiale. Aceasta ocupă poziția 8 în clasamentul marcatorilor all-time pentru maghiari.</p>
<p>Debutul pentru naționala vecină a avut loc în luna octombrie 2022, chiar într-un meci împotriva României. Topfner evoluează pe poziția de extremă dreapta. Aceasta a participat și la Campionatul European 2022, unde a marcat două goluri în șase meciuri, dar și la Campionatul Mondial 2023, unde a marcat nouă goluri în patru meciuri.</p>
<h2><span>CS Rapid București, mutări pe bandă rulantă la handbal feminin</span></h2>
<p>Alexandra Topfner nu este primul transfer al rapidiștilor pentru campania de vară, după ce <span>au efectuat alte cinci</span>. Giuleștenii le-au adus pe extrema stânga Mina Hesselberg (norvegiană – Larvik), pivotul rus Viktoria Samanovskaia (CSKA Moscova), interul stânga francez Djazz Chambertin (Metz), interul dreapta Line Ellertsen (norvegiană – Storhamar HE) și interul stânga Maria Kanaval (bielorusă – HC Dunărea Brăila).</p>
<p>Totodată, echipa de lângă Podul Grant a pregătit și o mutare importantă pe banca tehnică, acolo unde va sosi francezul Laurent Bezeau. Tehnicianul a mai trecut de-a lungul carierei pe la Girodins de Bordeaux, Saint-Cyr-sur-Loire, Toulouse, Arvor 29, Tunisie sau Brest Bretagne.</p>

]]></description>
    </item>
    <item>
      <title>Vedeta lui Dinamo a semnat cu o echipă din Qatar! Ce urmează pentru internaționalul Daniel Stanciuc. EXCLUSIV</title>
      <link>https://www.prosport.ro/alte-sporturi/handbal/vedeta-lui-dinamo-a-semnat-cu-o-echipa-din-qatar-ce-urmeaza-pentru-internationalul-daniel-stanciuc-exclusiv-20170413</link>
      <description><![CDATA[<img src="https://www.prosport.ro/wp-content/uploads/2025/05/daniel-stanciuc-vedeta-lui-dinamo.jpeg"/><br/><p>Daniel Stanciuc, jucătorul echipei de handbal masculin Dinamo, va juca timp de două săptămâni pentru echipa qatareză Al Arabi.</p>
<p>Handbalistul de 20 de ani va reveni apoi la Dinamo, urmând să între în programul echipei din Șoseaua Ștefan cel Mare.</p>
<h2><span>Daniel Stanciuc, detașat în Qatar pentru două săptămâni</span></h2>
<p>Există modelul echipelor din zona arabă de a angaja handbaliști doar pentru o perioadă scurtă de timp, astfel reușind să aducă sportivi de top în competițiile respective.</p>
<p>„Sunt deja în Qatar, am semnat un contract pentru perioada 14-27 mai, echipa se numește Al Arabi. Competițiile sunt Cupa Qatarului și Cupa Emirului”, a declarat Stanciuc pentru <span>ProSport</span>.</p>
<p>Handbalistul a primit acordul celor de la Dinamo și a informat inclusiv FR de Handbal.</p>
<p>Naţionala noastră s-a calificat la turneul final al Campionatului European din 2026, după ce a încheiat pe locul 3 în grupa preliminară 8.</p>
<ul>
<li>Cum gândește Daniel Stanciuc, viitorul din handbalul masculin românesc! „Batem Portugalia la Constanța. E presiune și lumea ne compară”. EXCLUSIV</li>
</ul>
<h2><span>Tragere la sorți joi în Danemarca</span></h2>
<p>Componența urnelor valorice este:</p>
<ul>
<li>urna 1 – Franţa, Danemarca, Suedia, Germania, Ungaria, Slovenia;</li>
<li>urna 2 – Portugalia, Norvegia, Islanda, Croaţia, Spania, Insulele Feroe</li>
<li>urna 3 – Austria, Olanda, Muntenegru, Cehia, Polonia, Macedonia</li>
<li>urna 4 – Georgia, Serbia, Elveția, România, Ucraina, Italia.</li>
</ul>
<p>Vor fi 6 grupe preliminare a câte 4 echipe, iar șase echipe din primele două urne au fost deja alocate astfel: din urna 1, Germania în grupa A (la Herning), Danemarca în grupa B (Herning), Suedia în grupa E (Malmo) şi din urna 2, Norvegia în grupa C (Oslo), Insulele Feroe în grupa D (Oslo) şi Islanda în grupa F (Kristianstad).</p>
<p>Rezultatele din preliminarii</p>
<ul>
<li>30-37 şi 28-24 cu Portugalia</li>
<li>27-28 şi 29-30 cu Polonia</li>
<li>29-29 şi 29-26 cu Israel</li>
</ul>
<p>Campionatul European de handbal masculin din 2026 va fi găzduit, între 15 ianuarie – 1 februarie, de Danemarca, Suedia şi Norvegia, care au fost calificate direct la turneul final alături de deţinătoarea trofeului, Franţa.</p>
<blockquote class="twitter-tweet">
<p dir="ltr" lang="en">The road to #ehfeuro2026 𝘀𝘁𝗮𝗿𝘁𝘀 𝗵𝗲𝗿𝗲! 😍 The draw for the final tournament will take place in Herning on Thursday 15 May 2025 at 19:00 CEST 🔥</p>
<p>ℹ️ All info you need to know here: https://t.co/gGE6L4VIEK #puregreatness pic.twitter.com/xZ3OlTVAXY</p>
<p>— EHF EURO (@EHFEURO) May 12, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>

]]></description>
    </item>
    <item>
      <title>Câți bani a încasat Dinamo pentru transferul de două săptămâni al lui Daniel Stanciuc în Qatar. „Pereira îi place foarte mult pe el și pe Dedu”. EXCLUSIV</title>
      <link>https://www.prosport.ro/alte-sporturi/handbal/cati-bani-a-incasat-dinamo-pentru-transferul-de-doua-saptamani-al-lui-daniel-stanciuc-in-qatar-pereira-ii-place-foarte-mult-pe-el-si-pe-dedu-exclusiv-20170463</link>
      <description><![CDATA[<img src="https://www.prosport.ro/wp-content/uploads/2025/05/Cati-bani-a-incasat-Dinamo-pentru-transferul-de-doua-saptamani-al-lui-Daniel-Stanciuc-in-Qatar.-Pereira-ii-place-foarte-mult-pe-el-si-pe-Dedu.-EXCLUSIV-e1747233542160.webp"/><br/><p>Daniel Stanciuc, centrul echipei de handbal masculin al lui Dinamo și al naționalei României, va juca timp de două săptămâni pentru echipa qatareză Al Arabi.</p>
<p>Naționala României<span> a obținut calificarea la Campionatul European</span>, iar unul dintre cei mai buni tricolori ai lui Buricea în această campanie a fost centrul lui Dinamo, Daniel Stanciuc, 21 de ani.</p>
<p>Însă,<span> ProSport</span> v-a<span> informat în exclusivitate</span> că Daniel Stanciuc va juca în perioada 14-27 mai la Al Arabi, acolo unde a fost împrumutat de către Dinamo după încheierea campaniei de calificare a naționalei României.</p>
<h2><span>Câți bani a încasat Dinamo pentru transferul de două săptămâni al lui Daniel Stanciuc în Qatar. „Eu zic că am făcut o rețetă bună. Pentru împrumutul de două săptămâni am primit 20.000 de euro de la Al Arabi”.</span></h2>
<p><span>ProSport</span> a discutat cu președintele lui CS Dinamo, Ionuț Popa, iar acesta ne-a vorbit despre împrumutul lui Daniel Stanciuc în Qatar. Conducătorul echipei din Ștefan cel Mare ne-a asigurat că internaționalul român o să revină la Dinamo foarte repede.</p>
<p><img alt="" class="aligncenter size-full wp-image-20170490" decoding="async" fetchpriority="high" height="636" sizes="(max-width: 1060px) 100vw, 1060px" src="https://www.prosport.ro/wp-content/uploads/2025/05/stanciuc.jpg" srcset="https://www.prosport.ro/wp-content/uploads/2025/05/stanciuc.jpg 1060w, https://www.prosport.ro/wp-content/uploads/2025/05/stanciuc-768x461.jpg 768w" width="1060"/></p>
<p>„Nu aveam cum să nu acceptăm un asemnea împrumut, mai ales că eu consider că am făcut și o rețetă financiară foarte bună. Stanciuc ne-a rugat să îl lăsăm să meargă și să joace în Qatar pentru două săptămâni, a renunțat și la salariul său pe o lună de la Dinamo, iar noi am primit și 20.000 de euro pentru împrumutul său la Al Arabi.</p>
<p>Stanciuc se află într-o creștere evidentă de formă. Ultimele lui meciuri la națională au fost senzaționale, iar Pereira mi-a spus că îi place foarte mult pe Stanciuc și pe Dedu, mai ales că i-a avut adversari recent la meciul România-Portugalia. Însă, eu vreau să vă mai spun un lucru. Mulți acuzau că Stanciuc joacă prea puțin la Dinamo, dar aveți idee cu ce handbaliști se antrenează el la Dinamo? La Dinamo avem jucători doar de Liga Campionilor, iar lucrul ăsta a contat foarte mult și pentru Stanciuc. El și-a ridicat mult nivelul și pentru faptul că se antrenează cu jucători foarte buni, cu mult peste nivelul unor jucători de la alte echipe de la noi din campionat. Nu vreau să jignesc pe nimeni, dar eu cred că e de preferat ca Stanciuc să se antreneze într-un grup ca al nostru, cu jucători de top, decât să meargă pe undeva în prima noastră ligă, să joace minute mai multe, dar să nu aibă jucători extrem de valoroși cu care să se antreneze. Mă refer la jucători de Liga Campionilor Doar printr-o concurență puternică și cu jucători de top poți să crești în valoare.</p>
<p>Noi cei de la Dinamo încercăm să ajutăm cât putem handbalul românesc, iar jucători ca Iancu, Militaru, Stanciuc și Dedu vor crește și mai mult în valoare în perioada următoare. Vom face un lot și mai puternic pentru Liga Campionilor, iar Pereira este un antrenor care în mod sigur o să scoată tot ce este mai bun din fiecare handbalist al lui Dinamo. Stanciuc este unul dintre cei mai promițători handbaliști din România și vom încerca să îl ajutăm să crească și mai mult în valoare”, a spus Ionuț Popa, pentru <span>ProSport</span>.</p>

]]></description>
    </item>
    <item>
      <title>Cristina Neagu, decorată de Ilie Bolojan: „În semn de mulțumire pentru ce ați făcut pentru România”</title>
      <link>https://www.prosport.ro/alte-sporturi/handbal/cristina-neagu-decorata-de-ilie-bolojan-in-semn-de-multumire-pentru-ce-ati-facut-pentru-romania-20168928</link>
      <description><![CDATA[<img src="https://www.prosport.ro/wp-content/uploads/2025/05/Cristina-Neagu-decorata-de-Ilie-Bolojan-„In-semn-de-multumire-pentru-ce-ati-facut-pentru-Romania-scaled-e1747063153106-1400x829.jpg"/><br/><p>Cristina Neagu a fost decorată cu Ordinul Naţional „Serviciul Credincios” în grad de Cavaler de către președintele interimar Ilie Bolojan la Palatul Cotroceni.</p>
<p>Cea mai bună handbalistă din istoria recentă a României, care va împlini vârsta de 37 de ani în luna august a acestui an, va avea meciul de retragere pe data de 8 iunie 2025.</p>
<h2><span>Cristina Neagu, decorată de Ilie Bolojan</span></h2>
<p>Cristina Neagu a fost decorată cu Ordinul Naţional „Serviciul Credincios” în grad de Cavaler de către președintele interimar Ilie Bolojan, la Palatul Cotroceni. <span>Sportiva, care va împlini vârsta de 37 de ani în luna august</span>, este considerată cea mai bună handbalistă din istoria recentă a României și va avea meciul de retragere pe data de 8 iunie 2025.</p>
<p>Ceremonia de la Palatul Cotroceni a început cu Ilie Bolojan, care a rostit câteva cuvinte despre Cristina Neagu, mulțumindu-i pentru <span>cariera impresionantă pe care a avut-o</span>.</p>
<p>„Stimați invitați, doamnelor și domnilor. Astăzi sărbătorim un fenomen al handbalului românesc și mondial, o sportivă care a dus numele țării noastre în sportul internațional, Cristina Neagu. Cu ocazia retragerii dumneavoastră din activitatea sportivă, am considerat că se cuvine să primiți o distincție a statului român, ca semn de mulțumire și apreciere pentru tot ceea ce ați făcut pentru România. Îmi exprim, de asemenea, aprecierea pentru toți cei care v-au susținut pe drumul excelenței sportive, în special pentru familia dumneavoastră. Vă felicit pentru întreaga carieră, pentru pasiunea cu care v-ați dedicat acestui sport, care a adus românii mai aproape de handbal. Sunteți un exemplu de talent, dăruire și perseverență.</p>
<p>Efortul tăcut, anii de muncă, ridicările după căderi și momentele de glorie au constituit rețeta către reușită. Noi, publicul, vedem titlurile și victoriile, dar în spatele acestora este vorba despre tărie de caracter, disciplină și curaj. Sunteți un model de urmat pentru actualele și viitoarele generații de copii și tineri care visează să ajungă mari. Profit de acest prilej să transmit aprecierea mea tuturor sportivilor din țara noastră, pentru tot ce ați făcut și faceți pentru România, pentru că oferiți românilor momente de bucurie și mândrie, și o lecție importantă despre seriozitate, demnitate, performanță și valoarea muncii. Mulțumim, Cristina Neagu, pentru toate momentele în care ne-ați făcut mândri că suntem români! Vă doresc multă sănătate și succes în continuare!”, a transmis Ilie Bolojan, președintele interimar al României.</p>
<h2><span>Cristina Neagu, copleșită de emoție</span></h2>
<p>Cristina Neagu a fost copleșită de emoție și a ținut să le mulțumească tuturor celor care au fost lângă ea de-a lungul anilor.</p>
<p>„Domnule Președinte, stimați invitați. Este o mare onoare pentru mine să mă aflu aici, astăzi, și să primesc această distincție din partea statului român. Este o zi memorabilă pentru mine și pentru cariera mea — o recunoaștere a muncii depuse și a valorilor în care cred.</p>
<p>Această decorație nu îmi aparține doar mie. Ea este și a colegelor mele, a antrenorilor pe care i-am avut de-a lungul carierei, care m-au susținut și m-au ajutat. Este a tuturor celor care mi-au fost alături, mai ales în momentele dificile. Și, bineînțeles, este a familiei mele, care mi-a fost sprijin constant la fiecare pas. Sunt mândră, onorată, profund recunoscătoare și vreau să vă mulțumesc încă o dată din suflet”, a transmis Cristina Neagu.</p>

]]></description>
    </item>
    <item>
      <title>Transfer important la echipa de handbal SCM Universitatea Craiova: „Devine leoaică şi vine să cucerească inimile suporterilor”</title>
      <link>https://www.prosport.ro/alte-sporturi/handbal/transfer-important-la-echipa-de-handbal-scm-universitatea-craiova-devine-leoaica-si-vine-sa-cucereasca-inimile-suporterilor-20168769</link>
      <description><![CDATA[<img src="https://www.prosport.ro/wp-content/uploads/2025/05/Transfer-important-la-echipa-de-handbal-SCM-Universitatea-Craiova-e1747049191331-1400x688.jpg"/><br/><p>Echipa de handbal SCM Universitatea Craiova speră să prindă un loc de cupă europeană la finalul acestui sezon din Liga Florilor, din care mai sunt două runde, dar deja clubul din Bănie a început campania de transferuri.</p>
<p>Astfel, după ce au perfectat transferul interului dreapta Natalia Nosek, jucătoarea slovacă în vârstă de 27 de ani de la Gloria Bistriţa, conducătorii clubului din Bănie au anunţat că s-au înţeles şi cu extrema stângă Ivona Pavicevic, în vârstă de 29 de ani, de la Buducnost. Aceasta vine la SCM Universitatea să acopere plecarea compatrioatei sale, Dijana Mugosa, care va evolua din stagiunea următoare la Corona Braşov.</p>
<h2><span>Ivona Pavicevic va evolua la SCM Universitatea Craiova</span></h2>
<p>Cei de de la SCM Craiova au recurs la un plenoasm, anunţând că noua componentă a echipei va contribui la „performanţe de top” în Bănie. „Ivona Pavićević devine leoaică și se alătură echipei SCM Universitatea Craiova. Noua noastră jucătoare vine să iși aducă aportul la viitoarele succese ale echipei noastre. În vârstă de 29 de ani, Ivona a evoluat ultima dată la ŽRK Budućnost, dar a avut și o experiență în România, la Corona Brașov. Cu Budućnost a ajuns de două ori în semifinalele EHF Champions League. La echipa națională a Muntenegrului, Ivona Pavićević a cucerit bronzul la Campionatul European din 2022. Suntem mândri să o avem pe Ivona alături de noi și suntem convinși că vine să cucerească inimile suporterilor alb-albaștri și să contribuie la noi performanțe de top” a anunţat SCM Craiova.</p>
<h2><span>ProSport a anunţat transferul Aliciei Gogîrlă</span></h2>
<p><span>ProSport a anunţat că internaţionala Alicia Gogîrlă va trece din vară de la SCM Rm. Vâlcea la SCM Universitatea Craiova</span>, club cu care a semnat un contract pe doi ani. Interul în vârstă de 22 de ani îşi încheie la finalul acestei stagiuni contractul cu gruparea vâlceană şi a ales să continue tot în Oltenia, dar la formaţia din Bănie, antrenată de Ovidiu Mihăilă. Tânăra handbalistă a mai jucat în cariera sa la Corona Braşov, CSM Bucureşti. Alicia Gogîrlă face parte din lotul naţional al României şi a participat la Europenele de anul trecut, competiţie în care a evoluat 71 de minute şi a marcat 7 goluri. Mama Aliciei Gogîrlă, celebra handbalistă Simona Gogîrlă, a antrenat echipa Craiovei în perioada 2015-2016.</p>
<p><span>Înaintea ultimelor două etape din Liga Florilor</span>, SCM Universitatea Craiova este pe locul 7, cu 40 de puncte şi are nevoie de două victorii pentru a spera să prindă un loc de cupă europeană. Misiunea formaţiei oltene este însă dificilă, în penultima rundă înfruntând, în deplasare, echipa de pe locul 2, Corona Braşov. Aceasta este pregătită de Bogdan Burcea, cel care a dus Craiova spre câştigarea Cupei EHF, performanţă de la care s-au împlinit 7 ani, în week-end-ul trecut.</p>
<p>Foto: SCM Craiova Facebook</p>

]]></description>
    </item>
  </channel>
</rss>
