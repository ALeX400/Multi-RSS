<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristina Neagu, reacție emoționantă după ultima sa apariție în Liga Campionilor la București: „Pot să număr pe degete câte meciuri mi-au mai rămas de jucat. A fost un carusel de emoții”</title>
      <link>https://www.prosport.ro/alte-sporturi/handbal/cristina-neagu-reactie-emotionanta-dupa-ultima-sa-aparitie-in-liga-campionilor-la-bucuresti-pot-sa-numar-pe-degete-cate-meciuri-mi-au-mai-ramas-de-jucat-a-fost-un-carusel-de-emotii-20150909</link>
      <description><![CDATA[<img src="https://www.prosport.ro/wp-content/uploads/2025/04/Cristina-Neagu-reactie-emotionanta-dupa-ultima-sa-aparitie-in-Liga-Campionilor-la-Bucuresti-„Pot-sa-numar-pe-degete-cate-meciuri-mi-au-mai-ramas-de-jucat.-A-fost-un-carusel-de-emotii-1400x966.jpg"/><br/><p>Handbalista Cristina Neagu a avut un discurs emoționant după ultima sa apariție în Liga Campionilor la București.</p>
<p>Sportiva din România a jucat ultimul său meci european pe teren propriu și a reacționat după duelul cu Esbjerg.</p>
<h2><span>Reacția Cristinei Neagu după ultimul său meci european jucat la București</span></h2>
<p><span>CSM București a obținut victoria cu Esbjerg</span>, scor 30-29, în sferturile Ligii Campionilor la handbal feminin.</p>
<p>Cristina Neagu a jucat ultimul său meci european în România, iar la finalul confruntării <span>a dezvăluit ce este în sufletul ei.</span></p>
<p>Sportiva a recunoscut că săptămâna premergătoare jocului cu Esbjerg a fost un adevărat carusel de emoții.</p>
<p>„Eu am încercat să mă concentrez pe alte lucruri, nu că e ultimul meu meci acasă în Champions League. Acum pot să număr pe degete câte meciuri mi-au mai rămas de jucat.</p>
<p>A fost un carusel de emoții toată săptămâna, dar am avut această problemă la gleznă care m-a făcut să mă gândesc mai mult la accidentare și mai puțin la emoții.</p>
<p>Am zis ok, trebuie să mă recuperez, trebuie să mă gândesc la meci, nu la faptul că e ultimul acasă din Champions League.</p>
<p>Am avut un public minunat. Sinceră să fiu, nu m-am așteptat la asta pentru că e ziua de Paște. A fost și la o oră nefericită, dar oamenii au venit într-un număr mare și au făcut o atmosferă superbă.</p>
<p>M-am simțit foarte bine astăzi. În prima repriză am zis că e foarte greu, că putem pierde la o diferență mare.</p>
<p>Apoi am revenit în repriza a doua, puteam să câștigăm la 3-4 goluri, însă am câștigat la un singur gol diferență.</p>
<p>Să spunem că am mutat puțin presiunea pe tabăra daneză. Există un respect reciproc și toată lumea vrea să ajungă în Final 4. Mi-ar plăcea foarte mult, pentru că ar fi ultimul pentru mine.</p>
<p>Urmează alte 60 de minute de luptă și ne vom pregăti cât mai bine și vom vedea ce se va întâmpla în retur”, a declarat Cristina Neagu, la conferința de presă.</p>
<blockquote><p>A fost un meci foarte greu. Pe teren s-au aflat două echipe foarte bune. Esbjerg a jucat foarte bine în prima repriză, dar noi ne-am ridicat nivelul în actul secund. Nu cred că am făcut cel mai bun joc al nostru în prima repriză. Știam că va fi greu să jucăm în această perioadă pentru că românii sărbătoresc alături de familiile lor”, a spus Helle Thomsen după meci.</p></blockquote>

]]></description>
    </item>
    <item>
      <title>Ce scandaluri vor izbucni luni la Adunarea Generală a FR de Handbal. S-a aflat care sunt cele două mize. EXCLUSIV</title>
      <link>https://www.prosport.ro/alte-sporturi/handbal/ce-scandaluri-vor-izbucni-luni-la-adunarea-generala-a-fr-de-handbal-s-a-aflat-care-sunt-cele-doua-mize-exclusiv-20155147</link>
      <description><![CDATA[<img src="https://www.prosport.ro/wp-content/uploads/2025/04/Ce-scandaluri-vor-izbucni-luni-la-Adunarea-Generala-a-FR-de-Handbal.-S-a-aflat-care-sunt-cele-doua-mize.-EXCLUSIV.jpg"/><br/><p>Luni 28 aprilie 2025, de la ora 11.00, se anunță a fi la handbal o Adunare Generală a FR de Handbal cu scântei. Cu multe polemici și evident scandaluri.</p>
<p>Miza, dincolo de posibila revocare a președintelui cerută de o mare parte a celor nemulțumiți, o reprezintă postul de selecționer la feminin. Mai bine spus partea tehnică, de funcționare a acestui post. Cel mai așteptat punct va fi 11, Diverse.</p>
<h2><span>Adunarea Generală a FR de Handbal va fi extrem de dură. Se anunță subiecte incitante pe ordinea de zi</span></h2>
<p>„Practic sunt cam două tabere care se vor ciocni puternic. Acea tabără a președintelui Constantin Din care susține ideea ca selecționerul echipei naționale să nu aibă vreun angajament ca și antrenor, cu vreun club, iar cea de-a doua tabără susține tocmai contrariul”, a precizat sursa ProSport.</p>
<p>Motivul scandalului care ar putea izbucni luni are ca fundament și faptul că Din și-ar fi luat mâna de pe Florentin Pera, după ce acesta a intrat în conflict cu șefii Bistriței și a fost dat afară. Se știe că Bistrița e locul de cantonament al naționalei, unde majoritatea cheltuielilor revin gazdelor și nu federației.</p>
<p>„Totul a plecat de la momentul în care antrenorului Adrian Vasile i-a expirat contractul cu naționala feminină.</p>
<p> Din a spus atunci că nu mai poate continua cu Adi Vasile pentru că acesta are un contract cu CSM București, iar el nu acceptă ideea ca antrenorul naționalei să aibă două job-uri pe același post de antrenor. A venit propunerea ca Pera să preia echipa fără un alt angajament la club.</p>
<p>Doar că la presiunile făcute de cei de la Bistrița, șeful federației a acceptat compromisul. După demiterea lui Pera de la echipa bistrițeană, Din i-ar fi spus clar că nu-și mai dorește un selecționer cu două angajamente. Ori naționala ori echipa de club.</p>
<p><img alt="" class="aligncenter size-full wp-image-20093148" decoding="async" fetchpriority="high" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/02/Florentin-Pera-sub-presiune-la-Bistrita-Culisele-ultimelor-rezultate-slabe-si-de-ce-sunt-25-de-jucatoare-intr-un-lot-al-unei-echipe-de-handbal.-EXCLUSIV.jpeg" srcset="https://www.prosport.ro/wp-content/uploads/2025/02/Florentin-Pera-sub-presiune-la-Bistrita-Culisele-ultimelor-rezultate-slabe-si-de-ce-sunt-25-de-jucatoare-intr-un-lot-al-unei-echipe-de-handbal.-EXCLUSIV.jpeg 1280w, https://www.prosport.ro/wp-content/uploads/2025/02/Florentin-Pera-sub-presiune-la-Bistrita-Culisele-ultimelor-rezultate-slabe-si-de-ce-sunt-25-de-jucatoare-intr-un-lot-al-unei-echipe-de-handbal.-EXCLUSIV-768x432.jpeg 768w" width="1280"/></p>
<p>Pera ar fi fost de acord dar fără să-i spună lui Din a negociat cu primarul din Vâlcea preluarea conducerii echipei vâlcene. Din acel moment între Din și Pera s-a rupt totul. Președintele nici nu vrea să mai audă de Pera”, a mai punctat sursa <span>Prosport</span>.</p>
<p>„Se pare că luni și Gheorghe Tadici, care-l susține pe Florentin Pera ar putea fi foarte vocal. Acesta susține ideea dublei semnături-echipă națională și club”, a mai adăugat sursa noastră.</p>
<p>Se încearcă și revocarea președintelui Din, existând un grup puternic de contestatari. Este nevoie însă de două treimi din voturi pentru ca fostul arbitru internațional să fie demis.</p>
<h2><span>Ordinea de Zi a Adunării Generale ordinare, aprobată în ședința consiliului de Administrație din 17.03.2025</span></h2>
<p><em>1. Discursul de deschidere al președintelui FRH / Raport de activitate – dl Constantin DIN;</em><br/>
<em>2. Desemnarea a 3 – 5 persoane pentru întocmirea procesului verbal oficial;</em><br/>
<em>3. Constatarea întrunirii cvorumului pe baza prezenței reprezentanților cu delegații scrise din partea structurilor sportive afiliate;</em><br/>
<em>4. Prezentarea și aprobarea Ordinii de Zi;</em><br/>
<em>5. Prezentarea raportului Consiliului de Administrație pe anul 2024;</em><br/>
<em>6. Prezentarea bilanțului contabil pe anul precedent și aprobarea prin vot a acestuia;</em><br/>
<em>7. Prezentarea raportului Comisiei de Cenzori și aprobarea prin vot a acestuia;</em><br/>
<em>8. Prezentarea și aprobarea planului anual de activitate și a bugetului anual de venituri și cheltuieli;</em><br/>
<em>9. Aprobarea de modificări și completări ale Statutului Federației Române de Handbal; Draft propuneri Anexa 15</em><br/>
<em>10. Votarea afilierii, suspendării definitive, retragerii, dezafilierii și/sau excluderii membrilor FRH, după caz.</em><br/>
<em>11. Diverse – punerea în discuție a punctelor de pe ordinea de zi;</em><br/>
<em>11.a. Împuternicirea președintelui care va semna în fața notarului public hotărârea Adunării Generale a FRH și a modificărilor la Actul Constitutiv al FRH și</em><br/>
<em>11.b. Împuternicirea dnei Ioana Victoria VOINESCU pentru a îndeplini toate formalitățile legale pentru înregistrarea acestei hotărâri și a actului adițional în Registrul Federațiilor și la Agenția Națională pentru Sport.</em></p>

]]></description>
    </item>
    <item>
      <title>Se naște o nouă forță în handbalul românesc? Alexandru Dedu spune că handbaliști de echipe naționale se autopropun la SCM Poli Timișoara</title>
      <link>https://www.prosport.ro/alte-sporturi/handbal/se-naste-o-noua-forta-in-handbalul-romanesc-alexandru-dedu-spune-ca-handbalisti-de-echipe-nationale-se-autopropun-la-scm-poli-timisoara-20154575</link>
      <description><![CDATA[<img src="https://www.prosport.ro/wp-content/uploads/2025/04/Se-naste-o-noua-forta-in-handbalul-romanesc-Alexandru-Dedu-spune-ca-handbalisti-de-echipe-nationale-se-autopropun-la-SCM-Poli-Timisoara-scaled-e1745578065172-1400x735.jpg"/><br/><p class="v1MsoNormal"><span lang="RO">În ultimii ani, SCM Poli Timișoara a fost aproape nesemnificativă în Liga Zimbrilor, cu poziționări spre coada clasamentului.</span></p>
<p class="v1MsoNormal"><span lang="RO"> Din acest an, autoritățile au mărit bugetul clubului primăriei, iar managerul Alexandru Dedu spune că handbaliști români și străini se autopropun la echipa bănățeană, unde se anunță schimbări majore din sezonul viitor.</span></p>
<h2 class="v1MsoNormal"><span lang="RO">„Are balta pește”, conform lui Dedu</span></h2>
<p class="v1MsoNormal"><span lang="RO">În ultimele sezoane, cea mai bună clasare <span>pentru Poli Timișoara</span> a fost un loc 10, adică s-a reușit evitarea turneului de baraj pentru menținere/promovare. Din februarie, la club a fost Alexandru Dedu, inițial ca manager al secției de handbal, iar apoi, la puține zile, directorul clubului primăriei SCM i-a delegat atribuții de management și asupra secțiilor de baschet și rugby, în ceea ce privește aspectele sportive ale activității. </span></p>
<p class="v1MsoNormal"><span lang="RO">Firește, deja la handbal multe contracte s-au semnat prin țară, iar Dedu a vorbit despre perspectivele viitorului sezon.</span></p>
<p class="v1MsoNormal"><span lang="RO"> „</span><span lang="RO">Feedbackul la nivel național apropo de proiectul SCM Timișoara este pozitiv. Sunt foarte mulți jucători interesați să participe. Sper din suflet să facem alegerile corecte, astfel încât pentru sezonul viitor să avem curajul de a avea obiective mai îndrăznețe”</span><span lang="RO">, a declarat <span>Alexandru Dedu</span>, fost președinte FRH.</span></p>
<p class="v1MsoNormal"><span lang="RO">El a precizat că jucători de nivel bun se autopropun la clubul alb-violet, și că este bucuros, pentru că este convins că va avea pe ce să se bazeze în alcătuirea echipei în vederea sezonului 2025-2026. „</span><span lang="RO">Da, sunt și jucători care se autopropun. Și români și străini, jucători valoroși. Sunt foarte bucuros.</span></p>
<p class="v1MsoNormal"><span lang="RO"> Dacă în momentul de față nu ai pe ce te baza, nu au nicio șansă să-ți propui obiective medii, să nu zic mai sus”</span><span lang="RO">, a mai spus Dedu. El a punctat că va propune consiliului de administrație obiectiv sezonul viitor clasarea în primele șapte echipe.</span></p>
<h2 class="v1MsoNormal"><span lang="RO">Și adversarii vorbesc despre asta</span></h2>
<p class="v1MsoNormal"><span lang="RO">Recent, și antrenorul Potaissei Turda, Horațiu Gal, a spus că știe că alb-violeții se vor întări serios, după ce a câștigat cu formația sa la Timișoara în 17 aprilie, la scorul de 32-27. „</span><span lang="RO">Timișoara a avut o prestație foarte bună, este în creștere și probabil în anul următor sau anii următori va avea un cuvânt greu de spus în lupta pentru medalii. așa am auzit, că se vor investi mai mulți bani și atunci, normal că vor apărea și rezultatele”</span><span lang="RO">, a precizat Gal.</span></p>
<p class="v1MsoNormal"><span lang="RO">În acest an calendaristic, clubul SCM Timișoara dispune de 24,9 milioane de lei buget pentru cele trei echipe masculine. Cubul este finanțat în mare parte de Primăria Municipiului Timișoara</span></p>

]]></description>
    </item>
    <item>
      <title>Cristina Neagu, în lacrimi după ultimul meci european jucat în România</title>
      <link>https://www.prosport.ro/alte-sporturi/handbal/cristina-neagu-in-lacrimi-dupa-ultimul-meci-european-jucat-in-romania-20150350</link>
      <description><![CDATA[<img src="https://www.prosport.ro/wp-content/uploads/2025/04/Cristina-Neagu-in-lacrimi-dupa-ultimul-meci-european-jucat-in-Romania-1400x742.jpg"/><br/><p>Cea mai valoroasă handbalistă română din istorie, Cristina Neagu, a jucat ultimul meci european în România, iar la finalul confruntării a avut ochii în lacrimi.</p>
<p>Echipa feminină de handbal CSM Bucureşti a învins Esjberg duminică, pe teren propriu, cu 30-29 (13-15), în manşa tur din sferturile de finală ale Ligii Campionilor.</p>
<h2><span>Cristina Neagu nu și-a stăpânit lacrimile, după ultimul meci european jucat în România</span></h2>
<p><span>Partida s-a jucat în Sala „Ioan Kunst Ghermănescu”</span> din București, iar cea mai valoroasă handbalistă română din istorie a avut parte de o primire de gală. Mii de fani au susţinut-o pe jucătoare, aflată la ultimul meci din competiţie pe teren propriu. Ea și-a anunțat retragerea la finalul actualului sezon și, indiferent, de deznodământul partidei din Danemarca, Neagu nu va mai juca în România un meci de Liga Campionilor.</p>
<p>După ultimul fluier al arbitrilor slovaci Boris Cipov și Zoran Klus, numele Cristinei Neagu a fost scandat de <span>miile de persoane care au fost prezente la meci</span>, iar ochii handbalistei s-au umplut, instantaneu, de lacrimi. Ea a fost desemnată cea mai bună jucătoare a partidei, în uralele întregii săli, inclusiv a adversarelor.</p>
<p>Principalele marcatoare ale partidei au fost Pintea 10 goluri, Neagu 7, Friis 4, pentru CSM București, respectiv Reistad 12, Moller 4, Solberg 4, pentru represzentanta Danemarcei. De menționat că „tigroaicele” au condus pentru prima dată abia la jumătatea reprizei a doua.</p>
<h2><span>Neagu este liderul clasamentulului all-time al competiţiei, cu 1.228 de goluri</span></h2>
<p>Returul se va juca în Danemarca, pe 27 aprilie. „Calificarea în F4 este ultimul meu vis ca jucătoare”, spunea Neagu înaintea dublei cu formaţia daneză. CSM București va avea o misiune foarte dificilă, mai ales că nici tradiția nu o ajută.</p>
<p>Campioana României nu a mai ajuns între cele mai bune 4 echipe de pe continent din sezonul 2017/2018. În acea stagiune competițională, „tigroaicele” au câștigat Grupa A cu 10 puncte, calificându-se în faza următoare a întrecerii, alături de ocupantele pozițiilor 2 și 3, Nykøbing Falster și Krim.</p>
<p>În Grupa 1, echipa Primăriei Capitalei a fost devansată de Gyor și Rostov pe Don, motiv pentru care a întâlnit în sferturi Metz, clasată pe poziția secundă în Grupa 2. CSM București s-a distrat la București, câștigând cu 34-21, a cedat la 7 goluri în Franța, astfel că a ajuns la Turneul Final.</p>
<p>În semifinalele organizate la Budapesta, „tigroaicele” au dat peste Gyor, echipa maghiară câștigând cu 26-20. Meciul pentru medalile de bronz a fost controlat în cea mai mare parte de Cristina Neagu și colegele, în ciuda revenirii pe final a lui Rostov, echipa română câștigând cu 31-30 (19-14).</p>
<p>Neagu a fost golgeterul competiției, cu 110 reușite. Per total, ea a adunat 1.228 de goluri şi este lider în continuare în clasamentul all-time al competiţiei.</p>
<p>Turneul Final Four va avea loc la Budapesta, pe 31 mai și 1 iunie. Deţinătoarea trofeului este formaţia ungară Gyor ETO, care în 2024 a câştigat al şaselea trofeu.</p>

]]></description>
    </item>
    <item>
      <title>Crina Pintea, emoționată peste măsură de Cristina Neagu şi de lacrimile ei: „Am jucat şi pentru ea”</title>
      <link>https://www.prosport.ro/alte-sporturi/handbal/crina-pintea-emotionata-peste-masura-de-cristina-neagu-si-de-lacrimile-ei-am-jucat-si-pentru-ea-20150531</link>
      <description><![CDATA[<img src="https://www.prosport.ro/wp-content/uploads/2025/04/Crina-Pintea-emotionata-peste-masura-de-Cristina-Neagu-si-de-lacrimile-ei-1400x803.jpg"/><br/><p>Cristina Neagu a izbucnit în lacrimi, iar colega ei de la CSM București, Crina Pintea, a fost emoționată peste măsură de lacrimile celei căreia i se spune „Messi a handbalului”.</p>
<p>Echipa feminină de handbal CSM București a câștigat prima manșă cu Esjberg, din sferturile de finală ale Ligii Campionilor, cu 30-29.</p>
<h2><span>Pivotul echipei CSM București, a recunoscut că a jucat şi pentru Cristina Neagu</span></h2>
<p>Meciul s-a desfășurat în Sala „Ioan Kunst Ghermănescu” din București și a fost <span>ultimul jucat în România de Cristina Neagu</span> în această competiție. Cea poreclită „Messi a handbalului” <span>a izbucnit în lacrimi la finalul confruntării</span>, când a văzut că este ovațională de miile de oameni din tribune.</p>
<p>„A fost special. Este emoționant ce se întâmplă, dar, în același timp, ne dă foarte multă motivație și ambiție. A fost un meci în care toate ne-am simțit conectate, chiar dacă uneori s-au văzut unele minusuri.</p>
<p>A fost o încărcătură deosebită și cred foarte mult în ceea ce noi putem face. Cred că putem mult mai mult de atât, ne-am demonstrat asta în a doua repriză. Am câștigat, ne odihnim și ne ducem acolo să fie bine.</p>
<p>Evident că am jucat și pentru Cristina, pentru tot ceea ce a oferit ea handbalului și acestei echipe. Cu cât se apropie acest moment, cu atât toate suntem mai emoționate. Ne dorim să facem lucruri frumoase până la final.</p>
<p>Ne ducem acolo și vom lua totul de la 0. Vor fi 60 de minute, două goluri nu înseamnă foarte mult. Ce am făcut azi, în special în a doua repriză, ne oferă foarte multă încredere că putem să câștigăm acolo.</p>
<p>E adevărat, e Paștele, însă noi nu am simțit foarte mult acest lucru, pentru că avem un scop și ne antrenăm pentru asta. Ne bucurăm foarte mult și pe această cale vreua să mulțumesc tuturor oamenilor care au venit azi în sală și au făcut o atmosferă extraordinară.</p>
<p>Aveam pielea de găină în timpul meciului pentru felul în care au fost implicați în acest meci. Am câștigat și noi și ei și ne bucurăm pentru asta.</p>
<p>Ne-am apărat mai bine. Sunt momente și momente. Faptul că am reușit să facem acest lucru și să construim mult mai bine pe faza de atac și să ne apărăm mai bine spune foarte multe despre noi. Cu asta trebuie să rămânem. Ne vom uita uita le meci, vom viziona, ne vom pregăti, vom lua lucrurile bine și vom merge acolo ne batem”, a declarat Crina Pintea la finalul confruntării.</p>
<h2><span>Returul cu Esjberg va avea loc pe 27 aprilie</span></h2>
<p>Prima repriză a meciului a aparținut în totalitate echipei oaspete, care a condus de mai multe ori și la trei goluri diferență: 10-7, 11-8, 12-9, 13-10, 15-12. La pauză, Esjberg avea un ecart de două goluri, 15-13.</p>
<p>Campioana României a condus pentru prima oară în minutul 43, iar de atunci nu a mai avut emoții. Mai mult, chiar, a avut și patru goluri în față (25-21, 26-22, 27-23, 28-24, 29-25). Formația daneză a marcat ultimele două goluri ale confruntării, a avut ultimul atac, dar scorul final a fost 30-29.</p>
<p>Crina Pintea a fost cea mai bună marcatoare a „tigroaicelor”, cu 10 goluri din 11 aruncări. Cristina Neagu a înscris 7 goluri, iar pentru CSM București au mai punctat Emma Cecilie Uhrskov Friis 4 goluri, Alina Grijseels, Trine Jensen Oestergaard și Monika Kobylinska câte două, iar Emilie Hegh Arntzen, Inger Smits și Elizabeth Omoregie câte unul.</p>
<p>Manșa secundă va avea loc la Esbjerg, pe 27 aprilie. Campioana României nu s-a mai calificat la Turneul Final de 7 ani, când ocupa locul 3.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/qu_JVmJK9CA?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Crina Pintea: ”A fost un meci special. Am jucat și pentru noi și pentru Cristina”" width="500"></iframe></div>

]]></description>
    </item>
  </channel>
</rss>
