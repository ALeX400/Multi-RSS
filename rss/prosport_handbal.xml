<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nu se întâmplă doar la fotbal: antrenor-paravan pentru Bogdan Burcea, în EHF European League</title>
      <link>https://www.prosport.ro/alte-sporturi/handbal/nu-se-intampla-doar-la-fotbal-antrenor-paravan-pentru-bogdan-burcea-in-ehf-european-league-20319948</link>
      <description><![CDATA[<img src="https://www.prosport.ro//wp-content/uploads/2025/11/Nu-se-intampla-doar-la-fotbal-antrenor-paravan-pentru-Bogdan-Burcea-in-EHF-European-League-2-e1762897842657-1400x828.jpg"/><br/><p>Corona Brașov a adus antrenor cu licență Master Coach pentru meciurile din Europa,  pentru că Bogdan Burcea nu deține actele necesare pentru a conduce echipa în grupele EHF European League</p>
<p>Echipa de handbal feminin CSM Corona Brașov va juca în grupele EHF European League. Asta după ce clubul brașovean a refuzat, în vară, să solicite wild card pentru a participa în EHF Champions League.</p>
<h2><span>Antrenor-paravan pentru Burcea</span></h2>
<p>Pentru că la acest nivel clubul are nevoie de antrenor cu licență Master Coach EHF, gruparea brașoveană a trebuit să facă un artificiu: l-a adus pe Florin Paraschiv (62 de ani), care va apărea în acte ca director tehnic. Paraschiv a semnat un contract cu Corona valabil până la finalul sezonului și va sta pe bancă la meciurile din EHF European League, alături de „principalul” Bogdan Burcea.</p>
<p>„Voi ajuta Corona la meciurile din EHF European League”, a precizat Paraschiv.</p>
<p>Surprinzător, deși a fost și selecționerul echipei naționale de handbal feminin a României și este unul dintre cei mai experimentați antrenori din Liga Florilor, Bogdan Burcea (53 de ani), nu deține licența Master Coach! Paraschiv este de doi ani directorul tehnic al secției de handbal de la Kids Tâmpa Brașov, club unde își va continua în paralel activitatea la copii și juniori.</p>
<p>Florin Paraschiv (62 de ani)  deține Licența Master Coach  EHF din 2018. În Brașov, doar Mariana Tîrcă, Octavian Hârțoagă și Paula Ungureanu  mai dețin Licența Master Coach EHF.</p>
<h2><span>Corona se dezintegrează la finalul sezonului </span></h2>
<p>Corona Brașov, vicecampioana României în sezonul trecut, continuă să se mențină pe podium și în acest campionat. Dacă pe plan sportiv, Corona stă bine, viitorul se anunță unul cu multe incertitudini la nivelul lotului și al băncii tehnice.</p>
<p>Antrenorul Bogdan Burcea este acontat de Dunărea Brăila pentru sezonul viitor. Mai mult, Burcea va pleca cu mai multe jucătoare de la Brașov. În primul rând, Cristina Zamfir-Burcea, chiar soţia antrenorului, dar și Bianca Curmenţ, Dijana Trivic şi Katarina Slezak Krpez și Alicia Boiciuc.</p>
<p>„Nu vreau să zic acum nimic. Eu mă concentrez acum unde sunt, la Brașov și dau totul pe teren. Mai este foarte mult până în vară și vreau să mă concentrez. Acum, urmează și naționala și sunt cu gândul doar aici, nu mă concentrez la altceva”, a spus  Boiciuc. la finalul meciului câștigat de Corona, 32-22, cu SCM Universitatea Craiova.</p>

]]></description>
    </item>
    <item>
      <title>Naționalele României se vor vedea la PRO TV. Lovitură impresionantă cu drepturile TV ale turneelor finale</title>
      <link>https://www.prosport.ro/alte-sporturi/nationalele-romaniei-se-vor-vedea-la-pro-tv-lovitura-impresionanta-cu-drepturile-tv-ale-turneelor-finale-20319908</link>
      <description><![CDATA[<img src="https://www.prosport.ro//wp-content/uploads/2025/11/Nationalele-Romaniei-se-vor-vedea-la-PRO-TV.-Lovitura-impresionanta-cu-drepturile-TV-ale-turneelor-finale-e1762896222874.jpg"/><br/><p>PRO TV a dat o nouă lovitură importantă pe piața media din România, reușind să obțină drepturile TV pentru un sport popular.</p>
<p>Concret, naționalele României de handbal feminin și masculin vor fi putea fi urmărite în cadrul turneelor finale de handbal la PRO TV.</p>
<h2><span>Naționalele României se vor vedea la PRO TV. Lovitură impresionantă cu drepturile TV ale turneelor finale</span></h2>
<p>Pro TV a reușit o nouă mișcare importantă pe piața sportivă. reușind să cumpere drepturile de difuzare pentru 12 turnee finale de handbal, atât masculine, cât și feminine, care vor avea loc între 2026 și 2031.</p>
<p>Postul va transmite Campionatele Mondiale și Europene de handbal, iar cel mai probabil, toate meciurile vor putea fi urmărite și pe platforma Voyo, unde fanii pot vedea deja competiții de top precum Premier League și Ligue 1, anunță <span>golazo.ro</span>.</p>
<p>Până acum, aceste turnee erau difuzate de Digi Sport și Prima Sport, care vor mai transmite doar actualul Mondial feminin din 2025, organizat în Germania și Olanda în perioada 26 noiembrie – 14 decembrie. <span>România s-a calificat la acest turneu</span> și va juca în grupă cu Danemarca, Japonia și Croația.</p>
<p>Primul mare eveniment de handbal transmis de Pro TV va fi Campionatul European masculin din 2026, ce se va desfășura între 15 ianuarie și 1 februarie, în Danemarca, Suedia și Norvegia. Naționala României este calificată și face parte dintr-o grupă dificilă, alături de Danemarca, Macedonia de Nord și Portugalia.</p>
<p>Tot în 2026, între 3 și 20 decembrie, va avea loc și Europeanul feminin, organizat de România, Cehia, Polonia, Slovacia și Turcia. Țara noastră va găzdui meciuri la Oradea și Cluj-Napoca, o ocazie specială pentru fanii handbalului românesc să vadă competiția de aproape.</p>

]]></description>
    </item>
    <item>
      <title>Liderul neînvins din Bundesliga vine în România și președintele anunță: „E cel mai important meci din istorie!”. Lovitura primită chiar înaintea partidei de gală. INTERVIU</title>
      <link>https://www.prosport.ro/alte-sporturi/handbal/liderul-neinvins-din-bundesliga-vine-in-romania-si-presedintele-anunta-e-cel-mai-important-meci-din-istorie-lovitura-primita-chiar-inaintea-partidei-de-gala-interviu-20319544</link>
      <description><![CDATA[<img src="https://www.prosport.ro//wp-content/uploads/2025/11/Liderul-neinvins-din-Bundesliga-vine-in-Romania.jpg"/><br/><p>Meci de gală la Turda! Potaissa se pregătește de „cel mai important meci din istorie” și va încerca să producă o surpriză imensă în fața gigantului Flensburg, care în momentul de față este pe primul loc în campionatul Germaniei.</p>
<p>Flaviu Sâsâeac, președintele Turdei, nu își face însă mari iluzii în privința unui succes fabulos. Flensburg este neînvinsă în acest sezon, iar ardelenii nu se vor baza pe cel mai important jucător în duelul cu nemții. Partida de la Turda va începe la ora 19:45.</p>
<h2><span>Flensburg vine în România! Oamenii din Turda sunt entuziasmați: „Cel mai important meci din istorie!”</span></h2>
<p><span>ProSport: </span>Ce așteptări aveți înaintea meciului dintre Turda și Flensburg?</p>
<p>Flaviu Sâsâeac: Cu siguranță, ne așteaptă cel mai important meci din istoria acestui club. Ca joc, sper să reușim să stăm cât mai aproape de ei, mai ales că venim după o înfrângere drastică în Franța (n.n. 42-24 cu St. Raphael). Vom întâlni o echipă care nu te iartă. În mod normal, Flensburg este o formație de Final Four în Champions League dacă nu ar fi acest format.</p>
<p>Care ar fi atuurile Turdei într-un astfel de meci?</p>
<p>Voința, motivația de a arăta ceea ce poți într-un astfel de meci cu Flensburg. Pentru noi, participarea în European League este o experiență care ne poate ajuta să ne dezvoltăm. Am făcut un pas în față în fiecare an în ultimul timp.<br/>
Desigur, publicul poate juca și el un rol important într-o astfel de partidă.</p>
<ul>
<li>50 de lei costă un bilet la meciul de gală dintre Turda și Flensburg</li>
</ul>
<h2><span>Turda nu va avea vedeta pe teren cu Flensburg: „Vom fi nevoiți să improvizăm!”</span></h2>
<p>Ați primit însă și o lovitură înaintea meciului…</p>
<p>Așa este! Din păcate, cel mai important jucător, Cristi Ghiță, este accidentat. E o pierdere mare pentru noi.</p>
<p>Nu avem ce să facem, așa că vom fi nevoiți să improvizăm pentru postul de inter dreapta, un post complicat de acoperit în handbalul european.</p>
<ul>
<li>3 este locul pe care îl ocupă Turda în campionatul intern. Potaissa este la 3 puncte de Buzău, liderul surpriză</li>
</ul>
<h2><span>32 de suporteri germani vin la Turda: „Sper să fie sala plină!”</span></h2>
<p>Se umple sala la acest meci?</p>
<p>Sper să fie sala plină la partida cu Flensburg. Se vând în continuare bilete și este coadă. Interesul este unul mare! Capacitatea sălii din Turda este de 3.300 de locuri. Vor veni și 32 de suporteri germani și nu putem să-i amestecăm, așa că vor avea un loc separat, așa cum este și regulamentul.</p>
<ul>
<li>2024 este anul în care <span>Dinamo și Flensburg au fost adversare în Final Four-ul din European League</span>. Nemții au câștigat semifinala de la Hamburg, scor 38-32.</li>
</ul>
<p>Mai sperați într-o calificare mai departe?</p>
<p>Noi oricum nu ne-am făcut vreo iluzie la tragerea la sorți, atunci când am văzut adversarele. Să ieși din această grupă este pentru noi o misiune aproape imposibilă.</p>
<p>Dacă i-am fi bătut pe spanioli acasă (n.n. Bidasoa Irun a câștigat doar la un gol diferență la Turda, scor 34-33), poate că am fi avut o șansă. Am pierdut acel meci, așa că șansele de a ne califica au rămas doar pe hârtie din acel moment.</p>
<ul>
<li>20 de puncte a acumulat Flensburg în această ediție din Bundesliga. Adversara Potaissei are un punct peste Magdeburg, echipă care în sezonul trecut a câștigat Liga Campionilor, <span>repetând astfel performanța din 2023.</span></li>
</ul>
<div class="wp-caption aligncenter" id="attachment_20319598" style="width: 1410px"><img alt="" aria-describedby="caption-attachment-20319598" class="wp-image-20319598 size-large" decoding="async" fetchpriority="high" height="934" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/11/Popescu-Turda-1400x934.jpg" srcset="https://www.prosport.ro/wp-content/uploads/2025/11/Popescu-Turda-1400x934.jpg 1400w, https://www.prosport.ro/wp-content/uploads/2025/11/Popescu-Turda-768x512.jpg 768w, https://www.prosport.ro/wp-content/uploads/2025/11/Popescu-Turda-1536x1024.jpg 1536w, https://www.prosport.ro/wp-content/uploads/2025/11/Popescu-Turda-2048x1366.jpg 2048w" width="1400"/><p class="wp-caption-text" id="caption-attachment-20319598">La 40 de ani, Mihai Popescu este în continuare un om de bază pentru Potaissa Turda. Portarul a cucerit 9 titluri de campion pe vremea când evolua pentru HCM Constanta Foto: Sport Pictures</p></div>

]]></description>
    </item>
    <item>
      <title>Gestul de suflet al fanilor lui Dinamo din Superliga! „Câinii” se împart în Europa pentru două meciuri tari care se joacă în același timp. EXCLUSIV</title>
      <link>https://www.prosport.ro/alte-sporturi/handbal/gestul-de-suflet-al-fanilor-lui-dinamo-din-superliga-cainii-se-impart-in-europa-pentru-doua-meciuri-tari-care-se-joaca-in-acelasi-timp-exclusiv-20319174</link>
      <description><![CDATA[<img src="https://www.prosport.ro//wp-content/uploads/2025/11/Gestul-de-suflet-al-fanilor-lui-Dinamo-din-Superliga.jpg"/><br/><p>Fanii lui Dinamo uită pentru o zi de bătăliile tari din Superliga și se împart pentru meciurile pe care favoriții le joacă la cel mai înalt nivel în Europa.</p>
<p>Astfel, din informațiile noastre, zeci de suporteri vor merge în Franța pentru meciul echipei de handbal cu Nantes, însă echipa masculină de volei va avea fani și în Slovenia, în partida pe muchie de cuțit cu Ljubljana.</p>
<h2><span>Fanii lui Dinamo uită pentru o zi de Superliga! Miercuri se împart în Europa pentru două meciuri care se joacă de la aceeași oră</span></h2>
<p>Pauza competițională din Superliga este un bun prilej pentru fanii lui Dinamo să-și arate atașamentul atât pentru echipa de handbal din „Ștefan cel Mare”, cât și pentru sportivii care fac senzație la volei în această perioadă.</p>
<p>Așa cum a aflat <span>ProSport</span>, zeci de fani vor merge în Franța pentru a asista la meciul handbaliștilor cu cei de la Nantes. Aceste este programat joi, de la ora 21:45. Gestul este unul impresionant, în condițiile în care campioana României a pierdut toate partidele din Liga Campionilor sub comanda lui Paulo Pereira și mai păstrează doar șanse teoretice pentru a trece mai departe.</p>
<p>Handbaliștii lui Dinamo vor pleca miercuri spre Franța. „Dulăii” vor zbura până la Paris, iar apoi vor lua un alt avion pentru a ajunge la Nantes.</p>
<p>Interesant este că tot joi, dar de la ora 21:00, echipa de volei a lui Dinamo joacă meciul retur cu slovenii de la Ljubljana, în preliminariile Ligii Campionilor. În tur, la București, dinamoviștii au făcut un meci neașteptat de bun și s-au impus cu scorul de 3-1, iar campioana României va avea parte de susținere și în deplasare.</p>
<p>Jucătorii din „Ștefan cel Mare” sunt favoriți pentru a trece mai departe în fața unui adversar care teoretic e mult mai valoros. Cine se califică din această dublă va da peste învingătoarea din confruntarea TSV Hartberg – Radnicki Kragujevac.</p>
<h2><span>Cine transmite la TV meciurile Nantes – Dinamo și Ljubljana – Dinamo</span></h2>
<p>Cei care rămân acasă pot să urmărească la TV sau online ambele meciuri europene ale lui Dinamo.</p>
<p>Duelul handbaliștilor lui Dinamo cu Nantes va putea fi urmărit în direct pe digisport.ro, de la ora 21:45, dar și în premieră pe Digi Sport 4, de la ora 23:30.</p>
<p>Tot joi, dar de la ora 21:00, TVR Sport va transmite în direct bătălia pe care echipa de volei a lui Dinamo, <span>campioană după 30 de ani, o va da cu Ljubljana.</span></p>
<h2><span>Dinamoviștii din Superliga mai joacă abia pe 24 noiembrie</span></h2>
<p>Suporterii dinamoviști care nu merg în Slovenia și Franța intră în „pauză competițională”. La finalul acestei săptămâni, naționala României va juca în Bosnia, <span>iar apoi va întâlni San Marino, la Ploiești.</span></p>
<p>Echipa lui Zeljko Kopic va mai juca abia pe 24 noiembrie, atunci când este programat meciul din deplasare cu FC Botoșani, revelația din Superliga.</p>
<p>La partida cu Miercurea Ciuc, de pe Arena Națională, aproape 10.000 de dinamoviști au fost în tribune. „Câinii” s-au impus categoric pe teren propriu, scor 4-0.</p>

]]></description>
    </item>
    <item>
      <title>Victorie mare pentru România în Liga Campionilor! Gloria Bistrița a învins-o pe Borussia Dortmund</title>
      <link>https://www.prosport.ro/alte-sporturi/handbal/victorie-mare-pentru-romania-in-liga-campionilor-gloria-bistrita-a-invins-o-pe-borussia-dortmund-20318556</link>
      <description><![CDATA[<img src="https://www.prosport.ro//wp-content/uploads/2025/11/Victorie-mare-pentru-Romania-in-Liga-Campionilor-Gloria-Bistrita-a-invins-o-pe-Borussia-Dortmund-1400x786.jpg"/><br/><p>Echipa feminină de handbal Gloria Bistrița a obținut o victorie imensă pentru România în Liga Campionilor, învingând puternica formație germană Borussia Dortmund.</p>
<p>Clasată pe locul 3 în ediția trecută a Ligii Florilor și beneficiară a unui wildcard pentru a juca în Liga Campionilor, Gloria Bistrița leagă victoriile, ajungând la al cincilea succes.</p>
<h2><span>Gloria Bistrița este pe locul 3 în Liga Campionilor, după victoria în fața Borussiei Dortmund</span></h2>
<p>Încă o victorie, a cincea, pentru Gloria Bistrița, în Grupa A din Liga Campionilor. Cu mici excepții, meciul de pe teren propriu cu formația germană Borussia Dortmund a fost la discreția grupării antrenată de Carlos Viver.</p>
<p>Ocupanta locului 3 în ediția trecută de campionat participă în această competiție după ce a trimis cerere forului european pentru a fi acceptată, iar <span>EHF i-a dat wildcard</span>. Iar Gloria Bistrița confirmă încrederea federației continentale.</p>
<p>36-32 cu Borussia, pe teren propriu, a urcat echipa din Bistrița pe locul 3, cu șanse reale de a se califica cel puțin în play-off-ul pentru sferturile de finală.</p>
<p>Principalele marcatoare ale partidei au fost So Delgado cu 11 goluri, Nusser 8, Seraficeanu și Ostase câte 4, pentru Gloria Bistriţa, respectiv Nestaker 8, Lassource, Grijseels și Berland câte 4, pentru formația vizitatoare.</p>
<p>În etapa 7 din Grupa A de Liga Campionilor s-au mai consemnat rezultatele: Gyor – Storhamar 40-23, DVSC Debrecen – Metz 30-35 şi Team Esbjerg – Buducnost 36-24. Pe primele 3 locuri din clasament se află Gyor cu maximum de puncte, 14, Metz cu 12 şi Gloria Bistriţa cu 10.</p>
<h2><span>Prestația senzațională a lui So Delgado din finalul meciului a pecetluit a treia victorie la rând a Gloriei Bistrița</span></h2>
<p>Pe site-ul forului continental se menționează că Borussia a avut un start puternic, creând probleme gazdelor cu o apărare strânsă și conducând cu 6-3. Susținută de publicul pasionat, Gloria a început să se ridice, iar Daniela So Delgado și Larissa Nüsser au devenit de neoprit în atac.</p>
<p>Gazdele nu doar că au egalat, dar au și și avut o serie de 5 goluri marcate fără vreunul primit, datorită căreia au preluat controlul până la pauză.</p>
<p>În primele 10 minute ale reprizei secunde, Borussia a avut o revenire care a împins gazdele la limită. Concret, echipa germană a preluat din nou conducerea, după mai bine de 30 de minute de când a avut 9-8.</p>
<p>Dar speranțele de a obține o victorie în România s-au spulberat în ultimele 5 minute, când prestația senzațională a lui So Delgado a pecetluit a treia victorie la rând a Gloriei Bistrița în Grupa A din Liga Campionilor.</p>
<h2><span>Pe 16 noiembrie are loc returul cu Borussia, de la Dortmund</span></h2>
<p>În primele meciuri din Grupa A, Gloria a obţinut rezultatele: 29-26 cu Storhamar Handball Elite, 34-33 cu DVSC Debrecen, 24-31 cu Metz Handball, 18-33 cu Gyor ETO, 38-35 cu Team Esbjerg şi <span>29-26 cu Budunost</span>.</p>
<p>„Cred că echipa noastră a fost mai bună. Au fost multe greșeli în defensivă în prima repriză, iar aceasta este problema pe care am avut-o pe tot parcursul meciului. Pe final am făcut mai puține greșeli, dar cred că acest meci putea fi câștigat de oricare dintre echipe”, a declarat Danila So Delgado Pinto, potrivit <span>site</span>-ului oficial al competiției.</p>
<p>„Am văzut un meci grozav din partea ambelor echipe, am avut suișuri și coborâșuri. În final, am fost în spate. Am încredere în echipa mea. Atmosfera a fost grozavă. Vom încerca să ne fructificăm șansele acasă, săptămâna viitoare”, a transmis Hendrikus Groener, antrenorul formației germane.</p>
<p>Etapa viitoare, ultima din acest an, programează pentru Gloria Bistriţa returul cu Borussia, în ziua de 16 noiembrie. Liga Campionilor se va relua pe 10 ianuarie, după CM. În Grupa B a Ligii Campionilor joacă şi campioana CSM Bucureşti.</p>

]]></description>
    </item>
  </channel>
</rss>
