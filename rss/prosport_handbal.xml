<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CSM București, victorie clară în derby-ul cu Rapid</title>
      <link>https://www.prosport.ro/alte-sporturi/csm-bucuresti-victorie-clara-in-derby-ul-cu-rapid-20287830</link>
      <description><![CDATA[<img src="https://www.prosport.ro//wp-content/uploads/2025/10/CSM-Bucuresti-victorie-clara-in-derby-ul-cu-Rapid.jpg"/><br/><p>La doar câteva zile de la eșecul usturător din Liga Campionilor, CSM București și-a luat revanșa în derby-ul cu Rapid.</p>
<p>Formația pregătită de Adrian Vasile a câștigat fără prea mari emoții duelul cu giuleștencele. Atmosfera din sala Rapid a fost mult sub așteptări, doar 250 de fani venind să își susțină favoritele. Meciul a fost destul de echilibrat până în minutul 50, iar pe final echipa oaspete a arătat o demonstrație de forță.</p>
<h2><span>CSM București, victorie clară în derby-ul cu Rapid</span></h2>
<p>În urmă cu câteva zile, <span>CSM pierdea al doilea meci </span>din Liga Campionilor în fața liderului Brest, dar asta nu le-a oprit pe „tigroaice” să obțină al patrulea succes din „Liga Florilor”.</p>
<p>Rapid a fost la conducerea partidei încă de la fluierul de start. Franțuzoaica Kouyate le-a creat mari probleme elevelor lui Adrian Vasile, dar s-a accidentat destul de rău în timpul unui duel cu Omorengie și nu a mai revenit pe teren în partea secundă. Chiar pe finalul primei reprize, Rapid a cedat trei puncte avantaj și CSM a intrat cu 16-15 la vestiare.</p>
<p>După revenirea de la cabine, s-a menținut echilibrul pe tabelă până spre final. După ce în minutul 47 era egalitate la 23, „tigroaicele” s-au dezlănțuit și au condus chiar și cu 6 goluri. La final, scorul arăta pe tabelă 32-27, iar CSM București rămâne neînvinsă în campionatul intern, în timp ce Rapid bifează prima înfrângere.</p>
<h2><span>Adrian Vasile, dezamăgit după victoria cu Rapid: „Mi-era dor”</span></h2>
<p>Antrenorul de la CSM București a amintit cum se desfășurau în anii trecuți meciurile cu Rapid. S-a arătat dezamăgit de asistența redusă din startul noului sezon, dar e convins că lucrurile vor reveni la normal.</p>
<p>„Mi-era dor de un derby cu Rapid, dar de unul cu sala plină. În ultimii ani, sala efectiv duduia la derby-uri, era fantastic pentru handbal. Sunt sigur că va fi mai bine și la ei, sunt într-un proces de reconstrucție. Sunt crescut de Steaua, sunt stelist, dar respect Rapid și Dinamo și toate entitățile care au scris istorie.</p>
<p>Rapid are o echipă bună. În retur vor arăta mai bine ambele echipe. E nevoie de timp pentru ca jucătoarele să se cunoască, să creeze relații. Rapid are echipă bună. E mare respect din partea noastră pentru ele.</p>
<p>Pentru mine conta doar meciul acesta, acum mă concentrez pe meciul din viitor. Sunt multe echipe bune, incomode în campionat. Sunt și mai puține, astfel că meciurile sunt mai strânse. Campionatul e greu, din păcate sunt mai puține echipe”, a declarat Adrian Vasile, la zona mixtă, după meci.</p>

]]></description>
    </item>
    <item>
      <title>CSM București, victorie excelentă în Liga Campionilor! A spulberat-o pe Podravka</title>
      <link>https://www.prosport.ro/alte-sporturi/handbal/csm-bucuresti-victorie-excelenta-in-liga-campionilor-a-spulberat-o-pe-podravka-20290995</link>
      <description><![CDATA[<img src="https://www.prosport.ro//wp-content/uploads/2025/10/CSM-Bucuresti-victorie-excelenta-in-Liga-Campionilor-A-spulberat-o-pe-Podravka-1400x1050.jpg"/><br/><p>Echipa de handbal feminin CSM București a câștigat meciul cu Podravka Vegeta, scor 34-24, în Liga Campionilor.</p>
<p>Victoria formației din Capitală în Grupa B este cu atât mai importantă, cu cât a fost obținută de o manieră absolut entuziasmantă, la nu mai puțin de 10 goluri diferență.</p>
<h2><span>CSM București a dat de pământ cu Podravka Vegeta, în Liga Campionilor</span></h2>
<p>Etapa a patra a Liga Campionilor a adus, în Grupa B, o victorie de zile mari a echipei CSM București. Formația din Capitală a dispus, la finalul unui meci în care a evoluat excelent, de formația din Croația cu un scor care nu a pus, în ultima parte a meciului, problema învingătoarei.</p>
<p>Elevele lui Adi Vasile au început meciul cu piciorul pe pedala de accelerație, reușind să se distanțeze încă din start la 3-0, apoi au continuat să evolueze doar cu gândul la a-și mări avantajul. Până la finalul primei reprize, diferența de pe tabela de marcaj s-a dublat, iar CSM București a plecat la vestiare, astfel, cu un avantaj de șase goluri, 16-10.</p>
<p>Până la final nu a mai fost vorba decât despre golaveraj, formația pregătită de Adi Vasile reușind să se impună în cele din urmă la nu mai puțin de 10 goluri diferență, scor 34-24.</p>
<h2><span>CSM București, locul 5 în Grupa B a Ligii Campionilor. Urmează duelul cu codașa Ljubljana </span></h2>
<p>În urma succesului obținut pe teren propriu în meciul cu Podravka Vegeta, scor 34-24, CSM București a urcat pe treapta a cincea a clasamentului Grupei B din Liga Campionilor.</p>
<p>Echipa din Capitală are, acum, 4 puncte, la fel ca și Ferencvaros, aflată un loc mai jos. Brest Bretagne și Ikast Handbold ocupă primele locuri ale ierarhiei, astfel că elevele lui Adi Vasile pot ținti în continuare vârful clasamentului.</p>
<p>Pentru „tigroaice” urmează întâlnirea cu Ljubljana, care va avea loc în deplasare, în contextul în care echipa din Slovenia a pierdut toate cele patru partide disputate până acum. Meciul este programat să aibă loc pe 25 octombrie.</p>

]]></description>
    </item>
    <item>
      <title>Imagini halucinante cu selecționerul României! George Buricea şi-a lovit jucătorul pe banca de rezerve: reacția antrenorului</title>
      <link>https://www.prosport.ro/alte-sporturi/handbal/imagini-halucinante-cu-selectionerul-romaniei-george-buricea-si-a-lovit-jucatorul-pe-banca-de-rezerve-reactia-antrenorului-20290202</link>
      <description><![CDATA[<img src="https://www.prosport.ro//wp-content/uploads/2025/10/Imagini-halucinante-cu-selectionerul-Romaniei-George-Buricea-si-a-lovit-jucatorul-pe-banca-de-rezerve-reactia-antrenorului.jpg"/><br/><p>Antrenorul lui Poli Timișoara, George Buricea, care este și selecționerul României, şi-a lovit jucătorul pe banca de rezerve.</p>
<p>Spre finalul primei reprize a meciului de handbal dintre CSM Vaslui și SCM Poli Timișoara a avut loc un incident șocant la banca de rezerve a oaspeților.</p>
<h2><span>Ce spus selecționerul României, George Buricea, după şi-a lovit jucătorul pe banca de rezerve</span></h2>
<p>În minutul 25 al meciului masculin de handbal dintre CSM Vaslui și SCM Poli Timișoara, care a contat pentru etapa 5 din Liga Zimbrilor, <span>antrenorul oaspeților, George Buricea</span>, care este și selecționerul României, a oferit un moment șocant.</p>
<p>Pe atacul vasluienilor, tehnicianul i-a explicat ceva lui Zoran Nikolic. Antrenorul gesticula în mod evident, nemulțumit de ceva ce s-a întâmplat pe parchet, până când jucătorul s-a ridicat de pe banca de rezerve și i-a arătat o situație din apărare.</p>
<p>A fost momentul în care lucrurile au scăpat de sub control. Buricea l-a împins puternic pe Nikolic, lipindu-l de un perete, și pare că l-ar fi lovit cu mâna stângă.</p>
<p>Situația s-a amplificat și din cauza huiduielilor spectatorilor prezenți în tribune, până când arbitrii au oprit jocul și l-au sancționat pe Buricea cu „2 minute la bancă”.</p>
<h2><span>Selecționer din ianuarie 2024, Buricea a semnat cu Poli Timișoara în urmă cu 4 luni</span></h2>
<p>La finalul confruntării, pierdută de formația din Timișoara cu 28-27, tehnicianul a încercat să minimalizeze incidentul. În exclusivitate pentru <span>ProSport</span>, el a spus că, de fapt, a fost o situație tensionată și că nu l-ar fi lovit pe jucător.</p>
<p>Drept dovadă că între cei doi nu a existat o altercație, în opinia lui Buricea, este faptul că tehnicianul l-a și folosit timp de 15 minute pe veteranul sârb.</p>
<p>„Nu este adevărat că l-am lovit, ci doar bruscat! I-am zis ce dracu faci, luăm și 2 minute suspendare! Și asta s-a întâmplat. Dacă într-adevăr eram supărat nu îl mai băgam deloc, ulterior a jucat 15 minute. Luați numărul handbalistului și vorbiți cu el, discutați. A fost o situație tensionată, recunosc! Dar nu l-am lovit.</p>
<p>L-am împins în piept, nu l-am și lovit. El îmi explica faptul că arbitrul a dat fault în atac, dar, de fapt, el n-ar fi pus mâna pe apărător. Eu i-am explicat că nu mă interesează argumentele lui. Observatorul mi-a cerut explicații și i-am detaliat toată întâmplarea. Ar fi trebuit să fi mai calm, așa este”, a declarat George Buricea, pentru ProSport.</p>
<p>Observatorul meciului a discutat cu arbitrii și jucătorii, iar aceștia susțin varianta tehnicianului, conform căreia Buricea nu l-a lovit pe Nikolic. Rămâne de văzut ce va conține raportul suplimentar, care va conâține detalii cu privire la incident.</p>
<p>George Buricea a fost numit <span>selecționer al naționalei României în luna ianuarie a anului 2024</span>. De asemenea, a fost numit pe banca tehnică a echipei timișorene înaintea actualului sezon competițional.</p>

]]></description>
    </item>
    <item>
      <title>Președintele FRH, anunț de ultimă oră legat de selecționer: „Am discutat din nou cu Florentin Pera, iar lucrurile sunt clare!”. EXCLUSIV</title>
      <link>https://www.prosport.ro/alte-sporturi/handbal/presedintele-frh-anunt-de-ultima-ora-legat-de-selectioner-am-discutat-din-nou-cu-florentin-pera-iar-lucrurile-sunt-clare-exclusiv-20284467</link>
      <description><![CDATA[<img src="https://www.prosport.ro//wp-content/uploads/2025/09/Presedintele-FRH-a-facut-un-anunt-de-ultima-ora-legat-de-selectioner-„Am-discutat-din-nou-cu-Florentin-Pera-iar-lucrurile-sunt-clare.-EXCLUSIV.webp"/><br/><p>Constantin Din, președintele FRH, a spus pentru<span> ProSport</span> că nu a reușit să îl convingă pe Florentin Pera să revină asupra deciziei demisiei de la echipa națională a României.</p>
<p>Cu două luni înaintea startului Campionatului Mondial, <span>Florentin Pera a decis să plece de la naționala feminină de handbal a României, </span>invocând solidaritatea față de colegul său Bogdan Burcea. Secundul a fost primul care a demisionat.</p>
<h2><span>Președintele FRH, anunț de ultimă oră legat de postul de selecționer al naționalei feminine de handbal</span></h2>
<p>Florentin Pera a preferat să se concentreze doar pe postul său de antrenor principal la Vâlcea. <span>ProSport</span> a luat legătura cu <span>președintele FRH, Constantin Din,</span> iar acesta a explicat.</p>
<p>„Dânsul își menține decizia de a demisiona alături de domnul Burcea, iar dacă voi doriți să aflați și alte motive care l-au determinat să plece de la națională cu doar două luni înaintea Campionatului Mondial, atunci vă rog să încercați să discutați voi cu dânsul și poate o să vă dea mai multe amănunte.</p>
<p>Eu nu am alte elemente în plus și nu vă pot spune cu exactitate ceea ce l-a deranjat sau dacă l-a deranjat ceva. Însă, clar este un lucru. Săptămâna viitoare ne vom întâlni și vom discuta soluțiile pe care le vom avea la îndemână. Ideea că România a devenit un El Dorado pentru antrenorii străini este doar o opinie a lui Gheorghe Tadici. Noi vom analiza toate variantele și vom încerca să găsim cea mai bună soluție în situația în care ne aflăm acum. Nu e ușor să găsești pe cineva cu doar două luni înainte de Mondiale și să-și asume unele lucruri”, a spus Din.</p>
<h2><span>„Nu exclud din start și această variantă”</span></h2>
<p>Dacă în urmă cu câteva săptămâni, Din a fost categoric în mesajul public, spunând că nu va mai accepta la națională un selecționer care să antreneze în paralel și o echipă de club, de această dată președintele FRH a fost mult mai rezervat când a fost întrebat dacă va mai accepta totuși o astfel de variantă.</p>
<p>„V-am spus că vom lua în calcul toate posibilitățile ținând cont că ne aflăm cu doar două luni înaintea unui mare turneu final. Deci nu vă pot spune că voi exclude din start și această variantă, deoarece trebuie să discutăm totul între noi săptămâna viitoare și sper să găsim cât mai repede un nou selecționer”, a mai declarat Constantin Din.</p>

]]></description>
    </item>
    <item>
      <title>Echipa națională de handbal feminin are un nou selecționer! Ce obiectiv i-a trasat FRH</title>
      <link>https://www.prosport.ro/alte-sporturi/handbal/echipa-nationala-de-handbal-feminin-are-un-nou-selectioner-ce-obiectiv-i-a-trasat-frh-20286878</link>
      <description><![CDATA[<img src="https://www.prosport.ro//wp-content/uploads/2025/09/Echipa-nationala-de-handbal-feminin-are-un-nou-selectioner-Ce-obiectiv-i-a-trasat-FRH-1400x1050.jpg"/><br/><p>Echipa națională de handbal feminin are un nou selecționer și anunțul oficial nu a întârziat să apară pe site-ul FRH.</p>
<p>Ovidiu Mihăilă preia conducerea echipei naționale de handbal feminin în perspectiva Campionatului Mondial 2025.</p>
<h2><span>Echipa națională de handbal feminin are un nou selecționer! Ce obiectiv i-a trasat FRH</span></h2>
<p>Ovidiu Mihăilă <span>este noul selecționer</span> al echipei naționale de handbal feminin. Sursele <span>ProSport</span> susțin că angajamentul e pe trei luni. Dacă prinde locurile 1-10 la CM se prelungește contractul. Dacă nu, pleacă.</p>
<p>„Federația Română de Handbal anunță numirea lui Ovidiu Mihăilă în funcția de antrenor principal al echipei naționale feminine de senioare. Cu o experiență vastă în handbalul românesc, Ovidiu Mihăilă preia conducerea echipei naționale în perspectiva Campionatului Mondial 2025.</p>
<p>În contextul actual, conducerea FRH consideră că această numire reprezintă cea mai potrivită alegere pentru postul de selecționer. Ovidiu Mihăilă a condus echipa națională de tineret feminin la ultimul Campionat European, cu evoluții apreciate, ceea ce confirmă abilitatea sa de a pregăti jucătoarele pentru competiții de cel mai înalt nivel.</p>
<p>«Îmi exprim părerea de rău pentru plecarea domnilor Florentin Pera și Bogdan Burcea, care reprezintă o pierdere pentru departamentul tehnic, având în vedere progresul echipei.</p>
<p>Este o mare onoare să fiu antrenorul echipei naționale a României, iar această responsabilitate vine cu provocări importante. Am încredere deplină în potențialul jucătoarelor noastre și cred că împreună vom face mândri suporterii și țara noastră.</p>
<p>Timpul până la Campionatul Mondial este scurt, însă echipa este echilibrată, sănătoasă și pregătită. Ne bazăm pe continuitatea strategiei FRH, iar obiectivul meu este ca fiecare jucătoare să își aducă contribuția maximă.</p>
<p>Îi doresc mult succes noii echipe și sunt convins că, împreună cu jucătoarele, vom forma o echipă unită, capabilă să obțină rezultate remarcabile. Cu Dumnezeu înainte!», declară Ovidiu Mihăilă.</p>
<p>Îi urăm mult succes noului selecționer! Avem încredere că prin dedicarea și profesionalismul său, alături de fetele de la echipa națională, vor aborda cu determinare și curaj meciurile viitoare, continuând să reprezinte România cu mândrie și performanță în competițiile internaționale”, <span>a anunțat Federația</span> Română de Handbal pe <span>site-ul oficial</span>.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DPPFVBkCBy0/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Echipa Națională de Handbal (@nationaladehandbal)</p>
</div>
</blockquote>
<p><script async="" src="//www.instagram.com/embed.js"></script></p>

]]></description>
    </item>
  </channel>
</rss>
