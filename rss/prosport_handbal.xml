<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ungurii au făcut anunțul. Antrenorul a plecat de la Dinamo şi va deveni noul selecționer al Egiptului</title>
      <link>https://www.prosport.ro/alte-sporturi/ungurii-au-facut-anuntul-antrenorul-a-plecat-de-la-dinamo-si-va-deveni-noul-selectioner-al-egiptului-20141670</link>
      <description><![CDATA[<img src="https://www.prosport.ro/wp-content/uploads/2025/04/Ungurii-au-facut-anuntul.-Antrenorul-a-plecat-de-la-Dinamo-si-va-deveni-noul-selectioner-al-Egiptului-1-1400x1050.jpg"/><br/><p>Presa maghiară a anunțat că antrenorul plecat de la Dinamo va deveni noul selecționer al Egiptului. Xavi Pascual, actualmente tehnician al formației de handbal masculin Veszprem după plecarea din „Ștefan cel Mare”, este aproape de a bate palma cu nord-africanii.</p>
<p>CS Dinamo București are o formație de handbal masculin de top, care a fost pregătită de Xavi Pascual din vara anului 2021, până în vara anului 2024. <span>Tehnicianul spaniol a ales să îi părăsească pe „dulăi”</span> pentru a merge la cel mai bogat club din lume, Veszprem.</p>
<h2><span>Provocare uriașă pentru Xavi Pascual: fostul antrenor al lui Dinamo București va deveni selecționerul Egiptului</span></h2>
<p>Conform <span>Nemzeti Sport</span>, tehnicianul de 57 de ani este pregătit să accepte o nouă provocare. Echipa națională a Egiptului dorește să-l instaleze pe banca tehnică pe Xavi Pascual, după plecarea lui Juan Carlos Pastor.</p>
<p>De asemenea, Pascual nu va rupe înțelegerea cu Veszprem, urmând să preia rolul de selecționer al statului nord-african în paralel.</p>
<p>Pe plan mondial, Egipt este o forță incontestabilă a handbalului, după ce a încheiat pe locul 5 la Jocurile Olimpice de la Paris 2024. În urmă cu trei ani, la Tokyo, naționala nord-africană a jucat finala mică a turneului.</p>
<p>Egiptenii au obținut locul 5 și la Campionatul Mondial din acest an. Nu este prima experiență de selecționer pentru Xavi Pascual, care i-a antrenat chiar pe „tricolori” în două perioade, 2016-2018 și 2021-2024.</p>
<h2><span>Veszprem, prim sezon bun sub comanda fostului antrenor de la Dinamo</span></h2>
<p><span>Xavi Pascual a calificat-o pe Veszprem în sferturile de finală ale Ligii Campionilor</span>, acolo unde va juca cu nemții de la Magdeburg. Turul este programat pe data de 23 aprilie, care va avea loc în Germania, cu returul programat pe 1 mai, în Ungaria.</p>
<p>Pe plan intern, Veszprem domină campionatul Ungariei, fiind pe prima poziție a clasamentului, la șase puncte în fața formației de pe locul 2. Echipa lui Xavi Pascual are o singură înfrângere, în fața celor de la Pick Szeged, pe 16 noiembrie 2024.</p>
<p>Veszprem este campioana ultimilor doi ani, după ce Pick Szeged a triumfat în primăvara anului 2023. Totuși, este important de menționat că din anul 2010 până astăzi formația maghiară a pierdut titlul de doar două ori în fața celor de la Szeged, iar în celelalte sezoane și-a adjudecat trofeul.</p>

]]></description>
    </item>
    <item>
      <title>România s-a calificat la Campionatul Mondial</title>
      <link>https://www.prosport.ro/alte-sporturi/handbal/romania-s-a-calificat-la-campionatul-mondial-20145166</link>
      <description><![CDATA[<img src="https://www.prosport.ro/wp-content/uploads/2025/04/Romania-s-a-calificat-la-Campionatul-Mondial-1400x768.jpg"/><br/><p>Naționala României s-a calificat fără niciun fel de emoții la Campionatul Mondial care va avea loc în acest an, competiție la care mai participă 31 de echipe.</p>
<p>Echipa feminină de handbal a țării noastre s-a calificat la pas la competiția mondială care va avea loc la finele anului, după o dublă victorie cu Italia.</p>
<h2><span>Învingătoare în ambele partide din play-off, România va juca la Campionatul Mondial de la sfârșitul anului</span></h2>
<p>Învingătoare cu 30-21 în tur, „tricolorele” au avut nevoie de 5 minute în meciul de la Bistrița pentru a intra în partidă. Pe măsură ce trecea timpul, diferența de pe tabela de marcaj s-a menținut la 4-5 goluri, iar la pauză s-a consemnat un ecart de 3 goluri, 14-1.</p>
<p>Cu totul și cu totul altfel au stat lucrurile în repriza a doua. „Tricolorele” au jucat și la spectacol, dar și eficient, reușind să înscrie nu mai puțin de 17 goluri și să primească doat 7.</p>
<p>Ca urmare, scorul final a fost 31-18, iar handbalistele se pot gândi, deja, la competiția care va avea loc în Germania şi Olanda, între 26 noiembrie – 14 decembrie.</p>
<p>Principalele marcatoare au fost Ostase 6 goluri, Necula 4, Seraficeanu 4, Gogîrlă 4, pentru România, respectiv Dalla Costa 3, Squizziato 3, pentru Italia.</p>
<h2><span>Echipa țării noastre are patru medalii la Campionatul Mondial</span></h2>
<p>La sfârșitul anului va avea loc a 27-a ediţie a Campionatului Mondial, România fiind singura echipă din lume care a participat la toate întrecerile. La turneul final vor participa 32 de echipe.</p>
<p>După meciurile din play-off au mai obținut biletele la turneul final Muntenegru, Insulele Feroe, Polonia, Islanda, Spania, Elveţia şi Suedia. Ultimele echipe europene vor fi cunoscute la finalul confruntărilor Slovenia – Serbia, Cehia – Ucraina, Austria – Turcia.</p>
<p>Deţinătoarea trofeului este Franţa, care în finala întrecerii de acum doi ani a învins Norvegia, cu 31-28. A fost al treilea titlu de acest gen. în afara gazdelor, celelalte echipe de pe continent calificate direct la turneul final sunt <span>medaliatele de la europeanul care a avut loc anul trecut</span>, adică Norvegia, Danemarca şi Ungaria.</p>
<p>La respectiva întrecere, România s-a clasat pe locul 12. A fost ultima prezență a Cristinei Neagu, retrasă între timp de la echipa naţională. De altfel, ea a transmis că la finalul actualei stagiuni competiționale <span>va renunța la sportul de performanță</span>.</p>
<p>Echipa țării noastre are patru medalii: una de aur (câștigată la ediția din 1962), două de argint (1973, 2005) şi una bronz (2015). Cea mai slabă clasare din istorie a fost în 2001, locul 17.</p>
<p>Lotul României pentru „barajul” de Mondial cu Italia:</p>
<ul>
<li>Portari: Bianca Curmenț (Corona Brașov), Yuliya Dumanska (Minaur Baia Mare), Daciana Hosu (CSM București).</li>
<li>Interi: Bianca Bazaliu (Gloria Bistrița-Năsăud), Alicia Gogîrlă, Alina Ilie (Măgura Cisnădie), Diana Lixăndroiu, Ștefania Stoica (Rapid București)</li>
<li>Coordonatori: Andreea Popa (Dunărea Brăila), Alisia Boiciuc (Corona Brașov), Rebeca Necula (SCM Râmnicu Vâlcea)</li>
<li>Extreme: Gabriela Dumitrașcu (Corona Brașov), Mihaela Mihai (CSM București), Mariam Mohamed (Dunărea Brăila), Sonia Seraficeanu (Gloria Bistrița-Năsăud).</li>
<li>Pivoți: Asma Elghaoui (SCM Râmnicu Vâlcea), Lorena Ostase (Gloria Bistrița-Năsăud), Bianca Voica (Corona Brașov).</li>
</ul>

]]></description>
    </item>
    <item>
      <title>România, victorie la scor în Italia, în turul fazei play-off a Campionatului Mondial din 2025</title>
      <link>https://www.prosport.ro/alte-sporturi/handbal/romania-victorie-la-scor-in-italia-in-turul-fazei-play-off-a-campionatului-mondial-din-2025-20142031</link>
      <description><![CDATA[<img src="https://www.prosport.ro/wp-content/uploads/2025/04/Romania-victorie-la-scor-in-Italia-in-turul-fazei-play-off-a-Campionatului-Mondial-din-2025-1400x933.jpg"/><br/><p>Echipa națională de handbal feminin a României a obținut o victorie spectaculoasă, la scor, în Italia, în turul fazei play-off a Campionatului Mondial din 2025.</p>
<p>„Tricolorele” s-au impus cu scorul de 30-21 (17-8) în fața reprezentativei Italiei, într-o partidă care s-a disputat miercuri, 9 aprilie 2025, la Chieti.</p>
<h2><span>România, victorie la scor cu Italia</span></h2>
<p><span>Echipa națională de handbal feminin a României </span>a învins la scor reprezentativa Italiei, în deplasare, în faza play-off a Campionatului Mondial din 2025. „Tricolorele” au făcut instrucție cu italiencele și s-au impus cu scorul de 30-21 (17-8), într-o partidă extrem de spectaculoasă, disputată la Chieti, miercuri, 9 aprilie 2025.</p>
<p>Principalele marcatoare din echipa României au fost Elghaoui (4), Mihai (4), Boiciuc (4), Ostase (3), Gogîrlă (3), Popa (3). De partea cealaltă, cea mai bună marcatoare din tabăra echipei gazdă a fost Rossomando, cu trei reușite. De menționat este că din lotul Italiei a făcut parte și Bianca Ioana Bărbosu, jucătoare de origine română.</p>
<p>În celelalte meciuri din play-off se joacă partidele dintre Croaţia – Spania, Elveţia – Slovacia, Portugalia – Muntenegru, Insulele Feroe – Lituania, Polonia – Macedonia de Nord, Slovenia – Serbia, Islanda – Israel, Cehia – Ucraina, Austria – Turcia și Suedia – Kosovo.</p>
<h2><span>România, la un pas de Campionatul Mondial 2025</span></h2>
<p>Manșa retur este programată duminică, 13 aprilie 2025, la Bistrița. Astfel, câștigătoarea din dubla manșă se va califica la Campionatul Mondial din 2025, care se va fi găzduit de Germania și Olanda, în perioada 26 noiembrie – 14 decembrie. De menționat este că aceasta va fi a 27-a ediție, iar echipa națională de handbal feminin a României este singura care a participat, până acum, la toate edițiile de Campionat Mondial.</p>
<p>Anul acesta, la turneul final vor fi prezente nu mai puțin de 32 de echipe. Deținătoarea trofeului este Franța, care în finala disputată în anul 2023 s-a impus în fața Norvegiei, scor 31-28, și a cucerit al treilea titlu mondial.</p>
<p>Alte trei echipe sunt calificate direct la turneul final al Campionatului Mondial din 2025. Este vorba despre medaliatele de la Campionatul European din 2024, adică Norvegia, Danemarca și Ungaria.</p>

]]></description>
    </item>
    <item>
      <title>Cum gândește Daniel Stanciuc, viitorul din handbalul masculin românesc! „Batem Portugalia la Constanța. E presiune și lumea ne compară”. EXCLUSIV</title>
      <link>https://www.prosport.ro/alte-sporturi/handbal/cum-gandeste-daniel-stanciuc-viitorul-din-handbalul-masculin-romanesc-batem-portugalia-la-constanta-e-presiune-si-lumea-ne-compara-exclusiv-20136947</link>
      <description><![CDATA[<img src="https://www.prosport.ro/wp-content/uploads/2025/04/Cine-este-Daniel-Stanciuc-viitorul-din-handbalul-masculin-romanesc-„Batem-Portugalia-la-Constanta.-E-presiune-si-lumea-ne-compara.jpg"/><br/><p>Daniel Stanciu (21 ani) e cea mai mare promisiune a handbalului masculin românesc. Component al echipei naționale, jucătorul lui Dinamo a marcat 10 goluri în ultimul meci oficial cu Israel, pe teren propriu.</p>
<p>Invitat la emisiunea „Drumul spre performanță”, dedicată tinerilor de perspectivă, Stanciuc a explicat cu simte presiunea.</p>
<h2><span>Daniel Stanciuc, dinamovistul de la echipa națională de handbal masculin</span></h2>
<p>Dar rămâne optimist, convins că ne putem califica la următorul turneu final. România are nevoie, la începutul lui mai, de cel puțin o victorie cu Portugalia (acasă) ori Polonia (deplasare).</p>
<p>„Cu siguranță, clar, jucăm împotriva unor echipe mult mai bine cotate decât noi. Cred că și în Portugalia am lăsat loc de o surpriză, adică putem și acum să producem o surpriză foarte mare. Jucăm acasă, de ce nu? Vom avea o sală plină la Constanța, sper.</p>
<p>Ei sunt deja calificați, nu știu cu ce presiune vin aici. Nu știu cu ce mentalitate vin aici și de ce nu putem să producem această surpriză? Tricoul ăsta al echipei naționale obligă mult.</p>
<p>E o presiune mare pentru că și presa și opinia publică întotdeauna compară. Poți să zici că e o presiune pentru că eu cred că opinia publică pune România la nivelul la care era acum ceva timp.</p>
<blockquote><p>Din păcate, noi nu mai suntem la acel nivel și trebuie să acceptăm chestia asta. E cam greu să acceptăm și e perfect normal pentru că lumea are aceste așteptări. Noi, jucătorii, suntem în mijlocul acestei dispute, dar, într-adevăr, noi muncim să facem asta. Dar, într-adevăr, poate că nu suntem încă la nivelul la care noi ne dorim să fim</p></blockquote>
<p>Încercăm să legăm calificări la rând, asta încercăm să facem. Asta ar fi primul pas. Am avut Campionatul European din Germania, am pierdut ulterior acea dublă cu Cehia.</p>
<p>Acum, eu cred că putem să producem această calificare și apoi trebuie să luăm totul pas cu pas și să devenim o obișnuință a turneelor finale.</p>
<h2><span>„Detaliile sunt cele mai importante. Contează antrenorul foarte mult”</span></h2>
<p>Un sentiment de inferioritate nu există absolut deloc în fața adversarilor. Părerea mea că nu există și nu am auzit pe nimeni sincer să vă spun așa din culise, să spun această chestie. Nu știu unde se face diferența. Probabil la nivel de detalii.</p>
<p>Aș putea spune că detaliile sunt cele mai importante. Contează antrenorul foarte mult și cum pregătește meciul. Într-adevăr, nu știu, detalii, mentalitate, cam asta e ceea ce contează”, a declarat Daniel Stanciu pentru<span> ProSport</span>.</p>
<p>Stanciuc este născut pe 6 martie 2004 și a fost format la CSU Suceava, unde a debutat la numai 16 ani. Căpitan al naționalei de tineret, el a fost convocat la prima reprezentativă în mandatul lui Xavi Pascual, în campania de calificare la EURO 2024</p>
<ul>
<li>Emisiunea poate fi urmărită live și înregistrat pe canalul de YouTube și Facebook ProSport.</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/PjEXSqSMx_A?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Drumul spre Performanță| Invitați: Daniel Stanciuc - handbalist, și Răzvan Udriștioiu - antrenor FRH" width="500"></iframe></div>

]]></description>
    </item>
    <item>
      <title>Poziția lui Daniel Stanciuc, mezinul lotului național masculin, în privința străinilor din handbalul românesc! „Am avut de învățat”. EXCLUSIV</title>
      <link>https://www.prosport.ro/alte-sporturi/handbal/pozitia-lui-daniel-stanciuc-mezinul-lotului-national-masculin-in-privinta-strainilor-din-handbalul-romanesc-am-avut-de-invatat-exclusiv-20137602</link>
      <description><![CDATA[<img src="https://www.prosport.ro/wp-content/uploads/2024/03/Dinamo-un-nou-esec-in-European-League-la-handbal-masculin-CSM-Constanta-a-fost-eliminata-din-competitie-1400x1050.jpg"/><br/><p>Daniel Stanciuc, la doar 21 de ani, este cel mai bun produs al handbalului românesc masculin. Nu doar joacă bine, dar este și un tânăr inteligent.</p>
<p>Invitat la emisiunea „Drumul spre performanță”, dedicată tinerilor de perspectivă, Stanciuc și-a dat cu părerea despre invazia străinilor în Liga Florilor și Liga Zimbrilor.</p>
<h2><span>Daniel Stanciu, despre discuția interminabilă a străinilor din handbalul românesc</span></h2>
<p>Deși admite că ar trebui să existe o reglementare, handbalistul de la Dinamo crede că este nevoie de jucători străini cu experiență.</p>
<p>„Xavi Pascual e un antrenor strict, profesionist. Cuvântul potrivit este strict, nu dur. Dar fiecare antrenor are o anumită personalitate, anumite ieșiri. Unii antrenori sunt nervoși în timpul partidelor.</p>
<p>Dar sunt nervoși și în afara meciului. Diferă, mai și există și astfel de momente de nervozitate, da. Eu, sincer, mă consider o persoană calmă. Nu îmi place să manifest, să țip. Nu mă deranjează nici chestia asta, ca anumite idei să fie pe un ton mai ridicat.</p>
<p>Este un subiect extrem de greu al străinilor în handbalul românesc și extrem de abordat peste tot. Eu, sincer, sunt de acord și cu anumite păreri pro și anumite păreri contra.</p>
<ul>
<li>Israel se mută în România! Singurul sport unde naționala va juca meciurile la Constanța. „A primit undă verde de la federația europeană”. EXCLUSIV</li>
</ul>
<h2><span>Daniel Stanciuc: „Trebuie început de la baza handbalului juvenil”</span></h2>
<p>Într-adevăr, consider că ar trebui impuse anumite criterii pentru astfel de jucători străini, dar renunțarea totală, în același timp, mi s-ar părea puțin hazardată. Avem jucători străini de mare calitate în momentul actual în România, la masculin și feminin.</p>
<p>Eu, personal, ca și jucător român tânăr, care am scos capul, să zic așa, și am ajuns într-un vestiar cu nume mari, am avut jucători de la care am învățat foarte multe chestii, atât pe plan handbalistic, cât și pe plan extra. În același timp, e de înțeles, toată lumea vrea rezultate a echipei naționale. Chestia asta nu poate veni într-un an, nu poate veni în doi ani.</p>
<p>Trebuie început de la baza handbalului juvenil. E o discuție extrem de grea și nu sunt eu în măsură să iau deciziile potrivite. Nu știu câți antrenori mai sunt, nu pot să-mi dau părerea, poate nu-l cunosc.</p>
<p>Dar sunt copii care vin. Și cred că poate ar trebui mai mult promovat handbalul în școli, sunt copii poate la țară, în medii rurale”, admite Daniel Stanciuc.</p>
<ul>
<li>Emisiunea poate fi urmărită pe Facebook și pe canalul de YouTube Prosport.</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/PjEXSqSMx_A?start=591&amp;feature=oembed" title="Drumul spre Performanță| Invitați: Daniel Stanciuc - handbalist, și Răzvan Udriștioiu - antrenor FRH" width="500"></iframe></div>

]]></description>
    </item>
  </channel>
</rss>
