<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Rapid, lovitură de proporții! Giuleștenii au luat căpitanul echipei din Bundesliga</title>
      <link>https://www.prosport.ro/alte-sporturi/handbal/rapid-lovitura-de-proportii-giulestenii-au-luat-capitanul-echipei-din-bundesliga-20379924</link>
      <description><![CDATA[<img src="https://www.prosport.ro//wp-content/uploads/2026/02/Rapid-lovitura-de-proportii-Giulestenii-au-luat-capitanul.jpg"/><br/><p>Rapid a dat lovitura pe piața transferurilor și a luat o jucătoare importantă pentru sezonul viitor, înainte să joace derby-ul cu CSM București.</p>
<p>După meciul cu Oldenburg, pe care l-a câștigat clar, scor 34-23, Rapid nu s-a întors „cu mâna goală” din Germania și a convins-o pe Marie Steffen să joace în Giulești.</p>
<h2><span>Rapid, transfer important din Bundesliga</span></h2>
<p>Rapid promite să fie iar o forță în handbalul feminin, dovadă mutarea de ultimă oră făcută în Giulești chiar după duelul cu Oldenburg.</p>
<p>Astfel, după partida din European League, Rapid a convins-o pe Marie Steffen să vină în România. Negocierile ar fi început în ianuarie, iar Steffen a acceptat să facă parte dintr-un proiect care se anunță extrem de interesant. Aceasta a semnat deja contractul cu noua sa echipă, urmând să devină jucătoarea Rapidului începând cu data de 1.07.2026.</p>
<p>„Așteptăm acum următoarele luni și ultimele meciuri ale lui Marie în tricoul echipei noastre”, au spus cei de la Oldenburg, fără să specifice unde va pleca aceasta.</p>
<p>„Oldenburg nu pierde doar un căpitan, ci și un talent autohton”, au subliniat nemții, care<span> sunt pe ultimul loc în grupa condusă de Rapid.</span></p>
<div class="wp-caption aligncenter" id="attachment_20379932" style="width: 1410px"><img alt="" aria-describedby="caption-attachment-20379932" class="wp-image-20379932 size-full" decoding="async" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/Steffen.jpg" srcset="https://www.prosport.ro/wp-content/uploads/2026/02/Steffen.jpg 1400w, https://www.prosport.ro/wp-content/uploads/2026/02/Steffen-768x512.jpg 768w" width="1400"/><p class="wp-caption-text" id="caption-attachment-20379932">Marie Steffen promite spectacol în Giulești Foto: Profimedia, 10.02</p></div>
<h2><span>Rapid vrea să fie iar campioana României: „Locul 2 nu se premiază!”</span></h2>
<p>Transferul făcut de Rapid din Bundesliga n-ar trebui să surprindă, din moment ce secția de handbal este foarte importantă pentru clubul din Giulești.</p>
<p>În sezonul viitor, <span>Rapid va avea obiective mult mai importante</span>, ținta pe termen lung fiind lupta pentru titlu și participarea în Liga Campionilor.</p>
<p>Despre proiectul interesant din Giulești a vorbit și Vlad Andronescu, cel care este șeful CS Rapid.</p>
<p>„În acest moment, CSM București și Bistrița domină în Liga Națională. Bugetele sunt consistente pentru aceste cluburi. Chiar dacă rezultatele nu sunt cele așteptate de suporteri, eu cred că procesul de reconstrucție pe care l-am început în acest sezon va da rezultate foarte bune. Noi ne dorim mereu să facem performanță. Și vom fi acolo unde își doresc suporterii, adică pe locul 1”, este convins președintele CS Rapid. „Pentru rapidiști nu există decât locul 1. Locul 2 nu se premiază, așa cum se mai glumește în sport”, a completat acesta.</p>
<p>„În acest moment, handbalul feminin este locomotiva clubului să zicem așa, din punct de vedere sportiv. Ne dorim să revenim în Champions League și să atacăm chiar Final Four. Dar prima oară am vrea să atacăm un Final Four în European League”, a recunoscut Vlad Andronescu, într-un interviu acordat pentru <span>ProSport.</span></p>

]]></description>
    </item>
    <item>
      <title>EXCLUSIV Schimbarea vine de la Cluj? Cristian Potoră, un alt candidat decis să-l dea jos pe Constantin Din: „Trebuie să aducem un nou look la federație”</title>
      <link>https://www.prosport.ro/alte-sporturi/handbal/schimbarea-vine-de-la-cluj-cristian-potora-un-alt-candidat-decis-sa-l-dea-jos-pe-constantin-din-trebuie-sa-aducem-un-nou-look-la-federatie-20380180</link>
      <description><![CDATA[<img src="https://www.prosport.ro//wp-content/uploads/2026/02/cristian-potora.jpg"/><br/><p>Cristian Potoră, președintele Asociației Județene de Handbal din Cluj, și-a anunțat candidatura la șefia Federației Române de Handbal.</p>
<p>Este ultima „bombă” pentru scrutinul din aprilie 2026, scopul fiind acela de a-l detrona pe actualul șef, Constantin Din. Potoră are 49 de ani din care 39 dedicați handbalului.</p>
<h2><span>Cristian Potoră, alt rival care vrea să-l dea jos pe Constantin Din</span></h2>
<p>În acest moment oficial în cursă sunt: Alexandru Dedu, Bogdan Voina, Constantin Din, Virgil Ion Popovici și Cristian Potoră. Din informațiile ProSport, Sorin Dinu va anunța și el în câteva zile candidatura.</p>
<p>Profesorul clujean este, în prezent, inspector școlar general adjunct și a fondat o Academie de Handbal în oraș care susține peste 300 de copii care practică această disciplină sportivă.</p>
<p>A pregătit un decalog, 10 puncte de campanie, cu care se deplasează deja în țară și propune tuturor celor care votează strategia pentru a câștiga alegerile și a veni cu un plan ambițios pentru relansarea handbalului juvenil.</p>
<p>„Esența acestui program este dezvoltarea handbalului și a oferi o nouă imagine, un nou look, pentru FR de Handbal. Atât fanii cât și oamenii și-au pierdut încrederea în această instituție”, este una din primele idei anunțate de Potoră.</p>
<p>De-a lungul timpului, fiind membru în Consiliul de Administrație la FR Handbal, Potoră a fost un critic vehement al actualei administrații Din.</p>
<h2><span>Ce funcții a îndeplinit Cristian Potoră</span></h2>
<ul>
<li>2022-prezent- membru în Consiliul de Administrație al Federației Române de Handbal</li>
<li>2022-prezent- inspector şcolar general adjunct la Inspectoratul Școlar Județean Cluj</li>
<li>2015- prezent- președinte al Asociaíei Județene de Handbal Cluj</li>
<li>2013-2022- inspector școlar de specialitate la Inspectoratul Școlar Județean Cluj</li>
<li>2018-2023- observator al Federației Europene de Handbal-Beach Handbal</li>
<li>2018-2023 – observator European Handball Federation la Beach Handball</li>
<li>2015-2023 – observator al Federației Române de Handbal la jocurile de ligă națională</li>
<li>2007-2015 – delegat al Federației Române de Handbal pe plan național, regional și local la turnee de juniori II si juniori III categoriile feminin şi masculin</li>
<li>1998-2012 – arbitru handbal (categoria –liga națională, div. A, juniori)</li>
<li>1987-1998 – jucător de handbal (divizia A, juniori)</li>
</ul>
<p><img alt="" class="aligncenter size-full wp-image-20380195" decoding="async" fetchpriority="high" height="607" src="https://www.prosport.ro//wp-content/uploads/2026/02/cristian-potora2.jpg" width="537"/></p>
<blockquote><p>Împreună vom reuși și împreună vom fi și mai puternici! Vom aduce mai mulți copii la handbal, alături de parteneri, de FR de Handbal și lucrurile nu pot merge la infinit prost. Vedem lipsă de continuitate, vedem direcții care se schimbă prea des, vedem multă muncă, dar puțină coerență. Nu este o problemă de implicare, este o problemă de structură și de asumare<br/>
Cristian Potoră</p></blockquote>

]]></description>
    </item>
    <item>
      <title>Calificare compromisă! Corona Brașov, prestație palidă cu Viborg în EHF European League</title>
      <link>https://www.prosport.ro/alte-sporturi/handbal/calificare-compromisa-corona-brasov-prestatie-palida-cu-viborg-in-ehf-european-league-20379384</link>
      <description><![CDATA[<img src="https://www.prosport.ro//wp-content/uploads/2026/02/corona-brasov-viborg-1-1400x931.jpg"/><br/><p>Corona Brașov a pierdut pe teren propriu meciul cu Viborg, 28-34 (17-17) din runda 4 a grupelor European League.</p>
<p>Calificarea în sferturile EHF European League rămâne doar o iluzie pentru echipa antrenată de Bogdan Burcea.</p>
<h2><span>Prestație modestă a Coronei Brașov cu Viborg</span></h2>
<p>Dacă în meciul din Danemarca, <span>Corona Brașov</span> a terminat la egalitate în meci pe care l-a controlat autoritar, jocul de la Brașov a fost mult sub așteptări.</p>
<p>Corona a început tare, a condus și cu 3 goluri, dar danezele au revenit și au preluat controlul. Elevele lui Bogdan Burcea au revenit pe finalul primei reprize și au reușit să egaleze, 17-17. Partea secundă a fost controlată de Viborg, în fața unei echipe a Brașovului care a părut blazată și fără inspirație.</p>
<p>Sorina Grozav a fost principala marcatoare a Coronei, cu 6 goluri din 12 aruncări. Alisia Boiciuc a înscris de 4 ori, iar Harma van Kreij, Marilena Neagu și Elena Voica au contribuit fiecare cu câte 3 goluri.</p>
<p>Simone Petersen a fost cea mai eficientă jucătoare a lui Viborg, cu 8 goluri din 9 aruncări, urmată de Marielle Martinsen, cu șase reușite.</p>
<p>În celălalt meci al grupei D, franţuzoaicele de la Dijon s-au impus în Polonia în faţa fetelor de la Zaglebie cu scorul de 36-27. Runda viitoare, Corona va evolua în deplasare, în Franţa, pe terenul liderului Dijon.Primele două clasate se vor califica în sferturi (21-29 martie), urmate de Turneul Final Four (16-17 mai).</p>
<h2><span>Reacția lui Bogdan Burcea după înfrângerea cu Viborg</span></h2>
<p>Bogdan Burcea, antrenorul Coronei, a a admis că victoria danezelelor este pe deplin meritată. „Am încercat, ne-am luptat, dar Viborg a fost astăzi echipa mai bună. Am avut dorință, însă, din păcate, acesta este rezultatul. Am fost o echipă fără vitalitatea necesară, în special, pe finalulul de joc. Păcat de atitudinea spectatorilor la final jocului, fetele nu meritau așa ceva”, a spus Burcea.</p>
<h2><span>Corona Brașov, doar locul trei</span></h2>
<p>Dijon (7p) și Viborg (6p) sunt ca și calificate în sferturile EHF European League după primele patru etape.</p>
<p><span>Corona Brașov</span>, cu doar trei puncte din patru meciuri, are nevoie de un miracol pentru a mai spera la calificare.</p>
<p>Foto: Facebook/CSMCoronaBrasov</p>

]]></description>
    </item>
    <item>
      <title>CSM București a făcut instrucție în Champions League cu franțuzoaicele de la Brest!</title>
      <link>https://www.prosport.ro/alte-sporturi/handbal/csm-bucuresti-a-facut-instructie-in-champions-league-cu-frantuzoaicele-de-la-brest-20379148</link>
      <description><![CDATA[<img src="https://www.prosport.ro//wp-content/uploads/2026/02/CSM-Bucuresti-a-facut-instructie-in-Champions-League-cu-frantuzoaicele-de-la-Brest-1400x786.jpg"/><br/><p>Echipa feminină de handbal CSM București a obținut o victorie clară în etapa 12 din Liga Campionilor, făcând instrucție cu liderul Grupei B, formația franceză Brest, 40-34 (20-16).</p>
<p>Trupa pregătită de Bojana Popovic a dat o adevărată lecție de handbal, administrând franțuzoaicelor de la Brest cea mai dură înfrângere în această ediție de Champions League.</p>
<h2><span>CSM București a dat de pământ cu Brest, în Champions League</span></h2>
<p>Brest a condus o singură dată în meciul de la București, când a deschis scorul prin Vyakhireva. Era secunda 41, iar din acel moment pe teren a fost o singură formație, CSM București. „Tigroaicele” au întors scorul la 3-1, după care au mărit, constant, diferența pe tabela de marcaj.</p>
<p>La pauză aveau un ecart de 4 goluri, 21-17, iar în repriza a doua au făcut spectacol pe parchetul din Sala Polivalentă. <span>În tur, „tigroaicele” au cedat cu 31-34</span>. Meciul a avut loc pe 27 septembrie, în etapa 3.</p>
<p>Principalele marcatoare ale partidei de la București au fost Omoregie 9 goluri, Ostergaard 8, Friis 6, Maslova 7, pentru CSM, respectiv Vyakhireva 14, Coatanea 5, Foppa 4, pentru Brest.</p>
<p>În urma acestui rezultat, echipa Primăriei București a urcat un loc în clasament, ajungând pe 4, cu 16 puncte, la două de Brest și FTC Budapesta, și la doar o lungime de Odense, care a umilit Podravka pe teren propriu, administrându-i un incredibil 42-24.</p>
<h2><span>Pentru Brest a fost a treia înfrângere în Grupa A din Liga Campionilor</span></h2>
<p>Șansele ca formația bucureșteană să termine pe unul dintre primele două locuri sunt destul de mici, deoarece în ultimele meciuri urmează să joace în deplasare cu FTC Budapesta, pe 14 februarie, și acasă cu Ikast, o săptămână mai târziu.</p>
<p>În partidele anterioare, CSM a obţinut rezultatele: <span>27-28 cu Ikast Handbold</span>, 31-28 cu FTC Budapesta, 31-34 cu Brest Bretagne Handball, 34-24 și 33-28 cu Podravka, 27-31 şi 26-20 cu Krim Ljubljana, 30-36 şi 33-24 cu Odense, 38-30 şi 34-31 cu Sola HK.</p>
<p>Primele două din ambele grupe ale Ligii Campionilor se califică direct în sferturile de finală ale competiției. De asemenea, formațiile clasate între locurile 3 și 6 joacă, în cruciș, play-off-ul pentru acederea în faza eliminatorie. Concret, cele de pe locul 3 întâlnesc echipele de pe 6, iar formațiile de pe 4 pe cele de pe 5.</p>
<p>Pentru Brest a fost a treia înfrângere în Grupa A din Liga Campionilor. Anterior, echipa franceză a mai fost învinsă în deplasare de FTC Budapesta, cu 28-29, în etapa 8, și, surprinzător, pe teren propriu, de Ikast, în runda 10, care s-a jucat la jumătatea lunii ianuarie.</p>
<p>Cea mai bună performanță a lui Brest în Liga Campionilor este finala jucată în 2021. La ediția de acum 5 ani, echipa franceză a fost învinsă în ultimul act de formația norvegiană Vipers Kristiansand cu 34-28, după ce în semifinale eliminase Gyor la aruncările de departajare cu 4-2 (23-23 la finalul prelungirilor).</p>

]]></description>
    </item>
    <item>
      <title>SPECIAL De la microfon, la șefia FR de Handbal! Bogdan Voina încearcă pentru a doua oară să ajungă președinte: „Nu cred în soluții rapide”</title>
      <link>https://www.prosport.ro/alte-sporturi/handbal/de-la-microfon-la-sefia-fr-de-handbal-bogdan-voina-incearca-pentru-a-doua-oara-sa-ajunga-presedinte-nu-cred-in-solutii-rapide-20377647</link>
      <description><![CDATA[<img src="https://www.prosport.ro//wp-content/uploads/2026/02/bogdan-voina-presedinte-1400x739.jpg"/><br/><p>Bogdan Voina, în prezent comentator tv la meciurile de handbal, și-a anunțat candidatura pentru funcția de președinte al federației cu mingea pe semicerc chiar vinteri, fix în ziua în care a împlinit 47 de ani.</p>
<p>Fiul marelui Radu Voina a postat pe conturile lui de social media un video-manifest care îmbină experiență de fost jucător și internațional al României cu cea de comentator sportiv.</p>
<h2><span>Bogdan Voina vrea să-l dea jos pe Constantin Din: „Nu cred în soluții rapide”</span></h2>
<p>La ultimele alegeri în 2022, Bogdan Voina a strâns 48 de voturi, terminând pe locul trei cursa după Constantin Din (95) și Alexandru Dedu (79), cei care au acces în turul 2 la scrutinului.</p>
<p>Alegerile au fost decise atunci în turul 2: Constantin Din a obținut 157 de voturi, în timp ce Alexandru Dedu a rămas doar cu 66 de votanți.</p>
<p>Mesajul arată un candidat, susține Voina, care cunoaște problemele handbalului după ce le-a observat din toate posturile posibile (jucător, oficial și comentator tv) si care e pregătit să devina schimbarea din handbalul romanesc.</p>
<p>Bogdan Voina are cinci rivali pentru poziția de șef al handbalului românesc la alegerile de peste două luni: Constantin Din, Alexandru Dedu, Sorin Dinu, Cristian Potora și Virgil Ion Popovici.</p>
<p>A evoluat jucând handbal la cel mai înalt nivel la Selestat, Strasbourg și Steaua și a ajuns până la nivelul echipei naționale. În paralel, Bogdan s-a lansat și în business, fiind General Manager al companiei Sport Suport – din 2003. Imediat după a intrat și în televiziune, fiind comentator de handbal pentru Eurosport (2011 – 2015) și Telekom Sport (2016 – 2019), Prima Sport și Voyo (în prezent).</p>
<p><img alt="" class="aligncenter size-large wp-image-20377652" decoding="async" height="1400" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/bogdan-voina-1400x1400.jpg" srcset="https://www.prosport.ro/wp-content/uploads/2026/02/bogdan-voina-1400x1400.jpg 1400w, https://www.prosport.ro/wp-content/uploads/2026/02/bogdan-voina-300x300.jpg 300w, https://www.prosport.ro/wp-content/uploads/2026/02/bogdan-voina-150x150.jpg 150w, https://www.prosport.ro/wp-content/uploads/2026/02/bogdan-voina-768x768.jpg 768w, https://www.prosport.ro/wp-content/uploads/2026/02/bogdan-voina.jpg 1440w" width="1400"/></p>
<h2><span>Care e mesajul lui Bogdan Voina?</span></h2>
<p><em>Avem cluburi care se luptă să supraviețuiască. Avem antrenori care muncesc enorm, dar fără sprijin real. Avem copii talentați care se pierd pe drum.</em><br/>
<em>Avem o federație care trebuie să devină din nou un centru de construcție, nu doar de administrare. Putem reconstrui doar împreună.</em></p>
<p><em>Nu cred în soluții rapide. Nu cred în legi-minune. Cred în sisteme care produc jucători, antrenori și performanță pe termen lung.</em></p>
<p><em>Handbalul românesc are nevoie de:</em></p>
<ul>
<li><em>strategie clară de dezvoltare a copiilor și juniorilor</em></li>
<li><em>competiții coerente, corect structurate</em></li>
<li><em>investiție reală în formarea antrenorilor</em></li>
<li><em>dialog constant cu cluburile, nu decizii luate de sus și discreționar</em></li>
<li><em>reguli care să ajute performanța, nu să o mimeze</em></li>
</ul>
<p><em>Nu vin cu promisiuni mari. Vin cu experiență și expertiză. Vin cu disponibilitatea de a asculta și cu determinarea de a construi, pas cu pas, un handbal românesc solid, respectat și sustenabil.</em></p>

]]></description>
    </item>
  </channel>
</rss>
