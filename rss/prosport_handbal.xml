<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nimicitoare! Ungaria a învins cu un scor ireal, cu 47 de goluri marcate, înaintea să dea peste România la Mondialul de handbal</title>
      <link>https://www.prosport.ro/alte-sporturi/handbal/nimicitoare-ungaria-a-invins-cu-un-scor-ireal-cu-47-de-goluri-marcate-inaintea-sa-dea-peste-romania-la-mondialul-de-handbal-20332938</link>
      <description><![CDATA[<img src="https://www.prosport.ro//wp-content/uploads/2025/11/Nimicitoare-Ungaria-a-invins-cu-un-scor-ireal-cu-47-de-goluri-marcate-inaintea-sa-dea-peste-Romania-la-Mondialul-de-handbal.jpg"/><br/><p>Ungaria a fost nimicitoare în meciul împotriva reprezentativei Iranului, cu un scor ireal, 47-13, în grupa preliminară B, de unde primele trei echipe vor accede în grupa principală a Campionatului Mondial de handbal, alături de primele trei formații din Grupa A, din care face parte România.</p>
<p>Cu acest rezultat categoric, în acest moment Ungaria are cel mai bun golaveraj între echipele celor două grupe, 73-30, față de <span>Danemarca, ce are un plus de 28 de goluri, 71-43</span>.</p>
<p>În faza grupelor, Ungaria se va confrunta cu Elveția, în timp ce Danemarca întâlnește România. Ambele meciuri au loc pe 1 decembrie, de la ora 21:30.</p>
<h2><span>Ungaria a învins cu un scor ireal, cu 47 de goluri marcate. În grupa principală a CM va juca împotriva României</span></h2>
<p>Ungaria a fost nimicitoare în meciul cu Iran, iar diferența de valoare s-a văzut încă din primele minute de joc, cu un start fulminant pentru <span>viitoarea adversară a României, în grupa principală a Campionatului Mondial de handbal. </span>După 4-0 pentru Ungaria, primul gol al iraniencelor a venit abia în minutul 5, iar al doilea un minut mai târziu, ca apoi să fie o lungă perioadă fără goluri marcate. În următoarele 14 minute, Iran a marcat doar de două ori, în timp ce tabela de scor a ajuns la 18-4 în minutul 20.</p>
<p>Cu o asemenea evoluție a scorului, tehnicianul reprezentativei Ungariei, Vladimir Golovin a reușit să rotească întregul lot de jucătoare, iar cele mai multe goluri au venit din tranzițiile rapide date de schimbările din teren. Prima repriză s-a încheiat cu numai 7 goluri în dreptul Iranului, 7-27, acesta fiind al doilea meci de la actuala ediție a CM în care prima repriză de termină cu cifra șapte pe tabelă. În meciul cu Elveția, prima repriză s-a încheiat cu scorul 19-7.</p>
<p>În ciuda unui adversar mai puțin experimentat, Ungaria nu a redus ritmul de joc în repriza secundă, astfel că în minutul 50 avea deja 40 de goluri marcate, în timp ce Iran avea 12 goluri, reușind să mai înscrie unul singur până la finalul meciului.</p>
<p>Pentru Iran, pricipalele marcatoare au fost Aseman Badvi și Haniyh Karimi, cu câte trei goluir, iar de partea Ungariei, la cae toate jucătoarele au participat la scor, Greta Marton a fost realizatoarea a nouă goluri.</p>
<p>Ungaria și Elveția se vor confrunta pentru primul loc în grupa preliminară, dar și pentru punctajul maxim cu care se va intra în grupa principală.</p>
<p>Iran, ultima în ierarhia grupei B, va juca împoriva Senegalului pentru cel de-al treilea „bilet” în grupa principală, iar învinsa va merge mai departe în Cupa Regelui, notează <span>IHF</span>.</p>
<ul>
<li>Ungaria a câștigat cu Senegal, scor 26-17, iar Elveția s-a impus cu Iran cu scorul de 34-9.</li>
</ul>
<h2><span>Ungaria și România, în grupa principală a CM de handbal feminin </span></h2>
<p>Atât Ungaria, cât și România luptă luni, 1 decembrie, pentru accederea în grupa principală cu punctajul maxim. Ungaria va juca împoriva Elveției, în timp de „tricolorele” se vor întâlni cu reprezentativa Danemarcei, primul loc în Grupa A, după două victorii categorice, cu Japonia și Croația.</p>
<p>Primele trei echipe avansează în grupa principală, cu punctele adunate în partidele cu celelalte formații calificate.</p>
<ul>
<li>Meciurile pentru prima poziție în clasament au loc pe 1 decembrie, de la ora 21:30, în timp ce partidele care contează pentru locul 3 în grupe se dispută de la ora 19:00.</li>
</ul>

]]></description>
    </item>
    <item>
      <title>Cine sunt danezele care le-au spulberat pe croate. Următoarea lor țintă la Campionatul Mondial de handbal e România</title>
      <link>https://www.prosport.ro/alte-sporturi/handbal/cine-sunt-danezele-care-le-au-spulberat-pe-croate-urmatoarea-lor-tinta-la-campionatul-mondial-de-handbal-e-romania-20332843</link>
      <description><![CDATA[<img src="https://www.prosport.ro//wp-content/uploads/2025/11/Cine-sunt-danezele-care-le-au-spulberat-pe-croate.-Urmatoarea-lor-tinta-la-Campionatul-Mondial-de-handbal-e-Romania.jpg"/><br/><p>Danezele le-au spulberat pe croate, scor 35-24, la Campionatul Mondial de handbal, organizat în Germania și Olanda, până pe 14 decembrie,  iar următoarea lor țintă este reprezentativa României. Atât danezele, cât și „tricolorele” au reușit să obțină două victorii în Grupa A, iar meciul de pe 1 decembrie, de la ora 21:45, este decisiv pentru ordinea în ierarhia grupei.</p>
<p>Succesul împotriva Croației a venit după o victorie categorică cu Japonia, scor 36-19, un motiv în plus să le privim pe daneze ca pe un adversar foarte puternic, mai ales după <span>meciul mai echilibrat pe care „tricolorele” l-au avut cu Japonia</span>, încheiat cu scorul de 31-27.</p>
<h2><span>Următoarea țintă a danezelor care le-au spulberat pe croate la CM este România</span></h2>
<p>Danemarca și România se vor duela pentru primul loc în Grupa A de la Campionatul Mondial de handbal,  meciul urmând să se dispute de Ziua Națională a României. Deși atât „tricolorele”, cât și danezele vin după victorii în grupa preliminariilor, Danemarca și-a spulberat adversarele, astfel că rezultate trebuie privite cu atenție, mai ales că următoarea țintă a danezelor este<span> România, care a trecut cu avans mic în fața niponelor</span>.</p>
<p>Danemarca a dominat Croația pe tot parcursul meciului și și-a demonstrat forța și abilitățile. Începutul meciului a fost cu un avantaj minim pentru croate, însă danezele au avut răspuns, reușind o serie de golurii fără replica, iar la finalul primei reprize avea un avantaj destul de solid, 16-10, datorat atacului eficient, dar și apărării puternice.</p>
<p>Diferența de scor a crescut în prima parte a reprizei secunde, ajungând chiar și la zece goluri, 23-13, o diferență care s-a menținut minute bune, deși și croatele au mai marcat de câteva ori. Avantajul danezelor a crescut, până la 12 goluri, și în ciuda încercării croatelor, acesta nu a putut fi coborât sub 11 goluri, diferența cu care s-a încheiat partida.</p>
<p>Contribuția semnificativă pentru succesul danezelor a venit de la Elma Halilcevic, care cu cele șase goluri înscrise a fost desemnată MPV meciului, iar Andrea Aagot Hansen și Julie Scaglione au înscris fiecare câte șase goluri, „evidențiind profunzimea și talentul echipei”, notează <span>ViaSport</span>.</p>
<h2><span>Danemarca și România, luptă pentru punctajul maxim </span></h2>
<p>Danemarca și România sunt calificate în grupa principală, din care vor face parte primele trei echipe din grupele preliminare A și B, însă meciul de luni, 1 decembrie, este unul decisiv pentru a intra în faza următoare cu punctajul maxim.</p>
<ul>
<li>Danemarca s-a impus în fața României în toate cele cinci meciuri din ultima perioadă, cel mai recent în urmă cu un an, în Golden League.</li>
</ul>
<p>Clasamentul Grupe A este: Danemarca (4 puncte), România (4 puncte), Croația (0 puncte) și Japonia (0 puncte). Primele trei echipe avansează în grupa principală, cu punctele adunate în partidele cu celelalte formații calificate. Tot pe 1 decembrie, de la ora 19:00, are loc meciul Croația – Japonia.</p>
<p>În grupa B se află: Ungaria, Elveția, Senegal și Iran. Ultimele meciuri din această grupă se dispută pe 1 decembrie: Ungaria – Elveția (ora 21:30) și Senegal – Iran (ora 19:00)..</p>

]]></description>
    </item>
    <item>
      <title>Scandal în plin campionat mondial între handbalistele române și Gheorghe Tadici: „E posibil să le mai înjur, doar nu mă cenzurez în fața lor”</title>
      <link>https://www.prosport.ro/alte-sporturi/handbal/scandal-in-plin-campionat-mondial-intre-handbalistele-romane-si-gheorghe-tadici-e-posibil-sa-le-mai-injur-doar-nu-ma-cenzurez-in-fata-lor-20332947</link>
      <description><![CDATA[<img src="https://www.prosport.ro//wp-content/uploads/2025/11/Scandal-in-plin-campionat-mondial-intre-handbalistele-romane-si-Gheorghe-Tadici-„E-posibil-sa-le-mai-injur-doar-nu-ma-cenzurez-in-fata-lor-1400x787.jpg"/><br/><p><!--StartFragment --></p>
<p><!--StartFragment --><span class="cf0">Gheorghe Tadici, antrenor la echipa de handbal HC Za</span><span class="cf0">lău și fost selecționer la naționala feminină, este acuzat de comportament necorespunzător.</span><!--EndFragment --></p>
<p><!--StartFragment --><span class="cf0">Concret, aproape </span><span class="cf1">întreaga echip</span><span class="cf2">ă transilvăneană a </span><span class="cf1">împ</span><span class="cf2">ărtășit informații șocante despre Tadici, inclusiv acuzații de abuzuri psihologice și chiar salariale.</span><!--EndFragment --></p>
<h2><!--StartFragment --><span><span class="cf0">Revolt</span><span class="cf0">ă la HC Zalău. Gheorghe Tadici, acuzat de practici compromițătoare: „E posibil să le mai înjur, doar nu mă cenzurez în fața lor”</span></span><!--EndFragment --></h2>
<p><!--StartFragment --><span class="cf0">Î</span><span class="cf1">n plin campionat mondial, handbalistele legitimate la HC Zal</span><span class="cf1">ău au făcut dezvăluiri șocante </span><span>în leg</span><span class="cf1"><span>ătură cu Gheorghe Tadici</span>. Nu mai puțin de nouă mărturii, publicate sub anonimat de <span>GSP</span>, detaliază acuzații despre presupuse abuzuri psihologice, abuzuri salariale, metode severe de antrenament și amenzi.</span><!--EndFragment --></p>
<p><!--StartFragment --></p>
<p><!--EndFragment --></p>
<p><!--StartFragment --><span class="cf0">Gheorghe Tadici a infirmat narativa expus</span><span class="cf0">ă de jucătoare, dar recunoaște că <span>există momente c</span></span><span>ând nu le menajeaz</span><span class="cf2"><span>ă</span>. <!--StartFragment --><span class="cf0">În baza unui regulament </span><span class="cf1">intern</span> semnat de handbaliste, amenzile sunt aplicate pentru <span class="cf0">înc</span>ălcarea regulilor.<!--EndFragment --></span><br/>
<!--EndFragment --></p>
<p><span class="cf0">„<!--StartFragment --></span><span class="cf0">Numai inven</span><span class="cf1">ții! Avem un regulament de ordine internă, pe care chiar ele l-au semnat. Se pot da amenzi, pentru </span><span class="cf2">înc</span><span class="cf3">ălcarea repetată a regulilor, dar nu am dat așa de multe.</span></p>
<p><span class="cf3">Și au fost amenzi de 100 sau 150-200 de lei maximum. Normal că dacă nu se pregătesc bine, dacă lipsesc de la antrenamente, se dau amenzi. Că nu vreau să creadă că sunt aici la sanatoriu. Dar nu s-a </span><span class="cf2">întâmplat a</span><span class="cf3">șa ceva </span><span class="cf2">în ultimii ani. </span><span class="cf3">Și nu a venit nimeni la mine să se pl</span><span class="cf2">âng</span><span class="cf3">ă de ceva. M</span><span class="cf2">âine plec</span><span class="cf3">ăm </span><span class="cf2">în cantonament </span><span class="cf3">și nu mi-a zis nimeni nimic.</span></p>
<p><!--StartFragment --><span class="cf0">S</span><span class="cf1">ă vină să-mi spună </span><span class="cf2">în fa</span><span class="cf3">ță, să fie corecte, nu să facă asta pe rețelele de socializare. Că nu le obligă nimeni să facă handbal! Cine și ce se discută </span><span class="cf2">în spate e mai pu</span><span class="cf3">țin relevant pentru mine. Important e să se pregătească, să progreseze, să aibă rezultate. Asta contează pentru mine.</span><!--EndFragment --></p>
<p><span class="cf0"><!--EndFragment --></span></p>
<p><span class="cf0">Nu </span><span class="cf1">știu dacă le-am </span><span class="cf2">înjurat sau nu. E posibil s</span><span class="cf1">ă mai scap c</span><span class="cf2">âte una d-asta. Doar nu o s</span><span class="cf1">ă mă cenzurez eu </span><span class="cf2">în fa</span><span class="cf1">ța lor! Le mai zic că sunt indolente, fără dorința de a progresa, dar cam asta.</span></p>
<p><span class="cf2">În leg</span><span class="cf1">ătură cu vizionările video, că nu fac tăieturi, nu e treaba lor să decidă ce trebuie să fac sau nu. Oricum, vizionările nu depășesc o oră și jumătate. Și se face asta peste tot, la orice echipă. Chiar le cer să aibă caiete, să noteze, să fie responsabile. Asta e chiar culmea! Să stăm după mofturile fiecăreia!”, a declarat Gheorghe Tadici, pentru sursa enunțată mai sus.</span></p>
<p><!--EndFragment --></p>

]]></description>
    </item>
    <item>
      <title>Maghiarii au văzut România – Japonia și au reacționat imediat. România va întâlni Ungaria în Grupele Principale de la Campionatul Mondial</title>
      <link>https://www.prosport.ro/alte-sporturi/handbal/maghiarii-au-vazut-romania-japonia-si-au-reactionat-imediat-romania-va-intalni-ungaria-in-grupele-principale-de-la-campionatul-mondial-20332877</link>
      <description><![CDATA[<img src="https://www.prosport.ro//wp-content/uploads/2025/11/Maghiarii-au-vazut-Romania-–-Japonia-si-au-reactionat-imediat.-Romania-va-intalni-Ungaria-in-Grupele-Principale-de-la-Campionatul-Mondial-1400x933.jpeg"/><br/><p>Jurnaliștii maghiari au comentat pe marginea partidei România – Japonia 31-27, care s-a decis sâmbătă, 29 noiembrie 2025, în etapa 2 de la Campionatul Mondial de handbal feminin.</p>
<p>În urma acestui succes, al doilea consecutiv de la turneul final, după 33-24 cu Croația, „tricolorele” s-au calificat în faza următoare, unde pot întâlni inclusiv Ungaria.</p>
<h2><span>„Ungaria va fi adversara lor în grupă”. Reacția maghiarilor după meciul România – Japonia 31-27 de la CM de handbal feminin</span></h2>
<p><span>Victoria pe care România a obținut-o în fața Japoniei la Campionatul Mondial de handbal feminin</span>, 31-27, a însemnat și calificarea „tricolorelor” în faza următoare a competiției, anume Grupele Principale.</p>
<p>Anterior succesului de sâmbătă seară, elevele lui Ovidiu Mihăilă le-au învins și mai clar pe sportivele din Croația, 33 la 24.</p>
<p><span>Revenind la meciul România – Japonia</span>, maghiarii au fost și ei extrem de atenți la disputa din Grupa A a Campionatului Mondial.</p>
<p>Și asta pentru că „tricolorele” le vor fi adversare în Grupele Principale. Cel mai probabil, România și Ungaria vor ajunge în aceeași grupă cu Elveția și Senegal. Însă, totul se va decide după ultimele confruntări din actuala fază a competiției.</p>
<p>Jurnaliștii de la cunoscuta publicație Nemzeti Sport au descris modul în care româncele le-au surprins pe nipone, după care au sugerat că așteaptă cu nerăbdare partida handbalistelor lui Ovidiu Mihăilă cu Danemarca, programată pe 1 decembrie:</p>
<p>„Echipa naționala a României a avut dificultăți în a-și găsi ritmul pe parcursul primei reprize a partidei cu Japonia. Dar datorită a două goluri marcate în ultimele două minute și jumătate a reușit să intre la pauză cu avantaj pe tabelă. Ulterior, echipa din Orientul Îndepărtat a reușit să egaleze, în repriza secundă. Dar nu a putut rezista, iar vecina noastră de la est și-a adjudecat victoria în ultimele 10 minute. Meciul împotriva danezelor va decide dacă România va lua două sau mai multe puncte în Grupele Principale, unde și echipa națională a Ungariei îi va fi adversară”, se arată pe <span>Nemzeti Sport</span>.</p>
<h2><span>Ce a declarat selecționerul Ovidiu Mihăilă după victoriile cu Croația și Japonia</span></h2>
<p>Duminică dimineață, chiar din Rotterdam, Olanda, acolo unde joacă România în prezent, selecționerul Ovidiu Mihăilă a intrat în direct, la TV, și a oferit câteva declarații. Așa cum era de așteptat, tehnicianul este mulțumit de felul în care au răspuns elevele sale până acum și speră că naționala de handbal feminin va putea face o figură frumoasă la turneul final din Olanda și Germania:</p>
<p>„Vreau să mă bucur de fiecare zi pe care o am aici, alături de fete. Ne-am simțit ca acasă cu atâția români în tribună. A fost doar o glumă, am o brățară pe mână care îmi monitorizează trăirile mele, în acel interviu am spus aceste detalii. Trebuie să rămân echilibrat și fetele la fel, pentru că ne așteaptă un drum lung. Lumea nu credea când am ajuns aici că o să facem o figură frumoasă.</p>
<p>A fost frumos, după joc am mers în zona fanilor, a fost un feedback extraordinar. Mâine, cu Danemarca, cred că va fi la fel, o atmosferă fantastică. (n.r. despre viitoarele adversare, Ungaria și Elveția) Obiectivul meu acum este jocul de mâine, am demonstrat în ultima vreme că putem face jocuri bune și cu echipe mai bine cotate. Mâine vreau să ne luăm în piept cu Danemarca. Azi mergem să vizităm muzeul păcii, după care programul normal. Trebuie să păstrăm fetele calme, echilibrate, pentru jocul cu Danemarca. Eu mi-am luat haine cu mine, sper să terminăm Campionatul Mondial în ultima zi. Important este să credem”, a declarat selecționerul Ovidiu Mihăilă, la <span>Digi Sport</span>.</p>

]]></description>
    </item>
    <item>
      <title>Japonezii au văzut meciul cu România de la Campionatul Mondial de handbal feminin şi au dat verdictul fără dubii: „Acolo a fost uşor superioară”</title>
      <link>https://www.prosport.ro/alte-sporturi/handbal/japonezii-au-vazut-meciul-cu-romania-de-la-campionatul-mondial-de-handbal-feminin-si-au-dat-verdictul-fara-dubii-acolo-a-fost-usor-superioara-20332852</link>
      <description><![CDATA[<img src="https://www.prosport.ro//wp-content/uploads/2025/11/Japonezii-au-vazut-meciul-cu-Romania-de-la-Campionatul-Mondial-de-handbal-feminin-si-au-dat-verdictul-fara-dubii-„Acolo-a-fost-usor-superioara22-1400x933.jpeg"/><br/><p>Meciul România – Japonia 31-27, de la Campionatul Mondial de handbal feminin 2025, a fost analizat de jurnaliștii niponi scurt și la obiect.</p>
<p>Japonezii au recunoscut superioritatea reprezentativei pregătite de Ovidiu Mihăilă și au prezentat detaliul care a făcut diferența.</p>
<h2><span>Cum a învins-o România pe Japonia la Campionatul Mondial de handbal feminin. Niponii au găsit explicația</span></h2>
<p><span>România a învins Japonia cu 31 la 27, în etapa 2 a grupelor de la Campionatul Mondial de handbal feminin</span>, iar grație acestui succes, elevele lui Ovidiu Mihăilă și-au asigurat matematic prezența în faza următoare a turneului final.</p>
<p>Victoria „tricolorelor”, a doua din Olanda, după cea în fața Croației din runda inaugurală, 33-24, a stârnit o mulțime de reacții atât în presa din România, cât și în cea din Japonia.</p>
<p><span>Selecționerul danez al niponelor, Morten Soubak, a părut să nu recunoască superioritatea valorică a României</span> și a sugerat că meciul de sâmbătă putea fi câștigat la fel de ușor și de handbalistele sale.</p>
<p>În schimb, jurnaliștii din Japonia au fost ceva mai realiști și au transmis că naționala noastră a câștigat pe merit. Totodată, au evidențiat și capitolul care a decis confruntarea:</p>
<p>„În prima repriză am făcut greșeli, dar am perseverat. Japonia a avut un început dificil, în care i-a permis României să marcheze goluri consecutive, dar a ripostat cu aruncări bune reușite de Aizawa Natsuki și Omatsuzawa Ayaka. Au urmat apoi câteva greșeli tehnice, dar apărarea, centrată în jurul portarului Kametani Sakura, a perseverat și a făcut față. La pauză am fost conduși cu două puncte, 14-16. În a doua repriză, aruncarea de la 7 metri a lui Gray și cea din lateral a lui Woshitome au dus scorul la 16-16. Dar România a pus presiune pe Japonia, a profitat de câteva aruncări puternice și, în general, de forța echipei și s-a desprins în mod repetat pe tabelă. Japonia a luptat din greu până la final, dar România a fost ușor superioară atât în ofensivă, cât și în defensivă, atunci când au avut loc eliminările de două minute. De asemenea, precizia aruncărilor a contribuit și ea. Și astfel Japonia nu a reușit să mai revină. Din păcate, am fost învinși cu 27-31, ceea ce a reprezentat al doilea eșec consecutiv”, au notat jurnaliștii de la publicația <span>Handball Japonia</span>.</p>
<h2><span>Ce urmează pentru Japonia</span></h2>
<p>Japonia încă mai are o șansă de a avansa în faza următoare, deoarece ies din grupă primele 3 clasate. Așadar, niponele trebuie să o învingă pe Croația în ultima etapă din faza grupelor pentru a continua să spere la turneul final din Olanda și Germania.</p>
<p>Momentan, Grupa A e condusă de Danemarca și România, care se vor înfrunta pe 1 decembrie, cu câte 4 puncte. Vin apoi Croația și Japonia, ambele fără punct.</p>

]]></description>
    </item>
  </channel>
</rss>
