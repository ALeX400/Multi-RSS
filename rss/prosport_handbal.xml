<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un sportiv român a ales Italia: „În România totul se face pe pile și relații”</title>
      <link>https://www.prosport.ro/alte-sporturi/handbal/un-sportiv-roman-a-ales-italia-in-romania-totul-se-face-pe-pile-si-relatii-20220245</link>
      <description><![CDATA[<img src="https://www.prosport.ro/wp-content/uploads/2025/07/CezarDonosa-1400x933.jpg"/><br/><p>Cezar Donosa (19 ani), unul dintre cei mai talentați handbaliști brașoveni, face pasul la seniori, în Italia, la Vigasio, club care activează în liga secundă italiană. Cezar Donosa și-a făcut junioratul la Avatar Brașov, club cu activitate doar la juniori.</p>
<p>„Cezar Donosa a ales să își continue parcursul în handbal la nivel de seniori în campionatul Italiei, alăturându-se unei echipe la fel de ambițioase și dornice de afirmare ca și a noastră – ASD Handball Vigasio, un club aflat într-o evidentă ascensiune. Această decizie marchează începutul unei noi etape în cariera sa și reflectă încrederea pe care o are în potențialul său, dar și dorința de a se dezvolta într-un mediu competitiv, care îi poate deschide noi orizonturi. Mult succes, Cezar Donosa!” este mesajul clubului Avatar Brașov.</p>
<h2><span>A ales Italia pentru că în România totul se face pe „pile și relații”</span></h2>
<p>Cezar Donosa este unul dintre cei mai talentați juniori din România din generația 2006. Deși a avut oferte din țară de la Steaua sau Dej, Donosa a preferat să facă pasul la seniori în străinătate. Explică și motivul. „Am văzut că în România totul se face pe pile și relații. Dacă nu cunoști pe cineva este foarte greu să ajungi în vârf. Am dorit să fac o schimbare radicală. În România este greu să reușești. Știu foarte mulți handbaliști buni care au făcut pasul la echipe de seniori și nu primeau șanse să joace…Am ales cea mai bună ofertă și am semnat cu Vigasio un contract pe un sezon. Voi pleca la mijlocul lunii august în Italia. Îmi doresc să confirm așteptările, să-mi îmbunătățesc stilul de joc și să văd cum este să joci în străinătate”, a spus Cezar Donosa.</p>
<h2><span>Titus Donosa: „A fost alegerea lui”</span></h2>
<p>Fostul internațional Titus Donosa, tatăl și antrenorul lui Cezar la Avatar Brașov, rămâne cu marele regret că o generație de excepție a handbalului brașovean nu poate reprezenta Brașovul cu o echipă de seniori. „Cezar a avut oferte din Italia și Germania, iar din țară de la Steaua și Zalău. A fost alegerea lui să meargă în Italia și noi îl susținem în totalitate. El și-a dorit o schimbare. Este păcat că o generație bună, cum este cea de 2006 de la Avatar Brașov, nu poate reprezenta Brașovul la o echipă de seniori din oraș”, a spus Titus Donosa.</p>
<h2><span>A început cu fotbalul</span></h2>
<p>Cezar Donosa a început să <span>practice handbalul</span> la 10 ani. Înaintea handbalului a fost fotbalul. Cezar a început fotbalul pe când avea 9 ani la Tâmpa Brașov, apoi o scurtă perioadă a practicat, în paralel, fotbalul și handbalul. „Nu l-am înfluențat eu să aleagă handbalul. Am dorit să-și formeze propria personalitate și iată că a făcut alegerea bună. Are tot viitorul în față. Cezar poate juca coordonator, inter sau extremă, Cu cât ești mai polivalent, cu atât este mai bine în handbal”, a spus Titus Donosa.</p>
<p>Foto: Facebook Avatar Brașov</p>
<ul>
<li><span>Primul interviu acordat de Adi Vasile la revenirea la CSM București! „O bună perioadă mi-am dorit să nu am oferte de nerefuzat. Totul a venit acum neașteptat”. EXCLUSIV</span></li>
</ul>

]]></description>
    </item>
    <item>
      <title>România va avea o Sală Polivalentă de cinci stele! S-au inspirat din Statele Unite și fac un anunț fabulos pentru fani: „Va fi cea mai modernă”. Când ar urma să fie gata. EXCLUSIV</title>
      <link>https://www.prosport.ro/alte-sporturi/handbal/romania-va-avea-o-sala-polivalenta-de-cinci-stele-s-au-inspirat-din-statele-unite-si-fac-un-anunt-fabulos-pentru-fani-va-fi-cea-mai-moderna-cand-ar-urma-sa-fie-gata-exclusiv-20218477</link>
      <description><![CDATA[<img src="https://www.prosport.ro/wp-content/uploads/2025/07/Romania-va-avea-o-Sala-Polivalenta-de-cinci-stele.jpg"/><br/><p>Bucureștiul n-are deocamdată o Sală Polivalentă modernă, însă lucrurile s-ar putea schimba în curând, chiar dacă contextul economic nu este unul grozav.</p>
<p>Aflat la Steaua, acolo unde se ocupă și de echipa lui Daniel Oprița, Andrei Cian a mărturisit că noua sală din Ghencea ar urma să fie cea mai modernă din țara noastră.</p>
<h2><span>România va avea o Sală Polivalentă de cinci stele: „Undeva la 5.000 de locuri!”</span></h2>
<p>În ultimii ani, România a impresionat în handbalul masculin și feminin, ajungând să bifeze performanțe notabile în Liga Campionilor, dar infrastructura lasă în continuare de dorit. Cu excepția sălii de la Cluj-Napoca și a celei de la Pitești, care într-adevăr arată precum cele din străinătate.</p>
<p>De o situație grea are parte și Steaua, care<span> a ajuns să retrogradeze a doua oară în istorie la handbal</span>, după ce Chiajna i-a devenit o veritabilă „casă” în ultimii ani.</p>
<p>Lucrurile însă s-ar putea schimba în următorii ani, cel puțin la handbal, iar Dinamo ar putea avea iar parte de meciuri tari cu rivala din Ghencea.</p>
<blockquote><p>Din câte știu, s-a dat drumul la proiect. Acum, cu toate schimbările survenite în țară, nu știm în ce stadiu este. Dar normal proiectul este pentru o sală undeva la 5.000 de locuri, chiar în spatele tribunei sud. Acolo ar trebui să fie sala și atunci vorbim de cu totul și totul altceva”, a dezvăluit Andrei Cian, pentru<span> ProSport.</span></p></blockquote>
<h2><span>„Am înțeles că s-a dat un design de la o sală din Statele Unite!”</span></h2>
<p>Planurile roș-albaștrilor sunt foarte mari, iar proiectul este unul avansat. Asta din moment ce steliștii s-au inspirat chiar din Statele Unite pentru a realiza o sală de cinci stele.</p>
<p>În aceste condiții, Andrei Cian este convins că noua sală din Ghencea nici nu se va compara cu Sala Polivalentă în care au ajuns în ultimii ani granzii Barcelona și PSG.</p>
<blockquote><p>Ar fi cu siguranță peste (n.n. Sala Polivalentă). La ce am înțeles că o să fie, ar trebui să fie cea mai modernă. Ca dotări și design. Am înțeles că s-a dat un design de la o sală din Statele Unite, deci proiectul ar arăta foarte interesant”, a punctat Cian.</p></blockquote>
<h2><span>Când ar urma să fie gata noua Sală Polivalentă din Ghencea: „Nici 2029 nu mi se pare departe!”</span></h2>
<p>Sala Polivalentă a roș-albaștrilor ar urma să fie gata cel târziu în 2029, iar aici ar urma să evolueze echipele de handbal și baschet ale Stelei.</p>
<p>Totuși, proiectul ar fi gata și mai devreme, însă <span>totul depinde probabil de situația economică a țării </span>din următorii ani.</p>
<blockquote><p>Din ce am înțeles, dacă toate lucrurile ar decurge normal, de la anul ar putea să se apuce de ea. În 2028, 2029, am putea avea sală. De când sunt la Steaua, n-am avut niciodată sală, așa că nici 2029 nu mi se pare departe”, a mai afirmat oficialul Stelei.</p>
<p> </p>
<p>„Acolo s-a vorbit să intre handbalul și baschetul. Evident, vor mai avea loc și alte competiții, dar în principal cele două ar urma să-și desfășoare activitatea acolo”, a subliniat Cian, care coordonează și activitatea echipei de baschet, ajunsă în play-out în sezonul precedent.</p></blockquote>
<h3>Interviul complet oferit de Andrei Cian, în care vorbește și despre planurile Stelei pentru Superliga</h3>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/xT-0kY232iY?start=7&amp;feature=oembed" title="Steaua visează la Superliga! Anunț pentru fanii roș-albaștrilor: „Am făcut dosarul de licențiere!”" width="500"></iframe></div>

]]></description>
    </item>
    <item>
      <title>Veste de impact pentru fanii Stelei! Ce se va întâmpla cu echipa din Ghencea după retrogradarea șocantă. EXCLUSIV</title>
      <link>https://www.prosport.ro/alte-sporturi/handbal/veste-de-impact-pentru-fanii-stelei-ce-se-va-intampla-cu-echipa-din-ghencea-dupa-retrogradarea-socanta-exclusiv-20216217</link>
      <description><![CDATA[<img src="https://www.prosport.ro/wp-content/uploads/2025/07/Veste-de-impact-pentru-fanii-Stelei-Ce-se-va-intampla-cu-echipa-din-Ghencea-dupa-retrogradarea-socanta.-EXCLUSIV-1400x1050.jpg"/><br/><p>Echipa de handbal a Stelei a ajuns să retrogradeze în liga a doua după un sezon de coșmar, însă Andrei Cian dă asigurări că formația din Ghencea va încerca să revină cât mai repede în elită.</p>
<p>Fost jucător și în Franța, Cian susține că nu s-a pus problema ca secția de handbal să fie desființată în această vară.</p>
<h2><span>Cum a ajuns Steaua să retrogradeze în liga a doua: „Ultima perioadă a fost foarte grea!”</span></h2>
<p>În sezonul precedent, Steaua n-a luat vreun titlu la sporturile de echipă, cedând într-un mod dramatic și în finala de la polo, pierdută cu Oradea la loviturile de departajare.</p>
<p>Cea mai mare lovitură a fost însă retrogradarea formației de handbal, care la un moment dat domina competiția internă și impresiona și în cupele europene.</p>
<p>Fost jucător al Stelei, dar implicat acum mai ales la echipa de fotbal a roș-albaștrilor, Andrei Cian lasă de înțeles că situația a scăpat complet de sub control și de aceea echipa nu s-a mai putut salva.</p>
<p>Astfel, <span>Steaua a bifat a doua retrogradare din istorie</span>, după ce a ajuns în al doilea eșalon și în 2012.</p>
<blockquote><p>Am fost în handbal mult timp! Ca manager în club sunt din 2013, am mai avut de-a lungul timpului și secția de hochei, acum am fotbalul și baschetul”, ne-a mărturisit Andrei Cian.</p></blockquote>
<p>Cum echipa de handbal a trecut prin frământări mari, Andrei Cian s-a oferit să dea o mână de ajutor spre finalul sezonului trecut.</p>
<p>Steaua însă n-a mai reușit să redreseze situația, iar pe final nu s-a mai bazat nici pe serviciile veteranului Vali Ghionea, care s-a retras din cariera de sportiv.</p>
<blockquote><p>Nu m-am implicat mai mult de un sfat, sau o părere, dacă mi-a fost cerută. Asta pentru că în ultima perioadă s-a ocupat de echipă Ștefan Laufceac. Am fost colegi atât la Steaua, cât și la națională foarte mult timp, dar nu era etic și corect din partea mea să mă implic. Ultima perioadă a fost foarte grea, greu de gestionat și de aceea s-a și ajuns la retrogradare. Poate pe undeva un șoc din acesta era bine venit, iar de acum lucrurile să funcționeze într-un ritm mai corect”, a dezvăluit fostul handbalist din Ghencea.</p></blockquote>
<h2><span>Ce se va întâmpla cu Steaua după ce a părăsit prima ligă: „Eu am încredere în ei!”</span></h2>
<p>Dacă Steaua a bifat a doua retrogradare din istorie, marea rivală Dinamo a luat toate trofeele pe plan intern și se pregătește de o o nouă aventură europeană la cel mai înalt nivel, urmând să întâlnească echipe de cinci stele în Liga Campionilor.</p>
<p>Totuși, Andrei Cian mizează pe cuplul Ștefan Laufceac – Ionuț Georgescu, sperând ca Steaua să revină imediat acolo unde îi este locul. Dacă Georgescu a evoluat pentru Steaua timp de 13 ani, Laufceac a apărat pentru roș-albaștri până în 2015, acesta sosind în Ghencea la doar 18 ani.</p>
<p>Cu un lot schimbat în mare parte față de sezonul trecut, Steaua se va baza și pe foarte mulți jucători tineri, promovarea fiind obiectivul clar al clubului.</p>
<blockquote><p>Eu am încredere în ei. Cu Laufceac și Georgescu am fost foarte mulți ani la Steaua și la loturi și cred că pot să facă o treabă bună. Nu s-a pus problema de asta (n.n. să se închidă secția de handbal), deja și-au stabilit lotul echipei, o să înceapă pregătirea și ei. Nu s-a pus problema de o desființare a secției”, a subliniat Cian.</p></blockquote>
<h3>VIDEO: Interviul oferit de Andrei Cian pentru ProSport</h3>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/xT-0kY232iY?start=9&amp;feature=oembed" title="Steaua visează la Superliga! Anunț pentru fanii roș-albaștrilor: „Am făcut dosarul de licențiere!”" width="500"></iframe></div>

]]></description>
    </item>
    <item>
      <title>N-a apucat să discute cu Cristina Neagu, dar e optimist! „Un loc foarte bun unde poate să fie utilă”. EXCLUSIV</title>
      <link>https://www.prosport.ro/alte-sporturi/handbal/n-a-apucat-sa-discute-cu-cristina-neagu-dar-e-optimist-un-loc-foarte-bun-unde-poate-sa-fie-utila-exclusiv-20217564</link>
      <description><![CDATA[<img src="https://www.prosport.ro/wp-content/uploads/2025/04/Crina-Pintea-Cristina-Neagu-02-1400x1050.jpg"/><br/><p>Adrian Vasile, revenit acum la CSM București, n-a dialogat cu Cristina Neagu despre revenirea la CSM București.</p>
<p>Handbalista Cristina Neagu a disputat acum o lună ultimul său meci din carieră, în gala care i-a purtat numele și s-a desfășurat duminică la Sala Polivalentă din Capitală, în prezența unor personalități din sport și societate, în frunte cu președintele Nicușor Dan.</p>
<h2><span>Ce mai face Cristina Neagu? Adi Vasile încă nu a discutat cu marea sportivă</span></h2>
<p>Evenimentul a cuprins un meci între două selecționate, Home Legends și World Stars, încheiat cu 21-21.</p>
<p>La partidă a asistat și Adi Vasile, alături de Florentin Pera, printre puținii antrenori din cariera sa care au acceptat invitația. Tânărul tehnician a explicat care sunt marile calități ale marii sportive.</p>
<p>„În toată cariera mea, când mă gândesc, da, sută la sută așa e, Cristina a fost în fiecare an. Fie că a fost CSM București, fie că a fost echipa națională. Există viață fără oricare dintre noi. Cred că tot ce este important este ce lasă fiecare în urmă, moștenirea pe care o lasă.</p>
<p>Și cred că, așa cum și clubul a avut rezultate foarte bune înainte de venirea Cristinei, a continuat, desigur, nemaiajungând să câștige Liga Campionilor, dar lucrurile continuă.</p>
<blockquote><p>Cred că CSM București este, într-adevăr, într-un moment de reformare, de găsire, de fapt, a unei noi identități, a unei noi structuri, pentru că ieșirea Cristinei va lăsa și lasă un impact puternic în echipă</p></blockquote>
<p>Dar cred că sunt multe oportunități, multe posibilități fantastice de exploatare și către asta ne dorim să ne canalizăm.</p>
<ul>
<li>Primul interviu acordat de Adi Vasile la revenirea la CSM București! „O bună perioadă mi-am dorit să nu am oferte de nerefuzat. Totul a venit acum neașteptat”. EXCLUSIV</li>
</ul>
<p><img alt="" class="size-large wp-image-19272461" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2021/05/adrian-vasile-cristina-neagu-1400x1050.jpg" srcset="https://www.prosport.ro/wp-content/uploads/2021/05/adrian-vasile-cristina-neagu-1400x1050.jpg 1400w, https://www.prosport.ro/wp-content/uploads/2021/05/adrian-vasile-cristina-neagu-768x576.jpg 768w, https://www.prosport.ro/wp-content/uploads/2021/05/adrian-vasile-cristina-neagu-1536x1152.jpg 1536w, https://www.prosport.ro/wp-content/uploads/2021/05/adrian-vasile-cristina-neagu-2048x1536.jpg 2048w" width="1400"/></p>
<h2><span>„Eu cred că mai mult ca oricine, Cristina are nevoie de pauză”</span></h2>
<p>N-am vorbit imediat după revenirea mea la CSM București. Cristina Neagu este un om foarte inteligent, în primul rând, și crede în rigoarea muncii, așa cum am mai spus-o: Cristina a fost la un nivel fantastic.</p>
<p>Iar lucrul ăsta eu cred că o va caracteriza în orice își va dori să facă de acum încolo. Eu cred că mai mult ca oricine, Cristina are nevoie de pauză. Eu cred că mai mult ca mine.</p>
<blockquote><p>Tricoul Cristinei a fost un tricou foarte greu de purtat la trecerea anilor și sunt convins că după o perioadă de pauză în care va sta să gândească, să analizeze absolut tot și să vadă ce simte cu adevărat că își dorește să facă, eu sunt convins că își va găsi un loc foarte bun unde poate să fie utilă.</p></blockquote>
<p>Trebuie doar ea să identifice ce anume și-a dorit să facă”, a declarat Adi Vasile pentru <span>ProSport</span>.</p>
<ul>
<li>ÎNTREG INTERVIUL CU ADI VASILE POATE FI URMĂRIT MAI JOS</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" loading="lazy" referrerpolicy="strict-origin-when-cross-origin" src="https://www.youtube.com/embed/VYxqpO04WvY?start=2428&amp;feature=oembed" title="Adi Vasile revine la CSM București. Ce dezvăluie despre relația cu Cristina Neagu: „Așa am fost...”" width="500"></iframe></div>

]]></description>
    </item>
    <item>
      <title>Șomer în handbal timp de 14 luni, Adi Vasile s-a pus cu „burta pe carte”! Pentru ce meserie a optat noul și vechiul antrenor de la CSM București. EXCLUSIV</title>
      <link>https://www.prosport.ro/alte-sporturi/handbal/somer-in-handbal-timp-de-14-luni-adi-vasile-s-a-pus-cu-burta-pe-carte-pentru-ce-meserie-a-optat-noul-si-vechiul-antrenor-de-la-csm-bucuresti-exclusiv-20216609</link>
      <description><![CDATA[<img src="https://www.prosport.ro/wp-content/uploads/2025/07/Somer-in-handbal-timp-de-14-luni-Adi-Vasile-s-a-pus-cu-„burta-pe-carte-Pentru-ce-meserie-a-optat-noul-antrenor-de-la-CSM-Bucuresti-1400x933.jpg"/><br/><p>Adi Vasile (43 de ani) a fost numit principal la CSM București în locul danezei Helle Thompsen, cea care îl înlocuise pe român în mai 2024.</p>
<p>După o perioadă de pauză, în care s-a odihnit, tehnicianul s-a înscris la cursuri și este foarte aproape de a fi certificat Coach. Evident pe zona de sport.</p>
<h2><span>În ce job a intrat Adi Vasile după ce plecase prima oară de la CSM București</span></h2>
<p>Gruparea de handbal feminin CSM București a anunțat la 30 iunie încheierea colaborării cu antrenoarea daneză Helle Thomsen.</p>
<p>Adi Vasile s-a confesat pentru <span>ProSport </span>într-un interviu de aproape 50 de minute pe care-l puteți urmări video la finalul acestui articol.</p>
<p>„Primele luni, după ce s-a terminat campionatul, au fost într-adevăr importante pentru mine să mă odihnesc, ca spune, să mă re-echilibrez. Iar ultimele șapte luni au fost o perioadă în care am investit foarte mult în certificări, în a merge înapoi în a învăța, în a face parte dintr-o formulă de cursuri foarte bine structurată și aplicată, din care în continuare fac parte pentru că nu am terminat totul.</p>
<p>De fapt, ca orice lucru evolutiv în viața noastră, el trebuie să continue. Așa că m-a bucurat tare mult faptul că am putut să am pe de o parte și o perioadă de odihnă, dar și o perioadă în care să mă încarc cu foarte multe competențe și cu echilibru.</p>
<p>E vorba de un mix. În primul rând, în ceea ce privește handbal, este vorba de a privi handbalul, în primul rând, precum o afacere.</p>
<h2><span>Adi Vasile: „Oare cum pot să fac legătura între ce fac eu și mediul de business?”</span></h2>
<p>Asta este, să zicem, obiectivul global. Este un curs care este adresat oamenilor de afaceri. În cazul meu, privirea acestui handbal ca și un business, ca și o afacere, vine cu componente foarte clare de management, de gestionarea echipelor, de formarea echipelor.</p>
<p>Vine cu componente de coaching. Lucruri pe care trebuie să recunosc că la început eram un pic curios. Oare cum pot să fac legătura între ce fac eu și mediul de business? Dar văzând cât de clar au fost structurate și cât de sistemice sunt lucrurile pe care le-am învățat, am avut o senzație, o revelație de wow.</p>
<blockquote><p>Și am zis, wow, ce facem noi se poate aplica și se aplică aici foarte clar. Cu un fler pe care, cu siguranță, fiecare antrenor îl are. Dar lucrurile astea, când faci parte dintr-un curs din ceva foarte bine organizat, te ajută să spui în fiecare sertar mult mai bine lucrurile pe care trebuie să le știi</p></blockquote>
<p>Așa că a fost o componentă de management, o componentă de coaching și de gestionare a relațiilor, dar și un alt curs de echilibrare, de resetare, de dezvoltare personală pe mulți piloni. Curs în care în continuare sunt”, ne-a spus Adi Vasile.</p>
<ul>
<li>Primul interviu acordat de Adi Vasile la revenirea la CSM București! „O bună perioadă mi-am dorit să nu am oferte de nerefuzat. Totul a venit acum neașteptat”. EXCLUSIV</li>
</ul>
<h2><span>Revelațiile lui Adi Vasile, explicate chiar de el la cursul de coaching</span></h2>
<p>Tehnicianul face delimitarea clară dintre psiholog și coach, fiind pasionat de cea de-a doua meserie.</p>
<p>„Psiholog nu sunt pentru că pentru asta ar trebui să am niște certificări foarte clare în spate. Dar ce sunt și mai am un pic ca să am și diplomă, o să fiu și coach. În direcția de sport vreau să mă duc.</p>
<p>Cursurile pe care le fac sunt într-o zonă generală și sunt destinate deblocării angajaților. Și cred că munca noastră a celor care lucrăm și gestionăm și construim echipe, are în fiecare zi componenta de coaching absolut orice dialogăm. Și mă bucur tare mult că am putut să fac lucrul ăsta și sper să-l fac foarte bine.</p>
<blockquote><p>L-am făcut în România. Face parte din cursurile pe care le-am făcut. Așa că nu sunt psiholog, dar în curând cred că o să fiu și coach certificat</p></blockquote>
<p>E o diferență între cele două într-adevăr. De multe ori suntem întrebați dacă am avut vreo revelație pe măsură ce ni se predau anumite lucruri, discutăm despre ele și eu eram acolo în momentul în care identificam multe discuții. Pe care le-am avut cu oamenii din jur, cu jucătoare, cu oamenii din jurul echipei.</p>
<p>Identificam capcanele în care am intrat, ele nefiind întinse, intenționate, dar erau capcanele în care am intrat. Și evident că-ți apare cel mai simplu gând. Dar cum ar fi fost dacă aș fi știut să fac altfel lucrurile? Evident. E despre evoluție.</p>
<p>Și cred că și dacă să zicem că voi ajunge să fiu extrem de bun în ceea ce fac în domeniul ăsta, am cea mai mare convingere că nu o să fie niciodată suficient și că o să vreau să devin mai bun.</p>
<p>Și în momentul în care o să cred vreodată în viața asta, dar nu cred că o să zic gata, eu până aici știu lucrurile astea și sunt atotștiutor, ales în momentul în care voi începe să merg în jos.</p>
<h2><span>Evoluția se datorează mamei! Explică antrenorul</span></h2>
<p>Am o mare dorință de evoluție. Asta foarte clar vine de la maică mea, 100%. Am fost programat de mic să am dorință de evoluție și să caut lucrurile astea tot timpul. Prin modul ei de a fi și prin ce îmi spunea.</p>
<p>Prin faptul că îmi spunea tot timpul, de când eram mic, e foarte important să înveți pe lângă școală, e important să înveți de la oameni, să admiri oamenii pe care fac lucruri bune, să înveți de la ei să te înconjori de oameni care sunt mai buni decât tine în anumite lucruri, pentru că așa vei crește”, a încheiat Adi Vasile.</p>
<blockquote><p>Urmează sezonul 10, 10 ani de la câștigarea Ligii Campionilor, așa că pentru mine este o mare dorință.<br/>
Marea mea dorință este să facem istorie<br/>
Adi Vasile</p></blockquote>
<ul>
<li><span>ÎNTREG INTERVIUL CU ADI VASILE POATE FI URMĂRIT MAI JOS</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" loading="lazy" referrerpolicy="strict-origin-when-cross-origin" src="https://www.youtube.com/embed/VYxqpO04WvY?start=465&amp;feature=oembed" title="Adi Vasile revine la CSM București. Ce dezvăluie despre relația cu Cristina Neagu: „Așa am fost...”" width="500"></iframe></div>

]]></description>
    </item>
  </channel>
</rss>
