<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Pacea istorică de la Zalău! Palincă de la Gheorghe Tadici pentru Adi Vasile, chiar de Ziua Unirii: „Am intrat în horă”. EXCLUSIV</title>
      <link>https://www.prosport.ro/alte-sporturi/handbal/pacea-istorica-de-la-zalau-palinca-de-la-gheorghe-tadici-pentru-adi-vasile-chiar-de-ziua-unirii-am-intrat-in-hora-exclusiv-20220608</link>
      <description><![CDATA[<img src="https://www.prosport.ro/wp-content/uploads/2025/07/Pacea-istorica-de-la-Zalau-Palinca-de-la-Gheorghe-Tadici-pentru-Adi-Vasile-chiar-de-Ziua-Unirii-„Am-intrat-in-hora.jpeg"/><br/><p>Relația dintre Adi Vasile și Gheorghe Tadici n-a fost un strălucită, diferența de vârstă și viziunea din handbal i-a separat. Au fost momente când s-au evitat, dacă nu fizic măcar cu privirea.</p>
<p><span>ProSport</span> a aflat că la meciul din ianuarie, de la Zalău, cei doi au stat de vorbă, au schimbat impresii, iar la final tehnicianul zălăuan i-a dăruit o sticlă de palincă.</p>
<h2><span>Tadici și Vasile au stat la un pahar de vorbă la Zalău! Respect declarat între cei doi antrenori</span></h2>
<p>Emoționat pentru gest, Adi Vasile promite că se va revanșa la București. Încă nu știe ce va dărui, dar deja a început să se gândească.</p>
<p>Adrian Vasile revine după un an la conducerea tehnică a echipei de handbal feminin CSM București. Tehnicianul, care a semnat un contract valabil un an, o înlocuiește pe daneza Helle Thomsen, cea care îi succedase în funcție în iulie 2024.</p>
<p>„Cred că, așa cum cluburile sunt rivale între ele, evident că și antrenorii au lupta lor acolo pe teren se creează la trecerea anilor, și rivalități, și prietenii.</p>
<p>Sunt convins că mai mult decât lucrurile astea, ce este cel mai important, este mai degrabă ca noi, oamenii care suntem concurenți, să fim uniți pentru handbalul românesc.</p>
<p>Dacă noi am înțelege că am putea să facem toate lucrurile astea, dar fără să ne facem rău, cred că am putea crește mult mai mult. Să fim profesioniști, să ne duelăm într-o zonă fair play, cu tot ce putem noi mai bun, dar să nu ne facem rău între noi.</p>
<blockquote><p>Sunt convins că și Gheorghe Tadici înțeleg lupta de fair play. Are peste 50 de ani de activitate. Sunt convins că este o experiență absolut fantastică. Sunt momente când poate fiecare dintre noi are o stare de nervi, o stare de frustrare, care poate te deraiază puțin de la comportament</p></blockquote>
<p>Mai ales după meci. Eu nu am luat niciodată lucrurile astea în serios. Le-am luat în serios până în momentul în care să nu le las să facă mai mult rău decât poate primul instinct. Pentru că pot să înțeleg la un moment dat frustrarea unui om.</p>
<ul>
<li>Șomer în handbal timp de 14 luni, Adi Vasile s-a pus cu „burta pe carte”! Pentru ce meserie a optat noul și vechiul antrenor de la CSM București. EXCLUSIV</li>
</ul>
<h2><span>„Acum când vine la București trebuie să-i ofer și eu un cadou”</span></h2>
<p>Am făcut și o horă, dacă mi-aduc aminte. Era ziua Unirii. L-am rugat să-mi dea o sticlă de o chestie un pic mai tare pentru acasă. Da, mi-a dat!</p>
<p>Sunt rivalități. Și e normal să fie rivalități. Și cred că asta ne face să fim mai buni. Să ne provocăm unii pe alții. Acum când vine la București trebuie să-i ofer și eu un cadou. Da, pentru că binele se învârte. Și aia este. Uite, o să mă gândesc. Așa ar fi frumos”, s-a amuzat Adi Vasile.</p>
<ul>
<li><span>PUTEȚI URMĂRI AICI INTERVIUL INTEGRAL CU ADI VASILE</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/VYxqpO04WvY?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Adi Vasile revine la CSM București. Ce dezvăluie despre relația cu Cristina Neagu: „Așa am fost...”" width="500"></iframe></div>

]]></description>
    </item>
    <item>
      <title>România va avea o Sală Polivalentă de cinci stele! S-au inspirat din Statele Unite și fac un anunț fabulos pentru fani: „Va fi cea mai modernă”. Când ar urma să fie gata. EXCLUSIV</title>
      <link>https://www.prosport.ro/alte-sporturi/handbal/romania-va-avea-o-sala-polivalenta-de-cinci-stele-s-au-inspirat-din-statele-unite-si-fac-un-anunt-fabulos-pentru-fani-va-fi-cea-mai-moderna-cand-ar-urma-sa-fie-gata-exclusiv-20218477</link>
      <description><![CDATA[<img src="https://www.prosport.ro/wp-content/uploads/2025/07/Romania-va-avea-o-Sala-Polivalenta-de-cinci-stele.jpg"/><br/><p>Bucureștiul n-are deocamdată o Sală Polivalentă modernă, însă lucrurile s-ar putea schimba în curând, chiar dacă contextul economic nu este unul grozav.</p>
<p>Aflat la Steaua, acolo unde se ocupă și de echipa lui Daniel Oprița, Andrei Cian a mărturisit că noua sală din Ghencea ar urma să fie cea mai modernă din țara noastră.</p>
<h2><span>România va avea o Sală Polivalentă de cinci stele: „Undeva la 5.000 de locuri!”</span></h2>
<p>În ultimii ani, România a impresionat în handbalul masculin și feminin, ajungând să bifeze performanțe notabile în Liga Campionilor, dar infrastructura lasă în continuare de dorit. Cu excepția sălii de la Cluj-Napoca și a celei de la Pitești, care într-adevăr arată precum cele din străinătate.</p>
<p>De o situație grea are parte și Steaua, care<span> a ajuns să retrogradeze a doua oară în istorie la handbal</span>, după ce Chiajna i-a devenit o veritabilă „casă” în ultimii ani.</p>
<p>Lucrurile însă s-ar putea schimba în următorii ani, cel puțin la handbal, iar Dinamo ar putea avea iar parte de meciuri tari cu rivala din Ghencea.</p>
<blockquote><p>Din câte știu, s-a dat drumul la proiect. Acum, cu toate schimbările survenite în țară, nu știm în ce stadiu este. Dar normal proiectul este pentru o sală undeva la 5.000 de locuri, chiar în spatele tribunei sud. Acolo ar trebui să fie sala și atunci vorbim de cu totul și totul altceva”, a dezvăluit Andrei Cian, pentru<span> ProSport.</span></p></blockquote>
<h2><span>„Am înțeles că s-a dat un design de la o sală din Statele Unite!”</span></h2>
<p>Planurile roș-albaștrilor sunt foarte mari, iar proiectul este unul avansat. Asta din moment ce steliștii s-au inspirat chiar din Statele Unite pentru a realiza o sală de cinci stele.</p>
<p>În aceste condiții, Andrei Cian este convins că noua sală din Ghencea nici nu se va compara cu Sala Polivalentă în care au ajuns în ultimii ani granzii Barcelona și PSG.</p>
<blockquote><p>Ar fi cu siguranță peste (n.n. Sala Polivalentă). La ce am înțeles că o să fie, ar trebui să fie cea mai modernă. Ca dotări și design. Am înțeles că s-a dat un design de la o sală din Statele Unite, deci proiectul ar arăta foarte interesant”, a punctat Cian.</p></blockquote>
<h2><span>Când ar urma să fie gata noua Sală Polivalentă din Ghencea: „Nici 2029 nu mi se pare departe!”</span></h2>
<p>Sala Polivalentă a roș-albaștrilor ar urma să fie gata cel târziu în 2029, iar aici ar urma să evolueze echipele de handbal și baschet ale Stelei.</p>
<p>Totuși, proiectul ar fi gata și mai devreme, însă <span>totul depinde probabil de situația economică a țării </span>din următorii ani.</p>
<blockquote><p>Din ce am înțeles, dacă toate lucrurile ar decurge normal, de la anul ar putea să se apuce de ea. În 2028, 2029, am putea avea sală. De când sunt la Steaua, n-am avut niciodată sală, așa că nici 2029 nu mi se pare departe”, a mai afirmat oficialul Stelei.</p>
<p> </p>
<p>„Acolo s-a vorbit să intre handbalul și baschetul. Evident, vor mai avea loc și alte competiții, dar în principal cele două ar urma să-și desfășoare activitatea acolo”, a subliniat Cian, care coordonează și activitatea echipei de baschet, ajunsă în play-out în sezonul precedent.</p></blockquote>
<h3>Interviul complet oferit de Andrei Cian, în care vorbește și despre planurile Stelei pentru Superliga</h3>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/xT-0kY232iY?start=7&amp;feature=oembed" title="Steaua visează la Superliga! Anunț pentru fanii roș-albaștrilor: „Am făcut dosarul de licențiere!”" width="500"></iframe></div>

]]></description>
    </item>
    <item>
      <title>Un sportiv român a ales Italia: „În România totul se face pe pile și relații”</title>
      <link>https://www.prosport.ro/alte-sporturi/handbal/un-sportiv-roman-a-ales-italia-in-romania-totul-se-face-pe-pile-si-relatii-20220245</link>
      <description><![CDATA[<img src="https://www.prosport.ro/wp-content/uploads/2025/07/CezarDonosa-1400x933.jpg"/><br/><p>Cezar Donosa (19 ani), unul dintre cei mai talentați handbaliști brașoveni, face pasul la seniori, în Italia, la Vigasio, club care activează în liga secundă italiană. Cezar Donosa și-a făcut junioratul la Avatar Brașov, club cu activitate doar la juniori.</p>
<p>„Cezar Donosa a ales să își continue parcursul în handbal la nivel de seniori în campionatul Italiei, alăturându-se unei echipe la fel de ambițioase și dornice de afirmare ca și a noastră – ASD Handball Vigasio, un club aflat într-o evidentă ascensiune. Această decizie marchează începutul unei noi etape în cariera sa și reflectă încrederea pe care o are în potențialul său, dar și dorința de a se dezvolta într-un mediu competitiv, care îi poate deschide noi orizonturi. Mult succes, Cezar Donosa!” este mesajul clubului Avatar Brașov.</p>
<h2><span>A ales Italia pentru că în România totul se face pe „pile și relații”</span></h2>
<p>Cezar Donosa este unul dintre cei mai talentați juniori din România din generația 2006. Deși a avut oferte din țară de la Steaua sau Zalău, Donosa a preferat să facă pasul la seniori în străinătate. Explică și motivul. „Am văzut că în România totul se face pe pile și relații. Dacă nu cunoști pe cineva este foarte greu să ajungi în vârf. Am dorit să fac o schimbare radicală. În România este greu să reușești. Știu foarte mulți handbaliști buni care au făcut pasul la echipe de seniori și nu primeau șanse să joace…Am ales cea mai bună ofertă și am semnat cu Vigasio un contract pe un sezon. Voi pleca la mijlocul lunii august în Italia. Îmi doresc să confirm așteptările, să-mi îmbunătățesc stilul de joc și să văd cum este să joci în străinătate”, a spus Cezar Donosa.</p>
<h2><span>Titus Donosa: „A fost alegerea lui”</span></h2>
<p>Fostul internațional Titus Donosa, tatăl și antrenorul lui Cezar la Avatar Brașov, rămâne cu marele regret că o generație de excepție a handbalului brașovean nu poate reprezenta Brașovul cu o echipă de seniori. „Cezar a avut oferte din Italia și Germania, iar din țară de la Steaua și Zalău. A fost alegerea lui să meargă în Italia și noi îl susținem în totalitate. El și-a dorit o schimbare. Este păcat că o generație bună, cum este cea de 2006 de la Avatar Brașov, nu poate reprezenta Brașovul la o echipă de seniori din oraș”, a spus Titus Donosa.</p>
<h2><span>A început cu fotbalul</span></h2>
<p>Cezar Donosa a început să <span>practice handbalul</span> la 10 ani. Înaintea handbalului a fost fotbalul. Cezar a început fotbalul pe când avea 9 ani la Tâmpa Brașov, apoi o scurtă perioadă a practicat, în paralel, fotbalul și handbalul. „Nu l-am înfluențat eu să aleagă handbalul. Am dorit să-și formeze propria personalitate și iată că a făcut alegerea bună. Are tot viitorul în față. Cezar poate juca coordonator, inter sau extremă, Cu cât ești mai polivalent, cu atât este mai bine în handbal”, a spus Titus Donosa.</p>
<p>Foto: Facebook Avatar Brașov</p>
<ul>
<li><span>Primul interviu acordat de Adi Vasile la revenirea la CSM București! „O bună perioadă mi-am dorit să nu am oferte de nerefuzat. Totul a venit acum neașteptat”. EXCLUSIV</span></li>
</ul>

]]></description>
    </item>
    <item>
      <title>George Buricea s-a apucat de treabă la SCM Poli Timișoara: „Gândesc sus, departe, așa cum am fost obișnuit, pentru că eu m-am luptat numai la medalii”</title>
      <link>https://www.prosport.ro/alte-sporturi/handbal/george-buricea-s-a-apucat-de-treaba-la-scm-poli-timisoara-gandesc-sus-departe-asa-cum-am-fost-obisnuit-pentru-ca-eu-m-am-luptat-numai-la-medalii-20220885</link>
      <description><![CDATA[<img src="https://www.prosport.ro/wp-content/uploads/2025/07/George-Buricea-s-a-apucat-de-treaba-la-SCM-Poli-„Gandesc-sus-departe-asa-cum-am-fost-obisnuit-pentru-ca-eu-m-am-luptat-numai-la-medalii-scaled-e1752610253364-1400x791.jpg"/><br/><p>În 15 iulie, la mijlocul verii calendaristice, selecționerul echipei naționale de handbal George Buricea a revenit la treabă din vacanță.</p>
<p>Are nu mai puțin de 11 jucători noi la SCM Poli, în plină criză financiară ce a lovit din plin Liga Zimbrilor, și spune că visează la o medalie cu alb-violeții.</p>
<h2><span>În criză, la Timișoara sunt bani</span></h2>
<p>Au plecat de la Poli vara aceasta Flavius Cîmpan, Sabin Ignat (retrageri), Harris Buljina, Djordje Pisaric și Mihai Huta. Antonio Bordeanu va fi împrumutat la CSM Sighișoara.</p>
<p>Vlad Chira va merge împrumut la CSM Oradea, iar tot împrumutat va fi și Eduard Belchite. Este posibil să plece și Filip Marjanovic, absent la reunire.</p>
<p>Noii jucători sunt: Dan Vasile  (portar), Josip Pavletic, Andrei Alexandru, Valentino Ravnic (extreme), Zoran Nikolic, Andras Szasz (pivot), Thiago Ponciano, Raul Nantes Campos, Aron Dedu, Risto Vujacic și Zakhar Denysov (interi).</p>
<h2><span>Buricea, pus pe fapte mari</span></h2>
<p>Refacerea parchetului și instalația veche de aerisire a Sălii „Constantin Jude” (clima nu a fost pusă în funcțiune niciodată din motive tehnice) l-au dat pe spate pe noul antrenor al timișorenilor, George Buricea.</p>
<p>Nu la fel mult l-a bucurat că s-a tras din nou programul după ce Odorhei și Bacău au dispărut din Liga Zimbrilor.</p>
<p>„Este bine. Am găsit o sală impecabilă. Pentru că la ultimul meci nu arată prea bine. Ce mă bucură foarte mult, aerul condiționat, pentru că noi nu aveam climă la Constanța. Băieții sunt dornici să înceapă după o vacanță superbă. Aceasta este prima noastră provocare: sunt jucători noi veniți și va dura până vom arătă ca o echipă omogenă.</p>
<p>Bineînțeles că așteptările sunt mari, noi am venit aici să facem treabă. Nu se va mai pune problema să vorbim de baraj. Vom vorbi de echipele fruntașe. Gândesc sus, departe, așa cum am fost obișnuit, pentru că eu m-am luptat numai la medalii Dar lucrurile mari nu se fac peste noapte.</p>
<p>Noul program este infernal. Am avut un țintar. S-au retras două echipe, a fost tras iar și avem un program infernal”, a spus Buricea.</p>
<h2><span>Fenici, semnal de alarmă pentru scăderea numărului de echipe</span></h2>
<p>Căpitanul echipei va rămîne Cristian Fenici.</p>
<p>„Începem pregătirea cu gânduri foarte mari, pentru că echipa este schimbată aproape în totolitae. Avem alte obiective, alte speranțe de la noul sezon care vine. Avem mult de muncă, pentru că sunt foarte mulți jucători noi, dar jucători de valoare care au demonstrat în campionatul nostrul și jucători străini buni. Sper cât mai repede să facem o echipă unită și rezultatele să apară cât mai repede. Nu știu dacă voi mai fi titular. Eu mă antrenez până în ultimul moment. Eu așa am fost crescut, așa am învățat să joc. Clar, cine e în formă să joace, pentru că interesul echipei primează”, a punctat Fenici.</p>
<p>El spune că nu este bine că numărul echipelor scade.</p>
<p>„Primul program pot să zic că ne-a convenit mai mult. Al doilea… Clar începem cu echipele bune ale campionatului și ne măsurăm puterile cu ei. Sper să jucăm, să ajungem la un nivel ridicat la începutul campionatului, pentru că ne așteaptă niște meciuri tari. Mi se pare deja foarte ciudat. Deja două echipe au dispărut. Este și Focșaniul. Sunt ceva discuții, nu știu dacă rămân în campionat. E clar, pentru noi li ca sportivi și că handbal e foarte rău că dispar echipe. E foarte greu de jucat. Meciuri mai puține. Sper să se găsească soluții și să fie cât mai multe echipe. Cel puțin să rămânem 12”, a precizat Fenici, în condițiile în care și CSM Focșani ar putea arunca prosopul.</p>
<p>De la Constanța, cu Buricea au venit cinci jucători. Între ei, și portarul Dan Vasile.</p>
<p>„Am găsit o echipă entuziastă, nouă de fapt, dar pregătită să începem treaba. Cred că asta construiește o fază destul de frumoasă. Un schelet de la Constanța alături de scheletul de la Timișoara. Cred că o să fie de bun augur această unire a noastră”, a declarat sportivul care vine după o accidentare.</p>
<p>Liga Zimbrilor se va relua în jurul datei de 7 septembrie.</p>

]]></description>
    </item>
    <item>
      <title>„CSM București și restul!”. Bogdan Burcea, verdict clar despre lupta la titlu în Liga Florilor</title>
      <link>https://www.prosport.ro/alte-sporturi/handbal/csm-bucuresti-si-restul-bogdan-burcea-verdict-clar-despre-lupta-la-titlu-in-liga-florilor-20221367</link>
      <description><![CDATA[<img src="https://www.prosport.ro/wp-content/uploads/2025/07/„CSM-Bucuresti-si-restul.-Bogdan-Burcea-verdict-clar-despre-lupta-la-titlu-in-Liga-Florilor-1400x934.jpg"/><br/><p>Bogdan Burcea, antrenorul Coronei Brașov, vicecampioanei României la handbal feminin, a analizat cum s-ar putea desfășura lupta pentru titlu în Liga Florilor.</p>
<p>Tehnicianul e convins că CSM București, condusă de Adi Vasile, nu va avea, practic, vreo contracandidată serioasă în lupta pentru cucerirea unui nou titlu intern.</p>
<h2><span>Burcea nu are dubii:  „În lupta pentru titlu există o singură echipă”</span></h2>
<p>Tehnicianul este convins că, și în sezonul viitor, CSM București va defila în campionat și spune că celelalte echipe nu pot concura  cu „tigroaicele”.</p>
<p>„În lupta pentru titlu există o singură echipă și aceasta este CSM București, indiferent ce se spune și se vehiculează. Lupta pentru titlu este clară, experiența și valoarea de la CSM București este mult peste ce pot obține alte echipe din Liga Florilor. Constanța lor în a se poziționa în primele 8-10 echipe din Champions League în ultimii ani le dă acest statut.</p>
<p>Apoi, sigur, sunt echipe ca Brăila, Bistrița, Vâlcea, Rapid , după care urmăm noi și Minaur Baia Mare, echipe care se vor lupta și în sezonul viitor pentru un loc în cupele europene”, a declarat Bogdan Burcea, care a condus astăzi primul antrenament la Brașov.</p>
<h2><span>Bogda Burcea: „Trăim vremuri grele”</span></h2>
<p>Liga Florilor se va disputa în noul sezon cu doar 12 echipe în loc de 14. Burcea trage un semnal de alarmă, iar verdictul este clar: „trăim vremuri grele”.</p>
<p>„Suntem conștienți că țara traversează o perioadă foarte grea din punct de vedere economic.</p>
<p>Trebuie să justificăm fiecare bănuț, pentru că trăim vremuri grele”, a mai spus Burcea.</p>
<h2><span>Cantonament în Grecia și amicale puternice în această vară</span></h2>
<p>Corona Brașov a început, miercuri dimineața, pregătirea de vară, iar joi echipa va pleca în Grecia pentru un stagiu de pregătire de 10 zile.</p>
<p>„Fetele au un tonus bun după o vacanță binemeritată. Au avut un program de pregătire și în vacanță. În cantonamentul din Grecia avem obiective de ordin tehnic și tactic, iar la final vom juca un amical cu Drama, o echipă de cupele europene. Până la Supercupa României vom juca mai multe amicale puternice.</p>
<p>Supercupa este prima competiție oficială, la care participă echipe care au performat sezonul trecut. Este un obiectiv de performanță, dar vor fi și teste utile înaintea debutului de campionat. Obiectivul este locurile 1-6. Sper să fim capabili să motivăm și să ridicăm echipa față de sezonul trecut, dar obiectivul numărul 1 rămâne calitatea jocului pentru a oferi satisfacție suporterilor”, a declarat Bogdan Burcea, antrenorul Coronei.</p>
<h2><span>Amicale tari în această vară</span></h2>
<p>După stagiul din Grecia, pentru Corona urmează mai multe meciuri amicale la trei turnee: Buzău (1-2 august), Brăila (7-10 august) și Brașov (15-16 august). La Brăila, Corona se va duela cu Dunărea Brăila, CSM București și Nykobing Falster Handboldklub (Danemarca), iar la Brașov vor veni CSM București, Dunărea Brăila și Rapid București.</p>
<p>Corona va începe meciurile oficiale pe 23 august, la Bistrița, în Supercupa României cu un duel în semifinale cu Gloria Bistrița.</p>
<p>În această vară, la Corona au ajuns jucătoare importante, precum Sorina Grozav (26 de ani, inter stânga), Tamara Haggerty (olandeză, 29 de ani, pivot), Larissa Araujo (braziliancă, 32 de ani, extremă stânga ), Ruth Joao (angoleză, 26 de ani, pivot) și Dijana Mugosa (muntenegreană, 29 de ani, extremă stânga).</p>
<h2><span>Direct în grupele EHF</span></h2>
<p>Corona Brașov a terminat sezonul trecut pe locul 2 în Liga Florilor, dar nu a solicitat un wild card de la EHF pentru participarea în Liga Campionilor.</p>
<p>Corona  revine în acest sezon în cupele europene, unde este calificată direct în grupele EHF.</p>

]]></description>
    </item>
  </channel>
</rss>
