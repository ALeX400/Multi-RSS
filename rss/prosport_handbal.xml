<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CSM București, înfrângere dură în Liga Campionilor după o repriză secundă slabă</title>
      <link>https://www.prosport.ro/alte-sporturi/handbal/csm-bucuresti-infrangere-dura-in-liga-campionilor-dupa-o-repriza-secunda-slaba-20284285</link>
      <description><![CDATA[<img src="https://www.prosport.ro//wp-content/uploads/2025/09/CSM-Bucuresti-infrangere-dura-in-Liga-Campionilor-dupa-o-repriza-secunda-slaba-1400x786.jpg"/><br/><p>Echipa feminină de handbal CSM București a suferit o înfrângere dură în Liga Campionilor după o a doua repriză slabă.</p>
<p>Formația pregătită de Adrian Vasile a fost învinsă, în deplasare, de liderul Grupei B a Ligii Campionilor, Brest, cu 34-31 (17-17), în etapa 3.</p>
<h2><span>Campioana CSM București a pierdut al doilea meci în ediția actuală de Liga Campionilor</span></h2>
<p>Echipa Primăriei Capitalei rămâne cu victoria obținută în runda precedentă, 31-28 pe teren propriu cu FTC Budapesta, după ce în etapa de debut a cedat la limită, <span>27-28, pe terenul lui Ikast</span>.</p>
<p>După o primă repriză echilibrată, CSM București a fost ca și inexistentă în primele minute de după pauză, iar Brest s-a distanțat la 6 goluri. Ulterior, toate eforturile formației bucureștene au fost inutile, deoarece gazdele au forțat cât a fost nevoie pentru a nu avea emoții.</p>
<p>Principalele marcatoare au fost Mairot 9 goluri, Lott 7 și Ondono 4, pentru Brest, respectiv Ostergaard 9, Omoregie 7 și Brnovic 4, pentru CSM.</p>
<p>Tot în etapa 3, FTC Budapesta a învins Sola HK, pe teren propriu, 26-25, iar Podravka și Odense au terminat la egalitate, 31-31. Meciul Ikast Handbold – Krim Ljubljana se joacă duminică.</p>
<p>CSM București se află pe locul 4, cu două puncte, dar poate fi devansată de Ikast, dacă nu pierde. În etapa 4, campioana României va primi replica celor de la Podravka, echipă cu două victorii și o remiză în cele 3 etape. Meciul are loc pe 5 octombrie.</p>
<p>În Grupa A din Ligii Campionilor joacă şi Gloria Bistriţa, care duminică, 28 septembrie, joacă acasă cu altă echipă franceză, Metz. Ambele au două victorii până acum.</p>
<h2><span>CSM București rămâne cu o singuiră victorie pe terenul lui Brest din 4 încercări</span></h2>
<p>Numărul mare de goluri marcate în Brest – CSM București, 64, adică mai mult de unul pe minut, este explicat prin faptul că la ora partidei aveau nu mai puțin de 58 de goluri înscrise în primele două runde. Diferența era dată de eficacitate, capitol la care <span>trupa pregătită de Adrian Vasile</span> stătea mai bine, 63,7%, față de 62,4%.</p>
<p>A fost a șaptea confruntare dintre cele două echipe. Din trei meciuri jucate în Franța, CSM a câștigat unul singur, în luna septembrie a anului 2022, cu 33-26. În acea stagiune competițională, fundașul stânga al lui CSM București, Djurdjina Jaukovic, își începea al treilea, penultimul, sezon la Brest.</p>
<p>„Dacă CSM București vrea să fie prima echipă care învinge Brest Bretagne Handball în acest sezon, va avea nevoie de mai mult noroc decât a avut până acum. Echipa română a păstrat posesia doar după 6,1% din șuturile ratate, a doua cea mai mică valoare.</p>
<p>Dar acest lucru se poate îmbunătăți cu Brest, deoarece echipa franceză a recuperat posesia după doar 76,9% din șuturile ratate de adversari, ceea ce este, de asemenea, a doua cea mai mică cifră dintre participanți”, spunea, înaintea confruntării, reputatul analist Julian Rux.</p>

]]></description>
    </item>
    <item>
      <title>Căpitanul lui Dinamo confirmă ProSport și anunță debutul starului Portugaliei: „Avem nevoie de el!”. EXCLUSIV</title>
      <link>https://www.prosport.ro/alte-sporturi/handbal/capitanul-lui-dinamo-confirma-prosport-si-anunta-debutul-starului-portugaliei-avem-nevoie-de-el-exclusiv-20282856</link>
      <description><![CDATA[<img src="https://www.prosport.ro//wp-content/uploads/2025/09/Capitanul-lui-Dinamo-confirma-ProSport-si-anunta-debutul-starului-Portugaliei.jpg"/><br/><p>Dinamo a început cu trei eșecuri o nouă aventură în Liga Campionilor, dar lucrurile s-ar putea schimba în curând, în condițiile în care în echipă o să apară și Miguel Martins.</p>
<p>Robert Militaru confirmă <span>ProSport </span>și lasă de înțeles că acesta va evolua în următoarea deplasare din Liga Campionilor, atunci când Dinamo va evolua în Germania cu Fuchse Berlin.</p>
<h2><span>Căpitanul lui Dinamo anunță debutul lui Miguel Martins: „A intrat la antrenament!”</span></h2>
<p>Miguel Martins este tot mai aproape de debutul în tricoul lui Dinamo, după o accidentare serioasă, care i-a dat multe bătăi de cap în ultimele luni.</p>
<p><span>Campioana s-a gândit că Martins ar putea reveni cu Veszprem</span>, însă acesta a lipsit și în fața maghiarilor. Totuși, Miguel va juca sâmbătă, atunci când Dinamo are un meci de o intensitate mult mai scăzută, urmând să primească vizita formației din Sighișoara. Astfel, acesta este prilejul perfect pentru Martins să facă un „antrenament cu public”, Dinamo fiind favorită certă la victorie în fața unei formații care nu poate să-i pună probleme.</p>
<p>Robert Militaru a subliniat că „dulăii” n-au vrut să forțeze debutul lui Martins în tricoul lui Dinamo, asta chiar dacă roș-albii au resimțit din plin lipsa unui coordonator. Primul test important al portughezului va fi partida cu Fuchse Berlin, una în care campioana României va încerca să producă marea surpriză, <span>așa cum s-a întâmplat în sezonul trecut din Liga Campionilor.</span></p>
<p>Apoi, Martins trebuie să fie în formă maximă la duelul cu Aalborg, chiar echipa de la care a venit în România.</p>
<p>„Ușor-ușor a intrat la antrenament (n.n. Miguel Martins). Nu a vrut nimeni să forțeze, fiind o accidentare destul de grea. Nu vrem să riscăm nimic, până la urmă mai importantă este sănătatea fiecăruia”, a recunoscut Robert Militaru, pentru <span>ProSport.</span></p>
<ul>
<li>9 sezoane a bifat până acum Miguel Martins în EHF Champions League</li>
</ul>
<h2><span>Robert Militaru, cuvinte mari pentru Miguel Martins: „Este foarte valoros!”</span></h2>
<p>Căpitanul lui Dinamo și-a dat seama pe viu de valoarea lui Miguel Martins, care va aduce un plus de experiență unei echipe care nu mai are voie să facă mulți pași greșiți în Europa.</p>
<p>De aproape zece ani, Miguel Martins joacă și pentru naționala Portugaliei, acolo unde este pregătit chiar de antrenorul lui Dinamo, este vorba de experimentatul Paulo Pereira.</p>
<p>„Avem nevoie de experiența lui! Este un jucător foarte valoros și de abia așteptăm să îl avem în echipă. Cu el, fără el, eu cred că noi suntem un grup puternic”, a mai afirmat handbalistul din „Ștefan cel Mare”.</p>
<ul>
<li>27 de ani are Miguel Martins</li>
</ul>

]]></description>
    </item>
    <item>
      <title>Prima reacție a lui Gheorghe Tadici după demisia lui Florentin Pera: „I s-a subminat foarte mult autoritatea!”. EXCLUSIV</title>
      <link>https://www.prosport.ro/alte-sporturi/handbal/prima-reactie-a-lui-gheorghe-tadici-dupa-demisia-lui-florentin-pera-i-s-a-subminat-foarte-mult-autoritatea-exclusiv-20282956</link>
      <description><![CDATA[<img src="https://www.prosport.ro//wp-content/uploads/2024/12/Florentin-Pera-a-intrat-in-vestiar-inainte-de-Romania-Ungaria-si-le-a-spus-asta-jucatoarelor-lui-1400x778.jpg"/><br/><p>Gheorghe Tadici a spus, pentru <span>ProSport</span> că, în opinia sa, Florentin Pera și-a ales prost momentul demisiei de pe banca echipei naționale ale României de handbal feminin.</p>
<p>Cu două luni înaintea Campionatului Mondial, Florentin Pera, selecționereul naționalei României de handbal feminin, a surprins pe toată lumea după ce<span> și-a anunțat demisia</span> de pe banca tricolorelor.</p>
<p>Chiar dacă Florentin Pera <span>a explicat de ce a demisonat</span>, <span>ProSport</span> a stat de vorbă cu unul dintre cei mai mari antrenori din handbalul românesc, <span>Gheorghe Tadici,</span> 73 de ani. Reputatul tehnician ne-a vorbit despre Florentin Pera, dar și despre situația în care se află acum tot handbalul românesc feminin.</p>
<h2><span>Gheorghe Tadici: „Lui Pera i s-a subminat foarte mult autoritatea!”</span></h2>
<p>Gheorghe Tadici este cunoscut ca om care spune lucrurilor pe nume și nu s-a ferit de acest lucru nici acum.</p>
<p>„În jurul dimineții de joi, undeva pe la ora 9, Bogdan Burcea, antrenorul secund, a fost primul care și-a anunțat demisia, după ce a vorbit în prima fază cu Pera. Ulterior, a luat legătura și cu cei din conducerea FRH, deci, a anunțat pe toată lumea. Eu îl știu foarte bine pe tatăl lui Bogdan, iar dânsul a ajuns la o anumită vârstă, iar Bogdan a preferat să încerce să stea mai mult cu familia și să aibă grijă de problemele de sănătate din familia sa. I-a explicat și lui Pera cum stă situația.</p>
<p>Apoi, Pera, câteva ore mai târziu, și-a anunțat și el demisia, iar eu zic că aici a fost totuși o greșeală. Solidaritatea trebuie să vină din partea antrenorului secund față de antrenorul principal, nu invers. Pera nu ar fi trebuit să plece acum, cu puțin timp înainte de mondiale.</p>
<p>Dar, la el se umpluse paharul de mai mult timp. Eu cred că după ce a ajuns la Vâlcea trebuia să demisioneze. Nu și-a ales bine momentul, în opinia mea, dar totuși să știți că lui Pera i-a fost foarte mult subminată autoritatea la echpa națională de către cei din conducerea FRH. Timp de o lună a fost supus la multe șicane și s-a pus pe el o presiune uriașă să nu semneze cu Vâlcea și să rămână doar la națională. I s-au făcut multe lucruri urâte de tot, chiar foarte urâte. Doar el este, însă, în măsură să vi le spună public dacă dorește. Eu nu pot să vorbesc public despre aceste lucruri și nu se cade să fac eu aceste dezvăluiri. Nu vă spun că în mandatul lui Pera nu a greșit și el, a avut și el unele greșeli. Nimeni nu este perfect, dar Pera a venit cu inima deschisă la națională”, și-a început Tadici discursul.</p>
<p><img alt="" class="aligncenter size-full wp-image-18871442" decoding="async" fetchpriority="high" height="3456" src="https://www.prosport.ro//wp-content/uploads/2018/03/17079184/1-tadici-lot.jpg" width="5184"/></p>
<h2><span>„Jucătoarele care s-au retras de la națională nu s-au retras din cauza lui Pera. Unele nu au mai putut pe două fronturi, echipă de club-națională. Ăsta e adevărul!”</span></h2>
<p>Gheorghe Tadici a vorbit cu<span> ProSport</span> și depre retragerile de la echipa națională ale lui Neagu, cea care în vara asta s-a retras definitiv și din activitate, Crina Pintea, Buceschi, dar și despre problema dintre Pera și Cristina Laslo. Aceasta din urmă nu a mai apărut nici ea în lotul ultimelor acțiuni de la echipa națională.</p>
<p>„Nu vreau să i se pună în cârcă lui Pera retragerile unor handbaliste de la echipa națională, pentru că ele nu s-au retras din cauza lui Pera. Pur și simplu, nu mai puteau să facă față și la echipa de club, dar și la națională. Spre exemplu Eliza Buceschi era decisă să se retragă oricum. Și, spre final de carieră, când vezi că te cam lasă bateriile, atunci e bine să te concentrezi ca să ieși cu capul sus din handbal, doar pe echipa de club, acolo de unde îți câștigi salariul.</p>
<p>Îmi aduc și acum aminte pe timpuri de o discuție pe care am avut-o cu Steluța Luca. Puteți să o întrebați ca să aflați dacă e adevărat ceea ce vă spun. Iar în plus de aceste lucruri, cele care s-au retras de la națională au văzut că se retrăsese și Neagu. Așa că, au considerat că e bine să se retragă și ele deoarece fără Neagu probabil că li se părea că o să fie și mai greu de tras la națională.</p>
<p>În cazul Cristinei Laslo este o altă problemă. La ea a fost un conflict plecat de la echipa de club între ea și Pera, cel care evident că s-a extins și la echipa națională. La club, Cristina este plătită foarte bine, chiar foarte bine, dar din păcate unele fete sunt sunt cam sensibile când li se amintesc și unele obligații pe care le au pentru munca pe care trebuie să o depună și sunt plătite”, a spus Tadici.</p>
<div class="wp-caption aligncenter" id="attachment_20049558" style="width: 1290px"><img alt="Verdictul lui Florentin Pera, după ce România a fost învinsă de Polonia la EURO" aria-describedby="caption-attachment-20049558" class="size-full wp-image-20049558" decoding="async" height="734" sizes="(max-width: 1280px) 100vw, 1280px" src="https://www.prosport.ro//wp-content/uploads/2024/12/Verdictul-lui-Florentin-Pera-dupa-ce-Romania-a-fost-invinsa-de-Polonia-la-EURO.jpg" srcset="https://www.prosport.ro/wp-content/uploads/2024/12/Verdictul-lui-Florentin-Pera-dupa-ce-Romania-a-fost-invinsa-de-Polonia-la-EURO.jpg 1280w, https://www.prosport.ro/wp-content/uploads/2024/12/Verdictul-lui-Florentin-Pera-dupa-ce-Romania-a-fost-invinsa-de-Polonia-la-EURO-768x440.jpg 768w" width="1280"/><p class="wp-caption-text" id="caption-attachment-20049558">Foto: Sport Pictures</p></div>
<h2><span>„Avem șase-șapte antrenori români care pot prelua echipa națională, dar din păcate România a devenit un El Dorado pentru tehnicienii străini. E treaba lui Viorel Mazilu să găseacă un antrenor, nu doar să se plimbe cu loturile naționale”</span></h2>
<p>Gheorghe Tadici a vorbit pentru<span> P</span><span>roSport</span> și despre posibilitatea ca el să preia echipa națională, dar și despre lista celor care ar putea să preia echipa națională după Florentin Pera.</p>
<p>„Aici nu e vorba despre mine. Eu am adus României o medalie de argint la Campionatul Mondial din 2005, iar când am situat România pe locul 4 și am ajutat la prinderea unei Olimpiade, aproape că am fost răstignit. Lumea era nemulțumită că ne situasem pe locul 4. Dar, eu consider că avem în țară vreo șase-șapte tehnicieni români care oricând pot prelua echipa națională.</p>
<p>Dar, dacă vrem să mergem pe mâna celor din străinătate, cei care consideră România un adevărat El Dorado, atunci nu mai avem ce să comentăm. Aceștia vin, ne ușurează conturile FRH de vreo 200-250.000 de euro, iar la prima ofertă pe care o primesc ne lasă și cu ochii în soare. Pe cine văd posibil înlocuitor al lui Pera? V-am spus că, în opinia mea, sunt vreo șase-șapte nume, dar hai să îl lăsăm pe domnul Viorel Mazilu să își facă treaba, nu doar să fie însoțitor de loturi naționale prin străinătate, că nu a ratat nicio astfel de acțiune. Este plătit foarte bine și trebuie să îl lăsm pe el să găsească un înlocuitor. De ce să vi-l spun eu? Să îl lăsăm pe domnul Mazilu. De aia e plătit, nu doar pentru însoțiri de loturi naționale.</p>
<p>Oricum, eu cred că cel care vine la națională acum vine pentru un provizorat, deoarece la anul prin aprilie sunt alegerile FRH. Eu cred că oricine care o să candideze împotriva lui Din va avea șanse de câștig. Ce vom face la aceste mondiale? Normal ar fi să ne punem obiectiv locurile 7-9, iar apoi să creștem de la competiție la competiție pentru încerca să ne situăm într-o poziție cât mai bună în vederea calificării la următoarea Olimpiadă. Noi însă vom cere locul 10. Dar, este păcat că nu avem grijă de campionatul nostru intern și ignorăm în continuare legea Novak. O ignoră atât domnul Din cât și o parte dintre cei din Consilul de Administrație. Am împrumutat unele lucruri de la handbalul masculin și suntem pe cale să ne ducem în cap de tot și cu cel feminin. Nu văd premize să ne situăm la mondiale în primele 10 locuri”, a spus Tadici.</p>

]]></description>
    </item>
    <item>
      <title>Prima reacție a lui Florentin Pera după demisia întregului staff tehnic: „Plecarea noastră împreună reprezintă un act firesc”. EXCLUSIV</title>
      <link>https://www.prosport.ro/alte-sporturi/handbal/prima-reactie-a-lui-florentin-pera-dupa-demisia-intregului-staff-tehnic-plecarea-noastra-impreuna-reprezinta-un-act-firesc-exclusiv-20283012</link>
      <description><![CDATA[<img src="https://www.prosport.ro//wp-content/uploads/2023/12/Selectionerului-Florentin-Pera-i-s-a-urcat-handbalul-la-cap-Mesaj-arogant-dupa-o-perfomanta-mediocra-la-Campionatul-Mondial-1400x979.jpg"/><br/><p><!--StartFragment --></p>
<p><span class="cf0">Florentin </span><span class="cf0">Pera</span><span class="cf0">, recent demisionar al naționalei de handbal feminin, a oferit o primă reacție după ce a anunțat că nu va mai continua la </span><span class="cf2">„</span><span class="cf0">c</span><span class="cf4">â</span><span class="cf0">rma” tricolorelor.</span></p>
<p>Naţionala României a r<span class="cf5"><span>ămas fără antrenor,</span> cu două luni </span><span class="cf1">înaintea Campionatului Mondial din Olanda </span><span class="cf5">şi</span><span class="cf5"> Germania, după ce Florentin </span><span class="cf5">Pera</span> <span class="cf5">şi</span><span class="cf5">-a </span><span class="cf5">anunţat</span><span class="cf5"> demisia. </span></p>
<h2><span>Florentin Pera a avut un drept la replică: „Plecarea noastră împreună reprezintă un act firesc”</span></h2>
<p><span class="cf5">Nici secundul Bogdan Burcea nu va continua pe banca Rom</span><span class="cf1">âniei, potrivit anunțului</span><span class="cf5"> FR Handbal, care le-a solicitat tehnicienilor o </span><span class="cf1">întâlnire de urgen</span><span class="cf5">ță.</span></p>
<p><span class="cf5">Ce a avut de spus Florentin </span><span class="cf5">Pera</span><span class="cf5">?</span></p>
<p><span class="cf2">„</span><span class="cf1">Înc</span><span class="cf5">ă de la preluarea mandatului de selecționer am stabilit că vom forma o echipă unită </span><span class="cf1">în staff </span><span class="cf5">și că, </span><span class="cf1">în eventualitatea în care vor ap</span><span class="cf5">ărea dificultăți pentru unul dintre noi, deciziile vor fi asumate </span><span class="cf1">împreun</span><span class="cf5">ă.</span></p>
<p><span class="cf5">Faptul că am fost uniți ca staff și am luat o decizie comună pare să fi deranjat anumite persoane. Totuși, </span><span class="cf1">înainte de a fi antrenori ai echipei na</span><span class="cf5">ționale, suntem prieteni de foarte mulți ani, iar astfel de speculații și cancanuri sunt nefondate.</span></p>
<p><span class="cf5">Consider că plecarea noastră </span><span class="cf1">împreun</span><span class="cf5">ă reprezintă un act firesc de susținere și loialitate, valori fundamentale care trebuie să existe </span><span class="cf1">în orice staff tehnic.</span></p>
<p><span class="cf1">Mul</span><span class="cf5">țumesc din suflet jucătoarelor echipei naționale, staff-ului tehnic și medical și, mai ales, suporterilor minunați pentru sprijinul necondiționat.</span></p>
<h2><span><span class="cf5">„Este o generație t</span><span class="cf1">ân</span><span class="cf5">ără, care are nevoie să crească </span><span class="cf1">în exprimare </span><span class="cf5">și performanțe”</span></span></h2>
<p><span class="cf5">Am trăit </span><span class="cf1">împreun</span><span class="cf5">ă o perioadă intensă și frumoasă, </span><span class="cf1">în care am pus suflet </span><span class="cf5">și am construit o echipă dedicată Rom</span><span class="cf1">âniei, preg</span><span class="cf5">ătită pentru următoarele două cicluri olimpice. </span><span class="cf5">Este o generație t</span><span class="cf1">ân</span><span class="cf5">ără, care are nevoie să crească </span><span class="cf1">în exprimare </span><span class="cf5">și performanțe </span><span class="cf5">la competițiile ce urmează, dar </span><span class="cf1">în care credem cu toat</span><span class="cf5">ă inima.</span></p>
<p><span class="cf5">Le urez mult succes și sunt convins că vor aduce multe bucurii rom</span><span class="cf1">ânilor</span><span class="cf0">”, a declarat </span><span class="cf0">Pera</span><span class="cf0"> pentru </span><span><span class="cf0">ProSport</span></span><span class="cf0">.</span></p>
<ul>
<li><span class="cf0">Daniel </span><span class="cf0">Nazare</span><span class="cf0"> a scris azi despre motivele ascunse ale demisiei cuplului </span><span class="cf0">Pera</span><span class="cf0"><span> – Burcea</span>.</span></li>
</ul>
<p><!--StartFragment --></p>
<blockquote><p><span class="cf0">Este nevoie de o analiză serioasă, </span><span class="cf1">într</span><span class="cf1">-un cadru profesionist, care s</span><span class="cf2">ă </span><span class="cf2">ţină</span><span class="cf2"> cont de parcursul echipei </span><span class="cf2">şi</span><span class="cf2"> de obiectivele apropiate. Vom discuta transparent, cu </span><span class="cf2">toţi</span><span class="cf2"> factorii </span><span class="cf2">implicaţi</span><span class="cf2">, pentru a identifica cele mai bune </span><span class="cf2">soluţii</span> <span class="cf1">în interesul handbalului românesc. În acest moment, nu exist</span><span class="cf2">ă concluzii definitive, ci un proces de analiză responsabilă</span></p>
<p><span class="cf2">Constantin Din, președinte FR Handbal</span></p></blockquote>
<p><!--EndFragment --></p>
<p><!--EndFragment --></p>

]]></description>
    </item>
    <item>
      <title>Daniel Nazare scrie despre tăcerea domnului Pera. Frică, spaimă sau teamă? EDITORIAL</title>
      <link>https://www.prosport.ro/alte-sporturi/handbal/daniel-nazare-scrie-despre-tacerea-domnului-pera-frica-spaima-sau-teama-editorial-20282934</link>
      <description><![CDATA[<img src="https://www.prosport.ro//wp-content/uploads/2025/09/Daniel-Nazare-scrie-despre-tacerea-domnului-Pera.-Frica-spaima-sau-teama-1400x933.jpg"/><br/><p><!--StartFragment --></p>
<p><span class="cf0">Demisia surprinzătoare a selecționerului Florentin </span><span class="cf0">Pera</span><span class="cf0"> a venit </span><span class="cf1">„</span><span class="cf0">la pachet” cu cea a secundului Florin Burcea la naționala de handbal feminin. Cu o diferență de c</span><span class="cf2">â</span><span class="cf0">teva ore.</span></p>
<p><span class="cf0">Nici măcar șefii FRH, Din sau Luca, n-au aflat ce s-a </span><span class="cf2">î</span><span class="cf0">nt</span><span class="cf2">â</span><span class="cf0">mplat </span><span class="cf0">și doar bănuiesc motivele. Nu știm dacă le-au și </span><span class="cf0">descoperit</span><span class="cf0">.</span></p>
<h2><span>Daniel Nazare nu crede în sintagma lui Pera: „Motive personale”</span></h2>
<p><span class="cf2">Î</span><span class="cf0">n orice sport, de la handbal la fotbal </span><span class="cf0">și de la darts la </span><span class="cf0">padbol</span><span class="cf0">, fiecare moment, demisie sau demitere, e explicată de cel </span><span class="cf2">î</span><span class="cf0">n cauz</span><span class="cf0">ă. La noi nu știe sau nu vrea să știe nimeni. </span></p>
<p>Florentin Pera<span class="cf0"> nu se sinchisește să ne anunțe de ce a plecat, folosește </span><span class="cf2">î</span><span class="cf0">n demisie sintagma </span><span class="cf1">„</span><span class="cf0">probleme personale”. Exact c</span><span class="cf2">â</span><span class="cf0">nd un angajat dintr-o multina</span><span class="cf0">țională, ăia de stau la țigări și cafele c</span><span class="cf2">â</span><span class="cf0">nd e programul de lucru </span><span class="cf2">î</span><span class="cf0">n toi, are vreo</span><span class="cf0"> șustă cu iubita sau e bolnav copilul și nu are cu cine să-l lase.</span></p>
<p><span class="cf0">Florentin </span><span class="cf0">Pera</span><span class="cf0"> e selecționerul echipei naționale, nu orice persoană. A fost angajat să ne ducă la Campionatul Mondial și acum ne spune că nu mai poate. La fel ca un premier care trebuie să ne scoată din criza economică ori un chirurg care să efectueze o intervenție chirurgicală complicată.</span></p>
<p><span class="cf0">Adevărul motiv ține de frica selecționerului, de fapt de mai multe frici. Avem o echipă slabă, iar după „dubla” cu Franța, staff-</span><span class="cf0">ul</span><span class="cf0"> tehnic s-a convins că nu ne putem </span><span class="cf2">î</span><span class="cf0">ndeplini obiectivu</span><span class="cf0">l trecut </span><span class="cf2">î</span><span class="cf0">n contract</span><span class="cf3">: locul 10. Pare cea mai plauzibilă explicație.</span></p>
<p><span class="cf3">Dar domnului </span><span class="cf3">Pera</span> <span class="cf2">î</span><span class="cf0">i este team</span><span class="cf0">ă să recunoască public asta, pentru că federalii i-ar sări </span><span class="cf2">î</span><span class="cf0">n cap. </span><span class="cf2">Î</span><span class="cf0">n plus, Pera e un tip totu</span><span class="cf0">și coleric, precum este și Gheorghe Tadici la Zalău, Pera ar putea interpreta că a intrat </span><span class="cf2">î</span><span class="cf0">n conflict cu Federa</span><span class="cf0">ția</span><span class="cf0">, iar echipa de club pe care o conduce va fi </span><span class="cf1">„</span><span class="cf0">tocată” de arbitraje </span><span class="cf2">î</span><span class="cf0">n Liga Florilor</span><span class="cf0">.</span></p>
<h2><span>Din nu îl voia pe Pera în două locuri, Pera demisionează nemotivat! Cine câștigă?</span></h2>
<p><span class="cf0">Așa că mai multe frici se amestecă și atunci tăcem din gură, iar handbalul rom</span><span class="cf2">â</span><span class="cf0">nesc regreseaz</span><span class="cf0">ă de la un sezon la altul, de la o lună la alta. Hai să fim corecți și să ne privim </span><span class="cf2">î</span><span class="cf0">n fa</span><span class="cf0">ță.</span></p>
<p><span class="cf0">Acum c</span><span class="cf2">â</span><span class="cf0">teva luni, Din a amenin</span><span class="cf0">țat cu demiterea lui </span><span class="cf0">Pera</span><span class="cf0"> dacă semnează cu o echipă de club. S-a </span><span class="cf2">î</span><span class="cf0">nt</span><span class="cf2">â</span><span class="cf0">mplat transferul </span><span class="cf0">și nimic nu s-a </span><span class="cf2">î</span><span class="cf0">nt</span><span class="cf2">â</span><span class="cf0">mplat. A</span><span class="cf0">șa este și acum. </span><span class="cf0">Pera</span><span class="cf0"> pleacă fără să ne spună de ce, cum și pentru ce și nimic nu o să se </span><span class="cf2">î</span><span class="cf0">nt</span><span class="cf2">â</span><span class="cf0">mple bun </span><span class="cf2">î</span><span class="cf0">n handbalul nostru la nivel de echip</span><span class="cf0">ă națională</span><span class="cf0">.</span></p>
<p><span class="cf0">Imaginați-vă o știre</span><span class="cf0"> cu Guardiola spun</span>ând c<span class="cf0"><span>ă pleacă de la City din motive personale</span>. Sau pe Per </span><span class="cf0">Johansson de</span><span class="cf0"> la Gyor. Nici măcar de glumă nu merg cele două comparații.</span></p>
<h2><span>Cine mai bea lapte cu biberonul?</span></h2>
<p><span class="cf1">„</span><span class="cf0">Decizia noastră de a ne retrage este una extrem de dificilă, dar ea vine ca urmare a unor probleme personale care necesită toată atenția noastră </span><span class="cf2">în acest moment</span><span class="cf0">”, spune </span><span class="cf0">Pera</span> <span class="cf2">î</span><span class="cf0">n demisie</span><span class="cf2">.</span><span class="cf0"> Doi antrenori cu probleme personale cu dou</span><span class="cf0">ă luni </span><span class="cf2">î</span><span class="cf0">nainte de startul Mondialului.</span></p>
<p><span class="cf0">Nu mai bem lapte cu biberonul de ceva vreme </span><span class="cf0">și nici naivi nu suntem. Lăsați-ne să credem că e mult mai mult de at</span><span class="cf2">â</span><span class="cf0">t </span><span class="cf0">și totul se bazează pe frică, spaimă, teamă – spuneți dumneavoastră cum vreți. </span></p>
<p><!--EndFragment --></p>

]]></description>
    </item>
  </channel>
</rss>
