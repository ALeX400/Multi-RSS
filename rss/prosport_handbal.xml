<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Dezastru pentru Dinamo! Sezon încheiat pentru vedeta echipei, celălalt nume mare este pe picior de plecare: „El va fi om de bază!”</title>
      <link>https://www.prosport.ro/alte-sporturi/handbal/dezastru-pentru-dinamo-sezon-incheiat-pentru-vedeta-echipei-celalalt-nume-mare-este-pe-picior-de-plecare-el-va-fi-om-de-baza-20388365</link>
      <description><![CDATA[<img src="https://www.prosport.ro//wp-content/uploads/2026/02/Dezastru-pentru-Dinamo-Sezon-incheiat-pentru-vedeta-echipei.jpg"/><br/><p>Dezastru pentru Dinamo! Ionuț Iancu s-a accidentat grav la Constanța și nu va mai juca în acest sezon. Prima partidă importantă pe care acesta o ratează este duelul cu Veszprem.</p>
<p>Cum Vladimir Cupara este pe picior de plecare, Samir Bellahcene ar urma să fie portarul de bază în meciurile de pe plan intern și în duelurile din Liga Campionilor.</p>
<h2><span>Ionuț Iancu, accidentare gravă! Sezon încheiat pentru portarul lui Dinamo</span></h2>
<p>Aflat într-o formă bună, Ionuț Iancu a primit o veste groaznică în urma accidentării pe care a suferit-o la Constanța, în partida de campionat pe care Dinamo a câștigat-o fără emoții, la zece goluri diferență: 33-23.</p>
<p>După ce a suferit o ruptură la nivelul tendonului bicepsului brahial stâng, Iancu va lipsi câteva luni bune de pe teren și nu va mai putea juca în acest sezon. Din informațiile noastre, portarul naționalei va fi operat în următoarea perioadă.</p>
<p>Astfel, Dinamo nu se va baza pe cel mai important om în duelul din deplasare cu Veszprem, unul care se anunță infernal pentru campioana României.</p>
<p>Cei mai mulți dintre jucătorii lui Dinamo au aflat verdictul în cazul lui Iancu în timp ce se aflau pe drum spre Veszprem, acolo unde vor juca în penultima deplasare din Liga Campionilor.</p>
<h2><span>Samir Bellahcene, al treilea portar, va fi portarul de bază al lui Dinamo</span></h2>
<p>Accidentarea lui Ionuț Iancu pică așa cum nu se poate mai rău, în condițiile în care <span>Vladimir Cupara este deja cu gândul la următoarea aventură </span>din carieră. De altfel, sârbul nici n-a fost în lot la partida cu Fuchse Berlin, pe care a urmărit-o din tribună, îmbrăcat la costum.</p>
<p>Samir Bellahcene va deveni portarul de bază al lui Dinamo în următoarele luni, în condițiile în care francezul a fost a treia variantă la începutul sezonului, având și destule kilograme în plus.</p>
<p>„Bellahcene va fi om de bază după accidentarea lui Iancu, pentru că toată lumea știe ce se va întâmpla cu Cupara”, susțin sursele <span>ProSport</span> din apropierea clubului din „Ștefan cel Mare”.</p>
<h2><span>Dinamo are emoții în lupta pentru titlu! E la egalitate de puncte cu Buzău</span></h2>
<p>Pentru prima oară după o bună bucată de timp, Dinamo are ceva emoții în lupta pentru titlu, în condițiile în care a pierdut două meciuri în startul sezonului.</p>
<p>Cu 20 de puncte acumulate, campioana este deocamdată la egalitate cu revelația Buzău. Cele două echipe au patru puncte peste Timișoara și Vaslui, bănățenii și moldovenii având câte 16 puncte în clasament.</p>
<p>În Liga Campionilor, Dinamo a obținut o singură victorie, după un meci mare făcut de Ionuț Iancu împotriva lui Nantes. Anul trecut, campioana României a produs surpriza în fața francezilor, câștigând cu 29-28 în Sala Dinamo.</p>

]]></description>
    </item>
    <item>
      <title>EXCLUSIV Dezvăluiri tulburătoare după accidentarea gravă a portarului României: „Am văzut asta pe fața lui!” Ce mesaje a primit</title>
      <link>https://www.prosport.ro/alte-sporturi/handbal/dezvaluiri-tulburatoare-dupa-accidentarea-grava-a-portarului-romaniei-am-vazut-asta-pe-fata-lui-ce-mesaje-a-primit-20388408</link>
      <description><![CDATA[<img src="https://www.prosport.ro//wp-content/uploads/2026/02/Dezvaluiri-tulburatoare-dupa-accidentarea-grava-a-portarului-Romaniei.jpg"/><br/><p>Ionuț Iancu a suferit o accidentare gravă la Constanța, în timpul meciului jucat de Dinamo în campionat, iar Robert Militaru a dezvăluit prin ce a trecut portarul care apără și pentru naționala României.</p>
<p>Inițial, Iancu n-a crezut că este vorba de o accidentare serioasă și abia la pauză a realizat că va avea nevoie de o intervenție chirurgicală, după ce a suferit o ruptură la nivelul tendonului bicepsului brahial stâng.</p>
<h2><span>Cum s-a rupt Ionuț Iancu, portarul lui Dinamo și al naționalei României: „La pauză și-a dat seama!”</span></h2>
<p>Cu doar o singură victorie în această ediție de Liga Campionilor și cu un parcurs sub așteptări în campionat, Dinamo a aflat că l-a pierdut pentru câteva luni bune pe Ionuț Iancu.</p>
<p>Robert Militaru a jucat și el la Constanța și a realizat imediat că Iancu a suferit o accidentare destul de gravă, după ce a parat o minge.</p>
<p>Prin urmare, dinamoviștii nici n-au mai avut puterea să se bucure pentru victoria clară din această deplasare, la zece goluri diferență, scor 33-23.</p>
<p>„În timpul meciului, el a parat o minge și am văzut pe figura lui că s-a întâmplat ceva rău. Inițial, nu a realizat nici el cât este de grav, fiindcă a încercat să mai apere. La pauză, și-a dat seama că s-a rupt”, a mărturisit Robert Militaru, pentru <span>ProSport.</span></p>
<h2><span>Robert Militaru, dezvăluiri despre discuția cu Ionuț Iancu: „Este optimist și puternic din punct de vedere psihic!”</span></h2>
<p>Robert Militaru este convins că Ionuț Iancu va reveni mult mai puternic după ceea ce s-a întâmplat la Constanța, într-o perioadă în care portarul se afla într-o formă foarte bună.</p>
<p>„Iancu a înțeles că a fost efectiv un ghinion imens și știe că nu mai poate să facă nimic. Am vorbit cu el și este optimist. El știe că o să își revine repede și este puternic din punct de vedere psihic”, a mai afirmat colegul lui Iancu și la naționala României.</p>
<p>„Nu o să îl afecteze accidentarea asta și deja se gândește cum să revină cât mai repede pe teren”, a dezvăluit Militaru, bun prieten cu portarul pe care Dinamo l-a adus de la rivala Steaua.</p>
<p>Așadar,<span> Iancu nu va mai apară pentru Dinamo până la finalul sezonului.</span> Eliminată deja din Liga Campionilor, gruparea din „Ștefan cel Mare” este cu gândul mai mult la lupta pentru titlu, în campionat fiind la egalitate cu revelația Buzău.</p>
<p>Miercuri seara, de la ora 19:45, <span>Dinamo va juca un meci de gală pe terenul maghiarilor de la Veszprem</span>, pregătiți de Xavi Pascual.</p>

]]></description>
    </item>
    <item>
      <title>EXCLUSIV Adi Vasile e la Survivor și cere ajutorul FR Handbal! CSM București ar fi uitat să-i plătească salariile: „N-a mai venit la serviciu”</title>
      <link>https://www.prosport.ro/alte-sporturi/handbal/adi-vasile-e-la-survivor-dar-a-ramas-fara-bani-si-cere-ajutorul-fr-handbal-csm-bucuresti-ar-fi-uitat-sa-i-plateasca-salariile-n-a-mai-venit-la-serviciu-20387575</link>
      <description><![CDATA[<img src="https://www.prosport.ro//wp-content/uploads/2026/02/Adi-Vasile-e-la-Survivor-dar-a-ramas-fara-bani-si-cere-ajutorul-FR-Handbal-CSM-Bucuresti-ar-fi-uitat-sa-i-plateasca-salariile.jpg"/><br/><p>Adrian Vasile (43 de ani) nu mai antrenează CSM București de la începutul lunii noiembrie, când a fost demis de conducerea echipei Primăriei Capitalei.</p>
<p>În urmă cu două săptămâni, surse <span>ProSport </span>susțin că fostul tehnician a depus un memoriu la FR Handbal prin care solicită salariile aferente lunilor decembrie, ianuarie și februarie.</p>
<h2><span>CSM București l-a dat afară pe Adi Vasile pentru că nu a mai venit la serviciu! Litigiul se judecă la FR Handbal</span></h2>
<p>Sunt informații confirmate de martori că în momentul despărțirii nu s-a semnat niciun act între CSM București și principalul Adi Vasile. Contractul a mers mai departe, însă șefii „galacticelor” i-ar fi întrerupt contractul de muncă.</p>
<p>„Nu a mai venit la serviciu. E adevărat că nu mai este la echipa mare, dar este la dispoziția clubului. N-a mai venit, înseamnă că nu poate fi plătit”, a declarat pentru <span>ProSport</span> Iulian Pâslaru, șeful de la CSM București.</p>
<p>Antrenorul Adrian Vasile revenise la conducerea tehnică a echipei CSM București la 7 iulie 2025, când a semnat un contract valabil pentru o perioadă de un an.</p>
<p>El a înlocuit-o în funcție pe daneza Helle Thomsen, cea care îi succedase în funcție în iulie 2024. Adrian Vasile este plecat acum în Republica Dominicană, unde prezintă emisiunea TV „Survivor România”.</p>
<h2><span>CSM București merge excelent cu Bojana Popovic</span></h2>
<p>CSM București s-a calificat direct în sferturile de finală ale Ligii Campionilor la handbal feminin, după ce a învins echipa daneză Ikast Handbold, cu scorul de 33-24 (15-7), sâmbătă seara, în Sala Polivalentă „Ioan Kunst-Ghermănescu” din Capitală, în ultimul meci din Grupa B.</p>
<p>CSM București a încheiat grupa cu opt victorii consecutive, care au dus-o în cele din urmă în primele două echipe.</p>
<div class="wp-caption aligncenter" id="attachment_20386617" style="width: 1410px"><img alt="" aria-describedby="caption-attachment-20386617" class="size-large wp-image-20386617" decoding="async" fetchpriority="high" height="785" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/CSM-Bucuresti-calificare-uriasa-in-sferturile-Ligii-Campionilor-1400x785.jpg" srcset="https://www.prosport.ro/wp-content/uploads/2026/02/CSM-Bucuresti-calificare-uriasa-in-sferturile-Ligii-Campionilor-1400x785.jpg 1400w, https://www.prosport.ro/wp-content/uploads/2026/02/CSM-Bucuresti-calificare-uriasa-in-sferturile-Ligii-Campionilor-768x431.jpg 768w, https://www.prosport.ro/wp-content/uploads/2026/02/CSM-Bucuresti-calificare-uriasa-in-sferturile-Ligii-Campionilor-1536x862.jpg 1536w, https://www.prosport.ro/wp-content/uploads/2026/02/CSM-Bucuresti-calificare-uriasa-in-sferturile-Ligii-Campionilor.jpg 2000w" width="1400"/><p class="wp-caption-text" id="caption-attachment-20386617">MEDIAFAX FOTO</p></div>
<p>În sferturile finală ale Ligii Campionilor, CSM București se va duela cu învingătoarea play-off-ului dintre Podravka și Team Esbjerg. Partidele se vor disputa pe 18/19 aprilie și 25/26 aprilie.</p>
<p>În optimile finală, însă, Ikast se va duela cu Gloria Bistrița, iar învingătoarea o va întâlni pe Brest în „sferturile” Ligii Campionilor.</p>
<h2><span>Care e programul următoarelor două faze din Liga Campionilor?</span></h2>
<ul>
<li>Optimi de finală</li>
</ul>
<p>HC Podravka – Team Esbjerg<br/>
Borussia Dortmund – FTC Budapesta<br/>
Ikast Handbold – Gloria Bistriţa<br/>
DVSC Debrecen – Odense Handbold</p>
<ul>
<li>Sferturi de finală</li>
</ul>
<p>DVSC Debrecen / Odense – Gyor ETO<br/>
Ikast / Gloria Bistriţa – Brest<br/>
Borussia Dortmund / FTC – Metz<br/>
Podravka / Team Esbjerg – CSM Bucureşti</p>

]]></description>
    </item>
    <item>
      <title>Cristina Neagu n-a fost uitată. Apariție elegantă a legendarei handbaliste la ziua de naștere a fostei colege de la CSM București</title>
      <link>https://www.prosport.ro/diverse/cristina-neagu-n-a-fost-uitata-aparitie-eleganta-a-legendarei-handbaliste-la-ziua-de-nastere-a-fostei-colege-de-la-csm-bucuresti-20387490</link>
      <description><![CDATA[<img src="https://www.prosport.ro//wp-content/uploads/2026/02/Cristina-Neagu-n-a-fost-uitata.-Aparitie-eleganta-a-legendarei-handbaliste-la-ziua-de-nastere-a-fostei-colege-de-la-CSM-Bucuresti.jpg"/><br/><p>Cristina Neagu (37 de ani), deși retrasă din activitate de peste opt luni, nu a fost uitată. Legendara handbalistă, cea mai titrată din lume, a avut o apariție elegantă la ziua de naștere a fostei sale colege de la CSM București, Djurdjina Jaukovic.</p>
<p>Fosta mare handbalistă a postat pe contul său de <span>Instagram</span> mai multe poze de la petrecerea aniversară, iar aprecierile din partea urmăritorilor nu s-au lăsat prea mult așteptate.</p>
<h2><span>Cristina Neagu n-a fost uitată. Apariție elegantă a legendarei handbaliste la ziua de naștere a fostei colege de la CSM București</span></h2>
<p>Cristina Neagu a fost o apariție elegantă la ziua de naștere a fostei colege de la CSM București, Djurdjina Jaukovic, semn că nu a fost uitată după ce s-a retras din handbal în vara trecută.</p>
<p>„Seară minunată. Reuniunea găștii. Celebrare în avans a Djurdjinei Jaukovic (n.r. pe 24 februarie împlinește 29 de ani). Timp petrecut frumos”, a scris Cristina Neagu ca legendă la pozele postate, subliniind că sunt „probabil ultimele zile cu zăpadă”, asta pentru că între imagini se vede cum este înconjurată de zăpada care a căzut abundent peste Capitală.</p>
<p>„Superbă!”, „Ești foarte frumoasă mereu. Îmi place de tine!”, „10/10” sunt câteva dintre comentariile primite de Cristina Neagu la postarea sa.</p>
<p>Nu au „scăpat” de aprecieri nici fostele colege cu care s-a pozat. „Toate super jucătoare!”, existând chiar și un schimb amuzant de replici între Cristina Neagu, sărbătorita zilei și una dintre jucătoarele de la Iklast Handbold, cu care CSM București <span>a jucat în Liga Campionilor </span>și pe care a învins-o categoric cu 33-24.</p>
<p>„Cea mai bună gazdă. Mulțumesc pentru că ne-ai primit în restaurantul tău”, a scris Emilie Hegh Artzen de la Iklas, iar sărbătorita a ținut să sublinieze că „este o foarte bună gazdă, ca întotdeauna”.</p>
<h2><span>Cristina Neagu, palmares greu de egalat</span></h2>
<p>Cristina Neagu a evoluat timp de 17 ani în echipa națională a României, cu care a obținut două medalii de bronz, la Campionatul Mondial din din 2015 (Danemarca), respectiv la Campionatul European din 2010 (Danemarca și Norvegia). În tricoul echipei naționale, Cristina Neagu a jucat în 213 meciuri și a marcat 936 de goluri.</p>
<p>Cristina Neagu, desemnată cel mai bun marcator din toate timpurile la un Campionat European, atât la feminin, cât și la masculin, cu 303 goluri, a participat la șapte ediții ale „Mondialelor”, unde a evoluat în 48 de meciuri și a marcat 250 de goluri.</p>
<p>La nivel național, Cristina Neagu a fost aleasă cea mai bună handbalistă română în 2009, 2010, 2015, 2016, 2017 și 2018.</p>
<p>Meciul său de retragere, din iunie 2025, a fost susținut în fața unei săli pline, iar printre cei prezenți la evenimentul care a marcat încheierea unei cariere impresionante, de aproape trei decenii, a fost și președintele României, Nicușor Dan.</p>
<p>Cristina Neagu a fost desemnat de patru ori cea mai bună jucătoare dn lume (2010, 2014, 2016 și 2018), iar în mai 2025 <span>a fost decorată cu Ordinul Național „Serviciu Credincios” în grad de Cavaler de către Ilie Bolojan</span>, președintele interimar de la acel moment.</p>
<p>Meciul oficial de retragere al Cristinei Neagu a fost susținut, în iunie 2025, în fața unei săli pline, iar printre cei prezenți la eveniment s-a aflat și Nicușor Dan, președintele României, fost primar general al Capitalei.</p>

]]></description>
    </item>
    <item>
      <title>EXCLUSIV Mutare spectaculoasă în România! Fratele celebrului jucător al Barcelonei este pe punctul să semneze cu Dinamo: „Negocierile sunt foarte avansate!”</title>
      <link>https://www.prosport.ro/alte-sporturi/handbal/mutare-spectaculoasa-in-romania-fratele-celebrului-jucator-al-barcelonei-este-pe-punctul-sa-semneze-cu-dinamo-negocierile-sunt-foarte-avansate-20387241</link>
      <description><![CDATA[<img src="https://www.prosport.ro//wp-content/uploads/2026/02/Fratele-celebrului-jucator-al-Barcelonei-este-pe-punctul-sa-semneze-cu-Dinamo-1400x788.jpg"/><br/><p>Dinamo nu mai are nicio șansă să continue în acest sezon de Liga Campionilor, iar conducerea clubului pregătește deja sezonul viitor, unul în care ambițiile vor fi mult mai mari.</p>
<p>Din informațiile noastre, Dinamo este pe punctul să-l aducă pe Andraz Makuc, handbalist care acum joacă în Slovenia, la cei de la Celje.</p>
<h2><span>Andraz Makuc, pe punctul să semneze cu Dinamo</span></h2>
<p>Dinamo a impresionat în ultimii ani pe plan european, a dominat cât se poate de clar competițiile interne, însă acest sezon nu este până acum unul tocmai reușit pentru Paulo Pereira și oamenii lui.</p>
<p>Prin urmare, Dinamo continuă să muncească pentru a se întări din toate punctele de vedere. Și în mod special pe piața transferurilor, <span>obiectivul campioanei fiind să acopere toate pozițiile importante.</span></p>
<p>Astfel, gruparea din „Ștefan cel Mare” este pe punctul să-l aducă pe Andraz Makuc, care joacă pentru Celje și naționala Sloveniei.</p>
<p>În vârstă de 23 de ani, Makuc a fost aproape să semneze cu cei de la Flensburg, una dintre cele mai bune echipe din Germania. Mutarea a căzut în cele din urmă, iar slovenul este acum la un pas să semneze cu Dinamo, care nici nu concepe să rateze titlul pe plan intern, în ciuda unui start mai puțin bun.</p>
<p>„Negocierile cu Andraz Makuc sunt foarte avansate și, cel mai probabil, se va semna și contractul”, susțin sursele <span>ProSport.</span></p>
<p>Nu mai puțin de „șase-șapte jucători” vor ajunge la Dinamo în următoarea perioadă, în condițiile în care campioana se va despărți de mai mulți jucători importanți la finalul acestui sezon. De exemplu, sârbul Cupara va merge în Bundesliga, în timp ce<span> Lumbroso ar urma să continue în Macedonia de Nord</span>, după ce n-a convins în perioada petrecută la Dinamo.</p>
<h2><span>Fratele lui Andraz, Domen Makuc, joacă la Barcelona</span></h2>
<p>Fratele lui Andraz Makuc, Domen, este mult mai cunoscut, din moment ce slovenul de 25 de ani evoluează la Barcelona. Totuși, acesta se va despărți în curând de catalani, după ce a semnat deja cu nemții de la Kiel.</p>
<p>Catalanii l-au luat pe Domen în 2020, tot de la Celje, iar handbalistul născut pe 1 iulie 2000 a câștigat deja de trei ori Liga Campionilor în tricoul Barcelonei.</p>
<p>Andraz și Domen au fost colegi de echipă în prima parte a acestui an, atunci când naționala Sloveniei a participat la Campionatul European. Jucătorul care e tot mai aproape de Dinamo a bifat turneul final în condițiile în care Slovenia s-a confruntat cu probleme serioase de lot.</p>
<p>„În fiecare zi vorbim despre handbal”, a subliniat Domen, referindu-se la relația pe care o are cu fratele său Andraz.</p>
<p>Interesant este că și tatăl fraților Domen a fost un handbalist cunoscut, Simon evoluând inclusiv pentru naționala Sloveniei.</p>

]]></description>
    </item>
  </channel>
</rss>
