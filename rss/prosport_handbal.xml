<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lovitură dată de PRO TV și Voyo! Naționala feminină de handbal a României nu va mai putea fi văzută la TV, la Mondiale sau Europene, până în 2031!</title>
      <link>https://www.prosport.ro/alte-sporturi/handbal/lovitura-data-de-pro-tv-si-voyo-nationala-feminina-de-handbal-a-romaniei-nu-va-mai-putea-fi-vazuta-la-tv-la-mondiale-sau-europene-pana-in-2031-20353006</link>
      <description><![CDATA[<img src="https://www.prosport.ro//wp-content/uploads/2025/12/Lovitura-data-de-PRO-TV-si-Voyo-1400x785.jpg"/><br/><p>Meciurile pe care naționala feminină de handbal a României le va juca la Campionatele Mondiale sau Europene până în 2031 vor putea fi văzute doar pe platforma voyo.</p>
<p>Începând cu 1 ianuarie 2026, toate meciurile de handbal, feminine sau masculine, de la CE și CM, vor putea fi văzute în România doar contracost, pe Voyo.</p>
<h2><span>Campionatele Mondiale și Europene de handbal din următorii 6 ani au fost cumpărate de PRO TV, care le va transmite pe platforma Voyo</span></h2>
<p>Naționala masculină de handbal a României <span>va participa, începând cu 15 ianuarie, la Campionatul European</span>, care va avea loc în Danemarca, Norvegia și Suedia. Toate meciurile acestei competiții vor fi transmise pe platforma Voyo, după ce PRO TV a cumpărat drepturile de televizare pentru 12 turnee finale ale întrecerilor mondiale şi continentale, care vor avea loc din 2026 până în 2031, după cum scrie <span>Fanatik</span>.</p>
<p>Practic, Campionatul Mondial feminin, care a avut loc între 26 noiembrie și 14 decembrie, și la care <span>naționala țării noastre s-a clasat pe locul 9</span>, a fost ultimul transmis în România de către Digi Sport şi Prima Sport.</p>
<p>Exclusiv pe platforma Voyo vor fi transmise inclusiv partidele de la Campionatul European feminin din decembrie, competiție la care România este co-organizator, alături de Cehia, Polonia, Slovacia și Turcia.</p>
<p>Singurele întreceri care pot fi urmărite pe micul ecran sunt campionatele naționale feminin și masculin, Liga Zimbrilor și Liga Florilor, la Pro Arena.</p>
<h2><span>România este în Grupa B la CE din ianuarie, cu Portugalia, Danemarca, liderul mondial, Macedonia de Nord</span></h2>
<p>În acest mod, PRO TV și Voyo au dat o nouă lovitură. De-a lungul timpului, plaforma de streaming a achiziționat mai multe întreceri interesante, cu public numeros în România.</p>
<p>Este vorba despre Premier League, Ligue 1, Cupa şi Supercupa Italiei, CE U19 şi U21, CM al Cluburilor, dacă luăm în calcul fotbalul.</p>
<p>Și alte sporturi pot fi urmărite pe Voyo, cum ar fi fotbalul american (NFL), CM de haltere, CM de Raliuri (WRC), gale de kickbox, plus multe filme documentare cu tematică sportivă. Toate acestea, dar și multe alte programe, pot fi văzute contra unui abonament lunar în valoare de 4,84 euro.</p>
<p>În ceea ce privește europeanul masculin de handbal, România a fost repartizată în Grupa B, una infernală, și va întâlni Portugalia pe 16 ianuarie, Danemarca (liderul clasamentului mondial la ora actuală) pe 18 ianuarie și Macedonia de Nord două zile mai târziu.</p>
<p>Primele două din cele 6 grupe se califică în cele două grupe principale. De aici, lucrurile sunt simple. Formațiile clasate pe primele două poziții merg în semifinale, iar ocupantele poziției a treia își dispută locul 5 în clasamentul final. Toate aceste 3 meciuri au loc pe 30 ianuarie.</p>
<p>Meciurile pentru medalii au loc în ziua de 1 februarie, în Jyske Bank Boxen din orașul danez Herning. Câștigătoarele medaliilor de aur, argint și bronz obțin calificarea directă la CM din 2027 (13-31 ianuarie), organizat de Germania. Marea învingătoare își va apăra trofeul la întrecerea din 2028, găzduită de Portugalia, Spania și Elveția, între 13 și 30 ianuarie.</p>

]]></description>
    </item>
    <item>
      <title>Marele campion al României a divorțat la 79 de ani și s-a recăsătorit la 80 de ani, iar noua soție e cu 24 de ani mai tânără</title>
      <link>https://www.prosport.ro/diverse/marele-campion-al-romaniei-a-divortat-la-79-de-ani-si-s-a-recasatorit-la-80-de-ani-iar-noua-sotie-e-cu-24-de-ani-mai-tanara-20352087</link>
      <description><![CDATA[<img src="https://www.prosport.ro//wp-content/uploads/2025/12/Marele-campion-al-Romaniei-a-divortat-la-79-de-ani-si-s-a-recasatorit-la-80-de-ani-iar-noua-sotie-e-cu-24-de-ani-mai-tanara-e1767004420559.jpg"/><br/><p>Cristian Gațu, un mare campion al României, a divorțat la vârsta de 79 de ani, dar s-a recăsătorit un an mai târziu, atunci când certificatul său de naștere arăta venerabila vârstă de 80 de ani. Noua soție a fostului handbalist este mai tânără cu 24 de ani.</p>
<p>Chiar în apropierea Crăciunului, fostul mare handbalist român a ales să-și unească destinele. <span>Cristian Gațu și-a jurat iubirea veșnică cu Mariana Oprea</span>, o femeie de 56 de ani. Cei doi sunt împreună de câțiva ani.</p>
<h2><span>Cristian Gațu a divorțat la 79 de ani, dar s-a recăsătorit la 80</span></h2>
<p>Cristian Gațu și-a jurat iubirea cu Mariana Oprea, o femeie de 56 de ani, la Primăria Oradea, pe data de 23 decembrie. La marele eveniment au fost invitați doar oameni apropiați din familia fostului sportiv.</p>
<p>Fostul mare handbalist a contribuit la cucerirea titlurilor mondiale din 1970 și 1974, precum și a medaliei de argint olimpic și a bronzului de la Jocurile Olimpice din 1976, respectiv 1972. Gațu, poreclit „Magicianul semicercului”, a avut un impact major asupra acestui sport.</p>
<p>„Va fi doar între noi. Dar e problema mea personală. Să separăm handbalul de viața personală”, a spus fostul mare handbalist, conform <span>Click!</span>, despre evenimentul care a avut loc pe 23 decembrie.</p>
<h2><span>Cristian Gațu, divorț la 79 de ani după 54 de ani de mariaj</span></h2>
<p><span>Cristian Gațu și Tamara Gațu au divorțat în 2024</span>, după ce au petrecut împreună 54 de ani. Despărțirea a fost una cu scandal, deoarece femeia l-a acuzat pe fostul mare handbalist că a înșelat-o cu menajera familiei, motiv pentru care i-a cerut daune de 100.000 de euro și o pensie lunară de 5.000 de lei.</p>
<p>„Nu mă simt vinovat cu nimic. Din păcate, suntem şi trăim în România, nu avem ce să facem. Că vrei, nu vrei, intri în morişcă, dar nu are importanţă. Am ales cu mâna mea soarta şi o s-o duc mai departe. Am vândut casa, pentru că altfel nu aveam unde să stau. Jumătate din bani i-am dat soției și jumătate i-am oprit eu.</p>
<p>Din jumătatea aceea am cumpărat un apartament în București. Îi sfătuiesc pe oameni să nu mai aștepte atât de mult, 50 și ceva de ani, și să fie mai precauți la relația cu soția. Am fost tolerant și am încercat să aplanez orice fel de conflict între mine și soție, lucru care m-a costat”, a spus Cristian Gațu, conform sursei citate.</p>

]]></description>
    </item>
    <item>
      <title>Bombă pe piața transferurilor la final de an! Vedeta naționalei României este pe cale să semneze contractul. Se anunță și alte mutări spectaculoase: „Va veni și ea!”. EXCLUSIV</title>
      <link>https://www.prosport.ro/alte-sporturi/handbal/bomba-pe-piata-transferurilor-la-final-de-an-vedeta-nationalei-romaniei-este-pe-cale-sa-semneze-contractul-se-anunta-si-alte-mutari-spectaculoase-va-veni-si-ea-exclusiv-20352764</link>
      <description><![CDATA[<img src="https://www.prosport.ro//wp-content/uploads/2025/12/Bomba-pe-piata-transferurilor-la-final-de-an-Vedeta-nationalei-Romaniei-este-pe-cale-sa-semneze-contractul-1400x933.jpeg"/><br/><p>CSM București pregătește deja sezonul viitor, iar conducerea clubului lucrează în această perioadă pentru mai multe mutări spectaculoase.</p>
<p>Din informațiile noastre, campioana României este în negocieri avansate cu Yuliya Dumanska, vedeta naționalei României.</p>
<h2><span>CSM București, aproape să o ia pe Yuliya Dumanska</span></h2>
<p>Ca de obicei, echipele importante din handbalul european pregătesc mutările importante din timp. Așa se întâmplă și cu CSM București, în condițiile în care clubul se va despărți de mai multe jucătoare în următoarea perioadă.</p>
<p>Așa cum a aflat <span>ProSport,</span> CSM București este în căutarea unor portari de top, care să facă diferența mai ales în meciurile tari din Liga Campionilor.</p>
<p>Pe final de an, conducătorii clubului caută să perfecteze înțelegerile, iar în negocieri avansate ar fi și portarul României, este vorba de experimentata Yuliya Dumanska. Aceasta a reprezentat naționala noastră și la ultimul turneu final, unde selecționerul echipei noastre a fost Ovidiu Mihăilă.</p>
<p>În plus, CSM București ar urma să anunțe și transferul unui portar din străinătate, care să-i asigure concurență celei care vine de la Baia Mare.</p>
<ul>
<li>2022 este anul în care <span>Dumanska a părăsit-o pe Podravka și a ales să revină în România</span>, semnând cu Gloria Bistrița</li>
</ul>
<h2><span>CSM București caută și o extremă dreapta</span></h2>
<p>Nu doar postul de portar este unul care le dă bătăi de cap celor de la CSM București, în condițiile în care multe formații suferă transformări serioase de la sezon la sezon.</p>
<p>Astfel, echipa la care a ajuns recent vedeta Bojana Popovic caută și o extremă dreapta de valoare, tot în perspectiva sezonului viitor. „Va veni cu siguranță și o extremă dreaptă, nu e vreun dubiu”, susțin sursele <span>ProSport.</span></p>
<p>Obiectivul fixat încă de pe acum de CSM București este calificarea în Final Four-ul Ligii Campionilor. În ultimii ani, CSM a ratat mereu acest obiectiv, dar este și acum cu gândul la performanța istorică <span>pe care a izbutit-o la prima participare în competiție, în 2016.</span></p>
<h2><span>CSM București, victorie la 19 goluri diferență în ultimul meci din 2025</span></h2>
<p>Anul 2025 n-a fost unul grozav pentru CSM București, însă Bojana Popovic a bifat un debut excelent la noua sa echipă. A fost o partidă specială și pentru Aurelia Brădeanu, care a fost aplaudată de iubitorii handbalului veniți în Sala Apollo din București.</p>
<p>În ultimul meci din acest an, CSM București a făcut instrucție cu Zalău, formația lui Gheorghe Tadici fiind umilită. S-a încheiat 39-20 pentru CSM București, care din ianuarie va relua și campania europeană.</p>
<p>Cu victorii pe linie, CSM București încheie anul la egalitate cu revelația Bistrița, care a făcut un sezon mult peste așteptări și în Liga Campionilor.</p>
<ul>
<li>5 este locul pe care CSM București îl ocupă în grupa B din Liga Campionilor. Echipa noastră are patru victorii și tot atâtea înfrângeri în acest sezon european</li>
</ul>

]]></description>
    </item>
    <item>
      <title>Super lovitură pentru CSM București!</title>
      <link>https://www.prosport.ro/alte-sporturi/handbal/super-lovitura-pentru-csm-bucuresti-20352054</link>
      <description><![CDATA[<img src="https://www.prosport.ro//wp-content/uploads/2025/12/Super-lovitura-pentru-CSM-Bucuresti.jpg"/><br/><p>Aurelia Brădeanu (46 de ani), fostul team manager al celor de la Corona Brașov, a semnat cu CSM București.</p>
<p>Echipa bucureșteană a anunţat duminică oficial numirea Aureliei Brădeanu în funcția de team manager.</p>
<h2><span>Aurelia „Mika” Brădeanu a semnat cu CSM București</span></h2>
<p>„Clubul Sportiv Municipal București are bucuria de a anunța revenirea Aureliei „Mica” Brădeanu în familia CSMB, începând cu această perioadă, în funcția de Team Manager. O personalitate puternic legată de istoria recentă a clubului, Mica Brădeanu se întoarce la CSM București pentru a-și pune experiența, profesionalismul și pasiunea în slujba echipei.</p>
<p>De-a lungul carierei sale, aceasta s-a remarcat prin leadership, dedicare și o înțelegere profundă a valorilor care definesc performanța la cel mai înalt nivel. În tricoul CSM București, Mica Brădeanu a contribuit decisiv la obținerea celui mai mare rezultat din istoria clubului nostru, niciunul dintre fanii noștri neputând uita decisivul 7m executat în finala EHF Champions League din 2016” anunță CSM București.</p>
<h2><span>A înlocuit-o pe Cristina Vărzaru</span></h2>
<p>Fosta mare handbalistă a înlocuit-o pe Cristina Vărzaru, care a demisionat pe data de 4 noiembrie 2025, în aceeași zi în care <span>a fost demis antrenorul Adrian Vasile</span>. Brădeanu a cucerit alături de CSM București, din postura de jucătoare, 2 titluri de campioană a României, 2 Cupe ale României, dar și trofeul Ligii Campionilor, în 2016.</p>
<p>CSM București mai notează: „După încheierea carierei sportive, Mica Brădeanu a rămas aproape de handbal, acumulând experiență în structuri de management sportiv, unde a demonstrat aceleași calități care au consacrat-o pe teren: rigoare, implicare și dorință de performanță.</p>
<p>Mica Brădeanu, team-manager CSMB: «Revin la CSM București cu respect și responsabilitate, la clubul unde, ca jucătoare, am obținut rezultate deosebite și am trăit un moment important al carierei mele sportive, iar în această nouă etapă, ca team manager, îmi doresc să contribui la organizarea, dezvoltarea și performanța echipei».</p>
<p>În noul său rol, Mica Brădeanu va avea responsabilități esențiale în coordonarea activităților echipei, facilitarea comunicării între staff și sportivi, precum și în susținerea obiectivelor sportive ale clubului. CSM București îi urează bun venit și mult succes în această nouă etapă profesională, cu convingerea că va contribui decisiv la îndeplinirea obiectivelor clubului”.</p>
<h2><span>Motivul pentru care Brădeanu a plecat de la Corona</span></h2>
<p><span>Aurelia Brădeanu și-a dat demisia pe data de 20 noiembrie 2025 de la Corona Brașov</span>. Venirea lui Gabriel Borodi ca și „supervizor” la Corona a contribuit la plecarea Aureliei Brădeanu. Bogdan Oancea, directorul general al clubului brașovean, era convins că Brădeanu va face echipă cu Borodi.</p>
<p>Lucrurile au luat o întorsătură neașteptată, după ce Brădeanu a refuzat să lucreze cu Borodi. „Sunt foarte dezamăgit. Chiar nu mă așteptam la o asemenea decizie, după ce făcusem strategia cu Aurelia Brădeanu și cu Gabriel Borodi. Un lucru este foarte clar, Borodi nu a venit la club sa ia locul nimănui, cu atât mai mult al Aureliei Brădeanu. Am discutat cu Mica, dar decizia sa era luată. Îi respectăm alegerea făcută”, a afirmat Bogdan Oancea.</p>
<p>Foto: Facebook CSM București/ Corona Brașov</p>

]]></description>
    </item>
    <item>
      <title>Ionuț Iancu este mai hotărât ca niciodată înainte de Euro 2026: „Voi închide poarta”. SPECIAL</title>
      <link>https://www.prosport.ro/alte-sporturi/handbal/ionut-iancu-este-mai-hotarat-ca-niciodata-inainte-de-euro-2026-voi-inchide-poarta-special-20352034</link>
      <description><![CDATA[<img src="https://www.prosport.ro//wp-content/uploads/2025/12/Ionut-Iancu-este-mai-hotarat-ca-niciodata-inainte-de-Euro-2026-1400x1050.jpg"/><br/><p>Doar câteva zile de respiro au avut componenții echipei naționale de handbal masculin a României înaintea Campionatului European 2026.</p>
<p>Ionuț Iancu, portarul naționalei noastre, unul dintre cei mai importanți tricolori, a povestit că abia a avut timp să meargă puțin pe la părinți, la socrii, iar pe 28 decembrie s-a prezentat deja la cantonamentul tricolorilor.</p>
<h2><span>Portarul Ionuț Iancu e sigur pe el:  „Voi închide poarta”</span></h2>
<p>La Campionatul European de luna viitoare, România va juca în grupa B, la Herning, iar programul tricolorilor este următorul: 16 ianuarie, cu Portugalia (ora 19.00), 18 ianuarie, cu Danemarca (21.30) și 20 ianuarie, cu Macedonia de Nord (19.00).</p>
<p>„Chiar dacă a fost foarte scurt, a fost frumos de Crăciun. Orice Crăciun petrecut în familie are ceva aparte. Dar acum ne focusăm pentru a pregăti cât mai bine Campionatul European”, a explicat Iancu.</p>
<p>Tricolorii și-au stabilit cartierul general la hotelul „Parliament” din București unde vor petrece și seara de Revelion.</p>
<p>„Nici nu mai știu numărul Revelioanelor pe care le-am petrecut în cantonament. Dar se știe că sportul de mare performanță cere și sacrificii. Iar când îți dorești cu adevărat ceva trebuie să lupți până la capăt pentru acel lucru”, a adăugat el.</p>
<p>Pentru a simți totuși că vine Anul Nou cei din conducerea staff-ului echipei noastre au decis ca în seara de Revelion să fie organizată o masă pentru întreaga echipă, tricolorilor permițânduli-se să fie însoțiți de soții sau de prietene.</p>
<h2><span>Meciuri amicale în Italia și Ungaria</span></h2>
<p>Înainte de a pleca spre Danemarca, echipa României va susține două meciuri de pregătire în Italia și Ungaria, în fața reprezentativelor similare ale acestor țari.</p>
<p>„Foarte multă lume spune că plecăm cu șansa a doua la acest European, dar eu cred că dacă vom face un joc bun în fața Portugaliei și vom reuși să învingem Macedonia, ne vom putea califica.</p>
<p>Cu Danemarca ne va fi foarte greu, într-adevăr, dar mergem să demonstrăm cel mai bun handbal al nostru. Eu mi-am propus să dau totul la acest Campionat European, să închid poarta, cum se spune, cât pot eu mai bine”, a mai precizat Iancu.</p>
<ul>
<li><em>Campionatul European din 2026 va fi găzduit, între 15 ianuarie – 1 februarie, de Danemarca, Suedia şi Norvegia, care au fost calificate direct la turneul final alături de deţinătoarea trofeului, Franţa.</em></li>
</ul>
<p>Partidele din grupa României se vor desfășura în Jyske Bank Boxen din Herning, Danemarca.</p>

]]></description>
    </item>
  </channel>
</rss>
