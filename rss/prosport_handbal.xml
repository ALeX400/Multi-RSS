<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>FR Handbal, decizie istorică! A dat pe mâna Poliției un sportiv care ar fi pariat că dă un singur gol în meci deși avea o medie de șase reușite în Liga Zimbrilor. EXCLUSIV</title>
      <link>https://www.prosport.ro/alte-sporturi/handbal/fr-handbal-decizie-istorica-a-dat-pe-mana-politiei-un-sportiv-care-ar-fi-pariat-ca-da-un-singur-gol-in-meci-desi-avea-o-medie-de-sase-reusite-in-liga-zimbrilor-exclusiv-20194569</link>
      <description><![CDATA[<img src="https://www.prosport.ro/wp-content/uploads/2025/06/FR-Handbal-decizie-istorica-A-dat-pe-mana-Politiei-un-sportiv-care-ar-fi-pariat-ca-da-un-singur-gol-in-meci-desi-avea-o-medie-de-sase-reusite-in-Liga-Zimbrilor-1400x992.jpg"/><br/><p>Florin Acatrinei (35 de ani), fost internațional român și căpitanul echipei masculine CSM Vaslui în sezonul trecut, a fost suspendat 6 luni și amendat cu 10.000 de lei de FR Handbal.</p>
<p>De altfel, în cursul zilei de vineri forul condus de Constantin Din a înaintat toată documentația de la Comisia de Disciplină autorităților aferente pentru începerea urmăririi penale.</p>
<h2><span>FR Handbal taie în carne vine când vine vorba despre pariuri</span></h2>
<p>Regulamentul FRH prevede, ca în astfel de cazuri, să se sesizeze autoritățile competente. Sportivul fost exclus din lotul moldovenilor după ce a fost surprins într-o casă de pariuri acum două luni.</p>
<p>Momentul neplăcut s-a petrecut pe 4 aprilie, la Vaslui, iar clubul l-a exclus din lot o lună și i-a aplicat o amendă de 10 la sută din contractul de 4.200 de euro lunar.</p>
<p>Colegii din echipă ar susține că Acatrinei este parior înrăit și că deține două conturi la casele de pariuri. Acatrinei a răspuns că este o acțiune de denigrare din partea unor apropiați și că-i va acționa în instanță.</p>
<p>Acatrinei este suspectat, susțin surse din club, și de o evoluție ciudată în meciul din 5 aprilie, pierdut de CSM Vaslui cu 28-29 în fața celor de la CSM Focșani.</p>
<p>A marcat un singur gol din 8 șuturi la poartă, persoane din conducere susținând că s-ar fi mizat mulți bani pe o singură reușită a acestuia.</p>
<ul>
<li><span>S-a dat lovitura anului la pariuri în România! Cum i-a băgat Rapidul lui Șumudică o avere în buzunar: „Cel mai mare câștig din viața mea!”. Povestea unui bilet bombă cu 25 de evenimente: „A fost repetat în sute de exemplare”. EXCLUSIV</span></li>
</ul>
<h2><span>Ce spune FRH – Comisia de Disciplină?</span></h2>
<p><em>În legătură cu sesizarea Secretarului General al FRH, dl. Nicolae LUCA, referitoare la apariția în spațiul public a unor articole de presă ce conțin informații ce-l privesc pe sportivului Florin ACATRINEI (C.S.M. VASLUI), Comisia analizând documentele prezentate stabilește:</em></p>
<p><em>– sancționarea sportivului Florin ACATRINEI (C.S.M VASLUI) cu suspendare din activitatea handbalistică pentru 6 (șase) luni, începând cu data de 04.06.2025 și penalitate pecuniară în cuantum de 10.000 lei (zece mii lei), termen limită de achitare 03.07.2025, pentru participarea în mod direct la activități de pariuri care privesc jocurile organizate de către F.R.H., conform Art. 48.1 lit. e), pct. 1 și pct. 2 din Regulamentul Disciplinar al FRH, aplicabil pentru sezonul competițional 2024 – 2025.</em></p>
<p>Foto: Facebook / CSM Vaslui</p>

]]></description>
    </item>
    <item>
      <title>SCM Râmnicu Vâlcea a anunțat un nou transfer. „Sper să facem un sezon foarte bun”</title>
      <link>https://www.prosport.ro/alte-sporturi/handbal/scm-rm-valcea-a-anuntat-un-nou-transfer-sper-sa-facem-un-sezon-foarte-bun-20196919</link>
      <description><![CDATA[<img src="https://www.prosport.ro/wp-content/uploads/2025/06/496926659_1271945398271046_653025773142414306_n-1400x919.jpg"/><br/><p>Echipa de handbal feminin <span>SCM Râmnicu Vâlcea</span> a anunțat luni transferul interului stânga Karoline Lund (26 ani), componentă a lotului lărgit al Norvegiei.</p>
<p>Cu gândul revenirii în Europa, Vâlcea se întărește înainte de startul noului sezon și anunță al șaptelea transfer, cel al Karolinei Lund, care vine de la Oppsal Handball.<br/>
Noua jucătoare a Vâlcii și-a început cariera la Rælingen HK, după care a evoluat pentru echipe precum Aker Topphåndball, Paris 92, Larvik HK sau København Handbold.</p>
<h2><span>Un plus pentru defensivă</span></h2>
<p>Lund a bifat și apariții în<span> EHF Champions League</span> și EHF European League, dar și prezențe în loturile naționale de juniori și tineret ale Norvegiei. În ultimele două sezoane petrecute la Oppsal, interul stânga a înscris 276 de goluri, dar a adus un plus important și pe faza defensivă.</p>
<p>„Sunt foarte fericită și recunoscătoare că am semnat cu SCM Râmnicu Vâlcea. Este o onoare să mă alătur acestui club și aștept cu nerăbdare să le cunosc pe fete, staff-ul tehnic și, bineînțeles, pe minunații suporteri. Abia aștept să începem pregătirea și sper ca împreună să facem un sezon foarte bun. Sunt pregătită pentru noi provocări în carieră, noi amintiri și am să dau totul pe teren”, a declarat sportiva pentru paginile oficiale de socializare ale clubului vâlcean.</p>
<h2><span>Miza pe nordice</span></h2>
<p>SCM Rm. Vâlcea a mai anunțat șase transferuri pentru sezonul următor: Alberte Kielstrup Madsen (inter dreapta, Danemarca), Daphne Gautschi (inter stânga, Elveția), Tuva Ulsaker Hoeve (extremă dreapta, Norvegia), Amalie Wulff Nielsen (centru, Danemarca), Maria Lykkegaard (pivot, Danemarca) și Eli Smoergrav Skogstrand (portar, Norvegia).</p>
<p>S-a despărțit în această vară de echipa vâlceană Nathalie Hagman, Julie Foggea, Alicia Toublanc, Alicia Gogîrlă, Charlotte Cholevova, Irina Mokat, Jovana Skrobic și Daniela De Jong. De asemenea, antrenorul Rasmus Poulsen care a fost principal în a doua parte a sezonului trecut, și-a anunțat și el plecarea de la Rm. Vâlcea.</p>

]]></description>
    </item>
    <item>
      <title>Handbalul U21 e mai tare decât naționala de fotbal a lui Daniel Pancu: două victorii la rând la Campionatul Mondial de tineret, meciuri în care tricolorii mici nu erau favoriți! Ce înseamnă „fenomenul Suceava” la lot</title>
      <link>https://www.prosport.ro/alte-sporturi/handbal/handbalul-u21-e-mai-tare-decat-nationala-de-fotbal-a-lui-daniel-pancu-doua-victorii-la-rand-la-campionatul-mondial-de-tineret-meciuri-in-care-tricolorii-mici-nu-erau-favoriti-ce-inseamna-f-20198710</link>
      <description><![CDATA[<img src="https://www.prosport.ro/wp-content/uploads/2025/06/Handbalul-U21-e-mai-tare-ca-nationala-de-fotbal-a-lui-Daniel-Pancu-doua-victorii-la-rand-la-Campionatul-Mondial-de-tineret-1400x933.jpg"/><br/><p>Naționala masculină de handbal tineret a României a reușit o performanță neașteptată: calificarea între cele mai bune 16 echipe ale lumii. La fotbal, naționala Under 21 a bifat trei eșecuri: 0-1 cu Italia, 1-2 cu Spania și 1-2 cu Slovacia.</p>
<p>Tricolorii mici au învins joi la limită, la Campionatul Mondial U21 din Polonia, Macedonia de Nord cu 28-27. Meciul era destul de echilibrat la casele de pariuri, cu favorită, însă, Macedonia de Nord.</p>
<h2><span>Daniel Pancu, invidios pe handbaliștii Under 21: două victorii consecutive pentru tricolorii mici</span></h2>
<p>În primul meci, cu Islanda, România avea cotă 9 că va câștiga meciul și s-a impus cu 29-25.</p>
<p>La pauza cu Macedonia de Nord de joi la prânz, România era condusă la cinci goluri, 12-17, însă repriza a doua a fost la discreția alor noștri. Stanciuc, Grigore și Armanu au dat împreună 25 de goluri!</p>
<p>Daniel Stanciuc (13 goluri), desemnat MVP-ul partidei, și Paul Grigore (8 goluri) au fost cei mai buni ai tricolorilor. Pentru nord-macedoneni au înscris Dimitar Uzunchev (7 goluri), Mirche Kaladjieski (5 goluri) și Valentin Karasmanakis (4 goluri).</p>
<p>Interesant este că 7 jucători din acest lot provin de la CSM Suceava, inclusiv vedeta Daniel Stanciuc (acum legitimată la Dinamo).</p>
<p>La Suceava se lucrează foarte bine la nivel de copii și juniori de mai bine de 40 de ani, sub comanda profesorului Petru Ghervan, un artizan al handbalului masculin românesc.</p>
<p>Sâmbătă, în ultimul meci din grupă, tricolorii înfruntă Insulele Feroe, dar suntem deja calificați mai departe.</p>
<ul>
<li>Poveste senzațională sub tricolor! Fiul Alinei Dobrin, fosta handbalistă de Europene și Mondiale a României, debutează azi ca fotbalist la EURO U19: „Însărcinată cu tine, am ratat argintul. Tu ai devenit medalia mea. Azi e vremea să o câștigi pentru mine”. EXCLUSIV</li>
</ul>
<h2><span>Ce spune Constantin Din</span></h2>
<p>„Este un început care ne dă speranță și încredere. Felicit întreaga echipă, jucători, staff tehnic, medici și pe toți cei care au fost parte din această construcție.</p>
<p>Am văzut nu doar talent, ci și caracter, disciplină și o energie colectivă care ne arată că această generație are un cuvânt de spus în handbalul mondial.</p>
<p>Pentru Federația Română de Handbal, acest parcurs la Campionatul Mondial înseamnă mai mult decât un rezultat bun, este dovada că investiția în tineret, în muncă serioasă și în continuitate dă roade.</p>
<p>Avem un drum lung în față, dar debutul acesta este o promisiune frumoasă. Suntem mândri și alături de ei, pas cu pas”, a declarat președintele Constantin Din.</p>

]]></description>
    </item>
    <item>
      <title>Poveste senzațională sub tricolor! Fiul Alinei Dobrin, fosta handbalistă de Europene și Mondiale a României, debutează azi ca fotbalist la EURO U19: „Însărcinată cu tine, am ratat argintul. Tu ai devenit medalia mea. Azi e vremea să o câștigi pentru mine”. EXCLUSIV</title>
      <link>https://www.prosport.ro/euro-u19-2025/poveste-senzationala-sub-tricolor-fiul-alinei-dobrin-fosta-handbalista-de-europene-si-mondiale-a-romaniei-debuteaza-azi-ca-fotbalist-la-euro-u19-insarcinata-cu-tine-am-ratat-argintul-tu-20194092</link>
      <description><![CDATA[<img src="https://www.prosport.ro/wp-content/uploads/2025/06/Poveste-senzationala-sub-tricolor-Fiul-Alinei-Dobrin-fosta-handbalista-de-Europene-si-Mondiale-a-Romaniei-debuteaza-azi-ca-fotbalist-la-EURO-U19.webp"/><br/><p>Astăzi începe EURO U19, găzduit de țara noastră. România U19, calificată din oficiu, va evolua într-o grupă din care mai fac parte Spania, Danemarca și Muntenegru și dispută azi primul meci din grupa A, de la ora 21:00, pe Arena Arcul de Triumf, împotriva reprezentativei din Muntenegru. <span>Ghidul complet al turneului final este disponibil aici.</span></p>
<p><span>În lotul convocat de selecționerul Ion Marin</span> îl regăsim pe David Păcuraru. Atacantul de 19 ani care a jucat în acest sezon la Steaua București, formația din Liga 2. Un talent care a început fotbalul sub comanda lui Petre Marin și Sorin Ghionea la școala New Stars din cartierul Militari. A ajuns la academia lui Gică Hagi de la Ovidiu și, în prezent, este împrumutat de Farul Constanța la Steaua.</p>
<h2><span>Fiul Alinei Dobrin, fosta mare handbalistă, e azi atacant la EURO U19</span></h2>
<p>Dar știți cine mai este David Păcuraru? Fiul fostei mari handbaliste Alina Dobrin! Cea care a strâns 154 de apariții și 418 goluri la echipa națională, reprezentând România la cinci Campionate Mondiale și două Campionate Europene, și care la nivel de club pentru Rapid sau CSM București!</p>
<p>Într-un interviu plin de emoție oferit în exclusivitate pentru <span>ProSport</span>, care începe de la „destinul nostru este foarte interesant…”, fosta extremă tricoloră vorbește despre însemnătatea aparte a acestui EURO U19 pentru ea și fiul său. Alina Dobrin relatează frânturi din dezvoltarea băiatului și trasează similitudinile unui tablou de familie format din piese de suflet în care fiul și mama s-au sprijinit unul pe celălalt peste cumpenele timpului.</p>
<p>Fosta handbalistă dezvăluie, sub talismanul unei mari dorințe pe care a căptușit-o, toată viața, în gând: „Este timpul ca, după 20 de ani, să-mi pui la gât acea medalie de argint de care eu nu am beneficiat pentru că, atunci, te-am considerat pe tine medalia mea”.</p>
<p>ProSport: Bună ziua doamna Dobrin, știți de ce vă deranjăm?</p>
<p>Alina Dobrin: Nu, sunt curioasă!</p>
<p><span>Pentru fotbal!</span></p>
<p>Gata, m-am prins, pentru David, băiatul meu. Asta mă bucură cel mai tare, atunci nu poate fi vorba de niciun deranj, e o plăcere!</p>
<p>Începe EURO U19 cu fiul dumneavoastră în lotul tricolor. Cum este acest moment?</p>
<p>Important, în primul rând pentru el, și apoi pentru mine, din umbră. L-am susținut cu tot ce am putut. Iar destinul nostru este foarte interesant. În momentul în care David a început performanța, eu am terminat-o! M-am retras și, atunci, m-am dedicat 100% pentru a-l ajuta pe el să crească în sport. Dumnezeu așa le-a aranjat și sunt norocoasă, atât ca mamă, cât și ca sportivă. Pot să spun doar că, după ce m-am retras, am schimbat sportul (n.r. râde). M-am lăsat de handbal și am trecut la fotbal! Și încă ceva, datorită fiului meu mi-a fost mai ușor să depășesc momentul retragerii mele, un punct de multe ori critic pentru mulți sportivi ajunși în această ipostază.</p>
<p>Cum a fost acest drum pentru dumneavoastră, pentru David?</p>
<p>Nu a fost foarte ușor. El a plecat de acasă la 14 ani, a mers într-o academie în care patru ani a trebuit să se descurce singur cu toate lucrurile și, uite așa… nu a mai fost băiatul mamei. Și vă spun ceva! Încă de atunci, de la 14 ani, toată motivația a fost acest Campionat European, EURO U19. Acum doi ani au avut calificări la Under 17, nu au reușit.</p>
<p><img alt="" class="aligncenter size-full wp-image-20194118" decoding="async" fetchpriority="high" height="1341" sizes="(max-width: 946px) 100vw, 946px" src="https://www.prosport.ro/wp-content/uploads/2025/06/alina-3-buna.jpg" srcset="https://www.prosport.ro/wp-content/uploads/2025/06/alina-3-buna.jpg 946w, https://www.prosport.ro/wp-content/uploads/2025/06/alina-3-buna-768x1089.jpg 768w" width="946"/></p>
<h2><span>A fost prezentă la 90% din meciurile fiului: „Nu am cum și nu am voie să lipsesc”</span></h2>
<p><span>În cazul părinților de sportivi, emoțiile sunt uriașe în timpul competițiilor. Ați făcut sport de performanță la cel mai înalt nivel, cum vă descurcați în postura asta?  </span></p>
<p>Emoțiile sunt foarte greu de gestionat, dacă pentru mine, când eram sportiv, reușeam, pentru el e infinit mai greu. Iar acum, la acest EURO, vor fi emoții mari, iar eu nu o să lipsesc la niciun meci. Am mers la toate turneele lui, la 90% din meciurile lui, cum aș putea să ratez o astfel de competiție? Nu am cum și nu am voie să lipsesc!</p>
<p>Care este cel mai important sfat dat lui David?</p>
<p>Mereu i-am spus că trebuie să muncească mult, că talentul fără muncă nu duce nicăieri, e degeaba! Să rămână optimist, să țintească obiective mari. În rest, mama se roagă pentru sănătatea lui, că asta e cea mai importantă, vitală pentru un sportiv de performanță. Ambiție, muncă, obiective! A crescut cu mine când eu jucam handbal și-i arătam de mic modele, cum se antrenează o jucătoare care își dorește foarte mult. Apoi, dădeam exemplul altei sportive cu talent care, însă, nu se pregătea cum trebuie. Așa l-am crescut, cu exemplele astea, așa l-am preparat pentru marea performanță. Ăsta a fost drumul, unul frumos, plin de obstacole, dar frumos.</p>
<p><img alt="" class="aligncenter size-large wp-image-20194103" decoding="async" height="1400" sizes="(max-width: 647px) 100vw, 647px" src="https://www.prosport.ro/wp-content/uploads/2025/06/alina-dobrin-1-647x1400.jpg" srcset="https://www.prosport.ro/wp-content/uploads/2025/06/alina-dobrin-1-647x1400.jpg 647w, https://www.prosport.ro/wp-content/uploads/2025/06/alina-dobrin-1.jpg 739w" width="647"/></p>
<h2><span>Codou pentru mama: „Să mă bucur măcar de o medalie de argint”</span></h2>
<p><span>Cred că acum o să vă adresez o întrebare de care ați tot avut parte: de ce fotbal și nu handbal pentru David?</span></p>
<p>Pentru băiatul meu mi-am dorit să facă sport, apoi am mers spre performanță. A fost și la baschet, însă i-a plăcut fotbalul și, de la cinci ani, a rămas la fotbal. Dar vreau să vă povestesc ceva, țin mult la acest detaliu care, legat de acest turneu final, are o însemnătate importantă pentru mine și fiul meu.</p>
<p>Vă rog!</p>
<p>Știți care este paradoxul? Acum 20 de ani, când echipa națională de handbal a României a luat medalia de argint la Campionatul Mondial din Rusia, eu eram însărcinată cu el. Jucasem în preliminarii, dar nu am mers la turneul final pentru că se disputa în luna decembrie, iar eu urma să îl nasc pe David în februarie. Iar acum i-am spus, înainte de acest turneu, că este timpul ca, după 20 de ani… „să-mi pui la gât acea medalie de argint de care eu nu am beneficiat pentru că eram însărcinată cu tine!”. Și-i mulțumesc frumos lui Dumnezeu pentru copilul minunat pe care mi l-a dat! Dar am zis că acum este timpul, după două decenii, să mă bucur măcar de o medalie de argint. Am considerat la vremea aia că el, David, este medalia mea. E timpul să se întoarcă prin el acea medalie de argint. Sper ca Dumnezeu să fie alături de noi, să fie sănătos. Ne vedem în tribună!</p>
<ul>
<li>În 2005, la Campionatul Mondial de Handbal din Rusia, de la Sankt Petersburg, România a ocupat poziția secundă după ce a pierdut finala împotriva gazdelor (28-23). Bronzul a fost cucerit de Ungaria</li>
</ul>

]]></description>
    </item>
    <item>
      <title>Transfer de Liga Campionilor pentru Dinamo. Are 3 titluri: două cu FC Porto și unul cu Sporting Lisabona</title>
      <link>https://www.prosport.ro/alte-sporturi/handbal/transfer-de-liga-campionilor-pentru-dinamo-are-3-titluri-doua-cu-fc-porto-si-unul-cu-sporting-lisabona-20194382</link>
      <description><![CDATA[<img src="https://www.prosport.ro/wp-content/uploads/2025/06/Transfer-de-Liga-Campionilor-pentru-Dinamo.-Are-3-titluri.-Doua-cu-FC-Porto-si-unul-cu-Sporting-Lisabona-1400x808.jpg"/><br/><p>Dinamo, campioana en-titre din Liga Zimbrilor, a bifat un nou transfer de senzație pentru Liga Campionilor, după ce l-a adus în Ștefan cel Mare pe interul stânga Pedro Valdes de la FC Porto.</p>
<p>Înalt de 1,90 metri, handbalistul născut în Cuba a semnat pe doi ani și are în palmares două titluri alături de „dragoni” și unul cu rivalii de la Sporting Lisabona.</p>
<h2><span>Dinamo, un nou transfer de Liga Campionilor. Vine în Ștefan cel Mare cu 3 titluri în palmares obținute în Portugalia<br/>
</span></h2>
<p>Campioana României la handbal masculin <span>a oficializat o nouă mutare de top, demnă de Champions League</span>, după ce l-a transferat pe interul stânga Pedro Valdes de la FC Porto.</p>
<p>Cu un fizic impresionant, acesta a semnat un contract valabil pentru următoarele două sezoane și vine în Ștefan cel Mare cu trei titluri în palmares, două alături de „dragoni” și unul cu rivalii de la Sporting Lisabona.</p>
<p>Util atât în ofensivă, cât și pe faza de apărare, Pedro Valdes are șase sezoane jucate în EHF Champions League și 154 de goluri marcate în ultim stagiune în tricoul lui FC Porto.</p>
<p>„Pedro Valdés la Dinamo. În vârstă de 30 de ani, interul stânga a semnat cu Dinamo București pentru următoarele două sezoane competiționale. Născut în Cuba, Pedro Valdes a evoluat pentru Villa Clara (2011-2015), Artística de Avanca (2015-2017), Sporting Lisabona (2017-2021) și FC Porto (2021-2025).</p>
<p>Are în palmares trei campionate (două cu FC Porto, unul cu Sporting CP) și o Supercupă a Portugaliei. În ultimul sezon a marcat 154 de goluri pentru FC Porto, în 51 de meciuri (toate competițiile în care a fost angrenată echipa lusitană)</p>
<p>Inter de forță (1,90 m înălțime), cu șase sezoane de EHF Champions League, Pedro Valdes este un jucător complet, care acoperă bine atât faza de apărare, cât și cea de atac. Bun venit Pedro ”, a anunțat CS Dinamo București pe pagina oficială de Facebook.</p>
<p><img alt="" class="size-large wp-image-20194395" decoding="async" height="878" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/504338596_17880521766319339_8087803115962200422_n-1400x878.jpg" srcset="https://www.prosport.ro/wp-content/uploads/2025/06/504338596_17880521766319339_8087803115962200422_n-1400x878.jpg 1400w, https://www.prosport.ro/wp-content/uploads/2025/06/504338596_17880521766319339_8087803115962200422_n-768x482.jpg 768w, https://www.prosport.ro/wp-content/uploads/2025/06/504338596_17880521766319339_8087803115962200422_n.jpg 1440w" width="1400"/></p>
<h2><span>Transferuri stelare pe bandă rulantă</span></h2>
<p><span>Campioana României a dat mai multe lovituri</span> de mercato. L-a adus pe Tom Pelayo, internaționalul francez de 28 de ani, golgheterul ultimului sezon din Starligue, fost la Dunkerque Handball Grand Littoral.</p>
<p>„Tom Pelayo, noul nostru inter dreapta, vine la București după un sezon ISTORIC în Franța. 241 de goluri în 30 de meciuri, un nou RECORD pentru campionatul francez. Cele mai multe goluri marcate vreodată într-un singur sezon în prima ligă franceză”, a transmis CS Dinamo.</p>
<p>„Dulăii” au anunțat zilele trecute și transferul portarului naționalei Franței, Samir Bellahcene, în vârstă de 30 de ani, venit de la Stuttgart.</p>
<p>Totodată, la gruparea „alb-roșie” au mai ajuns internaționalii Ionuț Nistor și Andrei Buzle, de CSM Constanța, coordonatorul de joc lusitan Miguel Martins, de la Aalborg, dar și noul antrenor principal, selecționerul Portugaliei, Paulo Pereira.</p>
<p> </p>
<p> </p>

]]></description>
    </item>
  </channel>
</rss>
