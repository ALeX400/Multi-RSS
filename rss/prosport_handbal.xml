<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nicușor Dan și ratarea sa de la 7 metri au declanșat un scandal de proporții. Președintele României, jignit de fostul ministru al Finanțelor: „Nu ar fi marcat nici cu poarta goală”</title>
      <link>https://www.prosport.ro/diverse/nicusor-dan-si-ratarea-sa-de-la-7-metri-au-declansat-un-scandal-de-proportii-presedintele-romaniei-jignit-de-fostul-ministru-al-finantelor-nu-ar-fi-marcat-nici-cu-poarta-goala-20192343</link>
      <description><![CDATA[<img src="https://www.prosport.ro/wp-content/uploads/2025/06/Nicusor-Dan-si-ratarea-sa-de-la-7-metri-au-declansat-un-scandal-de-proportii.-Presedintele-Romaniei-jignit-de-fostul-ministru-al-Finantelor-1400x933.jpg"/><br/><p>Duminică, 8 iunie 2025, la Sala Polivalentă din București a avut loc gala organizată pentru retragerea Cristinei Neagu (36 de ani) din handbalul profesionist, iar de la eveniment nu a lipsit nici președintele Nicușor Dan (55).</p>
<p>Șteful statului și-a confirmat aprecierea vizavi de cea mai bună handbalistă a României și a făcut deliciul celor din sală cu câteva schimburi de mingi bifate pe suprafața de joc. De asemenea, Nicușor Dan a fost încurajat să arunce și de la 7 metri.</p>
<h2><span>Eugen Orlando Teodorovici, ex-ministru al Finanțelor, a pus tunurile pe Nicușor Dan după „Gala Neagu”</span></h2>
<p><span>Nicușor Dan, președintele României, s-a prezentat la Sala Polivalentă din București pentru a fi alături de Cristina Neagu</span> la momentul retragerii ei din handbalul profesionist.</p>
<p><span>Nicușor Dan nu doar că a reconfirmat aprecierea pe care i-o poartă Cristinei Neagu</span>, ci a făcut și spectacol sub privirile miilor de fani prezenți în arenă.</p>
<p>Pe scurt, președintele României a fost invitat pe suprafața de joc la un moment dat și a schimbat câteva mingi cu Narcisa Lecușanu până în preajma careului de 6 metri.</p>
<p>Ulterior, Nicușor Dan a fost invitat să arunce de la 7 materi și, din nou, a răspuns pozitiv. Președintele României a trimis în umărul portarului, nereușind să marcheze, însă chiar și așa a fost aplaudat la scenă deschisă.</p>
<p>Însă, Eugen Orlando Teodorovici, fost ministru al Finanțelor, nu a gustat momentul care l-a avut în prim-plan pe președintele României și a ținut să îl ironizeze pe acesta.</p>
<blockquote><p>Gooool, Nicușor Dan! Ce gol, cât talent, câtă îndemânare! Dar și un comentator răutăcios. Între noi fie vorba… nu ar fi marcat nici cu poarta goală. P.S. Totuși, este inexplicabil cum «racheta» lui Nicușor Dan, lovitura de la «7 metri», era aproape să lovească în figură un portar de handbal de talie mondială”, a scris Eugen Teodorovici, pe pagina sa de Facebook, după cum se poate vedea și în captura foto din galeria articolului.</p></blockquote>
<h2><span>Cuvintele dure au continuat în secțiunea de comentarii</span></h2>
<p>Așa cum era de așteptat, unii dintre urmăritorii lui Eugen Teodorovici au considerat remarca sa jignitoare și au contestat-o în secțiunea de comentarii.</p>
<p>Însă, nici cei care nu i-au împărtășit opinia fostului ministru al Finanțelor nu au scăpat. Potrivit <span>Cancan.ro</span>, Eugen Teodorovici i-a numit pe câțiva dintre internauți „proști” sau „analfabeți”.</p>
<blockquote><p>Nu îmi vine să cred că au venit atât de mulți oameni. Simt emoția acestei zile, simt că este o zi de sărbătoare. Oamenii îmi arată cât de mare sunt sau am fost, pentru că m-am retras de trei săptămâni. Pentru mine e o bucurie că este Președintele României în tribună”, Cristina Neagu, printre altele, după gala care a marcat retragerea ei din handbalul profesionist.</p></blockquote>

]]></description>
    </item>
    <item>
      <title>Transfer de senzație la Dinamo. Direct din campionatul Franței: „A marcat cele mai multe goluri din istorie!”</title>
      <link>https://www.prosport.ro/alte-sporturi/handbal/transfer-de-senzatie-la-dinamo-direct-din-campionatul-frantei-a-marcat-cele-mai-multe-goluri-din-istorie-20193492</link>
      <description><![CDATA[<img src="https://www.prosport.ro/wp-content/uploads/2025/06/Transfer-de-senzatie-la-Dinamo.-Direct-din-campionatul-Frantei.jpg"/><br/><p>Dinamo dă lovitura cu un transfer de top direct din campionatul Franței.</p>
<p>Gruparea din „Ștefan cel Mare” se pregătește de startul noului sezon și a făcut unul dintre cele mai importante transferuri din istoria clubului. <span>Campioana din ultimele sezoane</span> la handbal masculin a anunțat transferul francezului Tom Pelayo. Campionul european EHF 2025 a anunțat că abia așteaptă să debuteze pentru „dulăi”.</p>
<h2><span>Mutare de Champions League făcută de Dinamo la handbal: semnează cu golgheterul din campionatul Franței</span></h2>
<p>Cea mai titrată formație de handbal din România dă lovitura pe piața transferurilor. „Dulăii” au obținut semnătura unui internațional francez de 28 de ani care a scris istorie în Starligue. Tom Pelayo a marcat 241 de goluri în doar 30 de meciuri și a stabilit un record absolut în Franța, iar acum vine în România să doboare record după record alături de clubul din „Ștefan cel Mare”.</p>
<p>Conducerea CS Dinamo de la handbal a anunțat transferul interului francez pe rețelele de socializare.</p>
<blockquote><p>„Tom Pelayo, noul nostru inter dreapta, vine la București după un sezon ISTORIC în Franța. 241 de goluri în 30 de meciuri, un nou RECORD pentru campionatul francez. Cele mai multe goluri marcate vreodată într-un singur sezon în prima ligă franceză”, anunță pagina CS Dinamo Handbal.</p></blockquote>
<p>Tom Pelayo a evoluat toată cariera la Dunkerque Handball Grand Littoral. A debutat în acest an la echipa națională alături de care a triumfat la EHF Euro Cup 2025.</p>
<h2><span>Dinamo a semnat și cu portarul naționalei Franței, fost coleg cu Pelayo</span></h2>
<p>Dinamo devine o forță pe toate planurile și se anunță deja o candidată serioasă în competițiile europene. Samir Bellahcene, în vârstă de 30 de ani, a semnat cu o zi înainte de venirea lui Tom Pelayo. Cei doi au fost colegi la Dunkerque timp de cinci ani. Are un titlu european cucerit alături de Franța anul trecut și a obținut medalia de bronz la Campionatul Mondial din acest an. De asemenea a participat la Jocurile Olimpice de la Paris, dar selecționata „cocoșului galic” nu a făcut o impresie prea bună.</p>
<p>Campioana din Liga Zimbrilor  a mai realizat alte trei mutări înainte de startul sezonului. Este vorba de jucătorii de națională Ionuț Nistor și Andrei Buzle de la<span> CSM Constanța</span> și coordonatorul de joc din Portugalia, Miguel Martins. Echipa va fi antrenată în noul sezon de portughezul Paulo Pereira.</p>
<p>CS Dinamo a anunțat că se va despărți în această vară de Haukur Thrastarson, Ali Zein, Stanislav Kasparek, Darko Djukic, Andre Gomes, Ramon Şomlea, Tudor Buguleț.</p>

]]></description>
    </item>
    <item>
      <title>Legendarul handbalist Vasile Stângă are un mesaj tăios la adresa conducerii CSA Steaua: „Noi încă trăim”. EXCLUSIV</title>
      <link>https://www.prosport.ro/alte-sporturi/handbal/legendarul-handbalist-vasile-stanga-are-un-mesaj-taios-la-adresa-conducerii-csa-steaua-noi-inca-traim-exclusiv-20193157</link>
      <description><![CDATA[<img src="https://www.prosport.ro/wp-content/uploads/2025/06/Legendarul-handbalist-Vasile-Stanga-are-un-mesaj-taios-la-adresa-conducerii-CSA-Steaua-„Noi-inca-traim.-EXCLUSIV-scaled-e1749639993800-1400x796.jpg"/><br/><p>Pe data de 7 iunie CSA Steaua a aniversat 78 de ani de la înființarea clubului. Ceea ce s-a dorit a fi un moment festiv, așa cum era normal să se întâmple, s-a transformat într-un fiasco.</p>
<p>Jurnaliști înjurați, suporteri ultras care au dat năvală în magazinul clubului pentru a cere socoteală reprezentaților presei, legende ale clubului care nu au fost invitate la acest moment.</p>
<h2><span>Ce spune Vasile Stângă despre haosul de la CSA Steaua</span></h2>
<p>După acest episod, Vasile Stângă, legendarul handbalist al Stelei a avut un mesaj tăios la adresa actualei conduceri militare:</p>
<p>„Pentru domnul comandant, doar anumite persoane au făcut performanță la acest club. Suntem câțiva foști sportivi care poate ne-am fi dorit să participăm și noi la acest eveniment. Steaua este clubul unde am crescut și ne-am format ca oameni. Dar, se vede treaba că asta nu mai contează.</p>
<p>Nu mai spun că dacă acum, un Cristian Gațu, Nicolae Munteanu vor să intre în club, se dau nenumărate telefoane pentru a fi putea fi lăsați să intrăm. În trecut, lucrurile stăteau cu totul altfel. E păcat că multe nume importante ale Stelei sunt ignorate.</p>
<p>Cu toții facem parte din istoria acestui club. Vreau, însă, ca domnul comandant să știe, că noi, cei ignorați, încă respirăm. Suntem în viață”, a precizat, cu supărare, Vasile Stângă, pentru <span>ProSport</span>.</p>
<ul>
<li>Scandal mare la CSA Steaua București! Ștefan Bichir a plecat, dar locțiitorul nu vrea să semneze</li>
</ul>
<h2><span>Echipa de handbal, o echipă a nimănui</span></h2>
<p>Una dintre cele mai importante echipe din istoria sportului stelist, cea de handbal masculin, a retrogradat în divizia secundă. Asta sub privirile nepăsătoare ale actualei conduceri.</p>
<p>Cu un buget de aproape 2 milioane de euro anual, secția de handbal a roș-albaștrilor este la pământ.</p>
<p>„Este dramatic ce se întâmplă. Să vezi cum se năruie o echipă clădită cu atâta muncă de zeci și zeci de generații. Înțeleg că ar mai fi o șansă ca Steaua să rămână în prima ligă prin desființarea câtorva echipe din țară. Și federația ar trebui să intervină cumva în rezolvarea acestei situații”, a mai precizat Vasile Stângă.</p>
<h2><span>Jucători plătiți cu zece mii de euro pe lună</span></h2>
<p>Chiar dacă în prezent Steaua va fi nevoită să evolueze în liga secundă, secția este împovărată și plata unor salarii exorbitante, se pare. De câte zece mii de euro lunar, pe care, conform contractelor încheiate, trebuie să le achite.</p>
<p>„Acest management al secției s-a dovedit, clar, a fi unul defectuos. Din păcate, nu sunt semne că haosul s-ar putea opri”, a încheiat Stângă.</p>

]]></description>
    </item>
    <item>
      <title>Lista neagră a Cristinei Neagu la gala de la Polivalentă! De ce au lipsit „in corpore” FR Handbal, antrenori de top și câteva colege de la națională. EXCLUSIV</title>
      <link>https://www.prosport.ro/alte-sporturi/handbal/lista-neagra-a-cristinei-neagu-la-gala-de-la-polivalenta-de-ce-au-lipsit-in-corpore-fr-handbal-antrenori-de-top-si-cateva-colege-de-la-nationala-exclusiv-20191470</link>
      <description><![CDATA[<img src="https://www.prosport.ro/wp-content/uploads/2025/06/Lista-neagra-a-Cristinei-Neagu-la-gala-de-la-Polivalenta-De-ce-au-lipsit-„in-corpore-FR-Handbal-antrenori-de-top-si-cateva-colege-de-la-nationala.jpeg"/><br/><p>Cristina Neagu a celebrat, duminică, cei 25 de ani de carieră în handbal, în cadrul unei gale internaționale grandioase la care au contribuit mii de fani şi colege de la echipele la care a jucat.</p>
<p>La evenimentul de la Sala Polivalentă, cu 5.000 de oameni în tribune, au lipsit câteva nume importante din cariera sportivei care acum a jucat ultimul meci de handbal.</p>
<h2><span>FR Handbal nu a făcut parte din planurile Cristinei Neagu la evenimentul de la Sala Polivalentă</span></h2>
<p>N-a fost prezent președintele FR Handbal, Constantin Din, nici secretarul general, Nicolae Andrei Luca.</p>
<p>Nici măcar Steluța Luca, care este și ea acum în cadrul forului. Fosta mare jucătoare a fost invitată dar ar fi declinat invitația deoarece de marți până duminică a fost la Bistrița – turneu final junioare 2. Duminică a avut premierea, chiar la ora 15.00.</p>
<p>Cei mai importanți oameni din „vârful” FRH n-au fost invitați, deși FR Handbal a fost co-organizator și ar urma în aceste zile să vireze către firma organizatoare o sumă, se pare, de 75.000 de euro.</p>
<p>De asemenea, foști antrenori precum Radu Voina și Gheorghe Tadici au lipsit, ambii la echipa națională pe vremea în care juca Neagu. Niciun fost selecționer n-a fost în sală, nici român și nici străin. Excepțiile sunt Adi Vasile și Florentin Pera, ultimii antrenori de la națională.</p>
<p>Plus alte colege, supărate că n-au fost chemate „pe parchet”, ci doar în tribune. Evident, nu poți mulțumi pe toți, inevitabil să nu apară polemici.</p>
<p>FR Handbal a trimis un membru al CA pentru a oferi o plachetă și o diplomă în cadrul galei, dar nu i s-a găsit niciun loc în desfășurătorul evenimentului.</p>
<h2><span>De unde a pornit „râca” dintre Cristina Neagu și actuala conducere a FR Handbal?</span></h2>
<p>Tocmai din finalul lui 2022. După partide în care România a fost defavorizată de arbitraj la un turneu final, Neagu și celelalte jucătoare au vrut să protesteze înainte de startul unei partide.</p>
<p>Crina Pintea a publicat pe pagina sa de Facebook acum trei ani și jumătate o poză cu ea și coechipierele sale purtând tricourile pe care ar fi vrut să le îmbrace la meciul cu Germania, dar n-au fost lăsate de FRH, cu mesajul „Respect our work” (Respectați-ne munca!).</p>
<p>În descriere, Crina a adăugat câteva hashtag-uri, precum „Fair Play”, „Nu încălcați regulile”, „Suntem puternice”, „Vocea noastră contează” și „Respectați jucătoarele”. Neagu și Pintea au avut declarații acide pe această temă. Cristina Neagu a explicat de ce a renunțat la acțiunea de protest.</p>
<ul>
<li>Ziua în care handbalul mondial a pierdut o mare jucătoare! Copleșită de emoții, Cristina Neagu și-a încheiat cariera cu lacrimi în ochi</li>
</ul>
<p>„A fost în calcul să ieșim cu ele pe teren, însă cei din conducere au spus că mai presus de amendă putem primi suspendare. Nu știu, echipa să nu mai joace un an sau ceva de genul, pentru că noi ne-am dorit foarte mult să ieșim cu acele tricouri”, a spus Cristina Neagu, după meciul cu Germania.</p>
<p>Surse<span> ProSport </span>susțin că atunci Constantin Din, conștient de faptul că echipa risca să fie suspendată un an din toate competițiile, a intrat în vestiar și le-a cerut tricolorelor să renunțe la acțiune.</p>
<h2><span>„Nu mai avem unde să protestăm”, se văita Cristina Neagu</span></h2>
<p>Tonul discuției a fost unul destul de ridicat, iar Cristina Neagu s-a simțit ofensată și l-a taxat ulterior pe șeful FR Handbal. Relația dintre ei e una rece.</p>
<p>„E al nu știu câtelea meci care se desfășoară în acest fel. Nu mă interesează că se va spune acum, că așa suntem noi românii, că vorbim despre arbitraj atunci când pierdem. Dacă nici acum nu-ți dai seama că eram echipa care merita să câștige, înseamnă că nu ești român sau nu-ți pasă de sport! S-a văzut clar pe teren.</p>
<p>Nu mai avem unde să protestăm, pentru că pentru noi s-a terminat Campionatul European. Urmează meciurile de la echipele de club.</p>
<p>Da, ne-am fi dorit să protestă, pentru că a fost munca noastră și am simțit pe teren că a fost nedrept. Din păcate așa e la noi, prea multe nu putem schimba și trebuie să mergem înainte”, a declarat Cristina Neagu la finalul CE în care România a terminat pe locul 12.</p>
<ul>
<li>Nicuşor Dan, gest superb pentru Cristina Neagu. Preşedintele României n-a ratat ocazia, alături de căpitanul Generației de Aur</li>
</ul>
<p>Un alt detaliu care pare că a escaladat relația dintre Neagu și Din e că FR Handbal n-a dorit să retragă tricoul cu numărul 8, după modelul CSM București. E adevărat că nu s-a produs un astfel de moment nici măcar tricoul lui Gațu, nici al lui Vasile Stângă, al nimănui. Cei de la FRH nu retrag tricouri.</p>
<p>FR Handbal n-a postat pe conturile de social media nicio referire la evenimentul Gala Neagu.</p>
<blockquote><p>Nu este nicio problemă cu FR Handbal. Le-am trimis invitații dar ei au avut turnee finale și n-au putut onora cu prezența acest eveniment<br/>
Virgil Stănescu, organizator Gala Neagu pentru ProSport</p></blockquote>

]]></description>
    </item>
    <item>
      <title>Nicuşor Dan nu s-a mai ascuns: „Am fost înjurat pentru că am plătit salarii prea mari”</title>
      <link>https://www.prosport.ro/alte-sporturi/handbal/nicusor-dan-nu-s-a-mai-ascuns-am-fost-injurat-pentru-ca-am-platit-salarii-prea-mari-20191438</link>
      <description><![CDATA[<img src="https://www.prosport.ro/wp-content/uploads/2025/06/Nicusor-Dan-nu-s-a-mai-ascuns.-„Am-fost-injurat-pentru-ca-am-platit-salarii-prea-mari-1400x796.jpg"/><br/><p>Președintele României a fost prezent în Sala Polivalentă din Capitală la meciul de retragere al Cristinei Neagu, cea mai mare handbalistă a României.</p>
<p>Nicușor Dan a răspuns cu această ocazie celor care l-au acuzat dur că a plătit salarii prea mari la CSM pe vremea când era primarul Bucureștiului.</p>
<h2><span>Președintele nu s-a mai abținut și a răbufnit. „Am fost înjurat pentru că am plătit salarii prea mari”</span></h2>
<p>Nicușor Dan a ținut să fie <span>prezent la Sala Polivalentă din Capitală la meciul de retragere</span> al Cristinei Neagu, considerată cea mai mare handbalistă a țării noastre. Noul șef de stat a reacționat după ce a fost acuzat și înjurat totodată că a decis să achite salarii prea mari la CSM pe vremea când îndeplinea funcția de primar general al Bucureștiului.</p>
<p>Chestionat cu privire la ce a însemnat Cristina Neagu pentru el, președintele României și-a adus aminte că a fost criticat de mulți pentru pentru modul cum a gestionat financiar CSM București, club aflat sub controlul Primăriei Generale a Capitalei.</p>
<p>„Eu am fost înjurat că am plătit salarii prea mari la CSM… Cristina Neagu este unul dintre marii sportivi români din toate timpurile și trebuie să respectăm asta și să încercăm să vedem cum să se respecte valorile în societate”, a spus președintele României, potrivit <span>stirileprotv.ro</span>.</p>
<p><img alt="" class="size-large wp-image-20191451" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-1400x933.jpg" srcset="https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-1400x933.jpg 1400w, https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-768x512.jpg 768w, https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-1536x1024.jpg 1536w, https://www.prosport.ro/wp-content/uploads/2025/06/HOME-LEGENDS-WORLD-STARS-GALA-NEAGU-08.06.2025-1-1-2048x1365.jpg 2048w" width="1400"/></p>
<h2><span>Ploaie de stele la Sala Polivalentă.  Foste mari staruri de pe semicerc au venit să o celebreze pe „Messi a handbalului”</span></h2>
<p><span>Meciul de retragere a celei poreclite „Messi din handbal” </span>a avut loc între două selecţionate, Home Legends şi World Stars, și s-a încheiat „frățește”, la egalitate, scor 21-21. La evenimentul desfășurat în Sala Polivalentă din Capitală au mai participat preşedintele Agenţiei Naţionale pentru Sport, Bogdan Matei, preşedintele Comitetului Olimpic şi Sportiv Român, Mihai Covaliu, secretarul general George Boroi, fosta internaţională Narcisa Lecuşanu, membră în Comitetul Executiv al Federaţiei Internaţionale de Handbal, fostul mare fotbalist Gheorghe Popescu, fosta campioană olimpică la scrimă Ana-Maria Brânză, fotbalistul Ianis Hagi, însoțit de soția sa, Elena, dar și alte personalități din sportul românesc.</p>
<ul>
<li>HOME LEGENDS: Luminiţa Dinu (Huţupan), Ionica Munteanu, Denisa Ştefania Şandru – Iulia Curea, Alice Elisei, Cristina Vărzaru, Adriana Nechita, Ionela Stanca, Crina Pintea, Oana Manea, Adina Meiroşu, Gabriela Perianu, Mica Brădeanu, Eliza Buceschi, Melinda Geiger, Patricia Vizitiu, Felicia Pârvu, Ana Luca, Cristina Neagu. Antrenor: Maria Covaci.</li>
<li>WORLD STARS: Jelena Grubisic, Paula Ungureanu – Siraba Dembele, Carmen Martin, Radmila Petrovic, Dragana Cvijic, Emilie Arntzen, Elizabeth Omoregie, Djurdjina Jaukovic, Andrea Lekic, Cristina Neagu, Oana Manea, Bella Gulden, Katarina Bulatovic, Linnea Torstenson, Bojana Popovic, Alexandrina Barbosa. Antrenor: Dragan Adzic.</li>
</ul>
<p> </p>
<p> </p>

]]></description>
    </item>
  </channel>
</rss>
