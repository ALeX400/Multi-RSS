<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Secretul cutiei cu alb și roșu care te face „programat să câștigi medalii” chiar dacă nu practici sportul în care au performat toți bărbații din neamul tău! EXCLUSIV</title>
      <link>https://www.prosport.ro/fotbal-intern/secretul-cutiei-cu-alb-si-rosu-care-te-face-programat-sa-castigi-medalii-chiar-daca-nu-practici-sportul-in-care-au-performat-toti-barbatii-din-neamul-tau-exclusiv-20232555</link>
      <description><![CDATA[<img src="https://www.prosport.ro//wp-content/uploads/2025/07/Secretul-cutiei-cu-alb-si-rosu-care-te-face-„programat-sa-castigi-medalii-chiar-daca-nu-practici-sportul-in-care-au-performat-toti-barbatii-din-neamul-tau-EXCLUSIV-1400x934.jpeg"/><br/><p>Reîntors de curând ca antrenor la CSM București, clubul cu care a performat la nivel intern (7 titluri naționale și 7 Cupe ale României) dar și internațional, din postura de secund și principal, Adi Vasile are în spate inclusiv o carieră frumoasă de handbalist, în care a reprezentat cu cinste și cu trofee clubul Steaua București.</p>
<p>Puțină lume poate că știe, însă, faptul că Adi Vasile provine dintr-o familie în care alt sport a dominat pe filieră paternă. Boxul, nu handbalul! Și încă la ce nivel! <span>Într-un amplu interviu video oferit în exclusivitate pentru</span> <span>ProSport</span>, Adi Vasile deschide porțile unei confesiuni emoționante, cu secrete din culisele carierei dar și vieții lui. Una în care ringul și handbalul alternează, cumva potențându-se misterios pe firul aceleiași pasiuni uriașe pentru sport și performanță.</p>
<h2><span>Confesiunea lui Adi Vasile despre box, sportul care domina în familia lui</span></h2>
<p>„Când eram copil, eu am fost programat să câștig medalii! Să-mi doresc să câștig medalii!”. Startul mărturisirilor dinspre Adi Vasile, antrenorul CSM București, e de o sinceritate abruptă, nonșalantă, iar poveștile curg imediat, cuceritor, în urma verdictelor despre propriul parcurs profesional:</p>
<blockquote><p>Tatăl meu a fost component al lotului olimpic de box al României, vărul tatălui meu a reprezentat România la Jocurile Olimpice 1980 de la Moscova la box (n.red. – Teodor Pîrjol, categoria grea) .Unchiul tatălui meu a fost secretar general al Federației Române de Box. Iar eu am crescut cu o cutie de medalii, a tatălui meu, care era cel mai valoros lucru pe care eu puteam să-l ating în copilăria aia! Ca și jucat, ca taică-miu să mă lase să mă joc cu medaliile lui. Cele mai vechi amintiri ale mele sunt legate de acea cutie alb cu roșu. Este și acum, acolo, în bibliotecă”</p></blockquote>
<p>Cum de nu s-a îndreptat Adi Vasile spre box și a ales handbalul? Nici el nu are o explicație clară, dar știe sigur ce a învățat la Steaua, prin handbal.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/VYxqpO04WvY?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Adi Vasile revine la CSM București. Ce dezvăluie despre relația cu Cristina Neagu: „Așa am fost...”" width="500"></iframe></div>
<p> </p>
<p>Iar pasiunea pentru box i-ar rămas totuși, dezvăluind că urmărește atât confruntări istorice, cât și „la zi” din sportul care domina în familia lui:</p>
<blockquote><p>Ulterior, începând să fac handbal, am intrat în clubul Steaua unde am văzut mari campioni și le sunt recunoscător absolut tuturor profesorilor și antrenorilor și conducătorilor din acel club că am avut marea șansă și mi-au educat o identitate de campion. Și o dorință de campion. Așa că programarea mea spre acele medalii a fost făcută încă de când eram foarte mic! Boxul nu l-am practicat, deși îmi place la nebunie! Mă uit la meciuri de box, m-am uitat la meciuri din istorie, din anii ’60-’70, dar cred că tatăl meu… nu-mi dau seama. Nu știu de ce nu am făcut box! Nu că, dacă m-ar fi dus la box, nu m-ar fi protejat tata”</p></blockquote>

]]></description>
    </item>
    <item>
      <title>„CSM București și restul!”. Bogdan Burcea, verdict clar despre lupta la titlu în Liga Florilor</title>
      <link>https://www.prosport.ro/alte-sporturi/handbal/csm-bucuresti-si-restul-bogdan-burcea-verdict-clar-despre-lupta-la-titlu-in-liga-florilor-20221367</link>
      <description><![CDATA[<img src="https://www.prosport.ro//wp-content/uploads/2025/07/„CSM-Bucuresti-si-restul.-Bogdan-Burcea-verdict-clar-despre-lupta-la-titlu-in-Liga-Florilor-1400x934.jpg"/><br/><p>Bogdan Burcea, antrenorul Coronei Brașov, vicecampioanei României la handbal feminin, a analizat cum s-ar putea desfășura lupta pentru titlu în Liga Florilor.</p>
<p>Tehnicianul e convins că CSM București, condusă de Adi Vasile, nu va avea, practic, vreo contracandidată serioasă în lupta pentru cucerirea unui nou titlu intern.</p>
<h2><span>Burcea nu are dubii:  „În lupta pentru titlu există o singură echipă”</span></h2>
<p>Tehnicianul este convins că, și în sezonul viitor, CSM București va defila în campionat și spune că celelalte echipe nu pot concura  cu „tigroaicele”.</p>
<p>„În lupta pentru titlu există o singură echipă și aceasta este CSM București, indiferent ce se spune și se vehiculează. Lupta pentru titlu este clară, experiența și valoarea de la CSM București este mult peste ce pot obține alte echipe din Liga Florilor. Constanța lor în a se poziționa în primele 8-10 echipe din Champions League în ultimii ani le dă acest statut.</p>
<p>Apoi, sigur, sunt echipe ca Brăila, Bistrița, Vâlcea, Rapid , după care urmăm noi și Minaur Baia Mare, echipe care se vor lupta și în sezonul viitor pentru un loc în cupele europene”, a declarat Bogdan Burcea, care a condus astăzi primul antrenament la Brașov.</p>
<h2><span>Bogda Burcea: „Trăim vremuri grele”</span></h2>
<p>Liga Florilor se va disputa în noul sezon cu doar 12 echipe în loc de 14. Burcea trage un semnal de alarmă, iar verdictul este clar: „trăim vremuri grele”.</p>
<p>„Suntem conștienți că țara traversează o perioadă foarte grea din punct de vedere economic.</p>
<p>Trebuie să justificăm fiecare bănuț, pentru că trăim vremuri grele”, a mai spus Burcea.</p>
<h2><span>Cantonament în Grecia și amicale puternice în această vară</span></h2>
<p>Corona Brașov a început, miercuri dimineața, pregătirea de vară, iar joi echipa va pleca în Grecia pentru un stagiu de pregătire de 10 zile.</p>
<p>„Fetele au un tonus bun după o vacanță binemeritată. Au avut un program de pregătire și în vacanță. În cantonamentul din Grecia avem obiective de ordin tehnic și tactic, iar la final vom juca un amical cu Drama, o echipă de cupele europene. Până la Supercupa României vom juca mai multe amicale puternice.</p>
<p>Supercupa este prima competiție oficială, la care participă echipe care au performat sezonul trecut. Este un obiectiv de performanță, dar vor fi și teste utile înaintea debutului de campionat. Obiectivul este locurile 1-6. Sper să fim capabili să motivăm și să ridicăm echipa față de sezonul trecut, dar obiectivul numărul 1 rămâne calitatea jocului pentru a oferi satisfacție suporterilor”, a declarat Bogdan Burcea, antrenorul Coronei.</p>
<h2><span>Amicale tari în această vară</span></h2>
<p>După stagiul din Grecia, pentru Corona urmează mai multe meciuri amicale la trei turnee: Buzău (1-2 august), Brăila (7-10 august) și Brașov (15-16 august). La Brăila, Corona se va duela cu Dunărea Brăila, CSM București și Nykobing Falster Handboldklub (Danemarca), iar la Brașov vor veni CSM București, Dunărea Brăila și Rapid București.</p>
<p>Corona va începe meciurile oficiale pe 23 august, la Bistrița, în Supercupa României cu un duel în semifinale cu Gloria Bistrița.</p>
<p>În această vară, la Corona au ajuns jucătoare importante, precum Sorina Grozav (26 de ani, inter stânga), Tamara Haggerty (olandeză, 29 de ani, pivot), Larissa Araujo (braziliancă, 32 de ani, extremă stânga ), Ruth Joao (angoleză, 26 de ani, pivot) și Dijana Mugosa (muntenegreană, 29 de ani, extremă stânga).</p>
<h2><span>Direct în grupele EHF</span></h2>
<p>Corona Brașov a terminat sezonul trecut pe locul 2 în Liga Florilor, dar nu a solicitat un wild card de la EHF pentru participarea în Liga Campionilor.</p>
<p>Corona  revine în acest sezon în cupele europene, unde este calificată direct în grupele EHF.</p>

]]></description>
    </item>
    <item>
      <title>În handbal avem arbitraj de nota 10? Promovabilitate mare în condițiile în care testele au fost mai dificile ca în anii trecuți: „S-a eliminat orice bârfă, orice zvon”. EXCLUSIV</title>
      <link>https://www.prosport.ro/alte-sporturi/handbal/in-handbal-avem-arbitraj-de-nota-10-promovabilitate-mare-in-conditiile-in-care-testele-au-fost-mai-dificile-ca-in-anii-trecuti-s-a-eliminat-orice-barfa-orice-zvon-exclusiv-20230581</link>
      <description><![CDATA[<img src="https://www.prosport.ro//wp-content/uploads/2025/07/covasna-arbitri-handbal-1400x1050.jpeg"/><br/><p>S-au încheiat cele trei zile de consfătuiri a FR de Handbal care au avut loc în orașul Covasna în perioada 25-27 iulie 2025.</p>
<p>La conferință au participat atât arbitrii de Liga Națională, cât și o parte din cei divizionari, dar și candidații la această funcție de observatori din cadrul forului condus de Constantin Din.</p>
<h2><span>Teste cu 40 de întrebări în loc de 30, însă promovabilitate bună la FR de Handbal</span></h2>
<p>Rezultatele sunt unele foarte bune privind promovabilitatea. Sunt rezultate excelente, susțin șefii FRH, în condițiile în care testele au fost cele mai dificile, modalitatea de testare fiind una nou implementată, respectiv 40 de întrebări, prin care candidații trebuiau să rezolve un procent de 75 de răspunsuri corecte, asta însemnând minim 30 de întrebări corecte.</p>
<p>Mulți dintre cei testați s-au situat peste această medie, acest procent de 75 la sută, au fost foarte multe rezultate cu 39 de rezultate corecte din 40.</p>
<p>„Mă bucură faptul că nu au fost induși în eroare de anumite materiale apărute prin presă sau pe social media în care s-au creat confuzii, s-a încercat o inducere a unei stare de teamă în ceea ce ar privi dificultatea examenelor și modalitatea de testare, adăugându-se practic 10 întrebări în plus la chestionarul de 30 de întrebări”, a declarat Andrei Nicolae Luca, secretarul general al FR Handbal.</p>
<h2><span>Nicolae Luca: „A fost climat de liniște”</span></h2>
<p>„Considerăm că ne bazăm pe un corp de observatori capabili să gestioneze competițiile așa cum noi ne dorim, dar și pe faptul că arbitrajul românesc rămâne acolo, în topul european, prin prestațiile pe care colegii noștri le-au avut la ultimele competiții la care au participat sau participă pentru că unii dintre ei au plecat de astăzi la competiții majore să arbitreze și credem noi că și viitorul acesta al oficialilor ne oferă încredere.</p>
<p>Totodată ne bucurăm de climatul de liniște de care ne-am bucurat aici, în condițiile în care discuțiile au fost constructive pe modalitatea asta, cu această întrebare – răspuns, și mai mult decât atât au făcut să elimine orice bârfă, orice zvon care se crease în jurul acestor oameni.</p>
<p>Oameni care au demonstrat în cele trei zile că aparțin handbalului, iubesc handbalul și îl vor face cu plăcere atât cât posibilitatea vârstei le va permite. Își doresc cu adevărat să construiască pentru handbal”, a încheiat secretarul general al FRH.</p>
<ul>
<li>Știm „țintarul” Ligii Florilor pentru sezonul 2025-2026! Adi Vasile, numit oficial la CSM București, debutează pe propriul teren</li>
</ul>
<p>Rămâne de văzut dacă rezultatele bune ale arbitrilor și observatorilor se vor reflecta în mai puține erori și scandaluri în viitorul campionat, sezonul 2025-2026.</p>
<p>Observatori</p>
<ul>
<li>36 candidați, promovați 34, respinși 2 – procent de reușită 94%</li>
</ul>
<p>Arbitri</p>
<ul>
<li>Test fizic / participanți 96, promovați 90, respinși 6 – procent de reușită 93%</li>
<li>Test teoretic / participanți 96, promovați 93, respinși 3 – procent de reușită 96%</li>
</ul>

]]></description>
    </item>
    <item>
      <title>Pacea istorică de la Zalău! Palincă de la Gheorghe Tadici pentru Adi Vasile, chiar de Ziua Unirii: „Am intrat în horă”. EXCLUSIV</title>
      <link>https://www.prosport.ro/alte-sporturi/handbal/pacea-istorica-de-la-zalau-palinca-de-la-gheorghe-tadici-pentru-adi-vasile-chiar-de-ziua-unirii-am-intrat-in-hora-exclusiv-20220608</link>
      <description><![CDATA[<img src="https://www.prosport.ro//wp-content/uploads/2025/07/Pacea-istorica-de-la-Zalau-Palinca-de-la-Gheorghe-Tadici-pentru-Adi-Vasile-chiar-de-Ziua-Unirii-„Am-intrat-in-hora.jpeg"/><br/><p>Relația dintre Adi Vasile și Gheorghe Tadici n-a fost un strălucită, diferența de vârstă și viziunea din handbal i-a separat. Au fost momente când s-au evitat, dacă nu fizic măcar cu privirea.</p>
<p><span>ProSport</span> a aflat că la meciul din ianuarie, de la Zalău, cei doi au stat de vorbă, au schimbat impresii, iar la final tehnicianul zălăuan i-a dăruit o sticlă de palincă.</p>
<h2><span>Tadici și Vasile au stat la un pahar de vorbă la Zalău! Respect declarat între cei doi antrenori</span></h2>
<p>Emoționat pentru gest, Adi Vasile promite că se va revanșa la București. Încă nu știe ce va dărui, dar deja a început să se gândească.</p>
<p>Adrian Vasile revine după un an la conducerea tehnică a echipei de handbal feminin CSM București. Tehnicianul, care a semnat un contract valabil un an, o înlocuiește pe daneza Helle Thomsen, cea care îi succedase în funcție în iulie 2024.</p>
<p>„Cred că, așa cum cluburile sunt rivale între ele, evident că și antrenorii au lupta lor acolo pe teren se creează la trecerea anilor, și rivalități, și prietenii.</p>
<p>Sunt convins că mai mult decât lucrurile astea, ce este cel mai important, este mai degrabă ca noi, oamenii care suntem concurenți, să fim uniți pentru handbalul românesc.</p>
<p>Dacă noi am înțelege că am putea să facem toate lucrurile astea, dar fără să ne facem rău, cred că am putea crește mult mai mult. Să fim profesioniști, să ne duelăm într-o zonă fair play, cu tot ce putem noi mai bun, dar să nu ne facem rău între noi.</p>
<blockquote><p>Sunt convins că și Gheorghe Tadici înțeleg lupta de fair play. Are peste 50 de ani de activitate. Sunt convins că este o experiență absolut fantastică. Sunt momente când poate fiecare dintre noi are o stare de nervi, o stare de frustrare, care poate te deraiază puțin de la comportament</p></blockquote>
<p>Mai ales după meci. Eu nu am luat niciodată lucrurile astea în serios. Le-am luat în serios până în momentul în care să nu le las să facă mai mult rău decât poate primul instinct. Pentru că pot să înțeleg la un moment dat frustrarea unui om.</p>
<ul>
<li>Șomer în handbal timp de 14 luni, Adi Vasile s-a pus cu „burta pe carte”! Pentru ce meserie a optat noul și vechiul antrenor de la CSM București. EXCLUSIV</li>
</ul>
<h2><span>„Acum când vine la București trebuie să-i ofer și eu un cadou”</span></h2>
<p>Am făcut și o horă, dacă mi-aduc aminte. Era ziua Unirii. L-am rugat să-mi dea o sticlă de o chestie un pic mai tare pentru acasă. Da, mi-a dat!</p>
<p>Sunt rivalități. Și e normal să fie rivalități. Și cred că asta ne face să fim mai buni. Să ne provocăm unii pe alții. Acum când vine la București trebuie să-i ofer și eu un cadou. Da, pentru că binele se învârte. Și aia este. Uite, o să mă gândesc. Așa ar fi frumos”, s-a amuzat Adi Vasile.</p>
<ul>
<li><span>PUTEȚI URMĂRI AICI INTERVIUL INTEGRAL CU ADI VASILE</span></li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/VYxqpO04WvY?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Adi Vasile revine la CSM București. Ce dezvăluie despre relația cu Cristina Neagu: „Așa am fost...”" width="500"></iframe></div>

]]></description>
    </item>
    <item>
      <title>George Buricea s-a apucat de treabă la SCM Poli Timișoara: „Gândesc sus, departe, așa cum am fost obișnuit, pentru că eu m-am luptat numai la medalii”</title>
      <link>https://www.prosport.ro/alte-sporturi/handbal/george-buricea-s-a-apucat-de-treaba-la-scm-poli-timisoara-gandesc-sus-departe-asa-cum-am-fost-obisnuit-pentru-ca-eu-m-am-luptat-numai-la-medalii-20220885</link>
      <description><![CDATA[<img src="https://www.prosport.ro//wp-content/uploads/2025/07/George-Buricea-s-a-apucat-de-treaba-la-SCM-Poli-„Gandesc-sus-departe-asa-cum-am-fost-obisnuit-pentru-ca-eu-m-am-luptat-numai-la-medalii-scaled-e1752610253364-1400x791.jpg"/><br/><p>În 15 iulie, la mijlocul verii calendaristice, selecționerul echipei naționale de handbal George Buricea a revenit la treabă din vacanță.</p>
<p>Are nu mai puțin de 11 jucători noi la SCM Poli, în plină criză financiară ce a lovit din plin Liga Zimbrilor, și spune că visează la o medalie cu alb-violeții.</p>
<h2><span>În criză, la Timișoara sunt bani</span></h2>
<p>Au plecat de la Poli vara aceasta Flavius Cîmpan, Sabin Ignat (retrageri), Harris Buljina, Djordje Pisaric și Mihai Huta. Antonio Bordeanu va fi împrumutat la CSM Sighișoara.</p>
<p>Vlad Chira va merge împrumut la CSM Oradea, iar tot împrumutat va fi și Eduard Belchite. Este posibil să plece și Filip Marjanovic, absent la reunire.</p>
<p>Noii jucători sunt: Dan Vasile  (portar), Josip Pavletic, Andrei Alexandru, Valentino Ravnic (extreme), Zoran Nikolic, Andras Szasz (pivot), Thiago Ponciano, Raul Nantes Campos, Aron Dedu, Risto Vujacic și Zakhar Denysov (interi).</p>
<h2><span>Buricea, pus pe fapte mari</span></h2>
<p>Refacerea parchetului și instalația veche de aerisire a Sălii „Constantin Jude” (clima nu a fost pusă în funcțiune niciodată din motive tehnice) l-au dat pe spate pe noul antrenor al timișorenilor, George Buricea.</p>
<p>Nu la fel mult l-a bucurat că s-a tras din nou programul după ce Odorhei și Bacău au dispărut din Liga Zimbrilor.</p>
<p>„Este bine. Am găsit o sală impecabilă. Pentru că la ultimul meci nu arată prea bine. Ce mă bucură foarte mult, aerul condiționat, pentru că noi nu aveam climă la Constanța. Băieții sunt dornici să înceapă după o vacanță superbă. Aceasta este prima noastră provocare: sunt jucători noi veniți și va dura până vom arătă ca o echipă omogenă.</p>
<p>Bineînțeles că așteptările sunt mari, noi am venit aici să facem treabă. Nu se va mai pune problema să vorbim de baraj. Vom vorbi de echipele fruntașe. Gândesc sus, departe, așa cum am fost obișnuit, pentru că eu m-am luptat numai la medalii Dar lucrurile mari nu se fac peste noapte.</p>
<p>Noul program este infernal. Am avut un țintar. S-au retras două echipe, a fost tras iar și avem un program infernal”, a spus Buricea.</p>
<h2><span>Fenici, semnal de alarmă pentru scăderea numărului de echipe</span></h2>
<p>Căpitanul echipei va rămîne Cristian Fenici.</p>
<p>„Începem pregătirea cu gânduri foarte mari, pentru că echipa este schimbată aproape în totolitae. Avem alte obiective, alte speranțe de la noul sezon care vine. Avem mult de muncă, pentru că sunt foarte mulți jucători noi, dar jucători de valoare care au demonstrat în campionatul nostrul și jucători străini buni. Sper cât mai repede să facem o echipă unită și rezultatele să apară cât mai repede. Nu știu dacă voi mai fi titular. Eu mă antrenez până în ultimul moment. Eu așa am fost crescut, așa am învățat să joc. Clar, cine e în formă să joace, pentru că interesul echipei primează”, a punctat Fenici.</p>
<p>El spune că nu este bine că numărul echipelor scade.</p>
<p>„Primul program pot să zic că ne-a convenit mai mult. Al doilea… Clar începem cu echipele bune ale campionatului și ne măsurăm puterile cu ei. Sper să jucăm, să ajungem la un nivel ridicat la începutul campionatului, pentru că ne așteaptă niște meciuri tari. Mi se pare deja foarte ciudat. Deja două echipe au dispărut. Este și Focșaniul. Sunt ceva discuții, nu știu dacă rămân în campionat. E clar, pentru noi li ca sportivi și că handbal e foarte rău că dispar echipe. E foarte greu de jucat. Meciuri mai puține. Sper să se găsească soluții și să fie cât mai multe echipe. Cel puțin să rămânem 12”, a precizat Fenici, în condițiile în care și CSM Focșani ar putea arunca prosopul.</p>
<p>De la Constanța, cu Buricea au venit cinci jucători. Între ei, și portarul Dan Vasile.</p>
<p>„Am găsit o echipă entuziastă, nouă de fapt, dar pregătită să începem treaba. Cred că asta construiește o fază destul de frumoasă. Un schelet de la Constanța alături de scheletul de la Timișoara. Cred că o să fie de bun augur această unire a noastră”, a declarat sportivul care vine după o accidentare.</p>
<p>Liga Zimbrilor se va relua în jurul datei de 7 septembrie.</p>

]]></description>
    </item>
  </channel>
</rss>
