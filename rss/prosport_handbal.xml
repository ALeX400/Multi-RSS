<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A plâns sau nu Cristina Neagu pentru că s-a retras? „Chiar nu am de ce să te mint”</title>
      <link>https://www.prosport.ro/alte-sporturi/handbal/a-plans-sau-nu-cristina-neagu-pentru-ca-s-a-retras-chiar-nu-am-de-ce-sa-te-mint-20162701</link>
      <description><![CDATA[<img src="https://www.prosport.ro/wp-content/uploads/2025/05/A-plans-sau-nu-Cristina-Neagu-pentru-ca-s-a-retras-Chiar-nu-am-de-ce-sa-te-mint-scaled-e1746443121481-1400x698.jpg"/><br/><p>Cristina Neagu recunoaște că nu a plâns după ce a avut loc marea retragere de pe teren a acesteia. Considerată de mulți o legendă a acestui sport, jucătoarea de la CSM București a decis să pună stop carierei, din cauza accidentărilor frecvente.</p>
<p>În vârstă de 36 de ani, Cristina Neagu a decis să pună stop carierei de jucătoare. Aceasta a dezvăluit că va avea un meci de retragere. Anunțul a fost făcut printr-o conferință de presă pentru evenimentul „Gala Neagu”, care <span>va avea loc pe data de 8 iunie, de la ora 16:00</span>.</p>
<h2><span>Cristina Neagu nu a plâns pentru că s-a retras</span></h2>
<p>Cristina Neagu recunoaște într-un interviu că este emoționant momentul retragerii, dar nu a făcut-o să plângă. Sportiva va avea și un meci de retragere, pe care l-a anunțat astăzi, într-o conferință de presă.</p>
<p>„Nu! Să mă accidentez nu aleg eu, știi? Adică asta se întâmplă pur și simplu. Dar eu am făcut această alegere să mă retrag, în mod conștient. Deci nu doare mai tare.</p>
<p>Sigur că am petrecut o viață pe teren, cea mai mare parte a vieții mele și îmi vor lipsi multe lucruri din handbal. Dar nu pot să spun că lucrul ăsta doare mai tare decât o accidentare.</p>
<p>Și nu, nu am lacrimi în ochi (n.r. – răspuns la aluzia reporterului care i-a spus că are lacrimi în ochi). Chiar nu am, nu am de ce să te mint. Sunt puțin emoționată, dar nu am lacrimi în ochi. Probabil că lacrimile vor veni la momentul respectiv”, a spus Neagu.</p>
<h2><span>Cifrele carierei Cristinei Neagu, legenda României la handbal</span></h2>
<p>Cristina Neagu a strâns un număr impresionant de selecții în echipa națională, de 221 de meciuri, unde a înscris 972 de goluri. Ea a trecut prin cariera ei pe la cluburi precum CSȘ 5 București, HC Activ Ploiești, CS Rulmentul Brașov, Oltchim Râmnicu Vâlcea, ZRK Buducnost sau <span>CSM București, de unde se și retrage</span>.</p>
<p>Pe plan internațional, Cristina Neagu a obținut bronzul la Campionatul Mondial din Danemarca 2015, bronzul la Campionatul European din Danemarca-Norvegia 2010, dar și multiple medalii de bronz sau argint la nivel de junioare.</p>
<p>Sportiva a câștigat pe plan individual premiul de cea mai bună jucătoare a lumii în patru rânduri, în anii 2010, 2015, 2016 și 2018. În palmares mai are un trofeu EHF Champions League 2015, opt titluri de campioană a României, cinci trofee de Cupa României și cinci trofee de Supercupa României. Totodată, ea are și patru titluri și patru cupe ale Muntenegrului.</p>

]]></description>
    </item>
    <item>
      <title>Cristina Neagu a rostit două nume când a fost întrebată dacă a avut vreun idol în sport: „Mă uitam la ei”</title>
      <link>https://www.prosport.ro/alte-sporturi/handbal/cristina-neagu-a-rostit-doua-nume-cand-a-fost-intrebata-daca-a-avut-vreun-idol-in-sport-ma-uitam-la-ei-20162698</link>
      <description><![CDATA[<img src="https://www.prosport.ro/wp-content/uploads/2025/05/Cristina-Neagu-a-rostit-doua-nume-cand-a-fost-intrebata-daca-a-avut-vreun-idol-in-sport-„Ma-uitam-la-ei.jpeg"/><br/><p>Cristina Neagu (36 de ani), cea mai titrată jucătoare de handbal din lume, a vorbit despre idolii pe care îi are.</p>
<p><span>Handbalista de la CSM București se va retrage la finalul acestui sezon competițional, iar retragerea sa va avea loc în cadrul unei gale excepționale</span>, care „este un mod de a arăta respectul pe care îl are un astfel de sportiv” și care este, totodată, „un mod de a celebra și de a sărbători o carieră fantastică”, după cum au anunțat organizatorii „Galei Neagu” într-o conferință de presă care a a avut loc luni, 5 mai.</p>
<h2><span>„Zeița de la Montreal” și „Regele”, idolii Cristinei Neagu</span></h2>
<p>Cristina Neagu se retrage după o carieră care s-a întins pe aproape trei decenii, ani în care a avut idoli și a devenit, la rândul său, idol pentru sute de copii, chiar dacă au practicat sau nu sportul în care a fost desemnată de patru ori cea mai bună jucătoare a lumii, în 2010, 2015, 2016 și 2018.</p>
<p>Întrebată care i-au fost idolii, Cristina Neagu nu a ezitat să îi numească pe doi dintre cei sportivii are au scris istorie pentru România.</p>
<p>„Nu pot să spun că am avut neapărat un idol, dar sigur că mă uitam și eu la Nadia Comăneci, la Gheorghe Hagi, la cei mai importanți sportivi ai țării noastre. Au fost modele, dar nu pot să zic că am avut neapărat un idol”, a spus Neagu.</p>
<p>Nadia Comăneci, „zeița de la Montreal”, a obținut prima notă de 10 din istoria gimnasticii, la Jocurile Olimpice din 1976, iar Gică Hagi, cel cunoscut și sub numele de „Regele”, este unul dintre cei mai cunoscuți fotbaliști ai României, component al „Generației de Aur” și care în acest an, la vârsta de 60 de ani, <span>a fost decorat cu Ordinul Național „Steaua României” în grad de Cavaler, cea mai înaltă distincție a statului român</span>.</p>
<h2><span>Palmaresul Cristinei Neagu, greu de egalat</span></h2>
<p>Cristina Neagu a evoluat timp de 17 ani în echipa națională a României, cu care a obținut două medalii de bronz, la „Mondialele” din 2015, respectiv la „Europenele” din 2010. În tricoul echipei naționale a jucat în 213 meciuri și a marcat 936 de goluri.</p>
<p>Neagu, desemnată cel mai bun marcator din toate timpurile la „Europene”, atât la feminin, cât și la masculin, cu 303 goluri, a participat la șapte ediții ale „Mondialelor”, unde a evoluat în 48 de meciuri și a marcat 250 de goluri.</p>
<p>De asemenea, Cristina Neagu a fost aleasă cea mai bună handbalistă română în 2009, 2010, 2015, 2016, 2017 și 2018.</p>

]]></description>
    </item>
    <item>
      <title>Ce moştenire a lăsat Cristina Neagu: „Astea vor rămâne”</title>
      <link>https://www.prosport.ro/alte-sporturi/handbal/ce-mostenire-a-lasat-cristina-neagu-astea-vor-ramane-20162724</link>
      <description><![CDATA[<img src="https://www.prosport.ro/wp-content/uploads/2025/05/Ce-mostenire-a-lasat-Cristina-Neagu-„Astea-vor-ramane22-1400x933.jpg"/><br/><p>Luni, 5 mai 2025, în cadrul unei conferințe de presă, Cristina Neagu (26 de ani) a vorbit despre moștenirea pe care a lăsat-o handbalului românesc.</p>
<p>Neagu se va retrage oficial la finalul sezonului actual și spune că nu trofeele, nici golurile și nici recordurile bifate nu sunt cele mai de preț detalii care vor rămâne în urma ei.</p>
<h2><span>Ce lasă Cristina Neagu în urmă, după 25 de ani petrecuți în handbalul românesc</span></h2>
<p><span>Copleșită de emoții, Cristina Neagu a luat parte, luni, la o conferință de presă specială și a anunțat un eveniment grandios care va fi organizat</span>, la data de 8 iunie, pentru a celebra retragerea ei din handbalul profesionist.</p>
<p>De asemenea, <span>Cristina Neagu a dezvăluit că nu a primit nicio ofertă</span> de a continua în sportul care a consacrat-o, însă nu pentru că nu a fost dorită, ci pentru că toată lumea știa deja că are alte planuri pentru perioada imediat următoare.</p>
<p>Întrebată fiind despre moștenirea pe care o lasă handbalului românesc, Cristina Neagu a spus că nu trofeele, golurile și recordurile sunt cele mai importante, ci ambiția, determinarea și pasiunea pe care le-a arătat de fiecare dată când a pătruns pe terenul de joc:</p>
<blockquote><p>(n.r. – Va rămâne spiritul Cristinei Neagu pentru infinit în handbalul românesc?) Mi-ar plăcea să cred că da. Mi-ar plăcea să cred că am lăsat o moștenire în handbal și dacă unii copii iau mingea de handbal și vor să fie Cristina Neagu, înseamnă că am făcut ceva bine. Și mai presus de atât, determinarea, ambiția, pasiunea, pe care le-am arătat pe teren dincolo de meciuri, goluri și alte recorduri, cred că astea vor rămâne…”, a declarat Cristina Neagu, în cadrul unei conferințe de presă.</p></blockquote>
<h2><span>Handbalul a însemnat aproape tot pentru Cristina Neagu</span></h2>
<p>Cristina Neagu a spus că handbalul a reprezentat pentru ea mai mult decât un sport. „A fost ca o școală a vieții”, a transmis eroina celor de la CSM București, care din cei 36 de ani pe care îi are, peste 25 i-a petrecut pe terenul de antrenament:</p>
<blockquote><p>Pot spune că handbalul a fost ca o școală a vieții pentru mine. Practic, tot ceea ce sunt astăzi sunt datorită handbalului. Sigur, cu educația pe care am primit-o acasă în primii ani și așa mai departe. Dar nu știu, determinarea, dedicarea, munca, perseverența, sacrificiile, m-am autoeducat cumva prin handbal. Și cel mai important lucru care mi-as dori să rămână e faptul că am putut inspira și alți oameni, da? Și nu doar tineri/tinere să facă sport. Am întâlnit atâția oameni care au venit la mine și mi-au spus: „M-ai inspirat și pe mine și, deși nu fac sport, sunt un om mai bun în viața mea acum”. Sau: „Îmi fac jobul mai bine”. Și sincer, lucrul ăsta pentru mine e cel mai important, mai presus de orice am reușit eu în handbal”, a completat Neagu.</p></blockquote>
<p>Cât despre sfatul pe care l-ar da pentru puștii ce vor să îi urmeze cariera, Cristina Neagu e punctat:</p>
<blockquote><p>Cel mai bun sfat pe care l-am primit a fost „Să ai grijă de tine!”. Și nu l-am urmat, având în vedere câte probleme medicale am avut și de câte ori mi-am dus corpul la extrem și practic m-am accidentat din motivul ăsta… Deci nu am urmat sfatul ăsta. Ce sfat aș da eu? Să crezi în visul tău cu adevărat. Pentru că atunci când crezi cu adevărat, eu sunt de părere că aproape nimic nu e imposibil. Atunci când îți setezi ceva, trebuie să fii conștient că trebuie să faci și anumite sacrificii, da? Vor fi mulți care vor veni să îți spună că nu poți, că nu ești suficient de înalt, puternic și așa mai departe. Dar dacă tu crezi cu adevărat în tine, poți să îți îndeplinești visul”, a adăugat Neagu.</p></blockquote>

]]></description>
    </item>
    <item>
      <title>Cristina Neagu, copleşită de emoții, a anunțat un eveniment grandios de retragere: „Închei cel mai important capitol al vieții mele. Vreau să fie o sărbătoare”</title>
      <link>https://www.prosport.ro/alte-sporturi/handbal/cristina-neagu-coplesita-de-emotii-a-anuntat-un-eveniment-grandios-de-retragere-inchei-cel-mai-important-capitol-al-vietii-mele-vreau-sa-fie-o-sarbatoare-20162684</link>
      <description><![CDATA[<img src="https://www.prosport.ro/wp-content/uploads/2025/05/Cristina-Neagu-coplesita-de-emotii-a-anuntat-un-eveniment-grandios-de-retragere-„Inchei-cel-mai-important-capitol-al-vietii-mele.-Vreau-sa-fie-o-sarbatoare22-1400x934.jpeg"/><br/><p>Luni, 5 mai 2025, în cadrul unei conferințe de presă, Cristina Neagu (36 de ani) s-a afișat copleșită de emoții în fața reporterilor și a vorbit despre evenimentul grandios care va fi organizat în cinstea retragerii ei din handbalul profesionist.</p>
<p>Este vorba despre „Gala Neagu”, care va consta, printre altele, într-un meci demonstrativ. Printre cele care vor lua parte la joc se numără, evident, eroina CSM București și colegele ei de pe parcursul întregii cariere.</p>
<h2><span>Cristina Neagu, declarații emoționante în pragul retragerii. Ce a spus despre meciul de pe 8 iunie, care va consemna ieșirea ei din handbalul profesionist</span></h2>
<p>La finalul sezonului competițional 2024 – 2025, pe care îl bifează din postura de jucătoare a CSM Bucureșeti, <span>Cristina Neagu va spune adio unei cariere</span> lungi de aproape 3 decenii în handbalul românesc.</p>
<p>Cea mai titrată handbalistă din țara noastră își va lua rămas-bun de la toți fanii ei prin intermediul unui eveniment grandios, care va fi organizat la data de 8 iunie.</p>
<p>Este vorba despre „Gala Neagu”, care va consta, printre altele, într-un meci demonstrativ cu totul și cu totul special. În cadrul unei conferințe de presă la care a luat parte luni, 5 iunie 2025, legenda CSM-ului a spus că de la partida menționată mai sus nu vor lipsi nici colegele ei de la început de carieră, nici cele cu care a jucat în ultimii ani. De asemenea, vor fi invitate inclusiv sportive din străinătate, cu care Neagu a împărțit terenul de-a lungul ultimilor peste 25 de ani.</p>
<blockquote><p>Am crezut că nu o să am emoții, dar uite că am. Vreau să mă întorc puțin la începuturile mele în handbal, când aveam 18 ani, și jucătoarele de 30 de ani îmi spuneau că sunt enervant de tânără. Și râdeam, le spuneam cât de mult mai am eu de jucat și ce carieră o să am eu în față… Și ele îmi spuneau: „Da, dar fii atentă, că de la 20 la 30 o să treacă repede timpul. De la 30 la 40 o să treacă și mai repede”. Și nu știu dacă a trecut repede sau nu, spun eu că a trecut cu folos pentru mine și uite că am ajuns în fața încheierii celui mai important capitol din viața mea. După 25 de ani cu mingea în mână, după atâtea mii și mii de ore de antrenament, după sute, mii de meciuri, a venit timpul să spun și eu stop. Dar pe 8 iunie nu vreau să fie neapărat o despărțire, un adio, din contră. Vreau să fie o sărbătoare, să mă bucur împreună cu fostele mele colege, să sărbătorim alături de fani. O să fie o zi specială, care cu siguranță îmi va rămâne în suflet pentru totdeauna. Sincer, nu știu cum o să mă simt în momentul ăla. Mă tot gândesc la asta, dar probabil că în ziua respectivă o să fiu copleșită de emoții. Încerc să mă concentrez în continuare pe ce mai am de făcut, mai am 4 meciuri oficiale de jucat. Iar pe 8 iunie, așa cum am spus, ne dorim să fie o sărbătoare a handbalului, să ne bucurăm împreună cu fanii și sigur că vă așteptăm și pe voi acolo”, a declarat Cristina Neagu, în cadrul unei conferințe de presă.</p></blockquote>
<h2><span>Ce urmează pentru Cristina Neagu începând cu data de 9 iunie 2025</span></h2>
<p>Întrebată dacă are vreun plan pus la punct pentru perioada de după retragere, <span>Cristina Neagu a transmis</span> că mai întâi de toate vrea să se odihnească:</p>
<blockquote><p>Hai să încep cu finalul. Nu m-am gândit neapărat, urmează o pauză binemeritată, nu știu cât de lungă. Așa cum am spus în diverse rânduri, nu văd pentru mine o carieră în sport în momentul de față, o continuare în sport. Dar poate după o pauză, când o să mă mai liniștesc puțin, o să mă refac și o să revin cu energie nouă, o să mă răzgândesc”, a completat Neagu.</p></blockquote>
<p>Cât despre jucătoarele care vor lua parte la meciul demonstrativ de la „Gala Neagu”, Cristina a precizat:</p>
<blockquote><p>Legat de jucătoare, nu aș vrea să dezvălui nume. O să facem lucrul ăsta în perioada următoare. Pot doar să spun că vreau să închid un ciclu al carierei mele cu foste colege, cu care am început să joc și cu care am jucat în ultima perioadă a carierei mele. Sunt jucătoare legendare al României, dar și din străinătate, spun eu. Cred că o să fie o mare bucurie pentru fani și cu siguranță că va fi un spectacol total”, a spus Neagu.</p></blockquote>
<p>Printre altele, Cristina Neagu a cucerit de patru ori „Balonul de Aur” la nivelul handbalului feminin.</p>

]]></description>
    </item>
    <item>
      <title>De ce nu a primit Cristina Neagu nicio ofertă, după ce s-a lăsat de handbal: „Au ştiut asta”</title>
      <link>https://www.prosport.ro/alte-sporturi/handbal/de-ce-nu-a-primit-cristina-neagu-nicio-oferta-dupa-ce-s-a-lasat-de-handbal-au-stiut-asta-20162681</link>
      <description><![CDATA[<img src="https://www.prosport.ro/wp-content/uploads/2025/05/De-ce-nu-a-primit-Cristina-Neagu-nicio-oferta-dupa-ce-s-a-lasat-de-handbal.-„Au-stiut-asta-1400x934.jpeg"/><br/><p>Cristina Neagu s-a retras din cariera fabuloasă din handbal și dezvăluie de ce nu a mai primit o ofertă de prelungire a înțelegerii cu CSM București sau vreo eventuală propunere din partea altor cluburi.</p>
<p>„Messi al handbalului” susține că oficialii echipei din Capitală îi cunoșteau intențiile de a nu mai continua în sportul pe semicerc și astfel nu au mai venit cu vreo propunere în acest sens.</p>
<h2><span>Cristina Neagu și oferta pe care nu a mai primit-o niciodată</span></h2>
<p>Cristina Neagu <span>a spus stop carierei fulminante din handbal </span>și poveștește de ce nu a mai primit o ofertă de prelungire contractului cu CSM București sau nu a mai beneficiat de vreo propunere de la alte cluburi.</p>
<p>Fosta de acum mare handbalistă a României dezvăluie că oficialii grupării din Capitală știau foarte bine despre intențiile sale, de a abandona de tot ceea ce înseamnă handbal, și în acest caz au considerat că nu mai are rost să discute cu marea sportivă despre acest subiect.</p>
<p>„Nu cred. Iar la CSM ei știau foarte bine, noi am mai avut discuții în ultimii ani. Când am semnat ultimul contract, și nu am vrut să semnez pe 2 ani, pentru că nu voiam să am această presiune, ei știau foarte bine că în viitorul apropiat nu aș vrea să fiu parte din club sau din handbal. Așa că nu, nu cred că am primit nicio astfel de ofertă”, a spus Neagu.</p>
<p><img alt="" class="aligncenter size-large wp-image-20162710" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Untitled-1400x788.jpeg" srcset="https://www.prosport.ro/wp-content/uploads/2025/05/Untitled-1400x788.jpeg 1400w, https://www.prosport.ro/wp-content/uploads/2025/05/Untitled-768x432.jpeg 768w, https://www.prosport.ro/wp-content/uploads/2025/05/Untitled-1536x865.jpeg 1536w, https://www.prosport.ro/wp-content/uploads/2025/05/Untitled-2048x1153.jpeg 2048w" width="1400"/></p>
<h2><span>De ce a spus stop? „Mă trezesc dimineața și mă dor toate. Vreau o familie, sa fac un copil”</span></h2>
<p>Desemnată de patru ori cea mai bună jucătoare a lumii, Cristina Neagu a decis în toamna trecut <span>să încheie cariera de handbalistă</span> la finalul acestui sezon. Legendara sportivă a dezvăluit și principalul motiv care a determinat-o să spună stop. Totul este legat de problemele de ordin fizic și a durerilor atroce suferite, după ani de zile de performanță continuă. Peste toate acestea, Neagu vrea să-și întemeieze o familie, să se odihnească și să călătorească fără niciun stres.</p>
<p>„Totul a venit natural. Nu m-am stresat. Nu sunt deloc stresată cu decizia luată. Sunt foarte împăcată cu ideea. Vreau să mă retrag de la cel mai înalt nivel. Sunt momente când mă trezesc dimineața și mă dor toate.</p>
<p>(n.r. Ce urmează pentru Cristina Neagu după retragerea din handbal?) În momentul de față aș spune că nu-mi doresc ceva anume. Nu-mi doresc o carieră în sport după ce o să mă retrag.</p>
<p>Vreau să mă plimb, să merg la film și să citesc. Am fost la concert la Ed Sheeran. Mi-ar plăcea să o văd și pe Shakira. Doresc să mă bucur de ceea ce fac și să am o familie. M-am gândit să fac și un copil. De ce nu?”, a declarat Cristina Neagu, potrivit <span>as.ro</span>.</p>

]]></description>
    </item>
  </channel>
</rss>
