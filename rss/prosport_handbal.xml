<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Preşedintele FRH debordează de optimism după instalarea noului selecţioner: „Putem face surpriza, să luăm o medalie la Mondiale!”</title>
      <link>https://www.prosport.ro/alte-sporturi/handbal/presedintele-frh-debordeaza-de-optimism-dupa-instalarea-noului-selectioner-putem-face-surpriza-sa-luam-o-medalie-la-mondiale-20297491</link>
      <description><![CDATA[<img src="https://www.prosport.ro//wp-content/uploads/2025/10/Presedintele-FRH-debordeaza-de-optimism-dupa-instalarea-noului-selectioner-„Putem-face-surpriza-sa-luam-o-medalie-la-Mondiale-1400x933.jpg"/><br/><p>Cu un nou selecţioner, antrenorul Craiovei, Ovidiu Mihăilă, naţionala feminină de handbal a României s-a reunit în Bănie, pentru a pregăti meciurile din EHF Euro Cup, cu Norvegia, miercuri, ora 19.15, la Larvik, şi cu Polonia, duminică, de la ora 18.00, în Bănie.</p>
<p>Ovidiu Mihăilă a apărut în premieră în faţa presei în noua postură, într-o conferinţă de presă la Primăria Craiova, la care au mai participat preşedintele FRH, Constantin Din, handbalistele naţionalei <span>Cristina Laslo şi</span> Alicia Gogîrlă, şi viceprimarul Craiovei, Cosmin Corîţu.</p>
<h2><span>Constantin Din: „Putem face surpriza, să luăm o medalie la Mondiale”</span></h2>
<p>Preşedinele FRH, Constantin Din, s-a declarat optimist în privinţa evoluţiei naţionalei feminine de handbal a României la Mondiale. Tricolorele întâlnesc Danemarca, Japonia şi Croaţia la turneul programat în Germania şi Olanda, între 26 noiembrie şi 14 decembrie.</p>
<p>Şeful FRH spune că obiectivul trasat este ocuparea locurilor 1-10, dar oficialul îndrăzneşte să spere chiar la o medalie. România, care a participat la toate ediţiile de Campionat Mondial, a ocupat locul 12 la precedentul turneu final, în 2023.</p>
<p>„Am simțit fetele optimiste, vreau să-i mulțumesc lui Ovidiu Mihăilă pentru echilibru, să-i mulţumesc fostului staff pentru bazele solide pe care le-a pus, a fost o muncă bună și noul staff are acum pe ce să lucreze. Așteptările mele sunt mari, sunt optimist, avem un Mondial și apoi un European – pe care-l găzduim – important în perspectiva Jocurilor Olimpice. E o provocare pentru noul staff.</p>
<p>Dacă vom fi mai bine organizați, cred că vom obține rezultate foarte bune în curând. Ovidiu Mihăilă este un profesionist, nu avea cum să spună nu acestei provocări. Obiectivul realist la Mondiale este locurile 1-10, al meu personal este locurile 1-6, de ce nu și o medalie. Sunt sigur că va veni această medalie în viitor. Putem face surpriza, să luăm o medialie, mi-o doresc și cred că și fetele cred că o putem obține.</p>
<p>Cristina Neagu este cea mai bună jucătoare din toate timpurile, mi-aş dori ca și Cristina Laslo măcar să se apropie de ea, fiindcă avem nevoie de lideri”, a precizat Constantin Din.</p>
<h2><span>Alicia Gogîrlă: „La Mondiale ar fi perfect sa luăm maximum, dar important e să luptăm”</span></h2>
<p>Una dintre tinerele handbaliste care au fost convocate la lotul naţional, Alicia Gogîrlă, fiica fostei mari jucătoare a României, Simona Gogîrlă, speră să vină mulţi spectatori la meciul de duminică, din Sala Polivalentă din Craiova.</p>
<p>„Ar fi minunat să fie multă lume la meciul cu Polonia de la Craiova şi să ne dea energie, să fie al optulea jucător. Cristina Laslo m-a ajutat mult în carieră, la Corona Braşov, mă bucur că a revenit la echipa naţională.</p>
<p>Vrem să vedem la ce nivel suntem, iar cu Norvegia este un prilej foarte bun. Mă bucur pentru domnul antrenor că a ajuns şi la națională și sper sa stea cât mai mult și să avem rezultate. La Mondiale ar fi perfect sa luăm maximum, dar important e să luptăm. Nu mă sperie deloc adversarele, au şi ele tot două mâini și două picioare. Oricât dă lumea în noi, rămânem unite”, a spus jucătoarea de la SCM Universitatea Craiova.</p>

]]></description>
    </item>
    <item>
      <title>Trei meciuri dramatice în Liga Florilor, decise în ultimul minut. Victorie pentru Craiova în faţa Rapidului, iar giuleştencele au un început de campionat dezastruos</title>
      <link>https://www.prosport.ro/alte-sporturi/handbal/trei-meciuri-dramatice-in-liga-florilor-decise-in-ultimul-minut-victorie-pentru-craiova-in-fata-rapidului-iar-giulestencele-au-un-inceput-de-campionat-dezastruos-20294247</link>
      <description><![CDATA[<img src="https://www.prosport.ro//wp-content/uploads/2025/10/handbal-craiova-rapid-b-1400x931.jpg"/><br/><p>Liga Florilor a programat trei partide din etapa a 5-a astăzi: CSM Bucureşti – SCM Rm. Vâlcea, SCMU Craiova – Rapid şi Gloria Bistriţa – Dunărea Brăila. Toate se anunţau atractive, dar dramatismul care le-a acompaniat a întrecut aşteptările.</p>
<p>Într-un meci în care au fost implicate echipele a doi din ultimii trei selecţioneri ai României, CSM Bucureşti, pregătită de Adi Vasile, şi SCM Rm. Vâlcea, antrenată de Florentin Pera, campioana s-a impus cu 31-30, după ce a fost condusă cu 14-12 la pauză. Cu Rebeca Necula în formă maximă, oaspetele au pus probleme până la final echipei din Capitală, deconectată cumva, după victoria clară din Champions League împotriva echipei croate Podravka. Dintre handbalistele tricolore, s-au remarcat Daciana Hosu, în poarta gazdelor, şi Rebeca Necula, marcatoare a 10 goluri.</p>
<h2><span>Victorie dramatică pentru Craiova, echipa noului selecţioner al României, Ovidiu Mihăilă</span></h2>
<p><span>Noul selecţioner al României, Ovidiu Mihăilă,</span> parcurge o perioadă fastă, după ce echipa sa, SCM Universitatea Craiova, începuse slab campionatul. În săptămâna în care a fost instalat pe banca tehnică a naţionalei feminine, „Coco” Mihăilă a bifat două victorii extrem de importante cu echipa sa de club, în deplasare la Brăila şi acasă cu Rapid Bucureşti.</p>
<p>După un meci cu multe răsturnări de scor, în Sala Polivalentă din Bănie, în care învingătoarea a stat sub semnul incertitudinii până în ultimele secunde, Craiova a câştigat cu 31-29 în faţa Rapidului. Aruncarea de la 7 metri transformată de Blazevic cu 9 secunde rămase din joc a decis câştigătoarea. Giuleştencele se află în zona retrogradării, după un început de campionat dezastruos, cu 4 înfrângeri în 5 etape. La Craiova, extremele Pavicevic şi Mozes au intrat excelent, iar cele două portăriţe, veterana Zoqbi de Paula şi Rajcic, au avut intervenţii decisive, mai ales pe final. Dintre tricolore, Alicia Gogîrlă a început bine meciul, dar n-a continuat la fel. Pentru oltence urmează însă o confruntare de dificultate maximă, duminică, în Sala Apollo din Capitală, de la ora 17.30, cu CSM Bucureşti.</p>
<p>În sfârşit, într-un alt meci de azi, Gloria Bistriţa a trecut cu 27-26 de Dunărea Brăila, dar finalul a fost incendiar. În ultimele 3 minute şi jumătate nu s-a mai înscris niciun gol, dar oaspetele au ratat o lovitură de la 7 metri când mai erau 25 de secunde de joc. De remarcat prestaţiie Lorenei Ostase, de la gazde, şi Elenei Roşu şi Andreei Popa, de la oaspete, în perspectiva acţunilor echipei naţionale. În schimb, Laslo, Stoica, Bazaliu şi Seraficeanu nu au marcat niciun gol. Trei echipe au câştigat toate meciurile jucate până acum în campionat: Corona Braşov, Gloria Bistriţa şi CSM Bucureşti, cele care au ocupat podiumul şi la finalul sezonului trecut.</p>
<p>Clasamentul Ligii Florilor: 1. Corona Braşov 12p (6 meciuri), 2. Gloria Bistriţa 10p (5m), 3. CSM Bucureşti 10p (5m), 4. CSM Slatina 6p (6m), 5. Minaur 6p (6m), 6. SCMU Craiova 6p (5m), 7. SCM Rm. Vâlcea 4p (5m), 8. Dunărea Brăila 4p (6m), 9. CSM Tg. Jiu 4p (5m), 10. Rapid 2p (5m), 11. HC Zalău 2p (6m), 12. CSM Galaţi 0p (6m).</p>

]]></description>
    </item>
    <item>
      <title>Selecționerul României, Ovidiu Mihăilă, o vede pe „stigmatizata” Cristina Laslo drept noul lider al naţionalei de handbal: „Poate face asta”</title>
      <link>https://www.prosport.ro/alte-sporturi/handbal/selectionerul-romaniei-ovidiu-mihaila-o-vede-pe-stigmatizata-cristina-laslo-drept-noul-lider-al-nationalei-de-handbal-poate-face-asta-20297368</link>
      <description><![CDATA[<img src="https://www.prosport.ro//wp-content/uploads/2025/10/Selectionerul-Romaniei-Ovidiu-Mihaila-o-vede-pe-„stigmatizata-Cristina-Laslo-drept-noul-lider-al-nationalei-de-handbal-„Poate-face-asta-1400x627.jpeg"/><br/><p>Naţionala feminină de handbal a României s-a reunit pentru prima dată sub comanda noului selecţioner, Ovidiu Mihăilă, chiar în fieful acestuia, la Craiova, pentru a pregăti meciurile din EHF Euro Cup – cu Norvegia, miercuri, ora 19.15, la Larvik, şi cu Polonia, duminică, de la ora 19.00, în Bănie.</p>
<p>Odată cu instalarea noului selecţioner, la naţională a revenit şi Cristina Laslo, handbalista indezirabilă pentru fostul selecţioner, Florentin Pera, aceasta fiind văzută de Ovidiu Mihăilă ca noul lider al naţionalei, după retragerea Cristinei Neagu.</p>
<h2><span>Ovidiu Mihăilă: „Cristina Laslo poate să strângă echipa naţională în jurul ei”</span></h2>
<p>Ovidiu Mihăilă a apărut în premieră în faţa presei în noua postură, într-o conferinţă de presă la Primăria Craiova, la care au mai participat preşedintele FRH, Constantin Din, handbalistele naţionalei Cristina Laslo şi Alicia Gogîrlă, şi viceprimarul Craiovei, Cosmin Corîţu.</p>
<p>„E provocator că sunt antrenor şi la Craiova şi la naţională, trebuie să ai curaj să-ți asumi acest rol, dar ce am văzut la fete îmi dă și mai mult curaj. Le-am spus că noi, antrenorii, suntem trecători, doar ele pot construi o națională puternică.</p>
<p>A fost o situație limită și am acceptat postul, trebuie să gestionăm cu liniște acest moment. Nu-mi este greu, îmi place ceea ce fac, vreau să dau înapoi handbalului ceea ce el mi-a oferit până acum în viaţă. Astfel de jocuri puternice la Mondiale ne pot da satisfacție, un grup puternic se construiește în astfel de bătălii. Trebuie să avem curaj, atitudine și spirit de grup.</p>
<p>O cunosc pe Cristina Laslo de mult timp și are dreptul de a fi la națională, este elementul care poate da un plus valoare, poate să strângă echipa în jurul ei.</p>
<p>Cristina Neagu este ca Gheorghe Hagi, și-a asumat momente delicate ale naționalei și trebuie să-i respectăm decizia de a se retrage. Dacă au nevoie de un sfat, fetele pot apela la ea, mi-aş fi dorit să o avem alături. Echipa naţională trebuie să-și găsească un nou lider, tot Cristina se numește, Laslo, ea poate fi noul lider al naționalei în prezent și în viitor.</p>
<p>Rugămintea mea este că aceste fete sa fie sprijinite, pentru că pot readuce handbalul românesc unde a fost cândva, pot reda României ce s-a pierdut. Am venit să ducem mai departe tot ce au construit ceilalți antrenori. Ne-am stabilit prioritățile, e un moment important, suntem sub presiune, nu am intrat în substratul tehnico-tactic, nu e foarte important acum. Obiectivul meu e să mă bucur de aceste fete și ele să se bucure de ceea ce fac. Disciplina și organizarea nu pot lipsi.</p>
<p>Când vorbim despre un Campionat Mondial, nu putem vorbi de echipe modeste, nu e o grupă ușoară, dar trebuie sa intrăm cu încredere, fetele au o țară întreagă în spate. Orice clasare pe podium se construiește în timp, ar fi o mare surpriză să fim în primele trei, sper să avem o astfel de oportunitate. Domnii Pera și Burcea au început reconstrucția naţionalei, noi vrem să o continuăm”, a declarat noul selecționer al echipei naționale de handbal feminin a României, Ovidiu Mihăilă.</p>
<h2><span>Cristina Laslo: „Mi-a lipsit extrem de mult echipa națională”</span></h2>
<p>La 29 de ani, Cristina Laslo, jucătoarea de la Gloria Bistriţa, a fost căpitanul echipei de junioare a României care a cucerit titlul mondial în urmă cu 11 ani, în Macedonia de Nord. Ea spune că visul ei este să fie pe un podium mondial şi la senioare.</p>
<p>„Mi-a lipsit extrem de mult echipa națională, am întâlnit o echipă unită, care vrea să lupte şi să arate identitatea românilor, să fim iar pe primele locuri. Ne propunem să ieșim din grupă la Mondiale cu cât mai multe puncte, dacă se poate cu maximum.</p>
<p>Îmi doresc să venim cu o medalie acasă, am trăit asta la junioare. Nu se compară cu nimic un podium la Mondiale. Este un moment greu, dar încercam să ne adaptăm, să creăm un grup și să luptăm cu oricine ne stă în față. Ne e dor de Cristina Neagu dar știm că nu mai revine și trebuie să ne descurcăm și fără ea”, a adăugat Cristina Laslo.</p>

]]></description>
    </item>
    <item>
      <title>George Buricea, suspendat după ce a lovit un jucător în timpul meciului. Ce decizia a luat clubul unde e legitimat antrenorul</title>
      <link>https://www.prosport.ro/alte-sporturi/george-buricea-suspendat-dupa-ce-a-lovit-un-jucator-in-timpul-meciului-ce-decizia-a-luat-clubul-unde-e-legitimat-antrenorul-20293182</link>
      <description><![CDATA[<img src="https://www.prosport.ro//wp-content/uploads/2025/10/George-Buricea-suspendat-dupa-ce-a-lovit-un-jucator-in-timpul-meciului.-Ce-decizia-a-luat-clubul-unde-e-legitimat-antrenorul-1400x688.jpg"/><br/><p>După scenele scandaloase din meciul CSM Vaslui – SCM Poli Timișoara 28-27, antrenorul timișorenilor George Buricea a primit o sancțiune de șase etape din partea Federației Române de Handbal.</p>
<p>Clubul timișorean a anunțat ce decizia ia în <span>cazul lui George Buricea</span>.</p>
<h2><span>George Buricea, suspendare de șase etape după incidentul de la meciul cu Vaslui</span></h2>
<p>În minutul 25 al meciului din Moldova, sârbul Zoran Nikolic a fost eliminat 2 minute. El gesticula nervos să-i explice antrenorului că sancțiunea a fost nemeritată. Buricea i-a zis să se așeze și l-a împins, deși în spate era un zid. Mai mult, se vede cum ridică brațul stâng spre handbalistul care e mai înalt ca el. Staff-ul sare disperat să-l oprească, iar arbitrii dau doar o eliminare la bancă în loc de cartonaș roșu. „Doamna observator Ciulei m-a întrebat după meci dacă am fost lovit și i-am explicat că nu s-a întâmplat acest lucru. După meci, am fost împreună la analiza video a fazei și a văzut că a fost mâna mea, acolo, nu a fost mâna antrenorului” a susținut jucătorul.</p>
<p>Explicațiile nu au ținut în fața Comisiei de Disciplină a FRH. La fel nici susținerile sfidătoare a lui Buricea, Nikolic sau Dedu, cum că împingerea nu reprezintă o formă de violență. Buricea a primit o sancțiunea care îl va ține toată toamna pe „tușă”.</p>
<p>„Comisia, analizând documentele prezentate, stabilește: sancționarea domnului Buricea George Ionuț (S.C.M. POLITEHNICA TIMIȘOARA) cu suspendare din activitatea handbalistică pentru 6 (șase) jocuri, începând cu data de 08.10.2025 și penalitate pecuniară în cuantum de 5.000 (cinci mii) lei, dată limită de achitare 06.11.2025 pentru bruscarea propriului jucător, conform art. 45.4 lit. b) Punct 1 și 2, coroborat cu art. 45.5 cu aplicarea art. 36.1 lit. k) din Regulamentul disciplinar al FRH, sezonul competițional 2025 – 2026 (o altă abatere săvârșită la data de 11.02.2025)”, se arată pe siteul FRH.</p>
<h2><span>Clubul dă de înțeles că va ataca decizia</span></h2>
<p>Clubul a dat un comunicat în care pare să nu înțeleagă cât de grav e ce <span>a făcut Buricea</span>. „Sport Club Municipal Timișoara a luat act de Decizia Comisiei de Disciplină a Federației Române de Handbal, cu privire la antrenorul George Buricea. Hotărârea are aplicabilitate imediată și va intra în vigoare chiar de la meciul de astăzi, pe care echipa noastră îl susține în deplasare, cu CSM Constanța (ora 17.30). Clubul nostru își reafirmă atașamentul față de valorile sportului – integritate, fair play, demnitate – și nu va permite nicio abatere de la acestea.</p>
<p>SCM Timișoara va prezenta punctul de vedere legat de evenimentele petrecute la 4 octombrie, la meciul de la Vaslui, după ce toate căile de atac permise de regulamentele Federației Române de Handbal vor fi epuizate. Până atunci, staff-ul și jucătorii SCM Politehnica Timișoara își vor canaliza energiile pentru consolidarea poziției din partea superioară a clasamentului, poziție pe care am câștigat-o în primele cinci etape ale Ligii Naționale”, a transmis clubul condus de Alexandru Dedu.</p>

]]></description>
    </item>
    <item>
      <title>Ședință de urgență la Dinamo! Dezvăluirile de ultimă oră și ce decizie a luat președintele în privința antrenorului. EXCLUSIV</title>
      <link>https://www.prosport.ro/alte-sporturi/handbal/sedinta-de-urgenta-la-dinamo-dezvaluirile-de-ultima-ora-si-ce-decizie-a-luat-presedintele-in-privinta-antrenorului-exclusiv-20292470</link>
      <description><![CDATA[<img src="https://www.prosport.ro//wp-content/uploads/2025/10/Sedinta-de-urgenta-la-Dinamo-Presedintele-a-luat-decizia-in-privinta-antrenorului.jpg"/><br/><p>Dinamo merge tot mai bine la fotbal, dar lucrurile se precipită în privința handbalului, acolo unde echipa lui Paulo Pereira a ajuns deja la două înfrângeri în campionat, după ce a dezamăgit la Buzău și apoi la Turda. Totuși, președintele Ionuț Popa dă asigurări că portughezul adus în această vară va continua în „Ștefan cel Mare”.</p>
<p>Căpitanul Robert Militaru, antrenorul Paulo Pereira și ceilalți oameni importanți din jurul echipei au dat cărțile pe față într-o ședință în care s-a ajuns la concluzia că jucătorii lui Dinamo sunt prăbușiți din punct de vedere mental. Fără victorie în Liga Campionilor, acolo unde obiectivul era prezența între primele șase formații, Dinamo așteaptă debutul lui Miguel Martins și încearcă să-și revină tocmai în Germania. Joi seara, campioana României va avea o misiune teribil de grea în fața celor de la Fuchse Berlin, în condițiile în care nemții nici nu concep să rateze Final Four-ul de la Koln.</p>
<h2><span>Ședință de urgență la Dinamo! Ionuț Popa continuă cu antrenorul Paulo Pereira: „Proiectul este pe doi-trei ani!”</span></h2>
<p><span>ProSport:</span> Domnule Popa, ce s-a întâmplat la ședința pe care ați avut-o cu secția de handbal?</p>
<p><span>Ionuț Popa: </span>Într-adevăr, a fost o ședință la care au luat parte staff-ul tehnic, managerul secției de handbal, dar și căpitanul Robert Militaru, respectiv portarul Ionuț Iancu. Am ajuns la concluzia că este vorba de o cădere mentală pe fondul dezamăgirii care a fost la meciurile cu Sporting și Veszprem de pe teren propriu. Trebuie să fim alături de jucători și de antrenori în aceste momente și să-i sprijinim cu tot ce putem.</p>
<p>Ce se va întâmpla cu antrenorul Paulo Pereira?</p>
<p>Nu se pune problema să fie înlocuit! Echipa a demonstrat cât este de puternică în debutul sezonului, atunci când am luat Supercupa. Paulo Pereira este un antrenor foarte profesionist și <span>proiectul cu el la Dinamo se întinde pe doi-trei ani. </span>Nu ne dorim să schimbăm antrenorul în fiecare an, nu este o soluție. Vrem continuitate pe banca tehnică a echipei de handbal și pot să vă spun că Pereira va continua cu siguranță și în sezonul viitor.</p>
<p>Suporterii lui Dinamo sunt acum cu gândul la Xavi Pascual, dar nu uitați că și el a pierdut Supercupa atunci când a venit la noi.</p>
<h2><span>Dinamo, gata să lupte pentru calificare alături de granzii Europei: „Putem să băgăm două echipe sub noi!”</span></h2>
<p>Cum vedeți parcursul din Liga Campionilor? La prima vedere, șansele de calificare ale lui Dinamo sunt acum destul de mici!</p>
<p>Eu vă spun că nu este nimic pierdut în Liga Campionilor! Era o grupă grea pentru Dinamo de la bun început. Acum, noi trebuie să învingem acasă neapărat Kolstad și Kielce și să obținem o victorie importantă în deplasare. Cred că putem să băgăm două echipe sub noi până la finalul fazei grupelor. Nu este imposibil să obținem calificarea!</p>
<p>Important este să câștigăm din nou campionatul, pentru a putea evolua și în sezonul viitor în Liga Campionilor. 100% echipa noastră își va reveni, sunt convins de asta! Pe ce mă bazez? Suntem cea mai bună echipă din România!</p>
<ul>
<li>2 este locul pe care Dinamo îl ocupă în campionat. Gruparea din „Ștefan cel Mare” este la trei puncte de liderul Buzău</li>
</ul>
<h2><span>Miguel Martins va debuta în duelul Dinamo – CSM București</span></h2>
<p>Ce se întâmplă cu starul Miguel Martins? Fanii tot așteaptă să debuteze în tricoul lui Dinamo!</p>
<p>Miguel Martins va juca primul meci la Dinamo cu CSM București, în campionat. N-am vrut să forțăm revenirea lui, era periculos să joace primul meci la Berlin cu Fuchse.</p>
<p>Totuși, după ce Martins va evolua cu CSM București, lucrurile vor intra în normal în privința lui și va putea să joace toate meciurile importante din Liga Campionilor, inclusiv cel cu Aalborg.</p>
<ul>
<li>169 de goluri a înscris Dinamo în primele cinci etape din campionat. În ciuda începutului mult sub așteptări, echipa lui Paulo Pereira are cel mai bun atac din România</li>
</ul>

]]></description>
    </item>
  </channel>
</rss>
