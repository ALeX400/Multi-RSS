<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mutare spectaculoasă! A venit o fostă jucătoare de top de la CSM București</title>
      <link>https://www.prosport.ro/alte-sporturi/handbal/mutare-spectaculoasa-a-venit-o-fosta-jucatoare-de-top-de-la-csm-bucuresti-20354279</link>
      <description><![CDATA[<img src="https://www.prosport.ro//wp-content/uploads/2026/01/Emilie-Arntzen-2-1400x932.jpg"/><br/><p>Echipa de handbal SCM Râmnicu Vâlcea a anunțat transferul interului stânga Emilie Arntzen de la Ikast, norvegianca semnând din vara viitoare un contract pentru două sezoane.</p>
<p>Viitoarea jucătoare a Vâlcii are un palmares de invidiat cu naționala Norvegiei, care cuprinde titlul mondial în 2021 și argint în 2017, titlul european în 2014, 2016, 2020 și 2022 și un bronz la Olimpiada din 2016. A câștigat și Liga Campionilor în 2021 alături de Vipers Kristiansand.</p>
<h2><span>A mai jucat 4 ani la CSM București</span></h2>
<p>Emilie <span>a evoluat la CSM București</span> în perioada 2021-2025, fiind una dintre cele mai constante jucătoare și demonstrând o polivalență remarcabilă, jucând la fel de bine pe mai multe posturi. Astfel, după un sezon la Ikast, norvegianca revine în România, dar la Rm. Vâlcea.</p>
<p>„Sunt foarte entuziasmată pentru acest nou capitol al carierei mele și de această dată, pentru că mă voi alătura familiei de la Vâlcea. Abia aștept să vă cunosc pe toti și să lucrăm împreună, pentru a ne atinge obiectivele” a spus interul stânga pentru pagina oficială clubului SCM.</p>
<h2><span>Lider în defensivă</span></h2>
<p>Vâlcea își întărește astfel și defensiva, una mult schimbată în bine de la revenirea antrenorului Florentin Pera, fostul selecționer al naționalei. „Pe lângă faptul că este un adevărat lider în defensivă, Emilie este cunoscută și pentru leadership, viziunea sa de joc, dar și capacitatea de a crea superioritate pe faza de atac, toate aceste elemente definite grație experienței acumulate în acest parcurs internațional de invidiat. Pentru formația noastră, prezența sa aduce un plus de valoare, pentru atingerea viitoarelor obiective din Liga Florilor și competițiile europene” se arată în descrierea făcută jucătoarei de SCM Rm. Vâlcea.</p>
<h2><span>Urmează studii de asistență socială</span></h2>
<p>Arntzen urmează studii de asistență socială, dar îi place si să gătească. „Emilie este un adevărat model. Este o persoană foarte sociabilă și empatică, căreia îi place să fie în mijlocul oamenilor și să fie implicată în activități care au sens pentru ea. În paralel cu sportul de performanță, urmează studii în domeniul asistenței sociale, domeniu în care își dorește să lucreze cu persoane aflate în dificultate, de la oameni în proces de recuperare din dependențe, la persoane reintegrate în societate după detenție ori copii fără sprijin familial. În timpul liber, îi place cafeaua de specialitate, să petreacă timp alături de coechipiere, de prieteni, și are o pasiune pentru gătit, în special pentru deserturi” mai punctează SCM în informarea în care a făcut public transferul nordicei.</p>
<p>SCM Râmnicu Vâlcea a mai anunțat două <span>transferuri importante</span> pentru sezonul viitor, olandeza Sarah Dekker (24 ani) pentru postul de extremă dreaptă și franțuzoaica Marie-Helene Sajka pe inter dreapta.</p>
<p>La capitolul plecări, cele mai importante sunt cele ale coordonatorilor de joc Rebeca Necula și Mia Zschocke și al extremei dreapta Tuva Hove. Norvegianca a semnat în Danemarca, cu HØJ Elite, în timp ce viitoarea destinație a Rebecăi Necula nu a fost încă anunțată oficial.</p>
<p>Foto Mădălina Donose</p>

]]></description>
    </item>
    <item>
      <title>Galeria Rapidului a luat decizia înainte de reluarea Superligii! Primul meci la care ultrașii vor merge după Revelion. EXCLUSIV</title>
      <link>https://www.prosport.ro/alte-sporturi/handbal/galeria-rapidului-a-luat-decizia-inainte-de-reluarea-superligii-primul-meci-la-care-ultrasii-vor-merge-dupa-revelion-exclusiv-20353549</link>
      <description><![CDATA[<img src="https://www.prosport.ro//wp-content/uploads/2026/01/Galeria-Rapidului-a-luat-decizia-inainte-de-reluarea-Superligii-1400x933.jpg"/><br/><p>Galeria Rapidului este cu gândul mai ales la partea a doua a sezonului din Superliga, în condițiile în care echipa lui Costel Gâlcă este acum în lupta pentru titlu.</p>
<p>Totuși, o parte dintre ultrași își vor face „încălzirea” ceva mai devreme, urmând ca fanii să fie prezenți la primul meci pe care fetele Rapidului îl joacă în grupele European League.</p>
<h2><span>Galeria Rapidului nu intră în vacanță! Meciul la care ultrașii vor fi prezenți înainte de reluarea Superligii</span></h2>
<p>Timp de mai bine de două săptămâni, Superliga va lua o pauză, însă de pe 2 ianuarie cei mai mulți dintre jucători vor trage tare în Antalya pentru a se pune la punct fizic.</p>
<p>Până să-și vadă din nou favoriții la lucru în Giulești, suporterii Rapidului au ales varianta perfectă pentru a-și face „încălzirea”. Astfel, fanii din peluză au transmis deja că vor să fie aproape de echipa de handbal, pe care<span> nu cu mult timp în urmă o încurajau în meciurile tari din Liga Campionilor.</span></p>
<p>Acum, Rapid se pregătește de startul în grupele European League, acolo unde a ajuns printr-un veritabil miracol. Astfel, nu este exclus ca Sala Polivalentă chiar să se umple pe 11 ianuarie, atunci când EHF a programat meciul Rapidului cu Tertnes Bergen, formație din Norvegia.</p>
<p>Rapid va mai juca un meci pe teren propriu în luna ianuarie în EHF European League, la București urmând să vină și Oldenburg, echipă din Germania.</p>
<p>Important de precizat că în Polivalentă se vor muta atât Dinamo (echipa de handbal masculin), cât și fetele de la CSM București, după ce aceste formații au jucat în sala din „Ștefan cel Mare” în prima parte a sezonului.</p>
<h2><span>Rapid, la o distanță uriașă de CSM București și Gloria Bistrița</span></h2>
<p>Campioana României în 2022, atunci când a produs o mare surpriză, Rapid este acum la nu mai puțin de zece puncte de CSM București și Gloria Bistrița, echipele care ne reprezintă în Liga Campionilor.</p>
<p>Echipa din Giulești are cinci victorii și tot atâtea înfrângeri, la fel ca Baia Mare.</p>
<p>Prin urmare, primul meci al acestui an, cel de la Slatina, devine unul esențial pentru Rapid, care riscă să rămână în afara locurilor europene. În plus, fetele din Giulești au de luat și o revanșă, după ce Slatina a produs o surpriză foarte mare în partida tur, pe care a câștigat-o la un gol diferență, scor 26-25.</p>
<p>După ce a reușit calificarea în European League, calendarul Rapidului va fi unul extrem de aglomerat, cu meciuri pe care le va juca la interval de doar câteva zile.</p>

]]></description>
    </item>
    <item>
      <title>Nicolae Ceauşescu, furios după ce România a ratat medalia de aur la Jocurile Olimpice</title>
      <link>https://www.prosport.ro/alte-sporturi/handbal/nicolae-ceausescu-furios-dupa-ce-romania-a-ratat-medalia-de-aur-la-jocurile-olimpice-20354185</link>
      <description><![CDATA[<img src="https://www.prosport.ro//wp-content/uploads/2026/01/Nicolae-Ceausescu-furios-dupa-ce-Romania-a-ratat-medalia-de-aur-la-Jocurile-Olimpice-e1767352460699.jpg"/><br/><p>Nicolae Ceaușescu, fostul lider comunist al țării, a fost extrem de furios după ce delegația României de handbal a ratat medalia de aur la Jocurile Olimpice. Întregul episod a fost dezvăluit de Marin Dan, fost campion mondial la ediția din 1974.</p>
<p>Anii ’70 au reprezentat <span>cea mai prolifică perioadă a handbalului masculin românesc</span>, deoarece sportivii autohtoni au pus mâna pe medalia de aur la Campionatul Mondial din 1970, apoi pe medalia de bronz la Jocurile Olimpice din 1972. Totuși, acest rezultat nu l-a mulțumit pe Nicolae Ceaușescu, care a reacționat dur.</p>
<h2><span>Nicolae Ceaușescu, supărat foc pe delegația de handbal a României</span></h2>
<p>Nicolae Ceaușescu aștepta medalia de aur de la Jocurile Olimpice din 1972, la proba de handbal masculin, după ce <span>sportivii români triumfaseră la Campionatul Mondial din 1970</span>. Liderului comunist i se promisese primul loc de către șefii sportului de la acea vreme.</p>
<p>„Acum, după atâția ani, îmi aduc foarte bine, chiar dacă au trecut atâția ani. Au fost mai multe întâmplări acolo. Sigur că eram favoriți, câștigasem ultimul campionat mondial de la Paris. Eu vorbesc de cum ne-am pregătit pentru Jocurile Olimpice. Veneam cu o firmă, cu niște rezultate, eram campionii mondiali de la Paris.</p>
<p>S-a făcut un program, bănuiesc, s-a băgat și politicul, asta aveam să o aflăm mai târziu, pentru că Ceaușescu i-a chemat pe șefii sportului de la vremea respectivă și le-a spus, când au fost întrebați ce medalii se așteaptă și unde, handbalul a fost pus la medalia de aur.</p>
<p>Ceaușescu a înțeles că asta a fost o promisiune, că România va câștiga aurul. Pierdem finala pentru calificarea în finală, cu iugoslavii, care erau nașii noștri. Când am venit de la Jocurile Olimpice, toată lumea era supărată.</p>
<p>Eu vorbeam mai direct ce simțeam și am spus că o să vină vremea când, pentru o medalie de bronz, o să faceți cruci pe la toate bisericile și o să vă rugați să se mai repete performanța asta. Am pierdut un singur meci, la un gol, după un 7 metri dubios”, a spus Marin Dan, conform <span>iAMSport</span>.</p>
<h2><span>Prestații bune ale handbaliștilor români la Jocurile Olimpice din 1972</span></h2>
<p>Jocurile Olimpice de la München, din anul 1972, au adus prestații solide ale handbaliștilor români, care au obținut medalia de bronz. „Tricolorii” au câștigat grupa preliminară, după victorii clare împotriva Spaniei, Norvegiei și Republicii Federale Germania.</p>
<p>În grupa principală, România i-a întâlnit pe reprezentanții Ungariei, pe care i-a învins cu scorul de 20-14, apoi a fost învinsă de Iugoslavia, scor 14-13. „Tricolorii” au trecut de Republica Democrată Germană, scor 19-16, în finala mică.</p>

]]></description>
    </item>
    <item>
      <title>Lovitură dată de PRO TV și Voyo! Naționala feminină de handbal a României nu va mai putea fi văzută la TV, la Mondiale sau Europene, până în 2031!</title>
      <link>https://www.prosport.ro/alte-sporturi/handbal/lovitura-data-de-pro-tv-si-voyo-nationala-feminina-de-handbal-a-romaniei-nu-va-mai-putea-fi-vazuta-la-tv-la-mondiale-sau-europene-pana-in-2031-20353006</link>
      <description><![CDATA[<img src="https://www.prosport.ro//wp-content/uploads/2025/12/Lovitura-data-de-PRO-TV-si-Voyo-1400x785.jpg"/><br/><p>Meciurile pe care naționala feminină de handbal a României le va juca la Campionatele Mondiale sau Europene până în 2031 vor putea fi văzute doar pe platforma voyo.</p>
<p>Începând cu 1 ianuarie 2026, toate meciurile de handbal, feminine sau masculine, de la CE și CM, vor putea fi văzute în România doar contracost, pe Voyo.</p>
<h2><span>Campionatele Mondiale și Europene de handbal din următorii 6 ani au fost cumpărate de PRO TV, care le va transmite pe platforma Voyo</span></h2>
<p>Naționala masculină de handbal a României <span>va participa, începând cu 15 ianuarie, la Campionatul European</span>, care va avea loc în Danemarca, Norvegia și Suedia. Toate meciurile acestei competiții vor fi transmise pe platforma Voyo, după ce PRO TV a cumpărat drepturile de televizare pentru 12 turnee finale ale întrecerilor mondiale şi continentale, care vor avea loc din 2026 până în 2031, după cum scrie <span>Fanatik</span>.</p>
<p>Practic, Campionatul Mondial feminin, care a avut loc între 26 noiembrie și 14 decembrie, și la care <span>naționala țării noastre s-a clasat pe locul 9</span>, a fost ultimul transmis în România de către Digi Sport şi Prima Sport.</p>
<p>Exclusiv pe platforma Voyo vor fi transmise inclusiv partidele de la Campionatul European feminin din decembrie, competiție la care România este co-organizator, alături de Cehia, Polonia, Slovacia și Turcia.</p>
<p>Singurele întreceri care pot fi urmărite pe micul ecran sunt campionatele naționale feminin și masculin, Liga Zimbrilor și Liga Florilor, la Pro Arena.</p>
<h2><span>România este în Grupa B la CE din ianuarie, cu Portugalia, Danemarca, liderul mondial, Macedonia de Nord</span></h2>
<p>În acest mod, PRO TV și Voyo au dat o nouă lovitură. De-a lungul timpului, plaforma de streaming a achiziționat mai multe întreceri interesante, cu public numeros în România.</p>
<p>Este vorba despre Premier League, Ligue 1, Cupa şi Supercupa Italiei, CE U19 şi U21, CM al Cluburilor, dacă luăm în calcul fotbalul.</p>
<p>Și alte sporturi pot fi urmărite pe Voyo, cum ar fi fotbalul american (NFL), CM de haltere, CM de Raliuri (WRC), gale de kickbox, plus multe filme documentare cu tematică sportivă. Toate acestea, dar și multe alte programe, pot fi văzute contra unui abonament lunar în valoare de 4,84 euro.</p>
<p>În ceea ce privește europeanul masculin de handbal, România a fost repartizată în Grupa B, una infernală, și va întâlni Portugalia pe 16 ianuarie, Danemarca (liderul clasamentului mondial la ora actuală) pe 18 ianuarie și Macedonia de Nord două zile mai târziu.</p>
<p>Primele două din cele 6 grupe se califică în cele două grupe principale. De aici, lucrurile sunt simple. Formațiile clasate pe primele două poziții merg în semifinale, iar ocupantele poziției a treia își dispută locul 5 în clasamentul final. Toate aceste 3 meciuri au loc pe 30 ianuarie.</p>
<p>Meciurile pentru medalii au loc în ziua de 1 februarie, în Jyske Bank Boxen din orașul danez Herning. Câștigătoarele medaliilor de aur, argint și bronz obțin calificarea directă la CM din 2027 (13-31 ianuarie), organizat de Germania. Marea învingătoare își va apăra trofeul la întrecerea din 2028, găzduită de Portugalia, Spania și Elveția, între 13 și 30 ianuarie.</p>

]]></description>
    </item>
    <item>
      <title>Bombă pe piața transferurilor la final de an! Vedeta naționalei României este pe cale să semneze contractul. Se anunță și alte mutări spectaculoase: „Va veni și ea!”. EXCLUSIV</title>
      <link>https://www.prosport.ro/alte-sporturi/handbal/bomba-pe-piata-transferurilor-la-final-de-an-vedeta-nationalei-romaniei-este-pe-cale-sa-semneze-contractul-se-anunta-si-alte-mutari-spectaculoase-va-veni-si-ea-exclusiv-20352764</link>
      <description><![CDATA[<img src="https://www.prosport.ro//wp-content/uploads/2025/12/Bomba-pe-piata-transferurilor-la-final-de-an-Vedeta-nationalei-Romaniei-este-pe-cale-sa-semneze-contractul-1400x933.jpeg"/><br/><p>CSM București pregătește deja sezonul viitor, iar conducerea clubului lucrează în această perioadă pentru mai multe mutări spectaculoase.</p>
<p>Din informațiile noastre, campioana României este în negocieri avansate cu Yuliya Dumanska, vedeta naționalei României.</p>
<h2><span>CSM București, aproape să o ia pe Yuliya Dumanska</span></h2>
<p>Ca de obicei, echipele importante din handbalul european pregătesc mutările importante din timp. Așa se întâmplă și cu CSM București, în condițiile în care clubul se va despărți de mai multe jucătoare în următoarea perioadă.</p>
<p>Așa cum a aflat <span>ProSport,</span> CSM București este în căutarea unor portari de top, care să facă diferența mai ales în meciurile tari din Liga Campionilor.</p>
<p>Pe final de an, conducătorii clubului caută să perfecteze înțelegerile, iar în negocieri avansate ar fi și portarul României, este vorba de experimentata Yuliya Dumanska. Aceasta a reprezentat naționala noastră și la ultimul turneu final, unde selecționerul echipei noastre a fost Ovidiu Mihăilă.</p>
<p>În plus, CSM București ar urma să anunțe și transferul unui portar din străinătate, care să-i asigure concurență celei care vine de la Baia Mare.</p>
<ul>
<li>2022 este anul în care <span>Dumanska a părăsit-o pe Podravka și a ales să revină în România</span>, semnând cu Gloria Bistrița</li>
</ul>
<h2><span>CSM București caută și o extremă dreapta</span></h2>
<p>Nu doar postul de portar este unul care le dă bătăi de cap celor de la CSM București, în condițiile în care multe formații suferă transformări serioase de la sezon la sezon.</p>
<p>Astfel, echipa la care a ajuns recent vedeta Bojana Popovic caută și o extremă dreapta de valoare, tot în perspectiva sezonului viitor. „Va veni cu siguranță și o extremă dreaptă, nu e vreun dubiu”, susțin sursele <span>ProSport.</span></p>
<p>Obiectivul fixat încă de pe acum de CSM București este calificarea în Final Four-ul Ligii Campionilor. În ultimii ani, CSM a ratat mereu acest obiectiv, dar este și acum cu gândul la performanța istorică <span>pe care a izbutit-o la prima participare în competiție, în 2016.</span></p>
<h2><span>CSM București, victorie la 19 goluri diferență în ultimul meci din 2025</span></h2>
<p>Anul 2025 n-a fost unul grozav pentru CSM București, însă Bojana Popovic a bifat un debut excelent la noua sa echipă. A fost o partidă specială și pentru Aurelia Brădeanu, care a fost aplaudată de iubitorii handbalului veniți în Sala Apollo din București.</p>
<p>În ultimul meci din acest an, CSM București a făcut instrucție cu Zalău, formația lui Gheorghe Tadici fiind umilită. S-a încheiat 39-20 pentru CSM București, care din ianuarie va relua și campania europeană.</p>
<p>Cu victorii pe linie, CSM București încheie anul la egalitate cu revelația Bistrița, care a făcut un sezon mult peste așteptări și în Liga Campionilor.</p>
<ul>
<li>5 este locul pe care CSM București îl ocupă în grupa B din Liga Campionilor. Echipa noastră are patru victorii și tot atâtea înfrângeri în acest sezon european</li>
</ul>

]]></description>
    </item>
  </channel>
</rss>
