<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>SCMU Craiova, succes la limită în prima etapă a Ligii Florilor. Slatina a produs surpriza în fieful Rapidului</title>
      <link>https://www.prosport.ro/alte-sporturi/handbal/scmu-craiova-succes-la-limita-in-prima-etapa-a-ligii-florilor-slatina-a-produs-surpriza-in-fieful-rapidului-20260798</link>
      <description><![CDATA[<img src="https://www.prosport.ro//wp-content/uploads/2025/08/SCMU-Craiova-succes-la-limita-in-prima-etapa-a-Ligii-Florilor.-Slatina-a-produs-surpriza-in-fieful-Rapidului-1400x931.jpg"/><br/><p class="v1ydped324143MsoNormal"><span lang="RO">În prima etapă a Ligii Florilor, Sala Polivalentă din Bănie a găzduit un derby al Olteniei, SCMU Craiova – CSM Tg. Jiu, adjudecat mult mai greu decât era preconizat, dar şi cu ajutor din partea  arbitrilor, scor 27-26, de echipa gazdă.</span></p>
<p class="v1ydped324143MsoNormal"><span lang="RO"> Cu 7 minute înainte de final, gorjencele aveau avantaj de 2 goluri, scor 26-24, dar pe final Craiova a fost mai inspirată şi împinsă să revină, marcând prin Nikolic, Gogîrlă şi Da Rocha.</span></p>
<p class="v1ydped324143MsoNormal"><span lang="RO">Au jucat <span>pentru SCMU Craiova</span>: Zoqbi De Paula – Asli Iskit Caliskan 7 goluri, Zeljka Nikolic 6, Gomes da Rocha 5, Alicia Gogîrlă 3, Ivona Pavicevic 2, Ainhoa Hernandez 2, Natalia Nosek 1, Andreea Mihart 1, Orsolya Maria Mozes, Camila Micijevic, Teodora Popescu. De la oaspete s-au remarcat: Gavrilă 8 goluri, Simao 6, Dumbrăvean 5, Zinatullina 4.</span></p>
<h2 class="v1ydped324143MsoNormal"><span lang="RO">Erori de arbitraj în favoarea Craiovei</span></h2>
<p class="v1ydped324143MsoNormal"><span lang="RO">„Un succes care aparţine oamenilor care au venit la sală şi au sprijinit echipa în momentele delicate, ei merită mult mai mult. Felicit Târgu Jiul pentru atitudine. Am fost superficiali în situaţiile de unu la unu cu portarul şi nu este permis, dar e bine că am câştigat la un gol şi sper ca atitudinea să se schimbe de la joc la joc, fiindcă altfel va fi greu. Sper ca fetele să conştientizeze la ce echipă sunt” a spus antrenorul SCMU Craiova, Ovidiu Mihăilă.</span></p>
<p class="v1ydped324143MsoNormal"><span lang="RO">„A fost un meci pe care singure ni l-am făcut greu, poate şi pentru că a fost primul meci oficial împreună, sunt emoţii, dar e bine că am câştigat şi toată lumea e sănătoasă. După pauză ele au fost mult mai montate şi mai agresive. Iubesc Craiova, mereu am iubit-o, am mai fost în această sală şi imi place pozitivitatea oamenilor. Dacă azi nu a mers aproape nimic, la Baia Mare o să ne revanşăm” a declarat interul Craiovei, Alicia Gogîrlă.</span></p>
<p class="v1ydped324143MsoNormal"><span lang="RO">„Din punctul meu de vedere, arbitrii au făcut 2-3 greşeli pe finalul jocului, a fost o nebunie pe final, o harababură, ambele echipe au greşit. Noi avem un lot restrâns, jucăm în 6-7 fete, suntem outsieri în acest campionat, dar dăm totul în teren. Craiova are un lot numeros şi valoros” a declarat antrenorul gorjencelor, Liviu Andrieş.</span></p>
<p class="v1ydped324143MsoNormal"><span lang="RO">„Tot timpul ne-am vândut scump pielea mai ales împotriva Craiovei, avem un orgoliu al nostru. Am pierdut pe final din cauza unei greşeli tehnice. Obiectivul nostru este să nu ajungem în baraj, avem un lot tânăr, dar suntem o echipă foarte unită” a declarat Florenţa Ilie Dumbrăvean, de la CSM Tg. Jiu.</span></p>
<h2 class="v1ydped324143MsoNormal"><span lang="RO">Slatina a produs surpriza pe terenul Rapidului</span></h2>
<p class="v1ydped324143MsoNormal"><span lang="RO">Într-un alt meci din prima etapă a Ligii Florilor, presărat cu incredibile răsturnări de rezultat, CSM Slatina, într-o formulă schimbată mult în bine faţă de sezoanele anterioare, a câştigat la limită în deplasare cu Rapid Bucureşti, scor 26-25. </span></p>
<p class="v1ydped324143MsoNormal"><span lang="RO">CSM Bucureşti a trecut şi ea la un singur gol, la fel ca în Supercupă, de Minaur Baia Mare, scor 34-33, iar Gloria Bistriţa n-a avut emoţii cu HC Zalău, scor 35-19. Corona Braşov a demolat-o pe nou-promovata CSM Galaţi, scor 40-20, iar ultimul meci al etapei se joacă azi, Dunărea Brăila – SCM Rm. Vâlcea.</span></p>

]]></description>
    </item>
    <item>
      <title>Vâlcea și-a betonat poarta. A adus un portar cu jocuri în Champions League</title>
      <link>https://www.prosport.ro/alte-sporturi/handbal/valcea-si-a-betonat-poarta-a-adus-un-portar-cu-jocuri-in-champions-league-20257788</link>
      <description><![CDATA[<img src="https://www.prosport.ro//wp-content/uploads/2025/08/Quiniou-poza.jpg"/><br/><p>Echipa de handbal SCM Râmnicu Vâlcea a mutat pe piața transferurilor cu câteva zile înainte de startul Ligii Naționale și a anunțat transferul portarului francez Agathe Quiniou (24 ani).</p>
<p>Formată la Brest Bretagne, noul portar al lui <span>SCM Rm. Vâlcea</span> a debutat la senioare la 16 ani și a făcut parte din lotul care a câștigat campionatul Franței și Cupa Franței în 2021, precum și din echipa ajunsă în finala EHF Champions League în același an.</p>
<h2><span>Vine de la Nantes</span></h2>
<p>Ulterior, a activat pentru Chambray Touraine, în care a bifat două sezoane în <span>EHF European League</span>. În vara anului 2024 a semnat cu Nantes, dar echipa franceză a dat faliment și a jucat sezonul trecut în eșalonul secund.</p>
<p>Goalkeeper-ul este cunoscut pentru reflexe rapide și și-a demonstrat calitățile în partidele din Liga franceză și în cupele europene.</p>
<p>„Sunt foarte fericită să mă alătur echipei și să am ocazia să descopăr campionatul României. Este o provocare nouă pentru mine, într-o țară nouă. Abia aștept să întâlnesc toți suporterii și să înceapă sezonul. Ne vedem curând”, a declarat noul portar al Vâlcii pentru paginile oficiale ale clubului.</p>
<h2><span>S-a reziliat contractul cu Skogstrand</span></h2>
<p>Vâlcea a fost nevoită să caute portar, după ce norvegianca Eli Skogstrand a venit accidentată și urma să fie indisponibilă până în iarnă. Astfel, clubul vâlcean a ajuns la un acord amiabil de reziliere a contractului cu Skogstrand.</p>
<p>Tehnicianul Florentin Pera are acum în lot doi portari seniori, pe Raluca Kelemen și Agathe Quiniou, dar și pe junioara Beatrice Tunariu (19 ani). De asemenea, Diana Neagu este în recuperare la Clinica Fizionova Tg. Mureș după o operație de ligamente și va reveni pe teren probabil în iarnă.</p>
<p>SCM Rm. Vâlcea joacă în prima etapă a Ligii Naționale la Brăila, cu Dunărea, meciul fiind programat duminică, 31 august, de la ora 17.30, în direct pe Pro Arena.</p>

]]></description>
    </item>
    <item>
      <title>CSM București a câștigat Supercupa României</title>
      <link>https://www.prosport.ro/alte-sporturi/handbal/csm-bucuresti-a-castigat-supercupa-romaniei-20255176</link>
      <description><![CDATA[<img src="https://www.prosport.ro//wp-content/uploads/2025/08/CSM-Bucuresti-a-castigat-Supercupa-Romaniei-scaled-e1756068460891-1400x767.jpg"/><br/><p>CSM București a reușit să câștige Supercupa României după un meci foarte echilibrat cu Gloria Bistrița, scor 40-39.</p>
<p>„Tigroaicele” și-au trecut astfel în palmares un nou trofeu chiar în fața fanilor, Supercupa desfășurându-se în Sala Polivalentă din București.</p>
<h2><span>CSM București a câștigat Supercupa României</span></h2>
<p>CSM București și Gloria Bistrița s-au confruntat duminică, 24 august, în Supercupa României la handbal feminin. Meciul a fost de un echilibru incredibil, iar cele două formații nu au putut fi departajate după timpul regulamentar.</p>
<p>După prima repriză, scorul era 15-15, iar CSM București nu mai părea favorită precum în startul meciului.</p>
<p>La capătul celor două reprize, tabela indica egalitate perfectă, scor 30-30! Astfel, Supercupa României a avut nevoie de prelungiri, acolo unde CSM București a avut nervii mai tari.</p>
<p>Deși Gloria Bistrița a continuat să pună probleme serioase și în prelungiri, „tigroaicele” au reușit să găsească soluțiile salvatoare de fiecare dată, iar scorul final a fost 40-39.</p>
<h2><span>Ce buget anual are CSM București. S-ar bate lejer la titlu în Superliga!</span></h2>
<p>CSM București are un buget imens și s-ar bate fără probleme la titlu în Superliga României.</p>
<p>Liberalul Stelian Bujduveanu, primarul interimar al Capitalei, a dezvăluit care este bugetul anual al clubului.</p>
<p>Concret, CSM are un buget anual de aproximativ 13,8 milioane de euro, însă din acest buget sunt acoperite și cheltuielile pentru cei 700 copii din club.</p>
<p>„Bugetul pe care îl avem pentru CSM București este de 70 de milioane de lei (n.r. – aproximativ 13,8 milioane de euro). Pare mare, dar el conține și banii pe care îi plătim și pentru cei 700 de copii din club.</p>
<p>Sunt de părere că este necesar să avem o echipă cu care să ne mândrim. Ea aduce plusvaloare cetățenilor, pentru că ne face mândri atunci când câștigă diferite competiții, locale sau internaționale.</p>
<p>În România de azi, nu suntem în situația în care un beneficiar privat să investească în handbal, pentru că nu e ca în fotbal, nu e suficient de rentabil. Până ajungem în acel punct, Primăria trebuie să-și asume în continuare responsabilitatea finanțării acestei echipe de handbal, pentru că au fost foarte multe victorii”, a declarat Stelian Bujduveanu, la GSP.</p>

]]></description>
    </item>
    <item>
      <title>Un internațional croat adus la Poli Timișoara s-a lăsat de handbal. Golgheterul sezonului trecut, trimis la echipa a doua</title>
      <link>https://www.prosport.ro/fotbal-intern/un-international-croat-adus-la-poli-timisoara-s-a-lasat-de-handbal-golgheterul-sezonului-trecut-trimis-la-echipa-a-doua-20253180</link>
      <description><![CDATA[<img src="https://www.prosport.ro//wp-content/uploads/2025/02/Alexandru-Dedu-va-deveni-managerul-general-al-SCM-Timisoara.-Ii-raspunde-si-primarului-Brasovului-1400x1050.jpg"/><br/><p>George Buricea a făcut o echipă scumpă și bine cotată la SCM Poli Timișoara, dar deja are probleme fără ca sezonul să fi început. Bozic Pavletic s-a lăsat la 30 de ani de handbal din cauza că a descoperit unele probleme de sănătate.</p>
<p>Asta i-a permis „exilatului” Filip Marjanovic să revină la prima echipă, după ce fusese trimis la echipa a doua, deși sezonul trecut a fost golgheter.</p>
<h2><span>Pavletic a venit de la Tremblay</span></h2>
<p>Boziv Pavletic este extremă dreaptă și are doar 30 de ani. Internaționalul croat a mai jucat la RK Nexe, RK Zagreb, Frisch Auf Goppingen, RK Eurofarm Pelister și Tremblay-en-France. A descoperit însă probleme de sănătate.</p>
<p>„Pavletic a hotărât să renunțe la handbal. Corpul lui a cedat după multe rupturi musculare repetitive. A făcut toate controalele și a considerat că semnalele corpului sunt să se lase de handbal. Am respectat decizia lui, după multe ședințe cu tot stafful”, a precizat managerul Alexandru Dedu.</p>
<h2><span>Se caută alt jucător</span></h2>
<p>Situația devine complicată la club. „Avem doar o extremă dreapta, pe Kraljevic, care are 24 de ani. Mai avem nevoie de încă un jucător de mână stângă, pentru că e greu să joci pe partea opusă cu jucător de mână dreaptă”, a precizat <span>George Buricea</span>. Marius Sadoveac mai poate juca și extremă. „L-am fi folosit, dar atunci ne descoperim pe inter dreapta, unde e doar Risto ca jucător de mână stângă. Dar există riscul unei accidentări la Sadoveac, care are o vârstă. Dar sigur, îl voi folosi dacă nu vom găsi un jucător de valoare”, a mai spus Buricea.</p>
<h2><span>Filip Marjanovic, trimis la echipa a doua</span></h2>
<p>Golgheterul echipei din sezonul trecut, extrema stângă Filip Marjanovic nu mai era dorit al club, dar a refuzat să rezilieze contractul. Așa că, la 36 de ani, sârbul a fost trimis să se antreneze cu echipa a doua, unde, teoretic, se cresc tinerii localnici. „În momentul de față, datorită faptului că avem un om care s-a lăsat, a fost rechemat la prima echipă. Se va antrena cu echipa, și, dacă va fi nevoie, va fi folosit. Este alături de noi până la finalul contractului. S-a antrenat cu echipa a doua, are contract. În funcție de necesitățile pe care le avem, sportivii trebuie să respecte contractul”, a precizat <span>Alexandru Dedu, managerul clubului din Timișoara</span>.</p>
<p>Marjanovic nu a vrut să plece. „Au existat niște discuții, este normal ca și el și noi să fim de acord cu orice soluție s-ar găsi”, a spus Dedu. În realitate, clubul era în situația de a plăti un jucător cu salariu bun un sezon pentru a evolua la satelitul fără obiectiv.</p>
<p> </p>

]]></description>
    </item>
    <item>
      <title>Cine a câștigat Cupa Craiovei la handbal feminin</title>
      <link>https://www.prosport.ro/alte-sporturi/handbal/cine-a-castigat-cupa-craiovei-la-handbal-feminin-20249335</link>
      <description><![CDATA[<img src="https://www.prosport.ro//wp-content/uploads/2025/08/CSM-Slatina-1400x932.jpg"/><br/><p>O nouă ediţie a turneului de handbal feminin Cupa Craiovei s-a desfăşurat în acest week-end în Sala Polivalentă din Bănie şi a adus la start trei echipe din Oltenia, toate din Liga Florilor, SCM Universitatea Craiova, SCM Rm. Vâlcea şi CSM Slatina, dar şi pe Ştiinţa Bucureşti, formaţie din eşalonul secund.</p>
<p>Competiţia care prefaţează, ca în fiecare an, <span>noul sezon al Ligii Florilor</span>, s-a disputat în trei zile, pe sistemul „fiecare cu fiecare”. După primele două zile, SCM Universitatea Craiova şi CSM Slatina aveau fiecare două victorii, aşa că meciul direct din ultima zi avea să decidă câştigătoarea „Cupei Craiovei”. Duelul s-a ridicat, cel puţin din punct de vedere al dramatismului, la nivelul unei „finale”, Craiova conducând cu 29-26 cu câteva minute înainte de finiş, apoi Slatina a remontat fantastic, având 32-31 până la ultima fază a meciului. Deşi au egalat, scor 32-32, fetele lui Ovidiu Mihăilă au fost cele care s-au clasat pe locul secund, iar CSM Slatina a câştigat turneul la golaveraj.</p>
<h2><span>CSM Slatina a câştigat Cupa Craiovei la handbal feminin</span></h2>
<p>„Până la urmă este o competiţie amicală, ne oferă totuşi moral, ne arată unde mai trebuie să lucrăm şi lucrurile bune pe care trebuie să le menţinem. În sezonul care începe trebuie să facem un pas în faţă în comparaţie cu stagiunea precedentă şi cred că putem realiza acest obiectiv” a declarat Andrei Popescu, antrenorul echipei CSM Slatina.</p>
<p>„Meciurile au fost echilibrate, de un nivel bun, felicit fetele pentru cum s-au prezentat. A fost un progres faţă de cum am arătat săptămâna trecută la Vâlcea, mai avem de lucrat anumite aspecte. Trebuie să corectăm lucruri, ca să fim mai echilibraţi mai ales pe finalul jocurilor. Slatina nu mai este cea de anul trecut, s-a transformat, are jucătoare mature, ştiu să gestioneze situaţiile. Noi am pierdut la finalizare, dar creştem de la zi şi sper să avem echilibru în campionat când trebuie să decidem jocul” a spus şi Ovidiu Mihăilă, antrenorul SCMU Craiova.</p>
<p>De la Slatina s-au remarcat în acest ultim joc: Florescu, Kacsor şi Balsam, toate cu 6 goluri, iar turcoaica Asli Iksit a fost golghetera gazdelor, cu 10 reuşite în acest meci, urmată de Alicia Gogîrlă, cu 6 goluri.</p>
<p>Deşi Slatina a câştigat turneul din Bănie, organizatorii nu au premiat nicio jucătoare a învingătoarei, la distincţiile individuale acordate la finalul competiţiei. Astfel, coordonatorul de joc al Craiovei, Valentina Blazevic, a fost desemnată MVP-ul turneului, Darly Zoqbi de Paula, tot de la echipa gazdă, a fost aleasă cel mai bun portar, iar golgheter a fost Karoline Lund de la SCM Râmnicu Vâlcea. Locul 3 a revenit <span>echipei din Rm. Vâlcea</span>, pregătită de selecţionerul României, Florentin Pera. Două săptămâni ne mai despart de un nou sezon al Ligii Florilor, care va avea la start 12 echipe.</p>
<h2><span>Rezultatele înregistrate la Cupa Craiovei</span></h2>
<p>Prima zi: SCM Râmnicu Vâlcea – CSM Slatina 27-30; SCM Universitatea Craiova – CSU Știința București 34-26.</p>
<p>A doua zi: CSM Slatina – Știința București 35-25: SCMU Craiova – SCM Rm. Vâlcea 27-25.<br/>
A treia zi: SCM Rm. Vâlcea – Ştiinţa București 31-30; SCMU Craiova – CSM Slatina 32-32.</p>
<p>Clasament final: 1. SCM Slatina 7p (golaveraj +13), 2. SCMU Craiova 7p (golaveraj +10), 3. SCM Rm. Vâlcea 3p, 4. Ştiinţa Bucureşti 0p.</p>
<p>Foto: SCM Craiova</p>

]]></description>
    </item>
  </channel>
</rss>
