<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cel mai bun marcator din istoria României face anunțul devastator pentru fanii Stelei: „Toți stau ascunși, echipa este a nimănui! Probabil că se dorește retrogradarea și desființarea!”. EXCLUSIV</title>
      <link>https://www.prosport.ro/alte-sporturi/handbal/cel-mai-bun-marcator-din-istoria-romaniei-face-anuntul-devastator-pentru-fanii-stelei-toti-stau-ascunsi-echipa-este-a-nimanui-probabil-ca-se-doreste-retrogradarea-si-desfiintarea-20158064</link>
      <description><![CDATA[<img src="https://www.prosport.ro/wp-content/uploads/2025/04/Cel-mai-bun-marcator-din-istoria-Romaniei-face-anuntul-devastator-pentru-fanii-Stelei.jpg"/><br/><p>Steaua este cu un picior în liga a doua la handbal după o perioadă absolut dezastruoasă, iar Vasile Stângă crede că se dorește retrogradarea echipei la finalul acestui sezon.</p>
<p>Fostul mare jucător al Stelei nu exclude chiar desființarea secției de handbal, într-o perioadă în care Dinamo se pregătește să sărbătorească un nou titlu pe plan intern.</p>
<h2><span>Vasile Stângă, anunț devastator pentru fanii Stelei: „Probabil că se dorește retrogradarea și desființarea!”</span></h2>
<p>Aflată pe penultimul loc în clasament, Steaua se pregătește să ajungă în liga a doua, în cazul în care nu se va ajunge în situația ca o echipă să se retragă în ultimul moment.</p>
<p>După cinci înfrângeri la rând, Steaua mai are de jucat cu Făgăraș și la Vaslui, dar este deja la șase puncte de Poli Timișoara. De cealaltă parte, Dinamo ar urma să câștige vineri un nou titlu, în condițiile în care formația din „Ștefan cel Mare” este în continuare neînvinsă în competițiile interne.</p>
<p>Anul trecut, Steaua a primit o nouă lovitură din partea lui Dinamo, care<span> l-a luat din Ghencea pe Ionuț Iancu, portarul naționalei României.</span></p>
<blockquote><p>Vă mărturisesc faptul că trăiesc o dezamăgire enormă în privința echipei de handbal. Poate că, totuși, se va retrage Bacăul și atunci ajung la baraj. Nu înțeleg ceea ce se întâmplă cu Steaua! Ne facem de râs, în condițiile în care Dinamo văd că ia campionat după campionat pe plan intern, aduce jucători de top și face performanță în Champions League. Văd că la ei se poate face treabă! La noi, nu! Probabil, în cazul Stelei, se dorește retrogradarea și desființarea echipei de handbal. Toți stau ascunși! Echipa asta de handbal este acum a nimănui. În plus, nici arbitrii nu mai au pic de respect”, a tunat legendarul Vasile Stângă, pentru<span> ProSport.</span></p></blockquote>
<h2><span>„Nu mai merg la meciuri! Nu suntem pe placul lor!”</span></h2>
<p>Vasile Stângă ne-a mărturisit că nu mai merge la meciurile Stelei, care joacă pe teren propriu în sala din Chiajna, aflată lângă stadionul celor de la Concordia. Asta din moment ce fostele glorii nu mai sunt băgate în seamă de cei care se ocupă de secția de handbal.</p>
<p>În plus, cel mai bun marcator din istoria României este contrariat și de situația în care se află echipa de fotbal pregătită de Daniel Oprița. Deși ar putea termina pe unul dintre primele două locuri, Steaua nu are nici acum dreptul de a juca în Superliga.</p>
<blockquote><p>Nu mai merg la meciurile echipei de handbal! Pe vremea mea, comandantul era nelipsit în fiecare weekend la jocurile de echipă ale Stelei. Acum, nu se mai întâmpla asta! Noi, cei care am făcut cu adevărat performanță, nu suntem pe placul lor. Nimeni nu dă vreun răspuns, vreo explicație. Avem grupul nostru, stăm cu toții de vorbă și suntem contrariați de ceea ce vedem. Cum să-l pui pe Laufceac antrenorul echipei? Ei se cred mari manageri și n-au nevoie de ajutorul nostru. Și la fotbal este ceva de nedescris, din moment ce n-au obținut dreptul de promovare (n.n. în Superliga)”, este convins fostul mare handbalist, care a fost campionul României de zece ori în carieră.</p></blockquote>
<ul>
<li>1414 goluri a înscris Vasile Stângă în tricoul României</li>
<li>2006 este anul în care Steaua, cu Vasile Stângă pe banca tehnică, a cucerit Challenge Cup. În acea perioadă, <span>trofeul a fost câștigat de două ori și de Reșița</span></li>
<li>1982 este anul în care Vasile Stângă a fost golgheterul Campionatului Mondial, cu 65 de reușite</li>
</ul>

]]></description>
    </item>
    <item>
      <title>LIVETEXT Adunarea Generală a FRH | Din rămâne președinte! 49 de voturi împotrivă: „Nu s-a ținut cont de ceea ce s-a întâmplat în acești trei ani”</title>
      <link>https://www.prosport.ro/alte-sporturi/handbal/livetext-adunarea-generala-a-frh-din-ramane-presedinte-49-de-voturi-impotriva-nu-s-a-tinut-cont-de-ceea-ce-s-a-intamplat-in-acesti-trei-ani-20156294</link>
      <description><![CDATA[<img src="https://www.prosport.ro/wp-content/uploads/2025/04/Adunarea-Generala-a-FR-de-Handbal-incepe-la-ora-11.-Se-anunta-deja-scandal-mai-multi-membri-afiliati-vor-cere-demisia-presedintelui-Constantin-Din-1400x788.jpeg"/><br/><p><iframe allowfullscreen="allowfullscreen" frameborder="0" height="315" src="https://www.youtube.com/embed/3VlcHEKcmBQ?si=5GXKQDIlHw8yevUA" title="YouTube video player" width="560"><span class="mce_SELRES_start" data-mce-type="bookmark">﻿</span></iframe></p>
<p>Adunarea Generală a FR de Handbal se desfășoară azi și peste 200 de cluburi afiliate sunt chemate la această întrunire.</p>
<p>Peste un an sunt programate alegeri, dar se pare că unele structuri doresc încă de acum îndepărtarea actualului președinte, Constantin Din.</p>
<h2><span>LIVETEXT | Adunarea Generală a FR de Handbal are loc azi, 28 aprilie 2025</span></h2>
<p>Se vor prezenta și cheltuielile din 2024, plus performanțele sportive realizate. Pentru 2025 FRH este a patra federație în funcție de sumele alocate de la bugetul de stat pentru 2025, cu 6.310.000 de lei, după canotaj, baschet și rugby.</p>
<p>Constantin Din a precizat că în 2024 federația a beneficiat de o majorare a bugetului, chiar dacă aceasta a venit târziu:</p>
<p>„Anul trecut noi am beneficiat la rectificare de o mărire de buget. Din păcate, banii au venit foarte, foarte târziu, banii au fost alocați doar pentru pregătire sportive. Programul competițional exista, noi trebuia să ne desfășurăm activitățile care erau deja stabilite în programul nostru. Ne-au ajutat, dar au venit un pic cam târziu”.</p>
<p>Fostul arbitru Constantin Din (56 de ani) a devenit preşedinte al Federaţiei Române de Handbal după ce a câştigat, în aprilie 2022, alegerile din cadrul Adunării Generale desfăşurate la Hotelul Marriott din Capitală. El s-a impus în turul 2 de scrutin în faţa preşedintelui în exerciţiu Alexandru Dedu.</p>
<p>Din a fost votat de 157 de membri, în timp ce adversarul său a întrunit 66 de sufragii.</p>
<h2><span>Care sunt cele mai importante subiecte de discuție AZI?</span></h2>
<ul>
<li>Obligativitatea înscrierii în raportul de joc a minim 8 jucători români eligibili pentru echipele naționale, din care 3 să fie permanent în teren, sub sancțiunea depunctării</li>
<li>Membrii Consiliului de Administrație să nu poată deține nicio altă funcție în care este ales, numit sau angajat în cadrul F.R.H. pe durata mandatului</li>
<li>Demiterea președintelui Constantin Din (este nevoie de două treimi dintre sufragii)</li>
</ul>
<h2><span>Ordinea de Zi a Adunării Generale ordinare, aprobată în ședința consiliului de Administrație din 17.03.2025</span></h2>
<p>1. Discursul de deschidere al președintelui FRH / Raport de activitate – dl Constantin DIN;<br/>
2. Desemnarea a 3 – 5 persoane pentru întocmirea procesului verbal oficial;<br/>
3. Constatarea întrunirii cvorumului pe baza prezenței reprezentanților cu delegații scrise din partea structurilor sportive afiliate;<br/>
4. Prezentarea și aprobarea Ordinii de Zi;<br/>
5. Prezentarea raportului Consiliului de Administrație pe anul 2024;<br/>
6. Prezentarea bilanțului contabil pe anul precedent și aprobarea prin vot a acestuia;<br/>
7. Prezentarea raportului Comisiei de Cenzori și aprobarea prin vot a acestuia;<br/>
8. Prezentarea și aprobarea planului anual de activitate și a bugetului anual de venituri și cheltuieli;<br/>
9. Aprobarea de modificări și completări ale Statutului Federației Române de Handbal; Draft propuneri Anexa 15<br/>
10. Votarea afilierii, suspendării definitive, retragerii, dezafilierii și/sau excluderii membrilor FRH, după caz.<br/>
11. Diverse – punerea în discuție a punctelor de pe ordinea de zi;</p>
<p>11.a. Împuternicirea președintelui care va semna în fața notarului public hotărârea Adunării Generale a FRH și a modificărilor la Actul Constitutiv al FRH și<br/>
11.b. Împuternicirea dnei Ioana Victoria VOINESCU pentru a îndeplini toate formalitățile legale pentru înregistrarea acestei hotărâri și a actului adițional în Registrul Federațiilor și la Agenția Națională pentru Sport.</p>
<p>Sursa: FRH.ro</p>
<ul>
<li>Ședința de azi are loc la CENTRUL DE EDUCAȚIE ”LUMINA” – SALA DE FESTIVITĂȚI, ETAJ III, STRADA BALTA ALBINA NR. 9, SECTOR 3, BUCUREȘTI.</li>
</ul>

]]></description>
    </item>
    <item>
      <title>„Nu mai contăm în handbalul mare. S-a arbitrat șmecherește”. Avertismentul legendei steliste din Ghencea. EXCLUSIV</title>
      <link>https://www.prosport.ro/alte-sporturi/handbal/nu-mai-contam-in-handbalul-mare-s-a-arbitrat-smechereste-avertismentul-legendei-steliste-din-ghencea-exclusiv-20158413</link>
      <description><![CDATA[<img src="https://www.prosport.ro/wp-content/uploads/2025/04/Cristina-Neagu-04-1-1400x947.jpg"/><br/><p>Campioana României la handbal feminin, CSM București, a fost eliminată în faza sferturilor de finală ale Ligii Campionilor de către echipa daneză Esbjerg care se califică astfel în Final Four.</p>
<p>Fosta mare glorie a handbalului masculin românesc, Vasile Stîngă, știe de ce s-a ajuns într-o astfel de situație, ca de ani buni, CSM-ul să nu mai reușească o calificare în ultima parte a competiției.</p>
<h2><span>Ce spune Vasile Stîngă despre arbitrajul din Danemarca</span></h2>
<p>Turneul Final Four va avea loc la Budapesta (31 mai – 1 iunie). CSM Bucureşti a câştigat trofeul în 2016, iar în următoarele două sezoane a obţinut medalia de bronz. De atunci nu a mai trecut de sferturile de finală ale Ligii Campionilor.</p>
<p>„Am văzut și eu partida retur din Danemarca. Am avut parte de un arbitraj care ne-a dezavantajat foarte mult. S-a arbitrat șmecherește acolo.</p>
<p>La un moment dat s-a văzut că au fost două faze care le-au fost făcute cadou danezelor. Dar dincolo de acest arbitraj, eu cred că handbalul feminin românesc nu mai contează la nivel mare.</p>
<p>De asta suntem tratați așa. Nici la nivelul Federației Europene nu mai avem vreun cuvânt de spus. De Federația Internațională ce să mai vorbim. Am văzut că sunt multe comentarii legate de bugetul prea mare pe care-l are CSM-ul în raport cu această ratare a calificării în Final Four care durează de câțiva ani.</p>
<p>Dacă nu exista acest buget, dacă nu veneau anumite jucătoare de top, am fi dispărut complet de pe harta handbalului european. Acum nu contăm”, este de părere Vasile Stângă.</p>
<h2><span>Când alții înființează cluburi, la noi se desființează echipe</span></h2>
<p>În țările puternice unde handbalul reprezintă de ani și ani o tradiție se înființează noi echipe, se întăresc cluburile mari. La noi lucrurile stau tocmai pe invers. Echipele se desființează.</p>
<p>„După ce Buzăul a desființat echipa de fete aud acum că și cei de la Bacău ar fi în prag de desființare. Se dovedește din nou că interesul față de un sport iubit în România, cu mari performanțe sportive de-a lungul anilor, este egal cu zero”, a mai declarat cu tristețe, pentru ProSport, fostul mare handbalist.</p>

]]></description>
    </item>
    <item>
      <title>Echipa de handbal feminin Dunărea Brăila și-a „tras” autocar de 450.000 de euro, care are toaletă cu lavoar și face invidioși granzii din Superliga de fotbal! Investiția e din surse private. FOTO</title>
      <link>https://www.prosport.ro/alte-sporturi/handbal/echipa-de-handbal-feminin-dunarea-braila-si-a-tras-autocar-de-450-000-de-euro-care-are-toaleta-cu-lavoar-si-face-invidiosi-granzii-din-superliga-investitia-e-din-surse-private-fot-20155931</link>
      <description><![CDATA[<img src="https://www.prosport.ro/wp-content/uploads/2025/04/Echipa-de-handbal-feminin-Dunarea-Braila-si-a-„tras-autocar-de-450.000-de-euro-care-face-invidiosi-granzii-din-Superliga-Investitia-e-din-surse-private-1400x933.jpg"/><br/><p>La finalul acestei săptămâni a fost livrat primul autocar MAN Lion’s Coach echipei de handbal feminin Dunărea Brăila, grupare de top în Liga Florilor.</p>
<p>Autocarul, destinat deplasărilor la meciurile naționale și internaționale, costă 450.000 de euro.</p>
<h2><span>Dunărea Brăila are cel mai modern autocar din handbalul românesc. Ce detalii fac diferența</span></h2>
<p>Noul mijloc de deplasare este o investiția sută la sută privată. HC Brăila este pe locul 3 în Liga Florilor, iar sezonul trecut a jucat în Final Four-ul European League.</p>
<p>Autocarul livrat la finalul lunii aprilie este un vehicul cu 3 axe, cu o lungime de 13,4 m și este special configurat pentru a asigura de fiecare dată o călătorie cât mai plăcută echipei clubului brăilean.</p>
<p>Cel mai nou vehicul al flotei H.C. Dunărea Brăila, autocarul MAN Lion’s Coach este configurat special pentru a susține echipa în cele mai bune condiții de confort, siguranță și funcționalitate. Acesta dispune de 46 de locuri, cu scaune amplasate generos, pentru un spațiu optim între pasageri.</p>
<p>Scaunele, configurate cu spătar ajustabil, prize USB, cotiere, tetiere reglabile pe înălțime și măsuțe individuale, au fost atent alese pentru a oferi un nivel ridicat de confort, esențial pentru jucătoarele clubului brăilean înainte și după meciuri.</p>
<p>Design-ul personalizat al autocarului reflectă cu fidelitate identitatea clubului datorită culorilor emblematice și a siglei echipei brodată pe fiecare tetieră.</p>
<p><img alt="" class="aligncenter size-large wp-image-20155965" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1400x933.jpg" srcset="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1400x933.jpg 1400w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-768x512.jpg 768w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1536x1024.jpg 1536w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-2048x1365.jpg 2048w" width="1400"/></p>
<p>În interior, autocarul oferă facilități, care transformă orice drum într-o experiență relaxantă, cum ar fi: zona cu masă între scaunele față în față, ideală pentru discuții sau relaxare, bucătăria complet echipată, cu espressor Jura, cuptor cu microunde, chiuvetă, frigider, toaleta cu lavoar și apă curentă, pentru un plus de confort în deplasările lungi.</p>
<p>De asemenea, tavanul iluminat cu efect StarrySky, creează o atmosferă calmă și relaxantă.</p>
<h2><span>Motor puternic de 520 CP</span></h2>
<p>Autocarul este propulsat de un motor puternic de 520 CP, cu o capacitate cilindrică de 12,4 l, echipat cu tehnologii moderne de eficientizare a consumului. Transmisia automată asigură schimbări de viteză line și rapide, în timp ce sistemul MAN ComfortSteering ușurează manevrarea vehiculului în orice condiții.</p>
<p>Este echipat cu lumini automate, senzor de ploaie și parbriz încălzit.</p>
<blockquote><p>Această achiziție unică și extrem de importantă ne bucură enorm. Este un vis la care am muncit foarte mult, iar acum a devenit realitate. Noul autocar, dotat la cele mai înalte standarde, ne oferă exact ceea ce avem nevoie: siguranță, confort și condiții optime pentru deplasările echipe<br/>
Adrian Manole, președinte HC Dunărea Brăila</p></blockquote>
<p><img alt="" class="aligncenter size-large wp-image-20155960" decoding="async" height="1400" sizes="(max-width: 933px) 100vw, 933px" src="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-933x1400.jpg" srcset="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-933x1400.jpg 933w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-768x1152.jpg 768w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-1024x1536.jpg 1024w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-1365x2048.jpg 1365w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-scaled.jpg 1707w" width="933"/></p>

]]></description>
    </item>
    <item>
      <title>Cristina Neagu, gest urât la ultimul meci din carieră în Liga Campionilor: a aruncat mingea spre unul dintre arbitri</title>
      <link>https://www.prosport.ro/alte-sporturi/handbal/cristina-neagu-gest-urat-la-ultimul-meci-din-cariera-in-liga-campionilor-a-aruncat-mingea-spre-unul-dintre-arbitri-20156456</link>
      <description><![CDATA[<img src="https://www.prosport.ro/wp-content/uploads/2025/04/Cristina-Neagu-gest-urat-la-ultimul-meci-din-cariera-in-Liga-Campionilor-1400x779.jpg"/><br/><p>Cea mai valoroasă handbalistă română din istorie, Cristina Neagu, a părăsit Liga Campionilor cu un gest urât: a aruncat mingea spre unul dintre arbitri.</p>
<p>CSM București a ratat calificarea în Final Four al Ligii Campionilor la handbal feminin, după ce a fost învinsă în Danemarca, de Esjberg, la 4 goluri diferență.</p>
<h2><span>Deranjată de unele decizii luate de arbitri la meciul Esbjerg – CSM București, Neagu a aruncat cu mingea spre unul dintre oficiali</span></h2>
<p>A fost ultimul meci în această competiție al Cristinei Neagu, care în septembrie 2024 a anunțat că actualul sezon este ultimul al carierei. <span>Esbjerg s-a impus cu 26-22</span> și s-a calificat la turneul final care va avea loc la Budapesta pe 31 mai și 1 iunie.</p>
<p>Cu 3 secunde înaintea finalului partidei din Danemarca, Neagu a făcut un gest urât. Deranjată de unele decizii luate de arbitri, ea a aruncat mingea spre unul dintre oficiali, în lehamite.</p>
<p>Obiectul de joc nu l-a atins, deoarece Cristina a avut grijă să arunde departe de respectiv. De precizat, însă, că deciziile luate de cei doi francezi nu au dezavantajat niciuna dintre echipe.</p>
<p>De exemplu, arbitrii aveau acoperire regulamentară să-i acorde a treia eliminare de două minute lui Elizabeth Omoregie încă din prima repriză, dar au închis ochii de fiecare dată, iar jucătoarea de la CSM București nu a fost eliminată.</p>
<h2><span>Clubul select al Ligii Campionilor din care face parte Cristina Neagu</span></h2>
<p>Site-ul forului european de handbal <span>i-a adus mai multe omagii Cristinei Neagu</span>, cu ocazia ultimului ei meci în Liga Campionilor.</p>
<p>„Acesta a fost ultimul meci al Cristinei Neagu în Liga Campionilor EHF; internaționala româncă își ia rămas bun de la prima ligă europeană ca golgheteră a competiției, stabilind un total de 1.232 de goluri, după ce a marcat de patru ori împotriva lui Esbjerg.</p>
<p>Antrenoarea lui CSM, Helle Thomsen, care preia naționala Danemarcei, a fost împiedicată să facă un progres important în carieră de viitoarele ei jucătoare și a trebuit să accepte înfrângerea. La fel ca și Cristina Neagu, care poate nu a avut finalul la care spera”, se scrie pe site-ul.</p>
<p>De asemenea, există și un amplu material dedicat carierei sportivei, cu titlul „Ultimul dans al lui Neagu se termină cu un rămas bun în lacrimi”.</p>
<p>„După ce Andrea Lekic și-a luat rămas bun de la Liga Campionilor în urma înfrângerii echipei FTC-Rail Cargo Hungaria cu Odense de sâmbătă, o altă jucătoare legendară a făcut același gest: Cristina Neagu.</p>
<p>Cea mai bună marcatoare a Ligii Campionilor la feminin a jucat ultimul ei meci duminică, zi în care CSM București a fost eliminată de Team Esbjerg în sferturile de finală pentru a treia oară în ultimele patru sezoane.</p>
<p>Neagu, care a câștigat Liga Campionilor la feminin cu Buducnost în 2015, își va păstra cu siguranță statutul de una dintre cele mai mari jucătoare care au participat vreodată la competiție, marcând 1.232 de goluri. Este membră a «Clubului celor 1.000», alături de Jovanka Radicevic, Andrea Lekic și Anita Gorbicz”, se scrie, printre altele, în text.</p>

]]></description>
    </item>
  </channel>
</rss>
