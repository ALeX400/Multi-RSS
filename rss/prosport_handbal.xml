<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Florentin Pera revine după patru ani la Râmnicu Vâlcea. „Pentru mine, aici este acasă”</title>
      <link>https://www.prosport.ro/alte-sporturi/handbal/florentin-pera-revine-dupa-patru-ani-la-ramnicu-valcea-pentru-mine-aici-este-acasa-20207718</link>
      <description><![CDATA[<img src="https://www.prosport.ro/wp-content/uploads/2025/07/Florentin-Pera-revine-dupa-patru-ani-la-Ramnicu-Valcea.-22Pentru-mine-aici-este-acasa22-.jpeg"/><br/><p class="v1ydpa41a07d5MsoNormal"><span lang="RO">Echipa de handbal feminin SCM Râmnicu Vâlcea a anunțat oficial că noul antrenor principal din sezonul viitor este Florentin Pera.</span></p>
<p class="v1ydpa41a07d5MsoNormal"><span lang="RO">Selecționerul naționalei feminine, Florentin Pera (45 ani) revine astfel după 4 ani la Râmnicu Vâlcea, echipă pe care a mai pregătit-o în perioada 2018-2021. Cu Pera pe bancă, Vâlcea a câștigat în acea perioadă titlul național (2019), Cupa României (2020) și în două rânduri Supercupa  României (2018 și 2020), având un parcurs impresionant și în EHF Champions League. </span></p>
<h2 class="v1ydpa41a07d5MsoNormal"><span lang="RO">„Putem readuce Vâlcea acolo unde îi este locul”</span></h2>
<p class="v1ydpa41a07d5MsoNormal"><span lang="RO">Tehnicianul este primul antrenor român care a antrenat trei echipe în EHF Champions League, prima fiind Rm. Vâlcea, iar ulterior CSKA Moscova și CS Gloria 2018 Bistrița Năsăud. </span></p>
<p class="v1ydpa41a07d5MsoNormal"><span lang="RO">„Revin cu mare bucurie și recunoștință la SCM Râmnicu Vâlcea, clubul de care sunt profund atașat sufletește. Aici am trăit momente deosebite, am câștigat toate trofeele interne și am ajuns împreună până în fazele eliminatorii knock-out ale Ligii Campionilor. Îmi doresc să construim un climat de încredere, unitate, disciplină și implicare totală. Vreau o echipă dedicată, care să lupte pentru fiecare minge și fiecare victorie, indiferent de adversar. Este esențial ca fiecare dintre noi să fie 100% conectat la obiectivele clubului.</span></p>
<p class="v1ydpa41a07d5MsoNormal"><span lang="RO">Echipa vine după o perioadă dificilă, încheiată cu locul 8 în campionat, dar cu muncă, seriozitate, răbdare și sprijinul tuturor, jucătoare, staff, conducere, sponsori și minunații noștri suporteri, putem readuce Vâlcea acolo unde îi este locul: în cupele europene și, treptat, să construim o echipă competitivă, capabilă să reprezinte din nou Vâlcea în Liga Campionilor.</span></p>
<p class="v1ydpa41a07d5MsoNormal"><span lang="RO">Pentru mine, Vâlcea nu este doar un club, este acasă. Este orașul care respiră handbal și are cea mai mare tradiție din handbalul românesc. Această responsabilitate ne motivează să dăm totul, zi de zi. Vă mulțumesc pentru încredere și sunt nerăbdător să începem împreună această nouă etapă!” este mesajul lui <span>Florentin Pera</span>, transmis prin intermediul paginilor de socializare ale clubului.</span></p>
<p class="v1ydpa41a07d5MsoNormal"><span lang="RO">Tehnicianul este și sub contract din anul 2022 cu naționala feminină a României, acordul fiind valabil până la finalul lui 2026.</span></p>
<p class="v1ydpa41a07d5MsoNormal"><span lang="RO">În cariera de antrenor, Florentin Pera a mai pregătit pe Universitatea Reșița, Mureșul Tg. Mureș, Cetate Deva, Tomis Constanța, HCM Roman, U Cluj, Dunărea Brăila, CSKA Moscova și CS Gloria 2018 Bistrița Năsăud.</span></p>
<h2 class="v1ydpa41a07d5MsoNormal"><span lang="RO">Cantonament în Serbia și amicale tari</span></h2>
<p class="v1ydpa41a07d5MsoNormal"><span lang="RO">SCM Rm. Vâlcea se va reuni pe 7 iulie, iar în perioada 15-24 iulie va merge în cantonament în Serbia. Echipa vâlceană va disputa primele amicale pe 1 și 2 august cu CSM Slatina, iar pe 8-9 august va organiza Memorialul Constantin Tită, unde mai vin Rapid, Craiova și Debrecen. În perioada 14-16 august, Vâlcea va mai disputa trei amicale la turneul organizat de SCM Craiova. Pregătirea de vară se încheie cu trei jocuri tari în Ungaria, cu Mosonmagyaróvár (20 august), FTC – Rail Cargo (22 august) și MKS Lublin (23 august).</span></p>

]]></description>
    </item>
    <item>
      <title>Adi Vasile, soluția ideală după plecarea danezei Helle Thomsen de la CSM București! Va prelua echipa în câteva zile. EXCLUSIV</title>
      <link>https://www.prosport.ro/alte-sporturi/handbal/adi-vasile-solutia-ideala-dupa-plecarea-lui-hellen-thomsen-de-la-csm-bucuresti-cine-e-strainul-care-ar-putea-rupe-contractul-cu-o-participanta-de-liga-campionilor-exclusiv-20206482</link>
      <description><![CDATA[<img src="https://www.prosport.ro/wp-content/uploads/2023/09/CSM-BUCURESTI-GYOR-AUDI-ETO-KC-LIGA-CAMPIONILOR-23.09.2023-13-1400x1050.jpg"/><br/><p>Plecarea antrenoarei daneze Helle Thomsen i-a luat prin surprindere pe oficialii echipei de handbal feminin CSM București.</p>
<p>Oficialii Primăriei încearcă totuși cea mai simplă variantă: readucerea lui Adi Vasile. Mai ales că rezultatele din sezonul încheiat n-au fost mai bune decât cele ale fostului tehnician.</p>
<h2><span>Adi Vasile, șansă mare de a reveni la CSM București! Martin Ambros e și el „în cărți”</span></h2>
<p>Surse<span> ProSport</span> susțin că a doua variantă ar fi Ambros Martin, de la Krim Ljubljana, pentru că gruparea slovenă are mari probleme financiare. Trecerea spaniolului n-ar fi atât de complicată.</p>
<p>Dar Adi Vasile știe clubul, știe jucătoarele, și s-a demonstrat că nu el a fost cauza rezultatelor slabe din Liga Campionilor. Din sursele <span>ProSport</span>, acesta și-ar fi dat acordul pentru preluarea echipei dacă nu vor fi neînțelegeri mari contractuale.</p>
<p>Dar conducerea CSM București a fost prinsă în ofsaid de decizia lui Helle Thomsen, posesoarea unui salariu lunar de 10.000 de euro la formația bucureșteană.  Anunțul, cu 10 zile, înainte de reunire pare să fie ciudat. Ar fi putut spune că renunță la finalul întrecerii trecute.</p>
<p>Un semn de întrebare a venit când nordica nu a participat la Gala Neagu, acum trei săptămâni.</p>
<p>„Pentru mine asta a însemnat ceva, era clar ca au fost niște discuții dure cu unele jucătoare. Ea, preluând Danemarca, s-a retras, nu a venit la eveniment, sigur lucrurile erau tensionate”, ne-a dezvăluit, una dintre jucătoare, care ne-a cerut să nu-i cităm numele.</p>
<p>„Hellen e o tipă ciudată și imprevizibilă. Nu știi anterior clar ce tactică va a borda, ce decizii ia, cum interpretează un eșec sau o victorie. Și acum cred că s-a comportat la fel. Cred că, la cum a simțit echipa fără Neagu, poate a crezut că nu poate obține mai mult și i-a fost frică de eșec”, a declarat sursa <span>ProSport</span>.</p>
<h2><span>Cum și-a motivat plecarea daneza Hellen Thopsen</span></h2>
<p>„Circumstanţele personale şi oportunitatea neașteptată de a prelua un nou rol la echipa națională feminină din ţara mea natală m-au făcut să reflectez profund asupra a ceea ce este mai bine, atât pentru mine, cât şi pentru club pe viitor.</p>
<p>Un club mare ca CSM Bucureşti merită această onestitate şi de aceea cred că retragerea mea din proiect este decizia corectă. Sunt recunoscătoare clubului pentru că a înţeles situaţia mea şi pentru flexibilitatea arătată, mai ales într-un moment atât de critic, atât de aproape de începerea noului sezon.</p>
<p>Voi purta mereu amintiri calde despre timpul petrecut aici şi doresc clubului mult succes în atingerea obiectivelor în sezonul următor”, a declarat antrenoarea.</p>

]]></description>
    </item>
    <item>
      <title>CSM București se zguduie, după ce Helle Thomsen și-a dat demisia: „E decizia corectă”</title>
      <link>https://www.prosport.ro/alte-sporturi/handbal/csm-bucuresti-se-zguduie-dupa-ce-helle-thomsen-si-a-dat-demisia-e-decizia-corecta-20206411</link>
      <description><![CDATA[<img src="https://www.prosport.ro/wp-content/uploads/2025/06/CSM-Bucuresti-se-zguduie-dupa-ce-Helle-Thomsen-si-a-dat-demisia.-„E-decizia-corecta-1400x817.jpg"/><br/><p>Chiar înainte de reunirea pentru noul sezon, CSM Bucureşti a primit o lovitură devastatoare din partea antrenoarei Helle Thomsen.</p>
<p>Campioana României a rămas fără tehnician, după ce nordica și-a dat demisia de la echipa din Capitală și se va ocupa doar de naționala Danemarcei.</p>
<h2><span>Helle Thomsen și-a dat demisia de la CSM București</span></h2>
<p><span>Câștigătoarea eventului în sezonul trecut</span>, CSM București a rămas fără antrenor chiar înainte reunirii. Cu toate că gruparea bucureșteană efectuase câteva transferuri de top, iar obiectivele în noua stagiune erau unele mărețe, Helle Thomsen a decis să părăsească echipa care a ratat obiectivul de a juca în Final Four.</p>
<p>Antrenoarea daneză mai avea însă an de contract cu CSM Bucureşti şi părea că poate pregăti la fel de bine în paralel și naţionala daneză, pe care o preluase în urmă cu două luni. Numai că, de acum ea se va concentra exclusiv pe reprezentativa nordică.</p>
<blockquote><p>În prezent, CSM București caută cu prioritate o soluție pentru înlocuirea antrenoarei Helle Thomsen, pentru a asigura postul de antrenor principal al echipei CSM București, pentru sezonul care stă să înceapă. Pe fanii noștri, care fac parte din familia CSM București, îi asigurăm că vom anunța cu promptitudine și transparență, numele noului antrenor cu care clubul CSM București va colabora – CSM București</p></blockquote>
<p><img alt="" class="size-large wp-image-20206423" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-1400x933.jpg" srcset="https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-1400x933.jpg 1400w, https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-768x512.jpg 768w, https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-1536x1024.jpg 1536w, https://www.prosport.ro/wp-content/uploads/2025/06/CSM-BUCURESTI-HC-DUNAREA-BRAILA-SEMIFINALA-CUPA-ROMANIEI-FEMININ-24-2510.05.2025-2048x1366.jpg 2048w" width="1400"/></p>
<h2><span>Motivele deciziei antrenoarei scandinave. „Circumstanțele personale și oportunitatea neașteptată de a prelua un nou rol la echipa națională feminină din țara mea”</span></h2>
<p>Helle Thomsen a ținut să transmită un mesaj în care își motivează alegerea de despărţirea de CSM Bucureşti. Susține că a fost o decizie greu de luat, mai ales că a venit fix înaintea reunirii, dar este de părere că <span>decizia sa este una corectă</span> în contextul „circumstanțelor personale și a oportunității neașteptate de a prelua un nou rol la echipa națională” a țării sale.</p>
<p>„Luarea acestei decizii nu a fost deloc ușoară. Mi-a plăcut cu adevărat timpul petrecut la CSM București – lucrând cu o echipă fantastică, un staff dedicat și fani incredibil de pasionați.</p>
<p>Împreună am avut un sezon foarte bun și sunt mândră de tot ce am realizat împreună. Cu toate acestea, circumstanțele personale și oportunitatea neașteptată de a prelua un nou rol la echipa națională feminină din țara mea natală m-au făcut să reflectez profund asupra a ceea ce este mai bine, atât pentru mine, cât și pentru club pe viitor.</p>
<p>Un club mare ca CSM București merită această onestitate și de aceea cred că retragerea mea din proiect este decizia corectă. Sunt recunoscătoare clubului pentru că a înțeles situația mea și pentru flexibilitatea arătată, mai ales într-un moment atât de critic, atât de aproape de începerea noului sezon.</p>
<p>Voi purta mereu amintiri calde despre timpul petrecut aici și doresc clubului mult succes în atingerea obiectivelor în sezonul următor”, a spus Helle Thomsen pentru site-ul echipei.</p>
<p> </p>

]]></description>
    </item>
    <item>
      <title>Veste de senzație pentru fani! Dinamo revine în „Ștefan cel Mare” și va juca acolo cele mai tari meciuri: „Un avantaj uriaș!”. Culisele deciziei. EXCLUSIV</title>
      <link>https://www.prosport.ro/alte-sporturi/handbal/veste-de-senzatie-pentru-fani-dinamo-revine-in-stefan-cel-mare-si-va-juca-acolo-cele-mai-tari-meciuri-un-avantaj-urias-culisele-deciziei-exclusiv-20204094</link>
      <description><![CDATA[<img src="https://www.prosport.ro/wp-content/uploads/2025/06/Veste-de-senzatie-pentru-fani-Dinamo-revine-in-„Stefan-cel-Mare-1400x1050.jpg"/><br/><p><span>ProSport </span>a aflat că Dinamo revine în sala din „Ștefan cel Mare” și va juca acolo meciurile din Liga Campionilor! Prin urmare, „dulăii” vor avea un avantaj mare în partidele tari cu echipele care speră să câștige trofeul, așa cum este și Veszprem.</p>
<p>Din informațiile noastre, în următoarele luni ar urma să se lucreze la Sala Polivalentă, așa cum s-a dorit și în aceeași perioadă a anului trecut.</p>
<h2><span>Dinamo va juca în „Ștefan cel Mare” în Liga Campionilor</span></h2>
<p>Dinamo a nimerit într-o grupă infernală, urmând să le întâlnească pe Aalborg, Nantes, Fuchse Berlin, Veszprem și Sporting, însă va avea un avantaj uriaș, urmând să joace în sala proprie meciurile tari din Europa.</p>
<p>„Chiar dacă nu vor mai fi 5.000 de spectatori, ca în Sala Polivalentă, avantajul este unul uriaș pentru noi, pentru că se pune o presiune mult mai mare pe adversari. Suntem convinși că interesul va fi unul uriaș pentru toate meciurile. De aceea, fanii trebuie să-și rezerve din timp tichete și să nu aștepte pe ultima sută de metri”, susțin cei de la Dinamo.</p>
<p>Dacă vor vinde toate biletele, așa cum este de așteptat, Dinamo va avea aproape 3.000 de spectatori la partidele de pe teren propriu.</p>
<p>Prima etapă din faza grupelor <span>este programată în perioada 10-11 septembrie 2025</span>. Această fază a competiției se va încheia undeva în jurul lunii martie.</p>
<p>În sezonul trecut, Dinamo a trecut fără mari emoții de grupe și a ieșit din Europa după dubla cu nemții de la Magdeburg, care au și câștigat trofeul, în cele din urmă.</p>
<p>Final Four-ul din Liga Campionilor va avea loc tot la Koln, în timp ce bătălia pentru trofeu în competiția feminină se va da la Budapesta.</p>
<h2><span>Cum a reușit să omologheze Dinamo sala din „Ștefan cel Mare” într-un timp record</span></h2>
<p>În sezonul precedent din Liga Campionilor, Dinamo a revenit în Sala Polivalentă pentru meciurile din Europa, dar entuziasmul n-a fost la cote înalte printre fani. Mai ales că adversari precum Fredericia și Eurofarm n-au putut capta interesul unor suporteri obișnuiți cu meciuri la cel mai înalt nivel.</p>
<p>Prin urmare, profitând și de faptul că Sala Polivalentă ar urma să nu mai fie disponibilă, Dinamo a făcut totul pentru a juca în „Ștefan cel Mare”, asta chiar dacă șansele să primească un verdict favorabil erau destul de mici.</p>
<p>„Dulăii” s-au pus pe treabă și au omologat sala unde au evoluat în sezonul în care au mers până în Final Four-ul European League. S-a lucrat intens în ultima perioadă pentru ca totul să fie în regulă, inclusiv la instalația de lumini și la zona care trebuie pusă la punct pentru jurnaliști.</p>

]]></description>
    </item>
    <item>
      <title>N-au mai avut noroc! Dinamo a nimerit într-o grupă horror în Liga Campionilor</title>
      <link>https://www.prosport.ro/alte-sporturi/handbal/n-au-mai-avut-noroc-dinamo-a-nimerit-intr-o-grupa-horror-in-liga-campionilor-20204009</link>
      <description><![CDATA[<img src="https://www.prosport.ro/wp-content/uploads/2025/06/N-au-mai-avut-noroc-Dinamo-a-nimerit-intr-o-grupa-horror-in-Liga-Campionilor-1400x1050.jpg"/><br/><p>Dinamo n-a mai avut șansă la tragerea la sorți și a nimerit într-o grupă horror în Liga Campionilor la handbal masculin.</p>
<p>Veszprem va reveni la București pentru o întâlnire cu Dinamo, în aceeași situație fiind alte două echipe, este vorba de Fuchse Berlin și de Sporting.</p>
<h2><span>Grupă horror pentru Dinamo în Liga Campionilor la handbal masculin</span></h2>
<p>După ce a trecut fără probleme de faza grupelor în sezonul precedent, în condițiile în care a început foarte bine sezonul european, de această dată misiunea lui Dinamo se anunță mult mai complicată.</p>
<p>Campioana României trebuie să depășească două echipe pentru a trece mai departe, iar visul unui Final Four istoric pare un obiectiv aproape imposibil de atins. Cel mai probabil, Dinamo se va lupta cu Kielce și Kolstad pentru a avansa în competiție, misiunea „dulăilor” urmând să fie infernală. Cu siguranță, Zagreb și Eurofarm ar fi fost adversare mult mai accesibile pentru echipa care domină clar competiția internă de ani de zile.</p>
<p>În sezonul precedent, <span>Dinamo a fost eliminată din competiție de Magdeburg</span>, iar în urmă cu aproape un an a jucat în Final Four-ul European League de la Hamburg, acolo unde a încheiat pe locul 4.</p>
<p>Grupa A: Aalborg Handbold (Danemarca), Fuchse Berlin (Germania), Veszprem HC (Ungaria), Industria Kielce (Polonia), HBC Nantes (Franța), Sporting Clube de Portugal (Portugalia), Dinamo București (România), Kolstad Handball (Norvegia)</p>
<h2><span>Câștigătoarea Ligii Campionilor, într-o grupă cu PSG și Barcelona</span></h2>
<p>Nici măcar câștigătoarea Ligii Campionilor nu se poate considera norocoasă, din moment ce Magdeburg a prins o grupă cu PSG și Barcelona.</p>
<p>Catalanii au de luat o revanșă după ce au ratat trofeul în sezonul trecut, în timp ce PSG nu mai concepe să rateze Final Four-ul, după ce în ediția precedentă a fost eliminată surprinzător de cei de la Szeged, rivala lui Xavi Pascual din Ungaria.</p>
<p>Grupa B: Orlen Wisla Plock (Polonia), Barcelona (Spania), Paris Saint-Germain (Franța), GOG (Danemarca), SC Magdeburg (Germania), OTP Bank-PICK Szeged (Ungaria), HC Zagreb (Croația), HC Eurofarm Pelister (Macedonia de Nord).</p>
<h2><span>Ce echipe au primit wild-card pentru noul sezon de Liga Campionilor</span></h2>
<p>Șase echipe au primit wild-card pentru noul sezon de Liga Campionilor, printre care și Pick Szeged, surpriza plăcută a sezonului trecut.</p>
<p>Deși a arătat că nu poate să facă față acestui nivel, Eurofarm a fost și ea primită în Liga Campionilor.</p>
<ul>
<li>Pick Szeged (Ung)</li>
<li>GOG (Dan)</li>
<li>Nantes (Fra)</li>
<li>Eurofarm Pelister (Mkd)</li>
<li>Kolstad (Nor)</li>
<li>Kielce (Pol)</li>
</ul>

]]></description>
    </item>
  </channel>
</rss>
