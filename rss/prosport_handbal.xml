<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Schimbări majore la echipa de Liga Campionilor! Jumătate de echipă dată afară, s-a adus antrenor de la Rapid</title>
      <link>https://www.prosport.ro/alte-sporturi/handbal/schimbari-majore-la-echipa-de-liga-campionilor-jumatate-de-echipa-data-afara-s-a-adus-antrenor-de-la-rapid-20173612</link>
      <description><![CDATA[<img src="https://www.prosport.ro/wp-content/uploads/2025/05/Schimbari-majore-la-echipa-de-Liga-Campionilor-Jumatate-de-echipa-data-afara-s-a-adus-antrenor-de-la-Rapid-1400x934.jpg"/><br/><p>Echipa de handbal feminin Gloria Bistrița, locul 3 în clasamentul din Liga Florilor, trece prin schimbări majore la nivel de lot și staff tehnic.</p>
<p>Gruparea ardeleană, debutantă în Champions League în sezonul care tocmai se încheie, anunţa, în 8 mai, că noul antrenor principal va fi spaniolul Carlos Viver, începând din stagiunea 2025-2026.</p>
<h2><span>Gloria Bistrița schimbă liniile și în lot, dar și banca tehnică</span></h2>
<p>Ibericul a mai activat în România la Rapid Bucureşti, cu care a câştigat titlul în 2022.</p>
<p>Sâmbătă seara, Gloria Bistrița a anunțat o revoluție la echipă: șapte jucătoare din lot, plus antrenorul principal Marius Novanc, cel cu portarii, Alexandru Buligan, şi preparatorul fizic Ştefan Ciuntu se vor despărți de club la finalul sezonului.</p>
<p>”Se încheie un sezon plin de luptă, emoţii, sacrificii şi bucurii. Dar împreună – jucătoare, staff, suporteri – am reuşit! Gloria urcă din nou pe podium şi a devenit echipa de bronz.</p>
<p>Fiecare antrenament, fiecare meci, fiecare efort şi zâmbet de victorie ne-au adus aici. Mâine cu medaliile la gât, ne luăm rămas-bun de la oameni care au lăsat o parte din sufletul lor aici, în familia Gloria”, este informația oferită fanilor pe rețelele de socializare.</p>
<p>Din lotul de jucătoare vor pleca Nicoleta Dincă, Dagmara Nocuń, Greta Kacsor, Valeriia Kirdiasheva, Nikolina Vukcevic, Ivana Kapitanovic şi Natalia Nosek.</p>
<h2><span>Florentin Pera spre Vălcea, dar va fi dat afară de la națională</span></h2>
<p>Înaintea Turneul F4 al Cupei României a fost anunţată şi plecarea antrenorului Marius Novanc, cel care a fost intermediar după demiterea lui Florentin Pera. Alături de Novanc pleacă şi Alexandru Buligan, antrenor cu portarii, respectiv Ştefan Ciuntu, preparator fizic.</p>
<p>Florentin Pera, care a plecat de la Gloria Bistrița acum două luni, va semna cu SCM Râmnicu Vâlcea, în timp ce FR de Hanbdal nu este acord cu această mutare. Nu este exclusă rezilierea contractului pentru selecționer și revenirea lui Adi Vasile la lot.</p>
<p>Foto: Facebook / Gloria Bistrița Handbal</p>

]]></description>
    </item>
    <item>
      <title>O admiră pe Cristina Neagu și e liderul naționalei de tineret! Erika Bodijar admite: „Reușesc să-mi împart timpul zi de zi, școala cu sportul”. EXCLUSIV</title>
      <link>https://www.prosport.ro/alte-sporturi/handbal/o-admira-pe-cristina-neagu-si-e-liderul-nationalei-de-tineret-erika-bodijar-admite-reusesc-sa-mi-impart-timpul-zi-de-zi-scoala-cu-sportul-exclusiv-20173636</link>
      <description><![CDATA[<img src="https://www.prosport.ro/wp-content/uploads/2025/05/O-admira-pe-Cristina-Neagu-si-e-liderul-nationalei-de-tineret-Erika-Bodijar-admite-„Reusesc-sa-mi-impart-timpul-zi-de-zi-scoala-cu-sportul.jpg"/><br/><p>Valentina Erika Bodijar e liderul naționalei feminine de tineret și joacă pe postul Cristinei Neagu, handbalistă care tocmai s-a retras din activitate.</p>
<p>Sportiva de 18 ani, originară din Ploiești, a marcat 53 de goluri și a fost declarată cea mai bună jucătoare a competiției de juniori 1, echipa sa, Rapid, cucerind medalia de bronz.</p>
<h2><span>Cine este Valentina Erika Bodijar și ce visează să ajungă ca sportiv de perspectivă</span></h2>
<p>Introvertită, Erika Bodijar s-a destănuit despre cariera ei în emisiunea „Drumul spre performanță”, moderată de jurnalistul Daniel Nazare.</p>
<p>„Mă uit la Cristina Neagu, o admir, cred că este un idol pentru toate sportivele și o apreciez foarte mult.</p>
<p>Sunt destul de obosită, dar reușesc să-mi împart timpul zi de zi, școala cu sportul. În weekend-uri, dacă nu am meciuri, prefer să merg acasă, la Ploiești, să petrec timpul cu familia. Am destul de mare noroc că cei de la școală sunt destul de înțelegători și știu că suntem sportive și că nu putem acorda la fel de mult timp școlii precum acordăm sportului.</p>
<p>Handbalului dedic două ore zilnic. Avem antrenamentul normal de două ore și inclusiv în zilele în care avem antrenamente mai devreme, prefer să merg seara la sală de forță. Fac asta pentru că simt și avem nevoie ca sportivi de sală de forță”, declarat Valentina Erika Bodijar.</p>
<h2><span>Ce spune Gusi Alexandrescu</span></h2>
<p>„Avem chiar speranțe mari, mai ales pentru lotul de tineret. În generația ei o avem pe Teodora Damian, care deja joacă la CSM. Avem pe Șerban Ana Maria, pe postul Ericăi. Deci pot să spun că există o concurență benefică, de altfel, în sensul pozitiv, care a început și antrenamentele la echipa mare cu CS Corona Brașov.</p>
<p>Avem Niță Alexia, extremă stângă de la HC Zalău, care și ea la fel Vintilă Bianca la HC Zalău. Avem un portar foarte bun, Niță Ioana, tot de acolo. Fete care deja și-au făcut loc puțin timp, într-adevăr, dar și-au făcut loc în prima ligă.</p>
<p>Lotul de tineret participă în luna iulie la Campionatul European Under-19 în Muntenegru, în Podgorica. Deja știm grupa, începând cu 9 iulie avem primul meci cu Insulele Feroe, cu Germania în 10 iulie și cu Spania, care este campioana mondială, în 12 iulie.</p>
<ul>
<li>Ea este noua Cristina Neagu! Are 18 ani, joacă inter stânga la Rapid și a fost vedeta ultimului Final Four de Juniori: „Am acasă trei câini, un iepure și o pisică”. EXCLUSIV</li>
</ul>
<p>Grupa grea, dar noi ne ducem să ne luptăm și vrem să ieșim de acolo mai departe. Fiecare generație are câte o caracteristică. Pot foarte bine să fac diferențele. În generația lor se conturează echipa.</p>
<p>Pentru că și antrenorii și noi încercăm să promovăm, nu neapărat individualitățile, ci puterea echipei și să iasă în evidență puterea grupului”, a declarat Gusi Alexandrescu în studioul ProSport.</p>
<blockquote><p>Suntem interesată de școală și este oarecum o presiune în plus, fiind și ultimul an la liceu, doar că am reușit să îmbin și școala și handbalul și nu am lăsat-o mai moale<br/>
Valentina Erika Bodijar</p></blockquote>
<ul>
<li>Întreaga emisiune se poate urmări AICI</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/63BHlHvBxiM?start=2177&amp;feature=oembed" title="Drumul spre performanță, episodul 17 e dedicat handbalului feminin" width="500"></iframe></div>

]]></description>
    </item>
    <item>
      <title>Comentatorii PRO au rămas siderați când au ascultat ce le-a spus Gheorghe Tadici jucătoarelor sale. Le-a înjurat, într-un derapaj grosolan, în timpul time-out-ului şi totul s-a auzit la TV</title>
      <link>https://www.prosport.ro/alte-sporturi/handbal/comentatorii-pro-au-ramas-siderati-cand-au-ascultat-ce-le-a-spus-gheorghe-tadici-jucatoarelor-sale-le-a-injurat-intr-un-derapaj-grosolan-in-timpul-time-out-ului-si-totul-s-a-auzit-la-tv-20173633</link>
      <description><![CDATA[<img src="https://www.prosport.ro/wp-content/uploads/2025/05/Comentatorii-PRO-au-ramas-siderati-cand-au-ascultat-ce-le-a-spus-Gheorghe-Tadici-jucatoarelor-sale.-Le-a-injurat-intr-un-derapaj-grosolan-in-timpul-time-out-ului-si-totul-s-a-auzit-la-TV-1400x1050.jpg"/><br/><p>Gheorghe Tadici a fost protagonistul unui nou episod halucinant. Tehnicianul a avut un derapaj la adresa jucătoarelor sale de la SCM Zalău.</p>
<p>În timpul unui time-out din partida jucată cu SCM Râmnicu Vâlcea, din ultima etapă a Ligii Florilor, Tadici și-a jignit jucătoarele, iar comentatorii meciului au rămas siderați de atitudinea antrenorului.</p>
<h2><span>Gheorghe Tadici, nou derapaj vulgar la adresa jucătoarelor sale</span></h2>
<p>Gheorghe Tadici a avut un nou derapaj vulgar în timpul unui time-out din partida jucată de echipa sa SCM Zalău cu SCM Râmnicu Vâlcea, din ultima etapă a Ligii Florilor și terminată cu victoria ardelencelor, scor 32-27.</p>
<p>În minutul 6, la scorul de 4-1 pentru vâlcence, Tadici a solicitat time-out. „Fir-ați ale dracu’ să fiți!”, au fost spusele lui Tadici. Comentatorii PRO Arena, postul de televiziune care a transmis meciul, nu au rămas fără replică la derapajul antrenorului în vârstă de 73 de ani. „Mai bine vorbeam noi, să nu se mai audă ultimele cuvinte din time-out-ul lui Gheorghe Tadici”, a spus unul dintre comentatorii partidei, potrivit GSP.</p>
<h2><span>Tadici nu se află la prima abatere</span></h2>
<p>Antrenorul este recunoscut pentru felul în care le agresează verbal pe jucătoarele sale și nu se află la prima abatere de acest fel. Tadici a mai avut o asemenea „ieșire” și în august 2021, când și-a înjurat elevele într-un meci cu Rapid din Cupa României.</p>
<p>Un alt episod ce l-a avut în centrul atenției pe tehnician s-a întâmplat în luna decembrie a aceluiași an, când a bruscat-o pe una dintre handbalistele Zalăului, tot la o partidă cu SCM Râmnicu Vâlcea.</p>
<p>Pentru respectivele abateri, Tadici a primit sancțiuni ce au însumat 14 etape de suspendare și amenzi în valoare de 5.000 de lei.</p>
<ul>
<li><span>Gheorghe Tadici, acuze de blat și meci trântit la pariuri în Liga Florilor: „Ceva s-a întâmplat la pauză. Au fost niște telefoane care au schimbat total meciul”</span></li>
</ul>

]]></description>
    </item>
    <item>
      <title>Ion Țiriac, impresionat de o româncă: „E fată tânără, e fată frumoasă, are timp de familie”</title>
      <link>https://www.prosport.ro/alte-sporturi/handbal/ion-tiriac-impresionat-de-o-romanca-e-fata-tanara-e-fata-frumoasa-are-timp-de-familie-20171827</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-impresionat-de-o-romanca-E-fata-tanara-e-fata-frumoasa-are-timp-de-familie-e1747399642934-1400x762.jpg"/><br/><p>Ion Țiriac s-a declarat impresionat de o româncă, care a reușit performanțe incredibile în handbal. Este vorba despre Cristina Neagu, pe care a caracterizat-o drept o fată tânără, frumoasă, care a fost foarte preocupată de sport.</p>
<p>Vestea că la finalul sezonului Cristina Neagu se va retrage a fost spusă chiar de sportivă în vara anului trecut. Acum, sportiva va avea parte de un <span>meci de retragere, în luna iunie</span>, la Sala Polivalentă din București. Fanii pot vedea ultima prestație a legendarei handbaliste live.</p>
<h2><span>Ion Țiriac o laudă pe Cristina Neagu pentru performanțele ei</span></h2>
<p>Ion Țiriac a lăudat-o pe Cristina Neagu, spunând despre ea că este o persoană pe care o respectă. Ba mai mult, miliardarul o consideră în topul celor mai mari sportivi români, alături de Nadia Comăneci și Ilie Năstase, precum și de echipa de gimnastică „tricoloră”.</p>
<p>„Nu-mi asum niciun merit în privința Cristinei Neagu. E o persoană pe care o respect și o pun alături de Ilie Năstase sau Nadia Comăneci, sau toate fetele de la gimnastică.</p>
<p>Vine un moment când e mai bine să spui gata. Important este ce face după gata. A fost iubită de toată lumea, dar vă dau în scris că o să fie o altă româncă care aruncă mai tare, lovește mingea mai repede, sare mai înalt și fuge mai repede. Și o să o iubească pe românca aia. Dacă ea e și respectată începând de duminică încolo, atunci și-a ajuns scopul în viață.</p>
<p>Orice face, să facă ceva care îi folosește în primul rând ei și familiei. Are timp și de familie, e fată tânără, fată frumoasă. Are timp să facă orice ar vrea. Educația pe care a căpătat-o la «Universitatea Sportului» nu o capătă nici la Harvard, nici la London School of Economics, nici la Sorbona”, a spus Ion Țiriac.</p>
<h2><span>Cifrele carierei Cristinei Neagu</span></h2>
<p>Cristina Neagu a debutat în handbalul mare la HC Activ Ploiești, în anul 2006. Sportiva a mai trecut pe la cluburi precum CS Rulmentul Brașov, CS Oltchim Râmnicu Vâlcea, ZRK Buducnost și <span>CSM București, echipa de unde se va retrage</span>.</p>
<p>Românca a strâns pentru echipa națională un total de 221 de meciuri, în care a marcat 972 de goluri. Alături de „tricolore”, Neagu a obținut patru medalii de bronz și o medalie de argint. Dintre acestea, trei sunt la nivel de junioare, iar două la nivel profesionist.</p>
<p>De-a lungul carierei, aceasta a câștigat trofee individuale multiple, cum ar fi titlul de cea mai bună jucătoare a anilor 2010, 2015, 2016 și 2018, precum și multiple trofee de echipă. În palmares are opt titluri de campioană a României, șase Cupe și șase Supercupe ale României, precum și patru campionate și patru cupe ale Muntenegrului. La nivel internațional, Cristina Neagu se poate lăuda cu un trofeu EHF Champions League.</p>

]]></description>
    </item>
    <item>
      <title>Visul Ligii Campionilor interzis la Brașov! Bogdan Burcea aruncă bomba și pune presiune pe șefii Coronei: „Poate în Cupa EHF”</title>
      <link>https://www.prosport.ro/alte-sporturi/handbal/visul-ligii-campionilor-interzis-la-brasov-bogdan-burcea-arunca-bomba-si-pune-presiune-pe-sefii-coronei-poate-in-cupa-ehf-20171352</link>
      <description><![CDATA[<img src="https://www.prosport.ro/wp-content/uploads/2025/05/IMG-20250515-WA0015-1400x788.jpg"/><br/><p>Corona Brașov e vicecampioana României la handbal feminin.</p>
<p>Corona a câștigat, joi seara, meciul cu <span>SCM Universitatea Craiova</span> cu scorul de 26-24 (13-12) din etapa 25-a din Liga Florilor și și-a asigurat locul doi cu o etapă înaintea finalului campionatului. Este o performanță fabuloasă pentru <span>echipa lui Bogdan Burcea</span> ținând cont că în spatele Coronei au terminat echipe de top ca Gloria Bistrița, Minaur Baia Mare, Dunărea Brăila sau Rapid, toate cu bugete net superioare.</p>
<h2><span>CSM București, un nou titlu în Liga Florilor</span></h2>
<p>Tot astăzi, CSM București și-a asigurat titlul de campioană după victoria categorică de la Brăila, 35-28. În ultima etapă din acest sezon al Ligii Florilor, CSM București și Corona Brașov se vor duela duminică,18 mai, la București, în ultimul meci din cariera Cristinei Neagu.</p>
<h2><span>Bogdan Burcea: „Ca să primim un wild card trebuie să cerem! Cred că vom reprezenta Brașovul în Cupa EHF!”</span></h2>
<p>Pentru că are locul doi asigurat în Liga Florilor, Corona poate solicita de la EHF un wild card pentru participarea în sezonul viitor al Ligii Campionilor. Doar că visul Ligii Campionilor este spulberat la Brașov. Anunțul a fost făcut chiar de antrenorul Bogdan Burcea! La Brașov nu este o sală care să corespundă cerințelor EHF, iar bugetul echipei este net inferior. „Ca să primim un wild card pentru Liga Campionilor trebuie să cerem! Că să cerem acest wild card, trebuie să fim o echipă care să poată face față la acest nivel. Nu avem sală, nici financiar nu suntem acolo și nici pe plan sportiv nu am făcut recrutări în acest sens. Eu cred că echipa se va prezenta și va reprezenta Brașovul cu succes în Cupa EHF”, a spus Bogdan Burcea la finalul meciului câștigat cu SCM Craiova. Prezent la meciul cu Craiova, Dan Ghiță, unul dintre viceprimarii Brașovului, a fost luat prin surprindere de anunțul lui Burcea. La finalul lunii aprilie, șefii Coronei susțineau cu tărie că vor găsi soluții. „Din păcate nu putem juca la Brașov. Ne dorim să ajungem acolo și apoi vom găsi soluții unde să jucăm. Cu siguranță vom găsi resurse financiare pentru participarea tuturor echipelor din club în cupele europene”, spunea Bogdan Oancea, directorul general al Coronei.</p>
<h2><span>Locul 2 în Liga Florilor: „Ne-am dorit această medalie”</span></h2>
<p>Bogdan Burcea este artizanul echipei surpriză din Liga Florilor. „Mă simt ca și în sezonul 2013 – 2014 când am terminat pe locul 2. Suporterii au fost alături de noi și în acest meci cu o miză foarte mare. Între argint și bronz este o diferență foarte mare așa cum este și între aur și argint. Ne-am dorit această medalie, fetele s-au luptat și felicit din inimă, pe fete, pe colegii mei și pe acești suporteri. Este o performanță mare, uluitoare, iar meritul le aparține acestor fete „, a spus Burcea.</p>
<h2><span>Miros de sânge după primele 10 etape</span></h2>
<p>Bogdan Burcea a explicat cum a reușit să ducă Corona pe locul doi în Liga Florilor. „De la început am luat fiecare meci pas cu pas, pentru că eram o echipă cu multe jucătoare noi. În primă fază ne-am gândit să omogenizăm echipa. După primele 10 etape, „mirosul de sânge” ne-a plăcut și am ieșit la luptă până în această etapă. Am condus o echipă corectă, o echipă educată, o echipă frumoasă”, a mai spus Burcea care surprinde când vorbește despre planurile pentru sezonul viitor. „Pe mine și pe echipă nu ne obligă nimeni pentru sezonul viitor, doar să încercăm să ne autodepășim și să ne respectăm suporterii. Noi trebuie să rămânem o echipă modestă și să încercăm să performăm. Titlul în sezonul viitor? Corona să fie norocoasă dacă va prinde primele 6! Uitați-vă ce se întâmplă cu mișcările de trupe, cu echipe cu multe milioane cu care noi suntem în competiție. Nu ne este frică, ne vom prezenta ca și în acest sezon în competiție”.</p>

]]></description>
    </item>
  </channel>
</rss>
