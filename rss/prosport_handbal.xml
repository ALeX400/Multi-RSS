<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CRONICĂ U-lu-i-tor! Meci de infarct pentru Baia Mare la Thuringer în EHF European League: a pierdut cu un gol primit cu 3 secunde înainte de final!</title>
      <link>https://www.prosport.ro/alte-sporturi/handbal/u-lu-i-tor-meci-de-infarct-pentru-baia-mare-la-thuringer-in-ehf-european-league-a-pierdut-cu-un-gol-primit-cu-3-secunde-inainte-de-final-20369407</link>
      <description><![CDATA[<img src="https://www.prosport.ro//wp-content/uploads/2026/01/Meci-de-infarct-pentru-Baia-Mare-la-Thuringer-in-EHF-European-League.jpg"/><br/><p>Echipa feminină de handbal Minaur Baia Mare a pierdut primul meci în Grupa A din European League, cu un gol primit cu 3 secunde înainte de final.</p>
<p>Echipa pregătită de Daniel Apostu continuă să fie lider în Grupa A, cu 4 puncte, la fel ca Motherson Mosonmagyarovari KC și Thüringer HC, datorită golaverajului mai bun.</p>
<h2><span>Johanna Reichert a făcut ce a vrut cu apărarea celor de la Baia Mare, înscriind golul victoriei când nu mai credea nimeni</span></h2>
<p>HC Baia Mare era lider indiscutabil la ora partidei din deplasare cu Thüringer, având două victorii în tot atâtea meciuri. Iar începutul partidei a fost unul care să dea speranțe că se va continua pe același drum.</p>
<p>A condus permanent pe tabela de marcaj, iar la pauză avea un avantaj de 3 goluri, 18-15. Ceva s-a rupt, însă, în partea a doua a confruntării. Încet, dar sigur, Thüringer, adversara celor de la Râmnicu Vâlcea <span>în sferturile ediției trecute a competiției</span>, a revenit în meci, pe fondul evoluției excepționale a Johannei Reichert, care a marcat nu mai puțin de 14 goluri.</p>
<p>De altfel, ea este cea care, cu 3 secunde înainte de final, a înscris golul victoriei formației gazdă, care a reintat în cărțile calificării în faza următoare a competiției.</p>
<p>În prima etapă, Minaur a învins formaţia norvegiană Larvik, în deplasare, cu 28-26, după care a făcut spectacol, pe teren propriu, cu Motherson Mosonmagyaróvári KC, impunându-se cu 34-28.</p>
<p>În etapa 4, Minaur va juca returul cu Thuringer, în 7 februarie, pe teren propriu. Celelate meciuri sunt acasă cu Larvik și în deplasare cu Motherson Mosonmagyaróvári KC.</p>
<h2><span>Posibil duel românesc în sferturile de finală din EHF European League</span></h2>
<p>A doua reprezentantă a României în această competiție, Rapid, a obţinut prima victorie din Grupa C. Echipa alb-vișinie a învins, pe teren propriu, VfL Oldenburg, cu 34-30, după ce la pauză tabela arăta 17-16.</p>
<p>Grație acestui succes, formația bucureșteană a urcat pe locul 2, cu 4 puncte, și privește mai relaxată partea a doua a competiției. Pe 8 februarie va juca returul cu Oldenburg, o săptămână mai târziu evoluează tot în deplasare, cu Tertnes Bergen, pentru ca în ultima etapă, pe 22 februarie, să primească replica handbalistelor de la Lokomotiva Zagreb, actualul lider.</p>
<p>În fine. În Grupa D, Corona Brașov a remizat, 33-33, pe terenul puternicei echipe Viborg, liderul grupei, și <span>continuă să fie pe locul 3</span>.</p>
<p>Formația de la poalele Tâmpei joacă returul cu echipa daneză pe 8 februarie, iar în ultimele două etape întâlnește JDA Bourgogne Dijon Handball în deplasare și KGHM MKS Zaglebie Lubin acasă.</p>
<p>Primele două din fiecare grupă se califică în sferturile de finală așa că, teoretic, am putea avea un duel românesc între Rapid și Corona. Prima manșă este pe 21, iar returul se joacă pe 29 martie. Turneul final are loc în zilele de 16 și 17 mai.</p>

]]></description>
    </item>
    <item>
      <title>CSM Târgu Jiu a transferat două handbaliste din Spania! Ce obiectiv are clubul</title>
      <link>https://www.prosport.ro/alte-sporturi/handbal/csm-targu-jiu-a-transferat-doua-handbaliste-din-spania-ce-obiectiv-are-clubul-20371999</link>
      <description><![CDATA[<img src="https://www.prosport.ro//wp-content/uploads/2026/01/CSM-Targu-Jiu-a-transferat-doua-handbaliste-din-Spania-Ce-obiectiv-are-clubul.jpg"/><br/><p>După ce le-a adus, din eșalonul secund, pe Valentina Bardac (Măgura Cisnădie) și Larisa Șerban (Unirea Slobozia), CSM Târgu Jiu s-a întărit pe linia de 9 metri cu două jucătoare valoroase, din Spania, ambele cu experiență la nivelul competițiilor europene.</p>
<p>Între timp, angoleza Helena Gilda Simao (inter – coordonator) a semnat cu Gloria Bistrița, dar va rămâne în Oltenia până la finele acestui sezon. În perspectiva viitorului campionat, deoarece în acest sezon nu retrogradează direct nicio echipă, oficialii clubului gorjean le-au adus pe interul dreapta Paulina Perez Buforn ( 29 de ani) și pe interul stânga Aitana Santome Santos (24 de ani), de la CB Porrino, locul 5 în prima ligă din Spania. Ambele au semnat pe o perioadă de un an și jumătate cu CSM Târgu Jiu.</p>
<h2><span>CSM Târgu Jiu a adus două handbaliste din Spania și vrea să nu mai lupte pentru evitarea retrogradării și sezonul următor</span></h2>
<p>Paulina Buforn are la activ 10 sezoane în prima ligă din Spania, dar și un sezon în Franța, la Fleury Loiret, în 2021-2022. Are numeroase participări în cupele europene, care au culminat cu sezonul 2024-2025, când echipa CB Porrino a ajuns în finala EHF European League. Născută în Ibiza, pe 25 ianuarie 1997, Paulina are și numeroase selecții la naționala Spaniei.A debutat pentru naționala iberică într-un meci amicaldisputat la Huesca, chiar împotriva României, pe 7 iulie 2017, marcând 4 goluri.</p>
<p>Aitana Santos este născută pe 26 mai 2001, la Moana, Pontevedra, și are numeroase prezențe la nivelul primei ligi iberice, dar și la naționala U19 a Spaniei, iar în palmares figuează și finala EHF din 2025, cu Valur, pierută la limită, după 29-29 pe teren propriu și 24-25 în returul din Islanda, de la Reykjavík. În sezonul 2023-2024, CSM Târgu Jiu a jucat, pentru prima dată în istoria clubului, în cupele europene și chiar a acces în grupele EHF European League. Echipa gorjeană, din postura de nou-promovată, jucase finala Cupei României, în 2023, cu CSM București, pierdută, scor 25-31.</p>
<h2><span>„Campionatul românesc este un punct de referință în handbalul feminin”</span></h2>
<p>„Târgu Jiu căuta variante noi pentru echipă, eu căutam un nou proiect pentru sezonul viitor, care să coincidă cu obiective importante într-un campionat puternic, iar caracteristicile mele se potrivesc bine cu echipa de la Târgu Jiu și cu obiectivele acesteia. Este un club care funcționează foarte bine și are ambiția de a crește. În plus, în timpul procesului de negociere, au demonstrat un nivel de căldură umană care mi-a dat liniștea sufletească de a veni aici să joc și să dau tot ce am mai bun.</p>
<p>Cunosc campionatul românesc pentru că este un punct de referință în handbalul feminin, fiind una dintre cele mai bune ligi profesioniste din Europa. De asemenea, am prieteni și coechipieri spanioli buni care joacă aici, așa că le-am urmărit sezoanele și cunosc competiția din exterior. Am cunoscut CSM Târgu Jiu datorită meciului lor împotriva Malaga Costa del Sol din competiția europeană și pentru că am avut norocul să mă antrenez în Spania cu Ekaterina Dzhukeva, care a jucat aici și mi-a spus lucruri frumoase despre Târgu Jiu.</p>
<p>Scopul meu pentru acest sezon este să mențin nivelul înalt pe care l-am arătat în Spania, să mă adaptez cât mai bine la această competiție solicitantă, ceea ce îmi va permite să ajut echipa”, a declarat Paulina Buforn, pentru site-ul oficial al clubului gorjean.</p>
<p>Cele două spaniole ar putea debuta duminică la CSM Târgu Jiu, în meciul cu ocupanta locului al 3-lea Corona Brașov.</p>
<p>După 13 etape, echipa gorjeană se află pe antepenultimul loc în Liga Florilor, cu doar 3 victorii. Echipele clasate pe locurile 11-12, poziții ocupate momentan de HC Zalău (4 puncte) și CSM Galați (0 puncte), vor disputa meciuri de baraj pentru menținerea în Liga Florilor, cu echipe din Divizia A.</p>
<p>Meciul CSM Târgu Jiu – <span>Corona Brașov</span> este programat duminică, 1 februarie, ce începere de la ora 17:30.</p>
<ul>
<li><span>A apărut intelectualul din afara sistemului care vrea să ia fața celor 3D din handbal – Dedu, Din și Dinu</span></li>
</ul>

]]></description>
    </item>
    <item>
      <title>EXCLUSIV A apărut intelectualul din afara sistemului care vrea să ia fața celor 3D din handbal – Dedu, Din și Dinu! „Vin la alegeri cu Biblia în mână”</title>
      <link>https://www.prosport.ro/alte-sporturi/handbal/a-aparut-intelectualul-din-afara-sistemului-care-vrea-sa-ia-fata-celor-3d-din-handbal-dedu-din-si-dinu-vin-la-alegeri-cu-biblia-in-mana-20371867</link>
      <description><![CDATA[<img src="https://www.prosport.ro//wp-content/uploads/2026/01/A-aparut-intelectualul-din-afara-sistemului-care-vrea-sa-ia-fata-celor-3D-din-handbal-Dedu-Din-si-Dinu-1400x1050.jpg"/><br/><p>Virgil Ion Popovici (51 de ani) este unul dintre cei șase candidați care se vor bate pentru funcție președinte al FR de Handbal, alegeri care vor avea loc în aprilie 2026.</p>
<p>Membru al AJH Gorj, fiind unul dintre membrii săi fondatori, Popovici este lector universitar la Universitatea „Constantin Brâncuși” din Târgu Jiu, Facultatea de Științe Medicale și Comportamentale.</p>
<h2><span>Se va impune Popovici în fața celor 3D din handbal – Dedu, Din și Dinu?</span></h2>
<p>În calitate de director de club sportiv universitar a elaborat și depus la Consiliul Județean Gorj doua proiecte de promovare și dezvoltare a handbalului și voleiului in cadrul clubului sportiv universitar.</p>
<p>„Nu sunt nici fost jucător, nici fost antrenor, nici fost arbitru și s-a dovedit că acest „mit” sau așa-zisa notorietate în handbal nu rezolvă problemele acestuia.</p>
<p>Nu voi veni cu demisii in alb și nici nu aparțin politicului, iar singura politică, pe care am făcut-o și o voi face este doar „politica handbalului”.</p>
<p>Analizez să vin cu Biblia în mână pentru a arăta corectitudinea mea. Nu sunt săgeata nimănui, nu fac alianțe și nu dau voturi altora. Sper să nu fie niște alegeri cu presiuni, așa cum s-a întâmplat în 2022 când de la CS Dinamo a venit și a votat Dănuț Lupu.</p>
<p>Eu nu am o campanie pe critici, veți vedea, vin cu soluții și sper să reușesc”, a declarat Popovici pentru <span>ProSport</span>.</p>
<h2><span>Deja 5 adversari pentru Din la șefia FR Handbal</span></h2>
<p>„Sunt un om al handbalului, care a venit în timpul pandemiei, la începutul anilor 2020, într-o situație dificilă, cu restricții, situație căreia i-am făcut față de-a lungul celor patru ani și jumătate cât am condus destinele Clubului Sportiv Universitar Constantin Brâncuși din Târgu Jiu.</p>
<p>Patru ani și jumătate în care, deși am condus interimar, toți cei cu care am lucrat, toți cei care au avut încredere în mine – și o spun fără falsă modestie – pot confirma că există rezultate, există puncte de vedere favorabile”, continuă omul de handbal.</p>
<p><img alt="" class="aligncenter size-full wp-image-20371881" decoding="async" fetchpriority="high" height="466" src="https://www.prosport.ro//wp-content/uploads/2026/01/virgil-ion-popovici.jpg" width="647"/></p>
<p>Din informațiile <span>ProSport</span> sunt deja 6 candidați care se vor prezenta la viitorul scrutin: actualul președinte Constantin Din, fostul președinte Alexandru Dedu, Bogdan Voina, Sorin Dinu, Cristian Potora și Virgil Ion Popovici.</p>
<p>Nu este exclus să apară și alte nume. La ultimele alegeri Bogdan Voina i-a oferit, în turul 2, voturile actualului președinte, ceea ce n-ar fi exclus să se întâmple și acum.</p>
<blockquote><p>Reprezentanții structurilor sportive de handbal cu drept de vot vor vota pentru prima dată o Strategie care are la bază problemele reale ale handbalului, adică cele comunicate de ei, precum și soluțiile la acestea găsite împreună și nu promisiuni. De asemenea, din echipa mea nu vor face parte persoane din fosta sau actuala conducere a FRH, ci doar oameni care vor binele handbalului românesc<br/>
Virgil Ioan Popovici</p></blockquote>
<h2><span>Ce s-a întâmplat în 2022?</span></h2>
<p>Constantin Din, fost arbitru internațional, a devenit președinte al FRH după ce a câştigat, în aprilie 2022, scrutinul din cadrul Adunării Generale desfăşurate la Hotelul Marriott din Capitală.</p>
<p>Din a reușit să câștige alegerile abia în turul în faţa președintelui în exerciţiu Alexandru Dedu, fiind votat de 157 de membri, în timp ce adversarul său a întrunit 66 de sufragii.</p>
<p>În primul tur, cei patru candidaţi la funcţia de preşedinte al FRH au fost votaţi după cum urmează: Constantin Din – 95 voturi, Alexandru Dedu – 79 voturi, Bogdan Voina – 48 voturi şi Maximilian Gavrilă – un singur vot.</p>
<p>Alegerile pentru funcția de președinte al FR Handbal sunt programate în aprilie 2026.</p>
<blockquote><p>Dacă vreun fost internațional tomân cu experiența reala dobândita in campionate profesioniste puternice va candida, EU VOI FACE UN PAS ÎN SPATE și îl voi susține. Condițiile mele sunt: să fie mai tânăr, sau cât se poate de tânăr, să fie fost jucător al echipei naționale<br/>
Alexandru Dedu</p></blockquote>

]]></description>
    </item>
    <item>
      <title>Nemaivăzut! S-a doborât recordul de goluri la Campionatul European de handbal</title>
      <link>https://www.prosport.ro/alte-sporturi/nemaivazut-s-a-doborat-recordul-de-goluri-la-campionatul-european-de-handbal-20369376</link>
      <description><![CDATA[<img src="https://www.prosport.ro//wp-content/uploads/2026/01/Nemaivazut-S-a-doborat-recordul-de-goluri-la-Campionatul-European-de-handbal.jpg"/><br/><p>Un meci de la Campionatul European de handbal a intrat în istoria sportului fiind doborâte nu mai puțin de trei recorduri printre care și cel de goluri.</p>
<p>Franța și Portugalia au făcut spectacol în grupa 1 principală la <span>EHF Euro 2026.</span> Cele două naționale au marcat pe parcursul celor 60 de minute nu mai puțin de 84 de goluri. Franța s-a impus cu scorul de 46-38 în fața Portugaliei în runda secundă.</p>
<h2><span>Spectacol total în EHF Euro 2026: s-a doborât recordul de goluri</span></h2>
<p>Formația antrenată de Guillaume Gille a reușit să obțină o victorie de senzație în confruntarea de la Herning, de pe Jyske Boxen Arena. Francezii au marcat nu mai puțin de 46 de goluri și au contribuit la doborârea unui record istoric.</p>
<p>Cele două naționale au marcat împreună nu mai puțin de 85 de goluri, reușind să doboare recordul de 81 de goluri, stabilit tot în cadrul acestei competiții la capătul duelului Slovenia – Muntenegru 41-40. La Campionatele Mondiale, recordul este de 80 de goluri, setat chiar într-un meci al României cu Rusia, 38-42, în 2011.</p>
<p>Francezii au mai pus mâna pe două recorduri în același meci. Au egalat recordul pentru cele mai multe goluri marcate într-un meci masculin la EHF Euro și au înscris cele mai multe goluri într-o primă repriză tot în cadrul aceleiași competiții (28).</p>
<p>Grație acestui succes, formația din Hexagon a ajuns pe prima poziție, cu 4 puncte. Germania o poate depăși dacă obține încă un succes, având tot 4 puncte, dar un meci în minus, la fel ca Norvegia. Cele două vor avea un duel direct. Danemarca e pe locul 3, la egalitate de puncte cu Portugalia și Norvegia (2 puncte), în timp ce Spania nu a obținut niciun punct.</p>
<h2><span>Reacția căpitanului Franței după meciul de senzație de la Euro 2026: „Am jucat excelent”</span></h2>
<p>Ludovic Fabregas a vorbit despre meciul aproape perfect făcut de coechipierii săi, care vine la câteva zile de la înfrângerea în fața Danemarcei.</p>
<p>„Ca și căpitan, trebuie să fii mândru de reacția echipei franceze împotriva Portugaliei (46-38), la două zile după înfrângerea cu Danemarca (32-29). Este fantastic, o reacție excelentă. Reflectă spiritul acestei echipe. A fost construită pe acest lucru, încă de la început, chiar de la începutul acestui nou capitol, al acestei noi generații. Nu aveam nicio îndoială în privința acestei reacții. Știam că există caracter, că există mândrie în toată lumea. Este îmbucurător, dar această victorie va avea sens doar dacă vom putea menține acest nivel de performanță în următoarele două meciuri.”</p>
<p>Am făcut un meci fantastic. Prima repriză a fost mai mult decât perfectă. După aceea, a fost greu de replicat. Dar am avut totuși o a doua repriză bună, poate cu puțină imprecizie. Dar mi-a plăcut dorința de a termina în forță. Pentru mine, este important și faptul că în ultimele trei sau patru minute am putut continua să jucăm, pentru că asta ne-a lipsit puțin împotriva danezilor.”, a declarat Fabregas, potrivit <span>L equipe.</span></p>

]]></description>
    </item>
    <item>
      <title>SPECIAL N-avem față de Mondial, ne-am putea lua adio și de la Euro! Cinci concluzii fără ocolișuri după ce România a ajuns la coada Europei</title>
      <link>https://www.prosport.ro/alte-sporturi/handbal/n-avem-fata-de-mondial-ne-am-putea-lua-adio-si-de-la-euro-cinci-concluzii-fara-ocolisuri-dupa-ce-romania-a-ajuns-la-coada-europei-20368574</link>
      <description><![CDATA[<img src="https://www.prosport.ro//wp-content/uploads/2026/01/N-avem-fata-de-Mondial-ne-am-putea-lua-adio-si-de-la-Euro.jpg"/><br/><p>Naționala de handbal masculin a României a plecat fără vreun punct de la Campionatul European, iar perspectivele sunt mai degrabă sumbre.</p>
<p>Tricolorii ar putea iar lipsi pe termen lung de la turneele finale, în condițiile în care competiția internă este modestă, iar variantele selecționerului George Buricea sunt puține.</p>
<h2><span>Calificarea României la Euro, o mare păcăleală</span></h2>
<p>Pentru a doua oară la rând, România a reușit să ajungă la Campionatul European, dar impresia este că mai degrabă ne-am păcălit cu această performanță.</p>
<p>„Cadoul” dat de Portugalia în preliminarii, plus conjunctura, ne-au dus alături de marile forțe ale Europei, acolo unde ne-am arătat din plin limitele.</p>
<p>Portugalia ne-a dat 40 de goluri, <span>Danemarca a făcut instrucție cu noi în repriza a doua</span>, iar Macedonia de Nord, singura națională pe care am sperat să o învingem, ne-a bătut și ea într-un final incendiar. În ultimul meci, fără vreo presiune mare, n-am reușit timp de 9 minute să dăm la poartă, ceea ce arată cât de jos am ajuns.</p>
<p>Ai noștri fac cu greu față din punct de vedere fizic unor meciuri extrem de tari, ceea ce explică și numărul mare de străini pe care Dinamo i-a luat pentru a se descurca onorabil la cel mai înalt nivel.</p>
<h2><span>Postul de selecționer, o pălărie prea mare pentru George Buricea</span></h2>
<p>Ajuns la 46 de ani, George Buricea a devenit selecționerul naționalei României, unde i-a luat locul lui Xavi Pascual, pe fondul rezultatelor bune pe care le-a avut la Constanța, mai ales în EHF European League.</p>
<p>Totuși, acest turneu final a arătat că pălăria este prea mare pentru antrenorul care nu renunță la orgolii.</p>
<p>Nici relația cu jucătorii importanți n-ar fi una grozavă, mai ales cu cei de la Dinamo, pe care Buricea a considerat-o o veritabilă rivală atunci când era la Constanța. De altfel, Daniel Stanciuc n-a ezitat să intre peste selecționer la un time-out, o scenă care n-ar trebui să se vadă la un asemenea nivel.</p>
<p>Diferența dintre Buricea și Pascual este una imensă din toate punctele de vedere, în condițiile în care fostul selecționer al României este unul dintre cei mai importanți oameni din istoria Barcelonei. Atunci când și-a dat seama că naționala noastră este una modestă și nici nu sunt perspective să poată progresa cu adevărat, <span>Xavi Pascual a preferat să facă un pas în spate</span>, iar acum a părăsit definitiv România, fiind implicat într-un proiect cu planuri mari, așa cum este cel de la Veszprem.</p>
<h2><span>Un nume mare al handbalului românesc trebuie să conducă Federația</span></h2>
<p>Luna aprilie este una extrem de importantă pentru handbalul românesc, în condițiile în care vom avea parte de alegeri la Federație.</p>
<p>Constantin Din n-a avut un mandat grozav și impresia este că Federația are nevoie de un nume mare, capabil să fie un liant între cluburi și să pună umărul și la reconstrucția naționalelor.</p>
<p>Este clar că handbalul românesc are nevoie de o schimbare radicală, pentru a nu mai transforma o simplă calificare la un turneu final într-o performanță notabilă.</p>
<p>În plus, este nevoie de o concurență adevărată atât în competiție internă masculină, cât și cea feminină, pentru ca Dinamo și CSM București să se lupte pentru trofee până în ultimul moment. Asta le-ar ajuta și în Liga Campionilor, acolo unde duelurile sunt pe muchie de cuțit de cele mai multe ori.</p>
<h2><span>Daniel Stanciuc trebuie să fie liderul lui Dinamo și în Liga Campionilor! Mihai Popescu, un exemplu pentru cei mai tineri</span></h2>
<p>Ultima ediție a Campionatului European a arătat că Daniel Stanciuc s-a maturizat, iar acesta ar trebui să devină cât de curând liderul lui Dinamo.</p>
<p>Uitat de multe ori pe bancă și de Paulo Pereira, Stanciuc n-a putut să-și arate calitățile în meciurile tari din Liga Campionilor.</p>
<p>Internaționalul român ar trebui să fie forțat măcar acum, în meciurile rămase pentru Dinamo în cea mai importantă competiție europeană. Mai ales că roș-albii sunt deja eliminați din competiție.</p>
<p>Un alt aspect pozitiv a fost prezența în lot a portarului Mihai Popescu, un adevărat exemplu pentru cei mai tineri. La 40 de ani, „Pope” a arătat ce înseamnă să dai totul pentru țară, prestația sa din meciul cu Macedonia de Nord fiind una de urmat pentru toți colegii lui.</p>
<div class="wp-caption aligncenter" id="attachment_20368586" style="width: 1410px"><img alt="" aria-describedby="caption-attachment-20368586" class="wp-image-20368586 size-full" decoding="async" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/Mihai-Popescu-Romania.jpg" srcset="https://www.prosport.ro/wp-content/uploads/2026/01/Mihai-Popescu-Romania.jpg 1400w, https://www.prosport.ro/wp-content/uploads/2026/01/Mihai-Popescu-Romania-768x512.jpg 768w" width="1400"/><p class="wp-caption-text" id="caption-attachment-20368586">Mihai Popescu a fost omul meciului Macedonia de Nord – România, la ultimul meci din carieră pentru echipa națională Foto: Profimedia, 23.01</p></div>
<h2><span>Suporterii se înghesuie doar la naționala feminină! Cristina Neagu rămâne un reper</span></h2>
<p>Fără performanțe de foarte mult timp, naționala masculină de handbal nu reușește să strângă foarte mulți suporteri nici măcar la turneele finale.</p>
<p>Inclusiv în preliminarii, naționala noastră pare mai degrabă părăsită și poate tocmai de asta joacă mai mult în provincie, unde interesul ar trebui să fie mai mare.</p>
<p>Fanii se înghesuie mai ales la meciurile fetelor, cu gândul probabil la marile meciuri pe care Cristina Neagu le-a reușit în tricoul echipei naționale.</p>

]]></description>
    </item>
  </channel>
</rss>
