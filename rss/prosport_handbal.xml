<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Comentatorii PRO au rămas siderați când au ascultat ce le-a spus Gheorghe Tadici jucătoarelor sale. Le-a înjurat, într-un derapaj grosolan, în timpul time-out-ului şi totul s-a auzit la TV</title>
      <link>https://www.prosport.ro/alte-sporturi/handbal/comentatorii-pro-au-ramas-siderati-cand-au-ascultat-ce-le-a-spus-gheorghe-tadici-jucatoarelor-sale-le-a-injurat-intr-un-derapaj-grosolan-in-timpul-time-out-ului-si-totul-s-a-auzit-la-tv-20173633</link>
      <description><![CDATA[<img src="https://www.prosport.ro/wp-content/uploads/2025/05/Comentatorii-PRO-au-ramas-siderati-cand-au-ascultat-ce-le-a-spus-Gheorghe-Tadici-jucatoarelor-sale.-Le-a-injurat-intr-un-derapaj-grosolan-in-timpul-time-out-ului-si-totul-s-a-auzit-la-TV-1400x1050.jpg"/><br/><p>Gheorghe Tadici a fost protagonistul unui nou episod halucinant. Tehnicianul a avut un derapaj la adresa jucătoarelor sale de la SCM Zalău.</p>
<p>În timpul unui time-out din partida jucată cu SCM Râmnicu Vâlcea, din ultima etapă a Ligii Florilor, Tadici și-a jignit jucătoarele, iar comentatorii meciului au rămas siderați de atitudinea antrenorului.</p>
<h2><span>Gheorghe Tadici, nou derapaj vulgar la adresa jucătoarelor sale</span></h2>
<p>Gheorghe Tadici a avut un nou derapaj vulgar în timpul unui time-out din partida jucată de echipa sa SCM Zalău cu SCM Râmnicu Vâlcea, din ultima etapă a Ligii Florilor și terminată cu victoria ardelencelor, scor 32-27.</p>
<p>În minutul 6, la scorul de 4-1 pentru vâlcence, Tadici a solicitat time-out. „Fir-ați ale dracu’ să fiți!”, au fost spusele lui Tadici. Comentatorii PRO Arena, postul de televiziune care a transmis meciul, nu au rămas fără replică la derapajul antrenorului în vârstă de 73 de ani. „Mai bine vorbeam noi, să nu se mai audă ultimele cuvinte din time-out-ul lui Gheorghe Tadici”, a spus unul dintre comentatorii partidei, potrivit GSP.</p>
<h2><span>Tadici nu se află la prima abatere</span></h2>
<p>Antrenorul este recunoscut pentru felul în care le agresează verbal pe jucătoarele sale și nu se află la prima abatere de acest fel. Tadici a mai avut o asemenea „ieșire” și în august 2021, când și-a înjurat elevele într-un meci cu Rapid din Cupa României.</p>
<p>Un alt episod ce l-a avut în centrul atenției pe tehnician s-a întâmplat în luna decembrie a aceluiași an, când a bruscat-o pe una dintre handbalistele Zalăului, tot la o partidă cu SCM Râmnicu Vâlcea.</p>
<p>Pentru respectivele abateri, Tadici a primit sancțiuni ce au însumat 14 etape de suspendare și amenzi în valoare de 5.000 de lei.</p>
<ul>
<li><span>Gheorghe Tadici, acuze de blat și meci trântit la pariuri în Liga Florilor: „Ceva s-a întâmplat la pauză. Au fost niște telefoane care au schimbat total meciul”</span></li>
</ul>

]]></description>
    </item>
    <item>
      <title>ProSport confirmat: SCMU Craiova a anunţat venirea Aliciei Gogîrlă: „Transfer de marcă”. Eşec neverosimil al echipei din Bănie, în ultima etapă din Liga Florilor</title>
      <link>https://www.prosport.ro/alte-sporturi/handbal/prosport-confirmat-scmu-craiova-a-anuntat-venirea-aliciei-gogirla-transfer-de-marca-esec-neverosimil-al-echipei-din-banie-in-ultima-etapa-din-liga-florilor-20174607</link>
      <description><![CDATA[<img src="https://www.prosport.ro/wp-content/uploads/2025/05/ProSport-confirmat-SCMU-Craiova-a-anuntat-venirea-Aliciei-Gogirla-„Transfer-de-marca22.-Esec-neverosimil-al-echipei-din-Banie-in-ultima-etapa-din-Liga-Florilor--1121x1400.jpg"/><br/><p class="v1ydp8d397cdeMsoNormal"><span lang="RO">Aşa cum <span>ProSport</span> a anunţat în exclusivitate, SCM Universitatea Craiova a parafat transferul Aliciei Gogîrlă, handbalista de 22 de ani semnând cu formaţia din Bănie, după ce şi-a încheiat contractul cu SCM Rm. Vâlcea. </span></p>
<p class="v1ydp8d397cdeMsoNormal"><span lang="RO">Aducerea handbalistei tricolore este considerată „un transfer de marcă” de către conducătorii clubului craiovean, care speră ca în stagiunea următoare să-şi îndeplinească obiectivul de a participa în cupele europene.</span><span lang="RO"> </span></p>
<h2 class="v1ydp8d397cdeMsoNormal"><span><span lang="RO">Alicia Gogîrlă a plecat de la Vâlcea şi a semnat cu SCMU Craiova</span><span lang="RO"> </span></span></h2>
<p class="v1ydp8d397cdeMsoNormal"><span lang="RO">„Transfer de marcă în Cetatea Băniei! Alicia Gogîrlă, jucătoare de Echipa Națională a României, va îmbrăca armura alb-albastră. Interul de 22 de ani este una dintre cele mai de perspectivă handbaliste ale țării noastre și a jucat ultima dată la SCM Râmnicu Vâlcea. În cariera sa, Alicia a mai evoluat pentru Corona Brașov și CSM București. A participat cu România la ultimul Campionat European, unde a strâns 71 de minute și punctat de 7 ori. </span></p>
<p class="v1ydp8d397cdeMsoNormal"><span lang="RO"><span>Alicia Gogîrla este fiica fostei mare handbaliste</span> Simona Gogîrlă, fostă antrenoare a SCM Universitatea Craiova, în perioada 2015-2016. Mult succes și abia așteptăm să vedem viitorul star al handbalului românesc pe parchetul Sălii Polivalente” este comunicatul SCM Craiova.</span></p>
<p class="v1ydp8d397cdeMsoNormal"><span lang="RO"><span>Clubul din Bănie</span> a mai perfectat transferul interului dreapta Natalia Nosek, slovaca în vârstă de 27 de ani de la Gloria Bistriţa, precum şi achiziţia extremei stânga Ivona Pavicevic, în vârstă de 29 de ani, de la Buducnost, care vine în Bănie pentru a suplini plecarea compatrioatei sale, Dijana Mugosa, care va evolua din stagiunea următoare la Corona Braşov.</span></p>
<h2 class="v1ydp8d397cdeMsoNormal"><span lang="RO">Eşec neverosimil pentru SCMU Craiova, în ultima etapă de campionat</span></h2>
<p class="v1ydp8d397cdeMsoNormal"><span lang="RO">După ratarea participării în cupele europene, în urma eşecurilor cu Dunărea Brăila şi Corona Braşov, echipa antrenată de Ovidiu Mihăilă a cedat neverosimil, în ultima etapă a Ligii Florilor, pe teren propriu, în faţa ultimei clasate, CSM Iaşi 2012, echipă care nu acumulase niciun punct pe parcursul campionatului, fiind retrogradată de ceva vreme. </span></p>
<p class="v1ydp8d397cdeMsoNormal"><span lang="RO">Înfrângerea suspectă, scor 28-21, a provocat comentariile fanilor, care au insinuat că eşecul are legătură cu cota foarte mare la pariuri pe care a avut-o victoria echipei oaspete. SCM Universitatea Craiova a încheiat campionatul pe locul 7, cu 40 de puncte.</span></p>

]]></description>
    </item>
    <item>
      <title>O admiră pe Cristina Neagu și e liderul naționalei de tineret! Erika Bodijar admite: „Reușesc să-mi împart timpul zi de zi, școala cu sportul”. EXCLUSIV</title>
      <link>https://www.prosport.ro/alte-sporturi/handbal/o-admira-pe-cristina-neagu-si-e-liderul-nationalei-de-tineret-erika-bodijar-admite-reusesc-sa-mi-impart-timpul-zi-de-zi-scoala-cu-sportul-exclusiv-20173636</link>
      <description><![CDATA[<img src="https://www.prosport.ro/wp-content/uploads/2025/05/O-admira-pe-Cristina-Neagu-si-e-liderul-nationalei-de-tineret-Erika-Bodijar-admite-„Reusesc-sa-mi-impart-timpul-zi-de-zi-scoala-cu-sportul.jpg"/><br/><p>Valentina Erika Bodijar e liderul naționalei feminine de tineret și joacă pe postul Cristinei Neagu, handbalistă care tocmai s-a retras din activitate.</p>
<p>Sportiva de 18 ani, originară din Ploiești, a marcat 53 de goluri și a fost declarată cea mai bună jucătoare a competiției de juniori 1, echipa sa, Rapid, cucerind medalia de bronz.</p>
<h2><span>Cine este Valentina Erika Bodijar și ce visează să ajungă ca sportiv de perspectivă</span></h2>
<p>Introvertită, Erika Bodijar s-a destănuit despre cariera ei în emisiunea „Drumul spre performanță”, moderată de jurnalistul Daniel Nazare.</p>
<p>„Mă uit la Cristina Neagu, o admir, cred că este un idol pentru toate sportivele și o apreciez foarte mult.</p>
<p>Sunt destul de obosită, dar reușesc să-mi împart timpul zi de zi, școala cu sportul. În weekend-uri, dacă nu am meciuri, prefer să merg acasă, la Ploiești, să petrec timpul cu familia. Am destul de mare noroc că cei de la școală sunt destul de înțelegători și știu că suntem sportive și că nu putem acorda la fel de mult timp școlii precum acordăm sportului.</p>
<p>Handbalului dedic două ore zilnic. Avem antrenamentul normal de două ore și inclusiv în zilele în care avem antrenamente mai devreme, prefer să merg seara la sală de forță. Fac asta pentru că simt și avem nevoie ca sportivi de sală de forță”, declarat Valentina Erika Bodijar.</p>
<h2><span>Ce spune Gusi Alexandrescu</span></h2>
<p>„Avem chiar speranțe mari, mai ales pentru lotul de tineret. În generația ei o avem pe Teodora Damian, care deja joacă la CSM. Avem pe Șerban Ana Maria, pe postul Ericăi. Deci pot să spun că există o concurență benefică, de altfel, în sensul pozitiv, care a început și antrenamentele la echipa mare cu CS Corona Brașov.</p>
<p>Avem Niță Alexia, extremă stângă de la HC Zalău, care și ea la fel Vintilă Bianca la HC Zalău. Avem un portar foarte bun, Niță Ioana, tot de acolo. Fete care deja și-au făcut loc puțin timp, într-adevăr, dar și-au făcut loc în prima ligă.</p>
<p>Lotul de tineret participă în luna iulie la Campionatul European Under-19 în Muntenegru, în Podgorica. Deja știm grupa, începând cu 9 iulie avem primul meci cu Insulele Feroe, cu Germania în 10 iulie și cu Spania, care este campioana mondială, în 12 iulie.</p>
<ul>
<li>Ea este noua Cristina Neagu! Are 18 ani, joacă inter stânga la Rapid și a fost vedeta ultimului Final Four de Juniori: „Am acasă trei câini, un iepure și o pisică”. EXCLUSIV</li>
</ul>
<p>Grupa grea, dar noi ne ducem să ne luptăm și vrem să ieșim de acolo mai departe. Fiecare generație are câte o caracteristică. Pot foarte bine să fac diferențele. În generația lor se conturează echipa.</p>
<p>Pentru că și antrenorii și noi încercăm să promovăm, nu neapărat individualitățile, ci puterea echipei și să iasă în evidență puterea grupului”, a declarat Gusi Alexandrescu în studioul ProSport.</p>
<blockquote><p>Suntem interesată de școală și este oarecum o presiune în plus, fiind și ultimul an la liceu, doar că am reușit să îmbin și școala și handbalul și nu am lăsat-o mai moale<br/>
Valentina Erika Bodijar</p></blockquote>
<ul>
<li>Întreaga emisiune se poate urmări AICI</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/63BHlHvBxiM?start=2177&amp;feature=oembed" title="Drumul spre performanță, episodul 17 e dedicat handbalului feminin" width="500"></iframe></div>

]]></description>
    </item>
    <item>
      <title>Schimbări majore la echipa de Liga Campionilor! Jumătate de echipă dată afară, s-a adus antrenor de la Rapid</title>
      <link>https://www.prosport.ro/alte-sporturi/handbal/schimbari-majore-la-echipa-de-liga-campionilor-jumatate-de-echipa-data-afara-s-a-adus-antrenor-de-la-rapid-20173612</link>
      <description><![CDATA[<img src="https://www.prosport.ro/wp-content/uploads/2025/05/Schimbari-majore-la-echipa-de-Liga-Campionilor-Jumatate-de-echipa-data-afara-s-a-adus-antrenor-de-la-Rapid-1400x934.jpg"/><br/><p>Echipa de handbal feminin Gloria Bistrița, locul 3 în clasamentul din Liga Florilor, trece prin schimbări majore la nivel de lot și staff tehnic.</p>
<p>Gruparea ardeleană, debutantă în Champions League în sezonul care tocmai se încheie, anunţa, în 8 mai, că noul antrenor principal va fi spaniolul Carlos Viver, începând din stagiunea 2025-2026.</p>
<h2><span>Gloria Bistrița schimbă liniile și în lot, dar și banca tehnică</span></h2>
<p>Ibericul a mai activat în România la Rapid Bucureşti, cu care a câştigat titlul în 2022.</p>
<p>Sâmbătă seara, Gloria Bistrița a anunțat o revoluție la echipă: șapte jucătoare din lot, plus antrenorul principal Marius Novanc, cel cu portarii, Alexandru Buligan, şi preparatorul fizic Ştefan Ciuntu se vor despărți de club la finalul sezonului.</p>
<p>”Se încheie un sezon plin de luptă, emoţii, sacrificii şi bucurii. Dar împreună – jucătoare, staff, suporteri – am reuşit! Gloria urcă din nou pe podium şi a devenit echipa de bronz.</p>
<p>Fiecare antrenament, fiecare meci, fiecare efort şi zâmbet de victorie ne-au adus aici. Mâine cu medaliile la gât, ne luăm rămas-bun de la oameni care au lăsat o parte din sufletul lor aici, în familia Gloria”, este informația oferită fanilor pe rețelele de socializare.</p>
<p>Din lotul de jucătoare vor pleca Nicoleta Dincă, Dagmara Nocuń, Greta Kacsor, Valeriia Kirdiasheva, Nikolina Vukcevic, Ivana Kapitanovic şi Natalia Nosek.</p>
<h2><span>Florentin Pera spre Vălcea, dar va fi dat afară de la națională</span></h2>
<p>Înaintea Turneul F4 al Cupei României a fost anunţată şi plecarea antrenorului Marius Novanc, cel care a fost intermediar după demiterea lui Florentin Pera. Alături de Novanc pleacă şi Alexandru Buligan, antrenor cu portarii, respectiv Ştefan Ciuntu, preparator fizic.</p>
<p>Florentin Pera, care a plecat de la Gloria Bistrița acum două luni, va semna cu SCM Râmnicu Vâlcea, în timp ce FR de Hanbdal nu este acord cu această mutare. Nu este exclusă rezilierea contractului pentru selecționer și revenirea lui Adi Vasile la lot.</p>
<p>Foto: Facebook / Gloria Bistrița Handbal</p>

]]></description>
    </item>
    <item>
      <title>Ion Țiriac, impresionat de o româncă: „E fată tânără, e fată frumoasă, are timp de familie”</title>
      <link>https://www.prosport.ro/alte-sporturi/handbal/ion-tiriac-impresionat-de-o-romanca-e-fata-tanara-e-fata-frumoasa-are-timp-de-familie-20171827</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-impresionat-de-o-romanca-E-fata-tanara-e-fata-frumoasa-are-timp-de-familie-e1747399642934-1400x762.jpg"/><br/><p>Ion Țiriac s-a declarat impresionat de o româncă, care a reușit performanțe incredibile în handbal. Este vorba despre Cristina Neagu, pe care a caracterizat-o drept o fată tânără, frumoasă, care a fost foarte preocupată de sport.</p>
<p>Vestea că la finalul sezonului Cristina Neagu se va retrage a fost spusă chiar de sportivă în vara anului trecut. Acum, sportiva va avea parte de un <span>meci de retragere, în luna iunie</span>, la Sala Polivalentă din București. Fanii pot vedea ultima prestație a legendarei handbaliste live.</p>
<h2><span>Ion Țiriac o laudă pe Cristina Neagu pentru performanțele ei</span></h2>
<p>Ion Țiriac a lăudat-o pe Cristina Neagu, spunând despre ea că este o persoană pe care o respectă. Ba mai mult, miliardarul o consideră în topul celor mai mari sportivi români, alături de Nadia Comăneci și Ilie Năstase, precum și de echipa de gimnastică „tricoloră”.</p>
<p>„Nu-mi asum niciun merit în privința Cristinei Neagu. E o persoană pe care o respect și o pun alături de Ilie Năstase sau Nadia Comăneci, sau toate fetele de la gimnastică.</p>
<p>Vine un moment când e mai bine să spui gata. Important este ce face după gata. A fost iubită de toată lumea, dar vă dau în scris că o să fie o altă româncă care aruncă mai tare, lovește mingea mai repede, sare mai înalt și fuge mai repede. Și o să o iubească pe românca aia. Dacă ea e și respectată începând de duminică încolo, atunci și-a ajuns scopul în viață.</p>
<p>Orice face, să facă ceva care îi folosește în primul rând ei și familiei. Are timp și de familie, e fată tânără, fată frumoasă. Are timp să facă orice ar vrea. Educația pe care a căpătat-o la «Universitatea Sportului» nu o capătă nici la Harvard, nici la London School of Economics, nici la Sorbona”, a spus Ion Țiriac.</p>
<h2><span>Cifrele carierei Cristinei Neagu</span></h2>
<p>Cristina Neagu a debutat în handbalul mare la HC Activ Ploiești, în anul 2006. Sportiva a mai trecut pe la cluburi precum CS Rulmentul Brașov, CS Oltchim Râmnicu Vâlcea, ZRK Buducnost și <span>CSM București, echipa de unde se va retrage</span>.</p>
<p>Românca a strâns pentru echipa națională un total de 221 de meciuri, în care a marcat 972 de goluri. Alături de „tricolore”, Neagu a obținut patru medalii de bronz și o medalie de argint. Dintre acestea, trei sunt la nivel de junioare, iar două la nivel profesionist.</p>
<p>De-a lungul carierei, aceasta a câștigat trofee individuale multiple, cum ar fi titlul de cea mai bună jucătoare a anilor 2010, 2015, 2016 și 2018, precum și multiple trofee de echipă. În palmares are opt titluri de campioană a României, șase Cupe și șase Supercupe ale României, precum și patru campionate și patru cupe ale Muntenegrului. La nivel internațional, Cristina Neagu se poate lăuda cu un trofeu EHF Champions League.</p>

]]></description>
    </item>
  </channel>
</rss>
