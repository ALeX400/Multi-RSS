<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Echipa de handbal feminin Dunărea Brăila și-a „tras” autocar de 450.000 de euro, care are toaletă cu lavoar și face invidioși granzii din Superliga de fotbal! Investiția e din surse private. FOTO</title>
      <link>https://www.prosport.ro/alte-sporturi/handbal/echipa-de-handbal-feminin-dunarea-braila-si-a-tras-autocar-de-450-000-de-euro-care-are-toaleta-cu-lavoar-si-face-invidiosi-granzii-din-superliga-investitia-e-din-surse-private-fot-20155931</link>
      <description><![CDATA[<img src="https://www.prosport.ro/wp-content/uploads/2025/04/Echipa-de-handbal-feminin-Dunarea-Braila-si-a-„tras-autocar-de-450.000-de-euro-care-face-invidiosi-granzii-din-Superliga-Investitia-e-din-surse-private-1400x933.jpg"/><br/><p>La finalul acestei săptămâni a fost livrat primul autocar MAN Lion’s Coach echipei de handbal feminin Dunărea Brăila, grupare de top în Liga Florilor.</p>
<p>Autocarul, destinat deplasărilor la meciurile naționale și internaționale, costă 450.000 de euro.</p>
<h2><span>Dunărea Brăila are cel mai modern autocar din handbalul românesc. Ce detalii fac diferența</span></h2>
<p>Noul mijloc de deplasare este o investiția sută la sută privată. HC Brăila este pe locul 3 în Liga Florilor, iar sezonul trecut a jucat în Final Four-ul European League.</p>
<p>Autocarul livrat la finalul lunii aprilie este un vehicul cu 3 axe, cu o lungime de 13,4 m și este special configurat pentru a asigura de fiecare dată o călătorie cât mai plăcută echipei clubului brăilean.</p>
<p>Cel mai nou vehicul al flotei H.C. Dunărea Brăila, autocarul MAN Lion’s Coach este configurat special pentru a susține echipa în cele mai bune condiții de confort, siguranță și funcționalitate. Acesta dispune de 46 de locuri, cu scaune amplasate generos, pentru un spațiu optim între pasageri.</p>
<p>Scaunele, configurate cu spătar ajustabil, prize USB, cotiere, tetiere reglabile pe înălțime și măsuțe individuale, au fost atent alese pentru a oferi un nivel ridicat de confort, esențial pentru jucătoarele clubului brăilean înainte și după meciuri.</p>
<p>Design-ul personalizat al autocarului reflectă cu fidelitate identitatea clubului datorită culorilor emblematice și a siglei echipei brodată pe fiecare tetieră.</p>
<p><img alt="" class="aligncenter size-large wp-image-20155965" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1400x933.jpg" srcset="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1400x933.jpg 1400w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-768x512.jpg 768w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-1536x1024.jpg 1536w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-276-2048x1365.jpg 2048w" width="1400"/></p>
<p>În interior, autocarul oferă facilități, care transformă orice drum într-o experiență relaxantă, cum ar fi: zona cu masă între scaunele față în față, ideală pentru discuții sau relaxare, bucătăria complet echipată, cu espressor Jura, cuptor cu microunde, chiuvetă, frigider, toaleta cu lavoar și apă curentă, pentru un plus de confort în deplasările lungi.</p>
<p>De asemenea, tavanul iluminat cu efect StarrySky, creează o atmosferă calmă și relaxantă.</p>
<h2><span>Motor puternic de 520 CP</span></h2>
<p>Autocarul este propulsat de un motor puternic de 520 CP, cu o capacitate cilindrică de 12,4 l, echipat cu tehnologii moderne de eficientizare a consumului. Transmisia automată asigură schimbări de viteză line și rapide, în timp ce sistemul MAN ComfortSteering ușurează manevrarea vehiculului în orice condiții.</p>
<p>Este echipat cu lumini automate, senzor de ploaie și parbriz încălzit.</p>
<blockquote><p>Această achiziție unică și extrem de importantă ne bucură enorm. Este un vis la care am muncit foarte mult, iar acum a devenit realitate. Noul autocar, dotat la cele mai înalte standarde, ne oferă exact ceea ce avem nevoie: siguranță, confort și condiții optime pentru deplasările echipe<br/>
Adrian Manole, președinte HC Dunărea Brăila</p></blockquote>
<p><img alt="" class="aligncenter size-large wp-image-20155960" decoding="async" height="1400" sizes="(max-width: 933px) 100vw, 933px" src="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-933x1400.jpg" srcset="https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-933x1400.jpg 933w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-768x1152.jpg 768w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-1024x1536.jpg 1024w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-1365x2048.jpg 1365w, https://www.prosport.ro/wp-content/uploads/2025/04/MAN-HC-Dunarea-Braila-25-Apr-2025-236-scaled.jpg 1707w" width="933"/></p>

]]></description>
    </item>
    <item>
      <title>LIVETEXT Adunarea Generală a FRH | Din rămâne președinte! 49 de voturi împotrivă: „Nu s-a ținut cont de ceea ce s-a întâmplat în acești trei ani”</title>
      <link>https://www.prosport.ro/alte-sporturi/handbal/livetext-adunarea-generala-a-frh-din-ramane-presedinte-49-de-voturi-impotriva-nu-s-a-tinut-cont-de-ceea-ce-s-a-intamplat-in-acesti-trei-ani-20156294</link>
      <description><![CDATA[<img src="https://www.prosport.ro/wp-content/uploads/2025/04/Adunarea-Generala-a-FR-de-Handbal-incepe-la-ora-11.-Se-anunta-deja-scandal-mai-multi-membri-afiliati-vor-cere-demisia-presedintelui-Constantin-Din-1400x788.jpeg"/><br/><p><iframe allowfullscreen="allowfullscreen" frameborder="0" height="315" src="https://www.youtube.com/embed/3VlcHEKcmBQ?si=5GXKQDIlHw8yevUA" title="YouTube video player" width="560"><span class="mce_SELRES_start" data-mce-type="bookmark">﻿</span></iframe></p>
<p>Adunarea Generală a FR de Handbal se desfășoară azi și peste 200 de cluburi afiliate sunt chemate la această întrunire.</p>
<p>Peste un an sunt programate alegeri, dar se pare că unele structuri doresc încă de acum îndepărtarea actualului președinte, Constantin Din.</p>
<h2><span>LIVETEXT | Adunarea Generală a FR de Handbal are loc azi, 28 aprilie 2025</span></h2>
<p>Se vor prezenta și cheltuielile din 2024, plus performanțele sportive realizate. Pentru 2025 FRH este a patra federație în funcție de sumele alocate de la bugetul de stat pentru 2025, cu 6.310.000 de lei, după canotaj, baschet și rugby.</p>
<p>Constantin Din a precizat că în 2024 federația a beneficiat de o majorare a bugetului, chiar dacă aceasta a venit târziu:</p>
<p>„Anul trecut noi am beneficiat la rectificare de o mărire de buget. Din păcate, banii au venit foarte, foarte târziu, banii au fost alocați doar pentru pregătire sportive. Programul competițional exista, noi trebuia să ne desfășurăm activitățile care erau deja stabilite în programul nostru. Ne-au ajutat, dar au venit un pic cam târziu”.</p>
<p>Fostul arbitru Constantin Din (56 de ani) a devenit preşedinte al Federaţiei Române de Handbal după ce a câştigat, în aprilie 2022, alegerile din cadrul Adunării Generale desfăşurate la Hotelul Marriott din Capitală. El s-a impus în turul 2 de scrutin în faţa preşedintelui în exerciţiu Alexandru Dedu.</p>
<p>Din a fost votat de 157 de membri, în timp ce adversarul său a întrunit 66 de sufragii.</p>
<h2><span>Care sunt cele mai importante subiecte de discuție AZI?</span></h2>
<ul>
<li>Obligativitatea înscrierii în raportul de joc a minim 8 jucători români eligibili pentru echipele naționale, din care 3 să fie permanent în teren, sub sancțiunea depunctării</li>
<li>Membrii Consiliului de Administrație să nu poată deține nicio altă funcție în care este ales, numit sau angajat în cadrul F.R.H. pe durata mandatului</li>
<li>Demiterea președintelui Constantin Din (este nevoie de două treimi dintre sufragii)</li>
</ul>
<h2><span>Ordinea de Zi a Adunării Generale ordinare, aprobată în ședința consiliului de Administrație din 17.03.2025</span></h2>
<p>1. Discursul de deschidere al președintelui FRH / Raport de activitate – dl Constantin DIN;<br/>
2. Desemnarea a 3 – 5 persoane pentru întocmirea procesului verbal oficial;<br/>
3. Constatarea întrunirii cvorumului pe baza prezenței reprezentanților cu delegații scrise din partea structurilor sportive afiliate;<br/>
4. Prezentarea și aprobarea Ordinii de Zi;<br/>
5. Prezentarea raportului Consiliului de Administrație pe anul 2024;<br/>
6. Prezentarea bilanțului contabil pe anul precedent și aprobarea prin vot a acestuia;<br/>
7. Prezentarea raportului Comisiei de Cenzori și aprobarea prin vot a acestuia;<br/>
8. Prezentarea și aprobarea planului anual de activitate și a bugetului anual de venituri și cheltuieli;<br/>
9. Aprobarea de modificări și completări ale Statutului Federației Române de Handbal; Draft propuneri Anexa 15<br/>
10. Votarea afilierii, suspendării definitive, retragerii, dezafilierii și/sau excluderii membrilor FRH, după caz.<br/>
11. Diverse – punerea în discuție a punctelor de pe ordinea de zi;</p>
<p>11.a. Împuternicirea președintelui care va semna în fața notarului public hotărârea Adunării Generale a FRH și a modificărilor la Actul Constitutiv al FRH și<br/>
11.b. Împuternicirea dnei Ioana Victoria VOINESCU pentru a îndeplini toate formalitățile legale pentru înregistrarea acestei hotărâri și a actului adițional în Registrul Federațiilor și la Agenția Națională pentru Sport.</p>
<p>Sursa: FRH.ro</p>
<ul>
<li>Ședința de azi are loc la CENTRUL DE EDUCAȚIE ”LUMINA” – SALA DE FESTIVITĂȚI, ETAJ III, STRADA BALTA ALBINA NR. 9, SECTOR 3, BUCUREȘTI.</li>
</ul>

]]></description>
    </item>
    <item>
      <title>Cristina Neagu, gest urât la ultimul meci din carieră în Liga Campionilor: a aruncat mingea spre unul dintre arbitri</title>
      <link>https://www.prosport.ro/alte-sporturi/handbal/cristina-neagu-gest-urat-la-ultimul-meci-din-cariera-in-liga-campionilor-a-aruncat-mingea-spre-unul-dintre-arbitri-20156456</link>
      <description><![CDATA[<img src="https://www.prosport.ro/wp-content/uploads/2025/04/Cristina-Neagu-gest-urat-la-ultimul-meci-din-cariera-in-Liga-Campionilor-1400x779.jpg"/><br/><p>Cea mai valoroasă handbalistă română din istorie, Cristina Neagu, a părăsit Liga Campionilor cu un gest urât: a aruncat mingea spre unul dintre arbitri.</p>
<p>CSM București a ratat calificarea în Final Four al Ligii Campionilor la handbal feminin, după ce a fost învinsă în Danemarca, de Esjberg, la 4 goluri diferență.</p>
<h2><span>Deranjată de unele decizii luate de arbitri la meciul Esbjerg – CSM București, Neagu a aruncat cu mingea spre unul dintre oficiali</span></h2>
<p>A fost ultimul meci în această competiție al Cristinei Neagu, care în septembrie 2024 a anunțat că actualul sezon este ultimul al carierei. <span>Esbjerg s-a impus cu 26-22</span> și s-a calificat la turneul final care va avea loc la Budapesta pe 31 mai și 1 iunie.</p>
<p>Cu 3 secunde înaintea finalului partidei din Danemarca, Neagu a făcut un gest urât. Deranjată de unele decizii luate de arbitri, ea a aruncat mingea spre unul dintre oficiali, în lehamite.</p>
<p>Obiectul de joc nu l-a atins, deoarece Cristina a avut grijă să arunde departe de respectiv. De precizat, însă, că deciziile luate de cei doi francezi nu au dezavantajat niciuna dintre echipe.</p>
<p>De exemplu, arbitrii aveau acoperire regulamentară să-i acorde a treia eliminare de două minute lui Elizabeth Omoregie încă din prima repriză, dar au închis ochii de fiecare dată, iar jucătoarea de la CSM București nu a fost eliminată.</p>
<h2><span>Clubul select al Ligii Campionilor din care face parte Cristina Neagu</span></h2>
<p>Site-ul forului european de handbal <span>i-a adus mai multe omagii Cristinei Neagu</span>, cu ocazia ultimului ei meci în Liga Campionilor.</p>
<p>„Acesta a fost ultimul meci al Cristinei Neagu în Liga Campionilor EHF; internaționala româncă își ia rămas bun de la prima ligă europeană ca golgheteră a competiției, stabilind un total de 1.232 de goluri, după ce a marcat de patru ori împotriva lui Esbjerg.</p>
<p>Antrenoarea lui CSM, Helle Thomsen, care preia naționala Danemarcei, a fost împiedicată să facă un progres important în carieră de viitoarele ei jucătoare și a trebuit să accepte înfrângerea. La fel ca și Cristina Neagu, care poate nu a avut finalul la care spera”, se scrie pe site-ul.</p>
<p>De asemenea, există și un amplu material dedicat carierei sportivei, cu titlul „Ultimul dans al lui Neagu se termină cu un rămas bun în lacrimi”.</p>
<p>„După ce Andrea Lekic și-a luat rămas bun de la Liga Campionilor în urma înfrângerii echipei FTC-Rail Cargo Hungaria cu Odense de sâmbătă, o altă jucătoare legendară a făcut același gest: Cristina Neagu.</p>
<p>Cea mai bună marcatoare a Ligii Campionilor la feminin a jucat ultimul ei meci duminică, zi în care CSM București a fost eliminată de Team Esbjerg în sferturile de finală pentru a treia oară în ultimele patru sezoane.</p>
<p>Neagu, care a câștigat Liga Campionilor la feminin cu Buducnost în 2015, își va păstra cu siguranță statutul de una dintre cele mai mari jucătoare care au participat vreodată la competiție, marcând 1.232 de goluri. Este membră a «Clubului celor 1.000», alături de Jovanka Radicevic, Andrea Lekic și Anita Gorbicz”, se scrie, printre altele, în text.</p>

]]></description>
    </item>
    <item>
      <title>Ungurii au reacționat imediat după eliminarea dramatică a lui CSM Bucureşti. Cum au numit maghiarii meciul româncelor</title>
      <link>https://www.prosport.ro/alte-sporturi/handbal/ungurii-au-reactionat-imediat-dupa-eliminarea-dramatica-a-lui-csm-bucuresti-cum-au-numit-maghiarii-meciul-romancelor-20156256</link>
      <description><![CDATA[<img src="https://www.prosport.ro/wp-content/uploads/2025/04/Ungurii-au-reactionat-imediat-dupa-eliminarea-dramatica-a-lui-CSM-Bucuresti-1400x738.jpg"/><br/><p>Echipa feminină de handbal CSM Bucureşti a ratat dramatic calificarea în Final Four al Ligii Campionilor, iar ungurii au reacționat imediat.</p>
<p>Cristina Neagu a jucat ultimul ei meci european în Danemarca, Esjberg impunându-se în fața lui CSM București la 4 goluri diferență, 26-22.</p>
<h2><span>Ce au scris maghiarii despre meciul româncelor cu Esbjerg</span></h2>
<p>Cum în tur CSM București a câștigat la limită, 30-29, <span>formația daneză a obținut calificarea</span> în Final Four al Ligii Campionilor, programat la Budapesta pe 31 mai și 1 iunie.</p>
<p>Maghiarii au dat atenție confruntării retur din sferturile de finală ale competiției, mai ales în contextul în care au o jucătoare la campioana României.</p>
<p>„Și celălalt sfert de finală de duminică a adus o luptă aprigă. Echipa la care joacă Noémi Pásztor (n.r. – rezervă, însă, în Danemarca), CSM București, a condus în cea mai mare parte a primei reprize.</p>
<p>Deși partea a doua a aparținut mai mult lui Esbjerg, echipa din România a recuperat treptat diferența și, cu cinci minute rămase din meci, a egalat (22–22). Gazdele au marcat ultimele patru goluri și, datorită prestației excelente, au avansat înntre ultimele patru (26–22)”, au notat jurnaliștii de la <span>Nemzeti</span>.</p>
<h2><span>Antrenorul lui Esbjerg a recunoscut că norocul a fost de partea echipei lui</span></h2>
<p>„Tigroaicele” au început bine meciul din Danemarca, au condus cu 8-6, 9-7 și 10-8, dar la pauză gazdele aveau avans de două goluri, 14-12. CSM București a revenit în avantaj după pauză, 18-17, dar gazdele au marcat trei goluri consecutive.</p>
<p>Neagu și colegele au egalat la 22, însă ultimele patru goluri ale partidei au fost marcate de Esbjerg. Pentru CSMB au înscris Crina Pintea 6 goluri, Elizabeth Omoregie 5, Cristina Neagu 4, Monika Kobylinska 3, Trine Jensen Oe˜stergaard 3, Emma Cecilie Uhrskov Friis 1.</p>
<p>În urma acestui rezultat, CSM București a ratat calificarea la turneul final pentru al 7-lea an consecutiv. Echipa Primăriei Capitalei a câştigat trofeul în 2016, în următoarele două sezoane a obţinut medalia de bronz, după care nu a mai ajuns la turneul final.</p>
<p>„Sunt încântat de victorie. A fost la o diferență foarte mică, dar astăzi am avut norocul de partea noastră și am avut și o apărare puternică. Am primit doar 22 de goluri, așa că sunt mândru de echipă”, a spus Tomas Axnér, antrenorul principal al lui Esbjerg.</p>
<p>„A fost un meci cu puține goluri și am avut atât de multe șuturi în bară. Se datorează și apărării lor și portarului, desigur. Am luptat bine și am făcut ce am putut, dar pur și simplu nu am avut norocul de partea noastră”, a precizat Helle Thomsen, tehniciana „trigroaicelor”, care va pregăti și naționala Danemarcei.</p>
<p><span>În semifinale s-au mai calificat</span> Odense (27-27 şi 25-24 cu FTC Budapesta), Gyor (25-24 şi 29-22 cu Ludwigsburg) şi Metz (29-26 şi 33-32 cu Brest). Turneul Final Four va avea loc la Budapesta pe 31 mai și 1 iunie. Deţinătoarea trofeului este formaţia ungară Gyor ETO, care a câştigat în 2024 al şaselea trofeu.</p>

]]></description>
    </item>
    <item>
      <title>Ce a postat EHF pe site-ul oficial după eliminarea dură a Cristinei Neagu din Liga Campionilor</title>
      <link>https://www.prosport.ro/alte-sporturi/handbal/ce-a-postat-ehf-pe-site-ul-oficial-dupa-eliminarea-dura-a-cristinei-neagu-din-liga-campionilor-20156219</link>
      <description><![CDATA[<img src="https://www.prosport.ro/wp-content/uploads/2025/04/EHF-nu-a-uitat-de-Cristina-Neagu-dupa-ce-romanca-a-jucat-ultimul-sau-meci-in-Liga-Campionilor-1400x791.jpg"/><br/><p>CSM București a ratat calificarea în Final Four al Ligii Campionilor, iar Cristina Neagu, aflată la ultimul meci european, nu a fost uitată de EHF.</p>
<p>Cea mai valoroasă handbalistă română din toate timpurile și-a luat adio de la handbalul european cu un eșec, CSM București ratând calificarea în Final Four.</p>
<h2><span>EHF recunoaște că eșecul cu Esbjerg nu a fost finalul la care spera Cristina Neagu</span></h2>
<p><span>CSM Bucureşti a fost învinsă, în deplasare</span>, de formaţia daneză Esbjerg, cu 26-22 (14-12), în manşa retur din sferturile Ligii Campionilor. Cum în tur <span>s-au impus la un singur gol diferență</span>, 30-29, „tigroaicele” au ratat calificarea la Turneul Final Four de la Budapesta.</p>
<p>A fost ultimul meci în competiţie pentru Cristina Neagu, care îşi încheie parcursul cu titlul de golgeter all-time al Ligii Campionilor, 1.232 goluri.</p>
<p>„Acesta a fost ultimul meci al Cristinei Neagu în Liga Campionilor EHF; internaționala româncă își ia rămas bun de la prima ligă europeană ca golgheteră a competiției, stabilind un total de 1.232 de goluri, după ce a marcat de patru ori împotriva lui Esbjerg.</p>
<p>Antrenoarea lui CSM, Helle Thomsen, care preia naționala Danemarcei, a fost împiedicată să facă un progres important în carieră de viitoarele ei jucătoare și a trebuit să accepte înfrângerea. La fel ca și Cristina Neagu, care poate nu a avut finalul la care spera”, se scrie pe <span>site</span>-ul oficial al forului european.</p>
<h2><span>În Final Four al Ligii Campionilor s-au mai calificat Odense, Gyor şi Metz</span></h2>
<p>Principalele marcatoare ale partidei au fost Reistad 6 goluri, Moller 5, Emmenegger 4, pentru campioana Danemarcei, respectiv Pintea 6, Omoregie 5, Neagu 4, pentru CSM Bucureşti.</p>
<p>Campioana României a încheiat Grupa A pe locul 3, cu 18 puncte, iar în optimile de finală a eliminat Rapid cu dublă victorie, 34-24 și 28-22. CSM Bucureşti a câştigat trofeul în 2016, în următoarele două sezoane a obţinut medalia de bronz, după care nu a mai ajuns la turneul final.</p>
<p>În semifinale s-au mai calificat Odense (27-27 şi 25-24 cu FTC Budapesta), Gyor (25-24 şi 29-22 cu Ludwigsburg) şi Metz (29-26 şi 33-32 cu Brest). Turneul Final Four va avea loc la Budapesta pe 31 mai și 1 iunie. Deţinătoarea trofeului este formaţia ungară Gyor ETO, care a câştigat în 2024 al şaselea trofeu.</p>
<p>„CSM părea să aibă un impuls bun la începutul meciului și a avut mai multe ocazii să se distanțeze când conducea cu 8-6. Esbjerg a avut dificultăți între minutele 10 și 18, când nu a marcat din acțiune, dar echipa daneză a schimbat situația până la pauză.</p>
<p>CSM conducea cu 18-17 în minutul 40, dar gazdele au avut puterea să treacă în avantaj. Echipa din București a egalat cu 5 minute înainte de final, dar până la urmă Esbjerg a marcat 4 goluri consecutive și a câștigat”, a mai transmis forul european.</p>

]]></description>
    </item>
  </channel>
</rss>
