<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Rapidul s-a trezit la Brașov! Corona, învinsă după 6 victorii la rând în Liga Florilor</title>
      <link>https://www.prosport.ro/alte-sporturi/handbal/rapidul-s-a-trezit-la-brasov-corona-invinsa-dupa-6-victorii-la-rand-in-liga-florilor-20308003</link>
      <description><![CDATA[<img src="https://www.prosport.ro//wp-content/uploads/2025/10/Rapidul-s-a-trezit-la-Brasov-Corona-invinsa-dupa-6-victorii-la-rand-in-Liga-Florilor-1400x1050.jpg"/><br/><p>Rapid a obținut o victorie impresionantă la Brașov, 26-25 (18-12) în fața Coronei, în runda cu numărul 7 din prima divizie de handbal feminin a României. Rapidul a dominat prima repriză, în care a condus si la șapte goluri (16-9 și 17-10) , iar la pauză avea 18-12. Corona Brașov a avut o revenire spectaculoasă  în partea secundă, chiar dacă Denisa Dedu a făcut minuni în poarta Rapidului.</p>
<p>Elevele lui Bogdan Burcea au egalat pe final, 25-25, dar rapidistele au reușit să marcheze în ultimul minut și să obțină victoria! Doar a doua pentru echipa antrenată de francezul Laurent Bezeau în 6 meciuri disputate!</p>
<h2><span>CSM București rămâne singura echipă cu punctaj maxim</span></h2>
<p>Pentru Corona este primul eșec în acest campionat, echipa lui Burcea având până la acest meci șase victorii consecutive.</p>
<p>CSM București ramâne singura echipa cu punctaj maxim după primele 7 etape din Liga Florilor.</p>
<p>Corona Brașov e pe locul 2, cu 12 puncte, iar Bistrița se află pe locul 3, cu 10 puncte – dar și un meci mai puțin disputat.</p>
<h2><span>Reacția lui Bogdan Burcea după primul eșec din Liga Florilor: „Un mare semn de întrebare”</span></h2>
<p>La final, Bogdan Burcea, antrenorul Coronei, a găsit explicații pentru această înfrângere și a recunoscut că „nu a fost ziua noastră”.</p>
<p>„Nu suntem singuri în această competiție, sunt echipe valoroase, astfel  că nu va fi ultima înfrângere. Chiar îmi pare rău pentru că am irosit o grămadă  de șanse. Le-am dat destul «oxigen» celor de la Rapid in prima repriză.</p>
<p>A fost un meci cu două reprize diametral opuse. În prima repriză nu am reușit să ne regăsim în apărare și să punem presiune pe adversare, iar ofensiv nu am avut soluții. În repriza a doua am reușit să câștigăm mingi, însă majoritatea au fost câștigate de apărare și nu de poartă. Nu a fost ziua noastră.</p>
<p>Un semn mare de întrebare este că niciunul dintre cei portari nu au reușit să se ridice la nivelul echipei în repriza a doua. Este primul meci în care centrii noștri nu au produs absolut nimic. Trebuie să învățam din această înfrângere și să mergem mai departe”, a spus Bogdan Burcea, antrenorul Coronei.</p>
<h2><span>Denisa Dedu, mesaj mobilizator: „Nu cedăm! Campionatul este lung”</span></h2>
<p>Denisa Dedu spune că Rapid avea mare  nevoie de victorie la Brașov, după startul dezastruos de campionat.</p>
<p>„Mă bucur că am putut să-mi ajut echipa să câștige, aveam mare nevoie de victorie. Până acum, lucrurile nu ne-au ieșit  cum ne-am  fi dorit, dar nu trebuie să cedăm. Campionatul este lung. Acest succes ne ajută mult la moral, dar și să urcăm în clasament.</p>
<p>Eu sunt motivată la fiecare meci, dar la Brașov este un sentiment plăcut când joc, pentru că sunt acasă”, a declarat  brașoveanca Denisa Dedu.</p>
<p>Pentru Corona urmează derbiul cu CSM București, iar Rapid va juca, miercuri, restanța cu Gloria Bistrița, meci contând pentru etapa 6.</p>

]]></description>
    </item>
    <item>
      <title>CSM București, înfrângere șocantă în Liga Campionilor! „Tigroaicele” s-au făcut de râs</title>
      <link>https://www.prosport.ro/alte-sporturi/csm-bucuresti-infrangere-socanta-in-liga-campionilor-tigroaicele-s-au-facut-de-ras-20307712</link>
      <description><![CDATA[<img src="https://www.prosport.ro//wp-content/uploads/2025/10/CSM-Bucuresti-infrangere-socanta-in-Liga-Campionilor-„Tigroaicele-s-au-facut-de-ras-e1761414582842.jpg"/><br/><p>CSM București a înregistrat o înfrângere surprinzătoare în etapa a 5-a din Liga Campionilor la handbal feminin.</p>
<p>„Tigroaicele” s-au făcut de râs în fața celor de la Krim Ljubljana, care a reușit să se impună categoric, scor 31-27.</p>
<h2><span>CSM București, înfrângere șocantă în Liga Campionilor! „Tigroaicele” s-au făcut de râs</span></h2>
<p>CSM București a avut parte de o seară dificilă sâmbătă, în deplasarea din Slovenia, unde a întâlnit-o pe Krim Ljubljana, în etapa a 5-a din Liga Campionilor la handbal feminin. Deși era considerată favorită, campioana României a pierdut surprinzător, cu scorul de 27-31.</p>
<p>CSM București pornea cu prima șansă, însă echipa slovenă a făcut un meci excelent în fața propriilor suporteri și a dominat de la început până la final.</p>
<p>Formația antrenată de Adi Vasile a început slab, a făcut multe greșeli și nu a reușit să țină pasul cu ritmul impus de adversare, care au profitat de fiecare ocazie.</p>
<p>Înfrângerea este cu adevărat surprinzătoare, mai ales că pentru formația din Slovenia, aceasta a fost prima victorie în acest sezon al Ligii Campionilor.</p>
<h2><span>Gloria Bistrița, victorie imensă în Liga Campionilor! Ostase a făcut spectacol</span></h2>
<p>Dacă CSM București a dezamăgit, <span>Gloria Bistriţa a reușit o victorie absolut senzațională</span>, pe teren propriu, tot în Liga Campionilor la handbal feminin.</p>
<p>Româncele au câștigat un meci foarte disputat cu formaţia Team Esbjerg, din Danemarca, scor 38-35, în etapa a 5-a din grupa A.</p>
<p>Gloria Bistrița a obținut o victorie frumoasă sâmbătă, pe teren propriu, în fața formației Team Esbjerg din Danemarca. Scorul final a fost 38-35 (19-18 la pauză), într-un meci spectaculos din etapa a 5-a a Grupei A din Liga Campionilor la handbal feminin.</p>
<p>Cele mai bune marcatoare pentru Gloria au fost Ostase, cu 9 goluri, Delgado Pinto și Seraficeanu, fiecare cu câte 7 reușite. De la echipa daneză s-au remarcat Reistad, cu 9 goluri, Moller, cu 6 goluri și Solberg, cu 5 reușite.</p>
<p>Lorena Ostase a ieșit astfel din nou în evidență, impresionând la cel mai înalt nivel. Victoria în fața echipei din Danemarca poate conta enorm pentru Gloria Bistriță, care cu siguranță a câștigat foarte mult la capitolul încredere.</p>
<p>Pentru următorul meci, Gloria Bistrița va merge în Muntenegru, unde o va Buducnost Podgorica, pe 2 noiembrie</p>

]]></description>
    </item>
    <item>
      <title>Gloria Bistrița, victorie imensă în Liga Campionilor! Ostase a făcut spectacol</title>
      <link>https://www.prosport.ro/alte-sporturi/gloria-bistrita-victorie-imensa-in-liga-campionilor-ostase-a-facut-spectacol-20307702</link>
      <description><![CDATA[<img src="https://www.prosport.ro//wp-content/uploads/2025/10/Gloria-Bistrita-victorie-imensa-in-Liga-Campionilor-Ostase-a-facut-spectacol-e1761412592570.jpg"/><br/><p>Gloria Bistriţa a reușit o victorie absolut senzațională, pe teren propriu, în Liga Campionilor la handbal feminin.</p>
<p>Româncele au câștigat un meci foarte disputat cu formaţia Team Esbjerg, din Danemarca, scor 38-35, în etapa a 5-a din grupa A.</p>
<h2><span>Gloria Bistrița, victorie imensă în Liga Campionilor! Ostase a făcut spectacol</span></h2>
<p>Gloria Bistrița a obținut o victorie frumoasă sâmbătă, pe teren propriu, în fața formației Team Esbjerg din Danemarca. Scorul final a fost 38-35 (19-18 la pauză), într-un meci spectaculos din etapa a 5-a a Grupei A din Liga Campionilor la handbal feminin.</p>
<p>Cele mai bune marcatoare pentru Gloria au fost Ostase, cu 9 goluri, Delgado Pinto și Seraficeanu, fiecare cu câte 7 reușite. De la echipa daneză s-au remarcat Reistad, cu 9 goluri, Moller, cu 6 goluri și Solberg, cu 5 reușite.</p>
<p>Lorena Ostase a ieșit astfel din nou în evidență, impresionând la cel mai înalt nivel. Victoria în fața echipei din Danemarca poate conta enorm pentru Gloria Bistriță, care cu siguranță a câștigat foarte mult la capitolul încredere.</p>
<p>În aceeași etapă se vor mai juca meciurile DVSC Debrecen – Gyor, Storhamar – Metz și Borussia Dortmund – Buducnost Podgorica.</p>
<p>Pentru următorul meci, Gloria Bistrița va merge în Muntenegru, unde o va Buducnost Podgorica, pe 2 noiembrie. Până la duelul din Muntenegru, româncele sărbătoresc cea mai mare surpriză din această etapă a Ligii, Team Esbjerg fiind clar favorită înaintea meciului cu Gloria Bistrița.</p>

]]></description>
    </item>
    <item>
      <title>Meciul sezonului pentru Dinamo: „Victoria este vitală, au nevoie de un șoc!”. Fostul star al României dezvăluie cum se bate un colos din Europa. EXCLUSIV</title>
      <link>https://www.prosport.ro/alte-sporturi/handbal/meciul-sezonului-pentru-dinamo-victoria-este-vitala-au-nevoie-de-un-soc-fostul-star-al-romaniei-dezvaluie-cum-se-bate-un-colos-din-europa-exclusiv-20300826</link>
      <description><![CDATA[<img src="https://www.prosport.ro//wp-content/uploads/2025/10/Meciul-sezonului-pentru-Dinamo-„Victoria-este-vitala-au-nevoie-de-un-soc.jpg"/><br/><p>Dinamo se pregătește de meciul sezonului, iar Vali Ghionea așteaptă și el o victorie mare a campioanei României cu Kielce. În cazul în care pierde în fața polonezilor, Dinamo mai are rămâne doar cu șanse matematice să treacă de faza grupelor în Liga Campionilor.</p>
<p>Aflat ultima oară la Steaua, care a retrogradat în sezonul trecut din primul eșalon, Ghionea și-a adus aminte într-un interviu special oferit pentru <span>ProSport</span> și de marele succes obținut de dinamoviști în fața polonezilor, chiar la debutul lui Xavi Pascual pe banca formației din „Ștefan cel Mare”. Atunci, Ghionea era unul dintre liderii formației, într-o perioadă în care în poarta „dulăilor” se afla celebrul Saeid, iar la Kielce evolua muntenegreanul Vujovic, aflat acum la Dinamo.</p>
<h2><span>Dinamo – Kielce, meciul sezonului pentru campioana României: „Victoria este vitală!”</span></h2>
<p><span>ProSport:</span> Vali, cum vezi meciul lui Dinamo cu Kielce? E favorită campioana României pe teren propriu?</p>
<p>E greu ca Dinamo să fie favorită într-un meci cu Kielce, cu Dujshebaev pe bancă. Știu cât de bine pregătește meciurile acest antrenor și nu va lăsa punctele prea ușor la București.</p>
<p>Cum poate să bată Dinamo? Ionuț Iancu este un portar de top chiar și pe plan mondial. În privința portarilor, Dinamo stă mai bine decât Kielce. Iar într-o zi bună a lui Iancu, sprijinit și de colegii din apărare, Dinamo poate să câștige meciul de miercuri.</p>
<p>Se poate spune că este o veritabilă finală pentru Dinamo?</p>
<p>Dacă vrea să treacă mai departe, victoria este vitală pentru Dinamo <span>după cele cinci înfrângeri de până acum</span>! Nu prea mai au de unde să ia puncte. Mai este și acel meci cu Kolstad de pe teren propriu, plus deplasarea de la Kielce.</p>
<p>Ambele echipe nu sunt într-un moment bun și am văzut că Dinamo arată destul de rău și în campionat.</p>
<ul>
<li>2 puncte are Kielce înaintea meciului cu Dinamo. Polonezii sunt la egalitate cu Kolstad, cealaltă echipă pe care „dulăii” trebuie să o depășească în lupta pentru calificare</li>
</ul>
<h2><span>Vali Ghionea: „Dinamo are nevoie de un șoc, trebuie să se autodepășească!”</span></h2>
<p>Se mai poate califica Dinamo și în acest sezon?</p>
<p>Orice este posibil în Liga Campionilor la handbal masculin, dar echipa lui Paulo Pereira are nevoie de un șoc, trebuie să se autodepășească din acest moment.</p>
<p>Dacă Dinamo va merge în același ritm în Liga Campionilor, eu cred că va fi greu să se califice și de această dată. Vor veni meciuri foarte grele în continuare, mai au și deplasări cu Nantes și Veszprem.</p>
<p>Dinamo are jucători de valoare și în acest sezon, dar deocamdată campioana României nu arată precum o echipă.</p>
<h2><span>Cum a bătut-o Dinamo pe Kielce în 2021: „S-au legat toate! Pascual a venit cu un suflu nou!”</span></h2>
<p>Cum ați reușit acea victorie de senzație cu Kielce din pandemie?</p>
<p>Am prins la vremea respectivă o portiță și am putut să jucăm cu fani în tribune. Știți ce se întâmpla atunci, era perioada cu COVID-19. S-a jucat tot în „Ștefan cel Mare”, așa cum va fi și acum. A fost sala plină, o atmosferă extraordinară, iar Xavi Pascual a venit cu un suflu nou la Dinamo.</p>
<p>S-au legat toate în acel meci al lui Dinamo cu Kielce! A fost o victorie superbă, mai ales că ei au venit atunci după ce au fost într-un Final Four de Liga Campionilor.</p>
<p>Am fost atunci într-o grupă foarte puternică, cu Barcelona, PSG, Flensburg, așa că era complicat să ne calificăm în acel sezon de Liga Campionilor.</p>

]]></description>
    </item>
    <item>
      <title>Naţionala de handbal feminin a României a câștigat cu Polonia, în EHF Euro Cup</title>
      <link>https://www.prosport.ro/alte-sporturi/handbal/nationala-de-handbal-feminin-a-romaniei-a-castigat-cu-polonia-in-ehf-euro-cup-20303337</link>
      <description><![CDATA[<img src="https://www.prosport.ro//wp-content/uploads/2025/10/handbal-3.jpg"/><br/><p>După ce şi-a început mandatul de selecţioner al naţionalei de handbal feminin a României cu un meci solid, pierdut la doar două goluri, în fieful campioanei olimpice şi continentale, Norvegia, Ovidiu Mihăilă a obţinut şi prima sa victorie în noua postură.</p>
<p>Chiar pe terenul echipei pe care <span>Ovidiu Mihăilă o antrenează</span> în Liga Florilor, SCM Universitatea Craiova, România a învins naţionala Poloniei, scor 34-29.</p>
<h2><span>România a învins Polonia, la Craiova</span></h2>
<p>Tricolorele au fost prezente pe arena „Ion Oblemenco”, la meciul Universităţii Craiova cu Unirea Slobozia, fiind aclamate la pauză de spectatori, când au ieşit pe teren să salute tribunele şi să-i invite pe fani să le susţină la partida contra Poloniei.</p>
<p>Totodată, duminică dimineaţa, Ovidiu Mihăilă şi sportivele sale au fost într-un centru comercial din Bănie, pentru a-i invita pe craioveni la meci.</p>
<p>Deşi a fost un joc cu caracter semiamical, în competiţia EHF Euro Cup, destinată echipelor care nu joacă preliminarii pentru Europene de anul viitor, România a avut parte de o atmosferă superbă în Polivalenta din Bănie, unde au fost prezenţi aproape 4.000 de spectatori. Doi dintre jucătorii Ştiinţei, atacanţii Steven Nsimba şi Assad Al Hamlawi, le-au întors favoarea fetelor din naţionala de handbal şi au venit să le încurajeze în Polivalentă.</p>
<p>La fel ca jucătorii Craiovei, handbalistele tricolore au avut parte de succes, impunându-se cu 34-29 în faţa Poloniei. A fost 15-15 la pauză, dar la reluare, tricolorele s-au desprins la 25-17 şi nu aveau să mai rateze victoria, spre bucuria entuziaştilor suporteri olteni.</p>
<h2><span>Ovidiu Mihăilă: „Prestaţiile cu Norvegia şi Polonia ne dau încredere pentru viitor”</span></h2>
<p>„Aceste fete merită să fie apreciate şi tot ceea ce s-a întâmplat în această seară este respectul pe care fanii l-au acordat echipei. Câteva aspecte ne-au ieşit şi vorbesc de partea de apărare, unde ne-am ridicat nivelul. Apar probleme în timpul jocului şi este important că fetele au arătat că se pot ridica în momentele dificile. În concluzie, lucrurile s-au derulat bine şi este meritul lor. Trebuie să rămânem echilibraţi, concentraţi pentru a face lucruri mult mai importante ca în această seară. Sunt două jocuri care ne dau încredere pentru viitor şi că fetele pot să îşi ridice şi mai mult nivelul”, a spus <span>selecţionerul României, Ovidiu Mihăilă</span>.</p>
<p>Au jucat pentru naţionala României: Dumanska, Curmenţ – Grozav 8 goluri, Ostase 6, Mihai 3, Seraficeanu 3, Gogîrlă 3, Stoica 2, Laslo 2, Necula 2, Dumitraşcu 2, Roşu 2, Skrobic 1, Popa, Boiciuc.</p>
<p>Până la turneul final al Campionatului Mondial, România va găzdui „Trofeul Carpaţi”, la Bistriţa, între 17-24 noiembrie, unde va întâni Portugalia (20 noiembrie), Cehia (22 noiembrie) şi Austria (23 noiembrie). La Campionatul Mondial, programat între 27 noiembrie – 14 decembrie, în Germania şi Olanda, România va juca în grupa A, la Rotterdam, cu Croaţia (27 noiembrie), Japonia (29 noiembrie) şi Danemarca (1 decembrie).</p>
<p>Foto: Gazeta de Sud și SCM Craiova Facebook</p>

]]></description>
    </item>
  </channel>
</rss>
