<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>PRO TV a ajuns la CNA cu scandalul meciurilor naționalelor României de handbal, transmise doar pe Voyo: „Orice are un preț!”</title>
      <link>https://www.prosport.ro/alte-sporturi/handbal/pro-tv-a-ajuns-la-cna-cu-scandalul-meciurilor-nationalelor-romaniei-de-handbal-transmise-doar-pe-voyo-orice-are-un-pret-20367072</link>
      <description><![CDATA[<img src="https://www.prosport.ro//wp-content/uploads/2026/01/PRO-TV-a-ajuns-la-CNA-cu-scandalul-meciurilor-nationalelor-Romaniei-de-handbal-transmise-doar-pe-Voyo-„Orice-are-un-pret.jpg"/><br/><p><span>Decizia PRO TV de a transmite exclusiv pe platforma Voyo meciurile echipelor naționale de handbal ale României a ajuns pe masa Consiliul Național al Audiovizualului (CNA), după ce comunitatea de handbal a reclamat lipsa transmisiunilor TV clasice pentru competițiile internaționale majore.</span></p>
<p><span>Un reprezentant al comunității „Handbal Feminin” a transmis CNA o sesizare oficială, însoțită de o petiție semnată, în doar două zile și jumătate, de peste 5.000 de fani. </span></p>
<h2><span><b>Care-i motivul reclamației la CNA</b></span></h2>
<p><span>Documentul reclamă faptul că, pentru prima dată după zeci de ani, meciurile naționalelor României la Campionatele Europene și Mondiale <span>nu mai sunt difuzate la televizor</span>, ci doar online, contracost.</span></p>
<p><span>În sesizare se arată că această decizie limitează accesul unor categorii importante de public, printre care și persoane în vârstă, copii, familii cu venituri reduse sau telespectatori din mediul rural, pentru care televizorul rămâne principalul mijloc de acces la evenimente sportive de interes național. Acesta a mentionat in scrisoare că naționala României „nu este doar un produs comercial, ci și un simbol național”.</span></p>
<p><span>În fața CNA, PRO TV și-a justificat poziția prin Florin Turcilă, care a precizat că postul a achiziționat drepturile de difuzare în condițiile stabilite de organizatorii competițiilor și că acestea nu fac parte din lista evenimentelor de importanță majoră prevăzută de legislație. Oficialul a susținut că platforma Voyo este disponibilă pe întreg teritoriul României și că prețul abonamentului este unul accesibil.</span></p>
<p><span>„Prețul Voyo este unul super accesibil, aș spune că este cel mai mic de pe piață. Și orice are un preț. Dacă este vreun serviciu gratuit, vreau să mă abonez și eu la el”, a declarat reprezentantul PRO TV în cadrul ședinței CNA.</span></p>
<h2><span><b>Cum a răspuns CNA </b></span></h2>
<p><span>În răspunsul oficial, CNA a precizat că evenimentele sportive care trebuie difuzate gratuit sunt stabilite exclusiv prin Hotărâre de Guvern, iar <span>competițiile internaționale de handbal</span> nu se regăsesc, în prezent, pe această listă. </span></p>
<p><span>Vicepreședintele CNA, Valentin Jucan, a mentionat că există posibilitatea ca instituția să se adreseze Guvernului cu o propunere de modificare a listei evenimentelor de interes major, după consultări prealabile cu Federația Română de Handbal.</span></p>
<p><span>Respectiva Hotărâre de Guvern are pe lista evenimentelor de importanţă majoră Festivalul Internaţional George Enescu, Jocurile Olimpice de Iarnă, Jocurile Olimpice de Vară, Campionatul Mondial de fotbal şi jocurile de calificare ale echipei naţionale a României şi Campionatul european de fotbal şi jocurile de calificare ale echipei naţionale de fotbal a României.  </span></p>
<p><span>Pe de altă parte, în urma discuţiilor dintre membri, Valentin Jucan, vicepreşedintele CNA, a spus că nu îi împiedică nimic să se adreseze Guvernului cu propunerea de a adăuga în Hotărârea de Guvern şi competiţiile de handbal pentru a fi oferite pe televiziunea clasică. Acesta a propus ca înainte de a scrie Guvernului să aibă şi o discuţie cu Federaţia Română de Handbal. „Iar, ulterior discuţiei, să vedem cum ar arăta o adresă pe care să o transmitem Guvernului”, a spus Jucan, în încheiere.</span></p>
<ul>
<li>Proiectul care presupune includerea handbalului pe această listă a ajuns deja pe masa Senatului, așa cum ProSport a anunțat în exclusivitate.</li>
</ul>

]]></description>
    </item>
    <item>
      <title>Drama Ungariei la Campionatul European! Cine a fost coșmarul maghiarilor</title>
      <link>https://www.prosport.ro/alte-sporturi/handbal/drama-ungariei-la-campionatul-european-cine-a-fost-cosmarul-maghiarilor-20366566</link>
      <description><![CDATA[<img src="https://www.prosport.ro//wp-content/uploads/2026/01/Drama-Ungariei-la-Campionatul-European-Cine-a-fost-cosmarul-maghiarilor.jpg"/><br/><p>Reprezentativa de handbal masculin a Ungariei a pierdut dramatic în ultimul meci din grupa F a Campionatului European, în fața Islandei.</p>
<p>Nordicii s-au impus la numai un gol diferență, scor 24-23, și au încheiat grupa pe primul loc, iar <span>EHF</span> l-a numit pe portarul Hallgrimsson coșmarul maghiarilor.</p>
<h2><span>Înfrângere dramatică a Ungariei la Campionatul European de handbal masculin</span></h2>
<p>Ungaria a avut parte de o adevărată dramă în meciul cu Islanda, pierdut cu 23-24 (14-14) iar în urma acestui rezultat a încheiat grupa F a Campionatului European de handbal masculin pe locul al doilea, cu 4 puncte, după nordicii care au în cont 6 puncte.</p>
<p>Într-o atmosferă electrizantă, ambele echipe s-au prezentat la înălțimea așteptărilor, mai ales că aveau în față un meci cu o miză uriașă, și au dat totul pe teren. Astfel că la finalul meciului, Islanda a avut un dublu motiv de bucurie, victoria cu Ungaria, dar și cele două puncte cruciale pentru calificarea în faza principială a Europenelor.</p>
<p>Portarul Hallgrimsson, coșmarul maghiarilor, a fost decisiv în acest meci, în care a reușit 18 parade, cu o eficiență de 45%. De altfel, eficiența lui Hallgrimsson s-a putut vedea încă din primele 10 minute ale meciului, când a reușit să pareze patru din cele opt aruncări pe poartă, în timp ce portarul maghiar a avut trei din șapte.</p>
<p>„Viktor (n.r. Hallgrimsson) a fost principalul artizan al celor două puncte. El știa că până acum nu a jucat la acest nivel. Încă mai avea de jucat, iar momentul acela a venit în seara aceasta. Nu m-a surprins evoluția lui Viktor. Sper să continue la fel în multe meciuri consecutive”, a declarat Snorri Guojonsson, selecționerul Islandei, citat de EHF.</p>
<h2><span>Bodo: „Nu le-a fost ușor să ne învingă”</span></h2>
<p>Meciul, decisiv pentru stabilirea primului loc în grupă, a fost unul foarte dificil, însă potrivit lui Richard Bodo, interul stânga al Ungariei, ceea ce a făcut diferența au fost șuturile ratate sau apărate de portarul Hallgrimsson, a cărui prestație a cântărit enorm în victoria islandezilor.</p>
<p>„A fost un meci foarte dificil, cred că ambele echipe s-au concentrat pe apărare și pe portari, care au făcut salvări extraordinare. Când jucăm unul împotriva celuilalt, meciurile sunt întotdeauna foarte dificile, intense, cu emoții puternice, și așa a fost și astăzi. Cred că marea diferență a fost numărul de șuturi ratate sau numărul de șuturi salvate de Viktor Hallgrimsson, dar sunt foarte mulțumit de felul în care jucăm și de felul în care luptăm 60 de minute. Nu le-a fost ușor să ne învingă”, a declarat Richard Bodo, interul stânga al maghiarilor.</p>
<p>În prima grupă principală sunt: Franța, Germania, <span>Portugalia, fiecare cu câte două puncte</span>, urmate de Spania, Danemarca și Norvegia.</p>
<p>Din a doua grupă principală fac parte Slovenia și Islanda, ambele cu câte două puncte, Ungaria și Elveția, cu niciun punct, Suedia și Croația. Ordinea finală a grupei va fi stabilită după „decisivul” dintre Suedia și Croația, care va avea loc miercuri, 21 ianuarie.</p>
<p>România a încheiat pe ultimul loc în grupa B, cu trei înfrângeri, după ce <span>a fost învinsă cu două secunde înainte de finalul meciului cu Macedonia de Nord</span>.</p>

]]></description>
    </item>
    <item>
      <title>Istorie în grupa României de la Campionatul European. Site-ul EHF a reacționat imediat: „Portugalia a învins-o șocant pe Danemarca”</title>
      <link>https://www.prosport.ro/alte-sporturi/handbal/istorie-in-grupa-romaniei-de-la-campionatul-european-site-ul-ehf-a-reactionat-imediat-portugalia-a-invins-o-socant-pe-danemarca-20366558</link>
      <description><![CDATA[<img src="https://www.prosport.ro//wp-content/uploads/2026/01/Istorie-in-grupa-Romaniei-de-la-Campionatul-European.-Site-ul-EHF-a-reactionat-imediat.-„Portugalia-a-invins-o-socant-pe-Danemarca.jpg"/><br/><p>Naționala de handbal masculin a Portugaliei a reușit un succes șocant în fața puternicei reprezentative a Danemarcei în Grupa B, din care face parte și România.</p>
<p>Lusitanii au câștigat cu 31-29 în fața nordicilor, iar site-ul EHF a reacționat instant după victoria incredibilă a Portugaliei la Campionatul European.</p>
<h2><span>Rezultat șocant la Campionatul European. Site-ul oficial al EHF a reacționat rapid după ce Portugalia a învins Danemarca</span></h2>
<p>Portugaliei a dat peste cap toate calculele hârtiei și a bifat o victorie fabuloasă în fața reprezentativei Danemarcei în Grupa B la Campionatul European de Handbal.</p>
<p>Lusitanii au trecut de nordici cu 31-29, pe arena „Jyske Bank Boxen” din Herning, iar replica <span>EHF</span> a venit imediat după victoria incredibilă din <span>grupa în care face parte și reprezentativa tricoloră</span>.</p>
<p>A fost primul eșec înregistrat pe teren propriu de Danemarca de la finala EHF EURO 2014 împotriva Franței, când a pierdut cu 32-41. Portugalia a terminat astfel pe primul loc în Grupa B, iar ambele echipe merg în runda principală, însă <span>lusitanii pornesc cu două puncte</span>.</p>
<p>Danemarca intră în grupa principală fără niciun punct și va da piept cu Franța, Spania, Germania și Norvegia.</p>
<p>Clasament Main Round – Grupa I: Franța – 2 puncte, Germania – 2 puncte, Portugalia – 2 puncte, Spania – 0 puncte, Danemarca – 0 puncte, Norvegia – 0 puncte.</p>
<p>Grupa principală II va fi alcătuită din următoarele echipe: Slovenia, Islanda, Ungaria, Suedia, Croația și Elveția.</p>
<p><img alt="" class="size-full wp-image-20366572" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/profimedia-1067803535.jpg" srcset="https://www.prosport.ro/wp-content/uploads/2026/01/profimedia-1067803535.jpg 1400w, https://www.prosport.ro/wp-content/uploads/2026/01/profimedia-1067803535-768x512.jpg 768w" width="1400"/></p>
<h2><span>Frații Costa au fost la înălțime, la propriu și la figurat</span></h2>
<p>Francisco și Martim Costa au marcat fiecare câte 9 goluri, fiind de departe cei mai buni de pe teren, Antonio Areia a reușit 6 goluri, în timp ce Luis Frade a punctat de 4 ori. De partea cealaltă, Mathias Gidsel a înscris 8 goluri, Simon Pytlick 6 goluri, iar Rasmus Lauge a marcat de 4 ori.</p>
<p>„Pur și simplu am pierdut în fața unei echipe mai bune. Portugalia a jucat foarte bine, au fost foarte puternici. Ne-au pus sub presiune în atac. Ne-au forțat să facem erori tehnice, dar în defensivă am fost destul de bine pregătiți. Însă pe contraatacuri, frații Costa ne-au zdrobit complet, iar asta evident ne-a îngreunat foarte mult lucrurile”, a declarat Kevin Moller, portarul danezilor.</p>
<p>„E greu de exprimat în cuvinte. Am fost superbi în multe privințe: portarii ne-au ajutat mult, iar în defensivă am oprit Danemarca perfect. În atac, am avut o eficiență mare, marcând mult împotriva lui Emil (Nielsen) în poartă. În rest nu știu. Dar sunt foarte mândru de această echipă. Este incredibil că am ajuns cu două puncte în runda principală”, a spus și Luis Frade (Portugalia).</p>

]]></description>
    </item>
    <item>
      <title>Ungurii au reacționat imediat după ce România a suferit o înfrângere de infarct cu Macedonia la Campionatul European</title>
      <link>https://www.prosport.ro/alte-sporturi/handbal/ungurii-au-reactionat-imediat-dupa-ce-romania-a-suferit-o-infrangere-de-infarct-cu-macedonia-la-campionatul-european-20366479</link>
      <description><![CDATA[<img src="https://www.prosport.ro//wp-content/uploads/2026/01/Ungurii-au-reactionat-imediat-dupa-ce-Romania-a-suferit-o-infrangere-de-infarct-cu-Macedonia-la-Campionatul-European-1400x784.jpg"/><br/><p>Naționala masculină a fost învinsă cu două secun de înainte de finalul meciului de la Campionatul European, iar ungurii au reacționat imediat.</p>
<p>Echipa Macedoniei de Nord avea nevoie de o victorie la o diferență mare de scor pentru a spera la calificare, dar nu a reușit-o, au scris jurnaliștii maghiari.</p>
<h2><span>Reacția ungurilor, după ce Macedonia a învins România la CE, după un meci de infarct</span></h2>
<p>„Tricolorii” au încheiat participarea la Campionatul European, după ce au bifat încă un eșec, al treilea, în Grupa B, la Herning, <span>23-24 (9-13) în fața Macedoniei</span>.</p>
<p>Echipa adversă avea șanse la calificare, după ce în runda precedentă a remizat cu Portugalia, dar avea nevoie de o victorie la scor. Acest lucru nu s-a întâmplat, marcând golul izbăvitor cu două secunde înainte de final.</p>
<p>„Macedonia de Nord nu a reușit să dea lovitura. Nu a putut câștiga împotriva României la o diferență suficient de mare pentru a avea șanse reale de calificare în cazul unei înfrângeri cu Portugalia. Portugalia își poate permite chiar și o înfrângere la 16 goluri diferență”, a scris, imediat după meci, publicația maghiară <span>Nemzeti</span>.</p>
<p>A fost <span>a doua prezență consecutivă la un turneu final</span> pentru „tricolori”, care în 2024 au revenit la Campionatul European din Germania, după 28 de ani.</p>
<h2><span>Mihai Popescu s-a retras după 24 de ani la echipa națională</span></h2>
<p>A fost ultimul meci internațional pentru portarul Mihai Popescu. Acesta a pus capăt unei cariere de 24 de ani, fiind desemnat omul meciului cu Macedonia, după ce a parat 10 dintre cele 28 de aruncări ale adversarilor.</p>
<p>„A fost incredibil ce am reușit azi. Un meci foarte bun. Pentru mine au fost mai mult de 20 de ani la echipa națională. Am făcut multe sacrificii, am jucat mereu cu sufletul. Mă retrag cu capul sus, sunt foarte mândru de ce am făcut pentru echipa mea națională.</p>
<p>Sper că băieții se vor descurca mult mai bine de acum înainte și că vor obține mai multe decât am obținut noi. Le mulțumesc colegilor, antrenorilor, tuturor, celor din echipa medicală, m-au ajutat mult.</p>
<p>Cred că e modul perfect să îmi iau rămas-bun de la echipă. Voi continua la echipa de club, voi mai avea șansa să mă bucur de meciuri”, a spus Mihai Popescu, după meci.</p>
<p>La Euro 2024, el a făcut parte din staff-ul selecționerului de atunci al României, spaniolul Xavier Pascual, în calitate de antrenor secund. A revenit la prima reprezentativă cu ocazia meciurilor de calificare la Euro 2026.</p>
<p>Prezența la competiția organizată de Danemarca, Suedia și Norvegia a făcut ca portarul legitimat la Potaissa Turda să pună o distanță de 24 de ani între prima convocare la echipa națională și ultimul meci jucat ca „tricolor”.</p>

]]></description>
    </item>
    <item>
      <title>CRONICĂ România, înfrângere dramatică în fața Macedoniei la Campionatul European! Am luat golul decisiv în minutul 59:58</title>
      <link>https://www.prosport.ro/alte-sporturi/handbal/romania-infrangere-dramatica-in-fata-macedoniei-la-campionatul-european-am-luat-golul-decisiv-in-minutul-5958-20366450</link>
      <description><![CDATA[<img src="https://www.prosport.ro//wp-content/uploads/2026/01/Romania-infrangere-dramatica-in-fata-Macedoniei-la-Campionatul-European.jpg"/><br/><p>Naționala României a pierdut meciul cu Macedonia la Campionatul European din cauza golului primit în minutul 59:58.</p>
<p>Echipa de handbal a României a încheiat Campionatul European cu un eșec dramatic, Macedonia înscriind golul victoriei la câteva secunde după ce Stanciuc egalase la 23.</p>
<h2><span>Macedonia a marcat golul victoriei în meciul cu România cu două secunde înainte de final</span></h2>
<p>Echipa pregătită de George Buricea a alergat permanent după egalare în meciul cu Macedonia, ultimul al ei la <span>Campionatul European masculin de handbal</span>. Adversarii s-au aflat tot timpul la conducere, la pauză aveau un avantaj de 4 goluri, iar „tricolorii” au egalat prima dată abia în minutul 56, când Andrei a șutat puternic de la aproximativ 10 metri.</p>
<p>A urmat eliminarea definitivă a lui Cumpănici, pentru un cot aplicat în față unui adversar, iar Kuzmanovscki a făcut 23-22 pentru Macedonia.</p>
<p>Stanciuc a egalat din nou, cu 7 secunde înainte de final, dar macedonenii au repus imediat, mingea a ajuns la Kosteski și acesta a aruncat singur, de pe semicerc, înscriind. După două secunde s-a auzit sirena care a consfințit finalul partidei.</p>
<p>În urma acestui rezultat, naționala masculină de handbal a României va încheia Campionatul European organizat de Danemarca, Suedia și Norvegia pe unul din locurile 19-24.</p>
<p>Cu Macedonia, golurile României au fost marcate de Nistor 8, Dedu 4, Andrei, Grigore, Buzle și Stanciuc câte 2, Botea, Cumpănici și Nagy câte unul. În primele două partide, <span>„tricolorii” au pierdut cu Portugalia</span> (34-40) şi Danemarca (24-39), astfel că au încheiat competiția cu 81 de goluri marcate și 103 primite.</p>
<p>A fost a doua calificare consecutivă la un turneu final pentru tricolori, care în 2024 au revenit la Campionatul European din Germania, după 28 de ani.</p>
<h2><span>Medaliatele cu aur, argint și bronz se califică la ediția viitoare a Campionatului Mondial</span></h2>
<p>Meciul dintre Danemarca, deja calificată, și Portugalia, se joacă de la 21:30. Lusitanii ratează calificarea în faza următoare a competiției doar dacă pierd la o diferență de 18 goluri.</p>
<p>Nu mai puțin de 10 echipe au obţinut calificarea în grupele principale. Este vorba despre Franţa, Germania, Danemarca, Spania, Norvegia (care vor juca în Grupa I), Slovenia, Islanda, Ungaria, Suedia și Croaţia (Grupa II).</p>
<p>Semifinalele şi meciul pentru locurile 5-6 sunt programate în 30 ianuarie, iar meciurile la finalul cărora se vor da medaliile de aur, argint și brozn se joacă pe 1 februarie.</p>
<p>Ocupantele primelor 3 poziții obţin calificarea directă la ediția viitoare a Campionatului Mondial, în timp ce deținătoarea titlului obține biletele pentru competiția continentală de peste doi ani.</p>
<p>Naţionala României s-a calificat la turneul final organizat de Danemarca, Norvegia şi Suedia după ce a încheiat pe locul 3 în grupa preliminară 8. În preliminarii, „tricolorii” au obţinut următoarele rezultate: 30-37 şi 28-24 cu Portugalia, 27-28 şi 29-30 cu Polonia, 29-29 şi 29-26 cu Israel.</p>

]]></description>
    </item>
  </channel>
</rss>
