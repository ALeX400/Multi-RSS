<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Revoluție la Steaua! Toți străinii pleacă de la echipă, iar contractele vor fi semnificativ reduse. Unde se vor juca meciurile și obiectivul stabilit. EXCLUSIV</title>
      <link>https://www.prosport.ro/alte-sporturi/handbal/revolutie-la-steaua-toti-strainii-pleaca-de-la-echipa-iar-contractele-vor-fi-semnificativ-reduse-unde-se-vor-juca-meciurile-si-obiectivul-stabilit-exclusiv-20182017</link>
      <description><![CDATA[<img src="https://www.prosport.ro/wp-content/uploads/2025/05/Revolutie-la-Steaua-Toti-strainii-pleaca-de-la-echipa-1400x1050.jpg"/><br/><p>Steaua a retrogradat la handbal și se pregătește pentru o nouă aventură în liga a doua, după un parcurs dezastruos în sezonul recent încheiat.</p>
<p>Din informațiile noastre, jucătorii străini ar urma să părăsească echipa din Ghencea, care va încerca să promoveze din primul an doar cu handbaliști români.</p>
<h2><span>Handbaliștii străini pleacă de la Steaua după retrogradarea în liga a doua</span></h2>
<p>Dintr-o echipă cu pretenții mari și în cupele europene, Steaua a avut parte de un sezon în care a dezamăgit profund, din moment ce a încheiat campionatul pe penultimul loc. De altfel, Steaua s-a chinuit și pentru o victorie cu Făgăraș (37-36), care a pierdut toate meciurile jucate.</p>
<p>Retrogradarea în liga a doua a fost un șoc pentru oamenii din Ghencea, care acum trebuie să gândească un proiect prin care echipa de handbal să revină cât mai repede în elită. În acest moment, distanța față de rivala Dinamo este uriașă, din moment ce „dulăii” au luat la pas un nou titlu și se pregătesc pentru o nouă aventură în Liga Campionilor.</p>
<p>Din informațiile <span>ProSport</span>, handbaliștii străini vor pleca de la Steaua, iar echipa ar urma să fie reconstruită în jurul lui Ciprian Șandru și a altor jucători români dornici să pună umărul pentru a scoate formația din anonimat.</p>
<p>Absent în ultima perioadă de pe teren, <span>veteranul Vali Ghionea s-a retras la finalul sezonului </span>după aventura pe care a avut-o în Ghencea.</p>
<h2><span>Contracte reduse pentru handbaliștii Stelei</span></h2>
<p>Bugetul secției de handbal nu va mai fi unul mare, după un sezon în care roș-albaștrii au înregistrat nu mai puțin de 17 eșecuri, bifând în total doar 5 victorii.</p>
<p>Contractele jucătorilor care vor continua în Ghencea vor fi reduse semnificativ, handbaliștii urmând să câștige în jur de 2.000 de euro pe lună. Un salariu oricum destul de mare pentru nivelul scăzut la care vor juca în următorul sezon.</p>
<p>Echipa ar urma să fie pregătită de Ionuț Georgescu, un simbol al roș-albaștrilor și fost jucător al naționalei României.</p>
<h2><span>Steaua rămâne la Chiajna și obiectivul este promovarea în prima ligă</span></h2>
<p>Fără vreo altă variantă la îndemână, Steaua va juca în liga a doua la Chiajna, acolo unde a evoluat și în ultimii ani în meciurile de pe teren propriu. Cel mai probabil, fanii se vor îndepărta însă de echipă pentru o perioadă, mai ales că partidele din eșalonul secund nu se văd la TV.</p>
<p>Cum adversarele vor fi destul de modeste, Steaua își va propune să revină imediat în prima ligă, așa cum s-a întâmplat și după precedenta retrogradare, prima din istorie.</p>
<blockquote><p>Pe vremea mea, noi dădeam totul pe teren și nu ieșeam din casă dacă pierdeam un meci în tricoul Stelei. Este inadmisibil ceea ce s-a întâmplat! N-am conceput așa ceva. Nu merită să poarte aceste tricouri. Nu au absolut nimic în comun cu ceea ce reprezintă Steaua. Atâta indolență eu nu am mai văzut. În locul lor, m-aș cere afară de rușine. Este dramatică această retrogradare, dar probabil că nu mai vor echipa de handbal”, spunea  Radu Voina, pentru <span>ProSport</span>, după retrogradarea roș-albaștrilor.</p></blockquote>

]]></description>
    </item>
    <item>
      <title>România, grupă grea la Campionatul Mondial de handbal feminin</title>
      <link>https://www.prosport.ro/alte-sporturi/handbal/romania-grupa-grea-la-campionatul-mondial-de-handbal-feminin-20177665</link>
      <description><![CDATA[<img src="https://www.prosport.ro/wp-content/uploads/2025/05/Romania-grupa-grea-la-Campionatul-Mondial-de-handbal-feminin-1400x823.jpg"/><br/><p>Naționala de handbal feminin a României a avut parte de ghinion la tragere la sorți pentru grupele Campionatului Mondial de anul acesta din Germania și Olanda.</p>
<p>Fetele noastre au fost repartizate în Grupa A și vor da piept cu Danemarca, Japonia și Croația la competiția ce va avea loc în perioada 26 noiembrie – 14 decembrie 2025.</p>
<h2><span>Grupă dificilă pentru tricolore la Campionatul Mondial de handbal feminin</span></h2>
<p>Sorții nu au fost blânzi cu <span>naționala haționala de handbal feminin a României</span> la tragere la sorți pentru grupele Mondialului de anul acesta din Germania și Olanda.</p>
<p>Tricolorele au fost repartizate în Grupa A și vor avea ca adversare pe Danemarca, Japonia și Croația, la competiția cere se va disputa în intervalul 26 noiembrie – 14 decembrie 2025.</p>
<p>Partidele de la CM 2025 se vor juca la Dortmund, Stuttgart, Trier, Rotterdam și ‘s-Hertogenbosch;</p>
<p>Reamintim că naționala României este singura prezentă la toate turneele finale mondiale. Acum, tricolorele au aces la Mondial abia după dubla de baraj de luna trecută contra Italiei: 30-21 și 31-18.</p>
<p><img alt="" class="size-large wp-image-20177686" decoding="async" fetchpriority="high" height="1046" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1400x1046.jpg" srcset="https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1400x1046.jpg 1400w, https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-768x574.jpg 768w, https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1536x1148.jpg 1536w, https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1.jpg 1682w" width="1400"/></p>
<h2><span>Posibil duel cu Ungaria în Grupele Principale</span></h2>
<p>Favorita grupei este fără îndoială naționala Danemarcei, echipă care la ultimele două Campionate Mondiale a luat medaliile de bronz. Nordicele, care se bazează pe Anne Mette Hansen, Anna Kristensen, Kristina Jorgensen sau Trine Ostergaard, vor fi la primul turneu de top în care vor fi antrenate de Helle Thomsen, cea care pregătește în paralel și pe CSM București.</p>
<p>Danezele au un palmares fabulos: 5 medalii la Campionatul Mondial, 7 medalii la Campionatul European și 4 medalii la Jocurile Olimpice.</p>
<p>La rândul ei, Japonia a câștigat Campionatului Asiatic și este recunoscută ca un adversar incomod, în timp ce Croația, s-a clasat abia pe poziția a 14-a la CM 2023. Cea mai bună performanță a croatelor o reprezintă medalia de bronz câștigată în 2020, la Campionatul European.</p>
<p>Primele 3 clasate din grupa preliminară se vor califica în grupele principale, unde echipele din grupa din care face parte România se vor împerechea cu cele din grupa B, unde au fost desemnate Ungaria, Elveția, Senegal și Iran.</p>
<p>Se va face un nou clasament cu cele 6 echipe calificate, iar fiecare va rămâne cu punctele acumulate împotriva formațiilor care au mers și ele mai departe.</p>
<p><span>România ar putea avea astfel doar două meciuri extrem de dificile</span> în primele două faze, cu Danemarca și Ungaria. Dacă se va păstra calculul hârtiei, aceste meciuri vor stabili primele două clasate care vor accede în sferturi.</p>
<p><img alt="" class="size-large wp-image-20177689" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1-1400x1050.jpg" srcset="https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1-1400x1050.jpg 1400w, https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1-768x576.jpg 768w, https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1-1536x1152.jpg 1536w, https://www.prosport.ro/wp-content/uploads/2025/05/ROMANIA-ITALIA-BARAJ-CALIFICARE-CAMPIONATUL-MONDIAL-DE-HANDBAL-FEMININ-2025-13.04.2025-1-1.jpg 1777w" width="1400"/></p>
<h2><span>Programul României</span></h2>
<ul>
<li>27 noiembrie: Danemarca – Japonia, ROMÂNIA – Croația</li>
<li>29 noiembrie: Croația – Danemarca, ROMÂNIA – Japonia</li>
<li>1 decembrie: Japonia – Croația, Danemarca – ROMÂNIA</li>
</ul>
<p> </p>

]]></description>
    </item>
    <item>
      <title>Legenda Stelei taie în carne vie! L-a făcut praf pe fostul comandant și a cerut public: „Poate ne dă Federația un loc în prima ligă!”. EXCLUSIV</title>
      <link>https://www.prosport.ro/alte-sporturi/legenda-stelei-taie-in-carne-vie-l-a-facut-praf-pe-fostul-comandant-si-a-cerut-public-poate-ne-da-federatia-un-loc-in-prima-liga-exclusiv-20182648</link>
      <description><![CDATA[<img src="https://www.prosport.ro/wp-content/uploads/2025/05/legenda-stelei-taie-in-carne-vie-l-a-facut-praf-pe-fostul-comandant-si-a-cerut-public-poate-ne-da-federatia-un-loc-in-prima-liga-exclusiv-2-1400x1050.jpg"/><br/><p>Vasilie Stângă, fostul mare handbalist al Stelei, îl consideră pe fostul comandant Ștefan Bichir principalul vinovat pentru retrogradarea „militarilor” în Liga 2.</p>
<p>Unul dintre cei mai mari handbaliști ai României și ai Stelei, <span>Vasile Stângă, 68 de ani</span>, consideră că fosta sa echipă a trăit, prin retrogradarea din acest sezon în Liga 2, cea mai mare umilință posibilă.</p>
<p>Vaslie Stângă a spus pentru <span>ProSport</span> că gloriile Stelei au fost îndepărtate de conducerea clubului și că fostul comandant al clubului din Ghencea, Ștefan Bichir, a refuzat ajutorul lui Cristian Gațu pentru<span> salvarea echipei de handbal</span> de la dezastru.</p>
<h2><span>Legenda Stelei taie în carne vie! L-a făcut praf pe fostul comandant </span></h2>
<p> </p>
<p>Vasile Stângă a explicat pentru <span>ProSport</span> de ce îl consideră principalul vinovat pe Ștefan Bichir.</p>
<p>„Nu se poate așa ceva. Ne e rușine de halul în care a ajuns dubla câștigătoare a Cupei Campionilor Europeni, iar rând pe rând am fost îndepărtați din viața acestei echipei toți cei care ne-am rupt genunchii și picioarele pentru Steaua. Să ai tu un Voinea și alți mari foști handbaliști steliști, să ai un Vasile Stângă, dar în primul rând să îl ai în viață pe marele nea Cristi Gațu și să nu îl bagi în seamă, atunci înseamnă că am înnebunit toți.</p>
<p>Nu se poate așa ceva! Nea Cristi Gațu a vrut să se implice și să ajute echipa de handbal la începutul campionatului. A discutat cu ei. Venea și cu domnul Georgescu, cel care fusese pe la Dinamo. Aduceau niște jucători, dar aveau discuții și cu unii sponsori. Și, când colo, ce să vezi? A avut grijă acest domn Bichir să nu apară în viața echipei nea Cristi Gațu. Incredibil!</p>
<p>Bichir are retrogradarea acestei echipe pe conștiință, iar acum tace. Bine că nu mai este el comandantul clubului și sper ca noul comandant să realizeze că e nevoie la secția de handbal de oameni care se pricep cu adevărat. Păi, ne mai putem compara acum cu Dinamo? E pe la Steaua acest Cian, a fost handbalist, dar îl pui să se ocupe de fotbal? Cred că nici Cian nu mai știe ce este pe la Steaua. Ce soluție văd? V-am spus că trebuie aduși la echipă oameni care se pricep cu adevărat. Nu mai vreau ca această echipă să fie sabotată din interior.</p>
<p>Sper ca domnul Din, președintele FRH, să îi acorde un loc Stelei pentru Liga 1, în locul uneia dintre formațiile care s-au retras. S-au retras din campionat trei echipe. Măcar pentru ceea ce am făcut noi, cei mai în vârstă, pentru handbalul românesc, FRH să se gândească la noi și să îi dea Stelei un loc în prima ligă.</p>
<p>Mi-aș dori acest lucru și ca o palmă pentru cei din conducere. Nu se poate să ajungi cu echipa de handbal, dubla cîștigătoare de Cupa Campionilor, în Liga 2. Este incredibil. Mă simt umilit pentru tot ceea ce am făcut eu, dar și alți foști colegi de-ai mei în handbal. Sper să primim un loc, pentru că, dacă ne vom duce în Liga 2 cu actuala structură de conducere de la secția de handbal, acolo vom sta mult și bine”, a spus Stângă, pentru <span>ProSport</span>.</p>

]]></description>
    </item>
    <item>
      <title>Scandal la clubul Primăriei! Edilul îi cere demisia directorului interimar. „Ne-au făcut de râs! Îi cer demisia imediată din club. Nu mai are ce căuta acolo”. EXCLUSIV</title>
      <link>https://www.prosport.ro/alte-sporturi/handbal/scandal-la-clubul-primariei-edilul-ii-cere-demisia-directorului-interimar-ne-au-facut-de-ras-ii-cer-demisia-imediata-din-club-nu-mai-are-ce-cauta-acolo-exclusiv-20177386</link>
      <description><![CDATA[<img src="https://www.prosport.ro/wp-content/uploads/2025/05/Scandal-la-clubul-Primariei-Edilul-ii-cere-demisia-directorului-interimar.-„Ne-au-facut-de-ras-Ii-cer-demisia-imediata-din-club.-Nu-mai-are-ce-cauta-acolo.-EXCLUSIV-1400x933.jpg"/><br/><p class="p1">Handbalistele de la CSM Iași 2020 au retrogradat direct din Liga Florilor, după doar un sezon de la promovare.</p>
<p class="p1">Ieșencele au avut un sezon rușinos, cu o singură victorie, obținută în chiar ultima rundă, iar la final de sezon la clubul finanțat de Primăria Iași s-a iscat un scandal monstru.</p>
<h2 class="p1"><span>Scandal la clubul Primăriei! Edilul îi cere demisia directorului interimar. „Cer demisia imediată a domnului Iustin Jalaboi din club. Nu mai are ce căuta acolo”</span></h2>
<p class="p1">După ce <span>clubul condus de directorul Iustin Jalaboi</span> a trimis o adresă la Federația Română de Handbal prin care solicită ca echipa ieșeană să fie reprimită la masa verde în prima ligă, în locul echipei Măgura Cisnădie, primarul Iașiului, Mihai Chirica, a reacționat dur.</p>
<p class="p1">Edilul îi cere demisia imediată a directorului interimar Iustin Jalaboi și spune că va scoate postul la concurs.</p>
<p class="p1">„Spun<span class="Apple-converted-space">  </span>cu fermitate că nu sunt de acord cu un asemenea demers! Locul în prima ligă de handbal se câștigă pe teren, prin valoare, prin muncă serioasă și rezultate pozitive! Nu voi sprijini niciun demers de acest fel și dezaprob această inițiativă!</p>
<p class="p1">Atrag atenția conducerii Clubului Sportiv Municipal Iași 2020 că nu tolerez astfel de acțiuni! Este picătura care a umplut paharul. Interimatul la acest club a luat sfârșit. Voi scoate postul la concurs și am încredere că postul va fi obținut de o persoană competentă care să aducă rezultatele sportive dorite de ieșeni.</p>
<p class="p1">Prin urmare, cer demisia imediată a domnului Iustin Jalaboi din Club. Domnia sa<span class="Apple-converted-space">  </span>sa nu are ce căuta acolo și sunt extrem de îngrijorat că un tânăr aflat la începutul carierei poate face așa ceva. Cererea mea este irevocabilă”, a declarat primarul <span>Mihai Chirica</span> pentru <span><b>ProSport</b></span>.</p>
<h2 class="p1"><span>„S-au făcut de râs și ne-au făcut de râs”</span></h2>
<p class="p1">Primarul Iașiului s-a arătat dezamăgit de parcursul echipei ieșene, despre care spune că a făcut orașul de râs.</p>
<p class="p1">„La fel ca restul ieșenilor, normal că sunt nemulțumit de prestația echipei pentru că, deși alocările financiare de la bugetul local au fost substanțiale, echipa de handbal nu a avut rezultatele sportive pe care le-am așteptat cu toții, mai mult, s-au făcut de ras și totodată și pe noi.</p>
<p class="p1">Dar nu pot să accept că prin artificii la limita legii și a sportivității noi trebuie să rămânem în liga superioară de handbal. Vom juca în liga inferioară, pentru că acolo ne este locul astăzi, vom reconstrui echipa atât din punct de vedere al conducerii tehnice, dar și al jucătoarelor și ne vom bate pentru obținerea de rezultate pozitive pentru a reveni în liga superioară. Rezultatele trebuie să fie pe teren și nu în afara terenului”, a completat Mihai Chirica.</p>

]]></description>
    </item>
    <item>
      <title>E oficial! Corona Brașov nu cere wild – card pentru Liga Campionilor. Aurelia Brădeanu: „Trebuie să fim realiști, în acest moment nu putem”</title>
      <link>https://www.prosport.ro/alte-sporturi/handbal/e-oficial-corona-brasov-nu-cere-wild-card-pentru-liga-campionilor-aurelia-bradeanu-trebuie-sa-fim-realisti-in-acest-moment-nu-putem-20177336</link>
      <description><![CDATA[<img src="https://www.prosport.ro/wp-content/uploads/2025/05/E-oficial-Corona-Brasov-nu-cere-wild-–-card-pentru-Liga-Campionilor.-Aurelia-Bradeanu-„Trebuie-sa-fim-realisti-in-acest-moment-nu-putem22--1400x788.jpg"/><br/><p>Corona Brașov a terminat pe locul doi în Liga Florilor și putea solicita un wild card de la EHF pentru participarea în sezonul viitor al Ligii Campionilor.</p>
<p>Antrenorul Bogdan Burcea nu și-a dorit o prezență în Liga Campionilor în condițiile în care echipa nu putea juca la Brașov.</p>
<p>„Ca să primim un wild card pentru Liga Campionilor trebuie să cerem! Că să cerem acest wild card, trebuie să fim o echipă care să poată face față la acest nivel. Nu avem sală, nici financiar nu suntem acolo și nici pe plan sportiv nu am făcut recrutări în acest sens. Eu cred că echipa se va prezenta și va reprezenta Brașovul cu succes în Cupa EHF”, spunea antrenorul Bogdan Burcea, la finalul meciului câștigat cu SCM Craiova.</p>
<h2><span>Aurelia Brădeanu: „Nu suntem pregătiți pentru Liga Campionilor”</span></h2>
<p>Visul Ligii Campionilor la Brașov a fost spulberat, iar astăzi a venit confirmarea oficială din partea Aurelei Brădeanu, coordonator al secției de handbal la Corona Brașov.</p>
<p>„Sunt multe motive pentru a nu merge în Liga Campionilor, iar cel mai important este acela că nu putem juca la Brașov. Publicul a fost un factor important în tot ce am realizat în acest sezon, iar în Liga Campionilor ar fi însemnat să jucăm la Sfântu Gheorghe, Mioveni sau Buzău. Nu putem să ne aruncăm cu capul înainte pentru o competiție pentru care nu suntem pregătiți. Cu toții ne dorim să ajungem în Liga Campionilor, și eu îmi doresc, dar trebuie să facem față unei astfel de competiții. Trebuie să fim realiști, în acest moment nu putem. Vom participa în Cupa EHF”, a spus Aurelia Brădeanu.</p>
<p>Bogdan Oancea, directorul general al Coronei, spune că decizia ca echipa să fie înscrisă în Cupa EHF îi aparține antrenorului Bogdan Burcea.„ Ni s-a prezentat o analiză detaliată din toate punctele de vedere, financiar, organizatoric și cu un program foarte încărcat în Liga Campionilor. Este decizia exclusivă a staff-ului tehnic și noi o respectăm”.</p>
<h2><span>Corona a mutat pe piața transferurilor. Patru achiziții pentru Burcea</span></h2>
<p>Aurelia Brădeanu spune că la Corona se dorește continuitate, iar pentru sezonul viitor echipa poate crește. Corona a parafat patru transferuri interesante pentru sezonul viitor.</p>
<p>La Brașov vor ajunge doi pivoți, Tamara Haggerty, de la Debrecen și Joao Ruth, de la SCM Craiova, o jucătoare la linia de 9 metri, Larissa Araujo, și extrema Dijana Mugosa, tot de la SCM Craiova. Itana Cavlovic și Carlos Azenaide au încheiat contractele cu echipa brașoveană.</p>
<p>„Sunt extrem de fericită de ce am realizat cu echipa în acest sezon. Am avut o echipă unită cu jucătoare care au fost dispuse la muncă. Acesta este secretul acestui sezon. Pentru sezonul viitor ne dorim creștem în valoare. În primul rând, ne dorim continuitate și păstrăm nucleul de bază. Vom aduce patru jucătoare de valoare. În plus, cinci junioare, Ana Totoescu, Ana Șerban, Luana Iliescu, Agata Stoican și Denisa Lache, vor face pasul la echipa mare”, a mai spus Brădeanu.</p>
<p>Cel mai probabil, <span>Corona Brașov</span> va juca în grupele EHF European League pentru că sunt șanse mari ca Gloria Bistrița (locul 3 în Liga Florilor) să fie acceptată de EHF în Liga Campionilor</p>

]]></description>
    </item>
  </channel>
</rss>
