<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Franța a fost devastatoare și a trecut ca un tanc peste Danemarca! Se știu semifinalele de la Campionatul Mondial de handbal feminin</title>
      <link>https://www.prosport.ro/alte-sporturi/handbal/franta-a-fost-devastatoare-si-a-trecut-ca-un-tanc-peste-danemarca-se-stiu-semifinalele-de-la-campionatul-mondial-de-handbal-feminin-20340555</link>
      <description><![CDATA[<img src="https://www.prosport.ro//wp-content/uploads/2025/12/Franta-a-fost-devastatoare-si-a-trecut-ca-un-tanc-peste-Danemarca-1400x786.jpg"/><br/><p>Naționala feminină de handbal a Franței a învins clar Danemarca și va juca în penultimul act al Campionatului Mondial, organizat de Germania și Olanda.</p>
<p>În urmă cu un an, Danemarca oprea Franța, neînvinsă până atunci, în semifinalele CE. Roata s-a întors, iar echipa pregătită Sebastien Gardillou va lupta pentru medalii.</p>
<h2><span>Se știu meciurile din penultimul act de la Campionatul Mondial feminin de handbal</span></h2>
<p>Pentru Franța nu era importantă doar revanșa. Învinsă de Olanda în ultimul meci din Grupa preliminară III, <span>deținătoarea titlului</span> trebuia să arate că insuccesul la 3 goluri a fost un simplu pas greșit, nu începutul căderii.</p>
<p>Iar pentru a risipi orice îndoială, era nevoie de o primă repriză aproape perfectă și o apărare care să redescopere adevăratul potențialul. Clarisse Mairot a strălucit, reușind 4 din 4 de la linia de 9 metri în primele 10 minute.</p>
<p>În timp ce atacul francezilor a fost genial, apărarea a impresionat, danezele trebuind să aștepte până în minutul 13 pentru a marca al doilea gol din acțiune (8-6). Până atunci, Kristina Jorgensen fusese responsabilă cu aruncările de la 7 metri.</p>
<p>Demonstrația franceză a continuat până în minutul 20, când s-a consumat un moment psihologic. Suzanne Wajoka a oferit Franței îi oferise echipei sale un avantaj de cinci goluri, dar revederea fazei pe monitor a anulat golul, pentru un fault comis de Tamara Horacek, care a și primit o suspendare de două minute.</p>
<p>Și, de la un potențial avantaj de 5 goluri, Franța s-a trezit cu unul de doar două. Cu toate acestea, jucătoarele lui Sebastien Gardillou nu și-au pierdut complet concentrarea și, chiar dacă portarul scandinav a avut primele două parade în minutul 25, campioana lumii și-a asigurat un avans liniștitor la pauză (17-12).</p>
<h2><span>Franța – Germania și Olanda și Norvegia sunt semifinalele de la Campionatul Mondial</span></h2>
<p>În repriza secundă, echipa daneză care a demonstrat rapid un angajament defensiv mult mai bun, comparativ cu prima repriză slabă. Franța s-a chinuit să găsească spații deschise și oportunități de șut de la distanță, dar Mairot și-a continuat prestația impresionantă pentru a menține avantajul.</p>
<p>După ce și-au executat planul de joc de bază, campioanele mondiale en-titre au fost nevoite să muncească din greu pentru a nu avea emoții, mai ales că Danemarca s-a apropiat la două goluri (19-17, minutul 39). Franța nu s-a prăbușit, pentru că a fost ajutată și de erorile scandinave, care le-au permis să recâștige controlul cu 15 minute rămase din joc.</p>
<p>În final, naționala lui Gardillou a obținut o victorie confortabilă (31-26), atingându-și obiectivul principal: ajungerea în semifinalele Campionatului Mondial. Vineri va întâlni o echipă germană revenită în formă maximă după o lungă absență. În cealaltă semifinală, adversare sunt <span>Olanda, învingătoarea Ungariei</span>, și Norvegia.</p>

]]></description>
    </item>
    <item>
      <title>Ne-ve-ro-si-mil! Cea mai mare surpriză s-a produs la Campionatul Mondial de handbal feminin, iar prima finalistă s-a aflat</title>
      <link>https://www.prosport.ro/alte-sporturi/ne-ve-ro-si-mil-cea-mai-mare-surpriza-s-a-produs-la-campionatul-mondial-de-handbal-feminin-iar-prima-finalista-s-a-aflat-20342014</link>
      <description><![CDATA[<img src="https://www.prosport.ro//wp-content/uploads/2025/12/Ne-ve-ro-si-mil-Cea-mai-mare-surpriza-s-a-produs-la-Campionatul-Mondial-de-handbal-feminin-iar-prima-finalista-s-a-aflat-e1765571939119.jpg"/><br/><p>Germania a reușit să producă cea mai mare surpriză de la Campionatul Mondial de handbal feminin.</p>
<p>Naționala feminină a Germaniei a reușit să treacă de Franța în semifinale și să obțină calificarea în marea finală a competiției.</p>
<h2><span>Ne-ve-ro-si-mil! Cea mai mare surpriză s-a produs la Campionatul Mondial de handbal feminin, iar prima finalistă s-a aflat</span></h2>
<p>Germania a reușit o mare surpriză la Campionatul Mondial de handbal feminin, după ce a învins-o în semifinale pe Franța, nimeni alta decât campioana en-titre. Meciul s-a încheiat cu scorul de 29-23 pentru nemțoaice.</p>
<p>Echipa Germaniei a controlat partida de la început până la final, iar efortul lor a fost răsplătit cu o calificare meritată în ultimul act al competiției. La pauză conduceau deja cu 15-12.</p>
<p>Înainte de joc, Franța era văzută ca favorita clară, însă Germania a gestionat extraordinar meciul și a produs marea surpriză. În marea finală, Germania o va întâlni pe învingătoarea meciului dintre Norvegia și Olanda.</p>
<p>Nu trebuie uitat că Franța este deținătoarea titlului mondial, cucerit în 2023, când a învins Norvegia cu 31-28.</p>

]]></description>
    </item>
    <item>
      <title>Ungaria plânge! Olanda le-a „zvântat” pe maghiare la Campionatul Mondial și e în semifinale după o lecție de handbal</title>
      <link>https://www.prosport.ro/alte-sporturi/handbal/ungaria-plange-olanda-le-a-zvantat-pe-maghiare-la-campionatul-mondial-si-e-in-semifinale-dupa-o-lectie-de-handbal-20340465</link>
      <description><![CDATA[<img src="https://www.prosport.ro//wp-content/uploads/2025/12/Ungaria-plange.jpg"/><br/><p>Naționala feminină de handbal a Olandei s-a calificat în semifinalele Campionatului Mondial pe care-l organizează alături de Germania, după ce a dat de pământ cu Ungaria.</p>
<p>Presa maghiară recunoaște că Olanda a fost mai bună și merge pe ideea că locul 7 este cea mai bună performanță a echipei Ungariei la un Campionat Mondial, în ultimii 20 de ani.</p>
<h2><span>Lacrimile handbalistelor maghiare, după ce ce au fost dezmembrate de Olanda, în sferturile CM</span></h2>
<p>Echipa națională feminină de handbal a <span>Ungariei a pierdut în fața Olandei</span> cu scorul de 28–23 (14-9) în sferturile de finală ale Campionatului Mondial, ceea ce înseamnă că a terminat pe locul 7. Publicația maghiară <span>Nemzeti</span> pune accent pe valoarea adversarelor și caută diferite alibiuri.</p>
<p>„A învinge un adversar puternic pe terenul lui este întotdeauna o mare realizare în orice circumstanțe. Trebuie să fi fost un semn bun că le-am depășit cu 25-23 într-un meci amical la Rotterdam, acum doar doi ani.</p>
<p>Recordul meciurilor directe arată un avantaj uriaș al Ungariei, dar ar fi fost o greșeală să presupunem că am câștigat 41 din cele 48 de meciuri anterioare. Deși olandezele au jucat pe teren propriu, chiar legenda lor Yvette Broch a descris confruntarea ca fiind echilibrată”, au punctat la începutul materialului jurnaliștii din Ungaria.</p>
<p>România a întâlnit Ungaria în Grupa principală I, iar <span>eșecul cu 29-34</span> a anulat șansele „tricolorelor” de a se califica în sferturi.</p>
<h2><span>Golul marcat de olandeze în poarta goală, cu 4 minute înainte de final, a încheiat socotelile</span></h2>
<p>Olanda, preluând modelul danez, a devenit o echipă de top la mijlocul anilor 2010, devenind campioană mondială în 2019. De atunci, însă, în ciuda jocului ofensiv de obicei copleșitor, nu a reușit niciodată să câștige o medalie la turneele majore.</p>
<p>„Obiectivul oficial al echipei noastre, medaliată cu bronz la CE era să ajungă în primele 6, dar jucătoarele nutreau vise mai mari. Pentru ca acestea să devină realitate, depindea de acest singur meci.</p>
<p>Echipa Olandei are în lot trei jucătoare de la Győr (Kelly Dulfer, Dione Housheer, Bo van Wetering) și una de la Ferencváros (Angela Malestein), toate fiind titulare.</p>
<p>Gazdele au început meciul în forță, iar după un gol marcat de Csenge Kuczora, când am preluat conducerea cu 4–3, jocul nostru ofensiv nu a mai contat timp de 10 minute, Yara ten Holte parând cu ușurință orice șut.</p>
<p>În repriza secundă, ar fi trebuit să facem o minune de la un deficit de 14–9, pentru care ar fi fost nevoie de două sau 3 jucătoare în atac care să împingă echipa. Deficitul a crescut la 6 goluri, iar în minutul 39 căpitanul echipei noastre a primit cartonaș roșu.</p>
<p>Olanda a folosit perfect aceste două minute, marcând de trei ori, iar noi ar fi trebuit să revenim de la un deficit de 20–13 în doar douăzeci de minute. Cu 4 minute înainte de final, golul marcat în poarta goală de Dulfer a clarificat lucrurile”, se mai precizează în text.</p>

]]></description>
    </item>
    <item>
      <title>Meciul anului pentru Ungaria la Campionatul Mondial de handbal feminin și cel mai dur sfert de finală posibil</title>
      <link>https://www.prosport.ro/alte-sporturi/handbal/meciul-anului-pentru-ungaria-la-campionatul-mondial-de-handbal-feminin-si-cel-mai-dur-sfert-de-finala-posibil-20340180</link>
      <description><![CDATA[<img src="https://www.prosport.ro//wp-content/uploads/2025/12/Meciul-anului-pentru-Ungaria-la-Campionatul-Mondial-de-handbal-feminin-si-cel-mai-dur-sfert-de-finala-posibil-scaled-e1765373558677-1400x821.jpeg"/><br/><p>Campionatul Mondial de handbal feminin aduce o adevărată bombă în sferturile de finală, un meci între Ungaria și Țările de Jos. După ce au scos România din calculele pentru fazele eliminatorii, jucătoarele maghiare luptă acum pentru marele trofeu.</p>
<p>Echipa națională de handbal feminin a României nu a ajuns în fazele eliminatorii, după ce a fost învinsă de Ungaria, iar șansele de calificare s-au spulberat. Acum, vecinele se luptă pentru un loc în semifinalele competiției, împotriva Țărilor de Jos, țară organizatoare a turneului.</p>
<h2><span>IHF prefațează duelul-șoc de la Campionatul Mondial de handbal feminin, Ungaria – Țările de Jos</span></h2>
<p>IHF a publicat o avancronică pe website-ul oficial, unde a discutat despre <span>parcursul unguroaicelor la turneul final din Olanda</span>. Oficialii forului internațional au lăudat trupa maghiară pentru rezultatele obținute până acum, care le-au adus calificarea de pe locul al doilea al grupei.</p>
<p>„Ungaria lui Vladimir Golovin este o echipă aflată într-o progresie constantă în ultimii ani și care a arătat clar că își dorește mai mult. Pentru o formație care a ajuns în sferturile Jocurilor Olimpice din 2020 și 2024 și s-a clasat pe locul 10 la ultimele două Campionate Mondiale, medalia de bronz obținută la EHF EURO Feminin 2024 a reprezentat un adevărat salt. Ultima medalie mondială a Ungariei datează din 2005, tot un bronz.</p>
<p>Știu că un duel cu una dintre gazde, la Rotterdam, nu va fi deloc ușor și nu trebuie să lase atmosfera dintr-o arenă arhiplină să le destabilizeze. Totuși, dacă cineva știe cum se simte această presiune, aceea este echipa Ungariei, care a câștigat bronzul chiar pe teren propriu anul trecut.</p>
<p>Cel mai bun meci al Ungariei de până acum a fost înfrângerea la limită cu Danemarca, o partidă pe care au condus-o mult timp înainte de a o pierde pe final. Înainte de acel duel, au obținut o remiză cu Japonia, o victorie importantă contra României și trei succese în faza grupelor — un parcurs care nu a fost perfect, dar care a demonstrat caracter.</p>
<p>Echipa este condusă de Katrin Klujber, cu 20 de goluri, și Gréta Márton, cu 28, iar Zsófi Szemerey și Kinga Janurik formează un duo solid în poartă, comparabil ca impact cu cel al portarilor olandezi. Din punct de vedere statistic, atacul și apărarea Ungariei sunt apropiate de cele ale Olandei, cu o diferență de doar nouă goluri atât la marcate, cât și la primite.</p>
<p>Acesta va fi al patrulea duel direct între cele două echipe la un Campionat Mondial. Ultimul a avut loc în 2009, iar Olanda nu a învins niciodată Ungaria pe scena mondială. Cea mai recentă întâlnire a avut loc la Jocurile Olimpice de la Paris 2024, unde olandezele s-au impus cu 30–26”, au scris cei de la IHF, pe <span>website-ul oficial</span>.</p>
<h2><span>Ungaria ne-a trimis acasă de la Campionatul Mondial de handbal</span></h2>
<p>Ungaria este echipa care ne-a trimis acasă, după <span>o înfrângere cu scorul de 34–29</span>. România avea nevoie de o victorie tocmai pentru a le trimite acasă pe jucătoarele maghiare. Deși „tricolorele” au mai obținut trei victorii, cele șase puncte nu au fost suficiente pentru a accede în fazele eliminatorii.</p>
<p>Nu a fost singura înfrângere a jucătoarelor românce, deoarece Danemarca s-a impus clar, cu scorul de 39–31. Nordicele au terminat pe prima poziție în clasamentul Grupei 1 din faza principală. Cele trei victorii ale României au venit în meciurile cu Japonia, Elveția și Senegal.</p>

]]></description>
    </item>
    <item>
      <title>Cristina Neagu duce o viață fără griji după ce s-a retras şi a plecat din România. Vacanță de vis în Hawaii</title>
      <link>https://www.prosport.ro/diverse/cristina-neagu-duce-o-viata-fara-griji-dupa-ce-s-a-retras-si-a-plecat-din-romania-vacanta-de-vis-in-hawaii-20339908</link>
      <description><![CDATA[<img src="https://www.prosport.ro//wp-content/uploads/2025/12/Cristina-Neagu-29-978x1400.jpeg"/><br/><p>Cristina Neagu pare că se simte foarte bine de când a decis să se retragă din handbal. Sportiva duce o viață fără griji și a plecat din România, într-o vacanță de vis, în Hawaii.</p>
<p>Cea mai titrată jucătoare de handbal din lume s-a retras din activitate în 2025, la vârsta de 37 de ani, și reușește să se bucure de timpul liber pe care noul capitol al vieții sale i-l oferă.</p>
<h2><span>Cristina Neagu, vacanță de vis în Hawaii</span></h2>
<p>După ce a decis să se retragă din handbal,<span> Cristina Neagu a început să acorde tot mai mult timp pentru micile plăceri</span> ale vieții. Astfel, cea mai titrată jucătoare de handbal din lume pare că duce o viață fără griji și a plecat din România, într-o vacanță de vis, în Hawaii.</p>
<p><span>Sportiva în vârstă de 37 de ani </span>a publicat pe contul personal de Instagram mai multe fotografii din concediu, care au fost pe placul fanilor. Imaginile pe care le-a postat au adunat mii de aprecieri din partea internauților, care nu s-au abținut și și-au arătat aprecierea pentru Cristina Neagu în rubrica de comentarii.</p>
<p>„Te ador!”, „Vacanță frumoasă!”, „Superbă!” sau „Cine a făcut pozele?” sunt doar câteva dintre comentariile lăsate de fanii Cristinei Neagu.</p>
<h2><span>Cum se simte Cristina Neagu după retragerea din handbal</span></h2>
<p>Cristina Neagu se bucură de timpul liber pe care îl are după ce s-a retras din activitate, după o carieră de aproape 30 de ani, și afirmă că nu îi „lipsește deloc” sportul care a consacrat-o, atât la nivel național, cât și internațional, unde performanța sa i-a fost răsplătită cu titlul de „cea mai bună handbalistă a lumii”, de patru ori.</p>
<p>„Nu îmi lipsește deloc handbalul. Pe cât de mult iubesc handbalul, chiar nu-mi lipsește deloc. În perioada asta am putut să petrec mai mult timp cu familia și, pur și simplu, să nu mai fiu la program. Să pot să mă trezesc și să mă gândesc ce vreau să fac astăzi, fără să trebuiască să fiu la o anumită oră undeva.</p>
<p>Să merg la sală, să mă apuc iarăși de bandajele alea, iarăși dureri, încălzește-te ș.a.m.d. Sigur că le-am făcut cu plăcere. Am iubit handbalul foarte mult și încă îl iubesc, dar iubesc și viaţa de după handbal. Iubesc să nu mai fiu la program, să iau decizii de moment.</p>
<p>Îmi place și viața fără sport, deși mai merg uneori la sală și, cu siguranță, o să continui să fac mişcare. Nu am niciun regret, a fost cea mai potrivită decizie. Am avut o carieră de vis. Poate nici nu visam la așa ceva, când eram mică și îmi propuneam lucruri mari”, a declarat Cristina Neagu, pentru <span>Antena Sport</span>.</p>

]]></description>
    </item>
  </channel>
</rss>
