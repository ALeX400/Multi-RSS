<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Corona Brașov, învinsă la revenirea în cupele europene, după 7 ani de absență. Legenda Mariana Tîrcă revine sub Tâmpa</title>
      <link>https://www.prosport.ro/alte-sporturi/handbal/corona-brasov-invinsa-la-revenirea-in-cupele-europene-dupa-7-ani-de-absenta-legenda-mariana-tirca-revine-sub-tampa-20360483</link>
      <description><![CDATA[<img src="https://www.prosport.ro//wp-content/uploads/2026/01/Corona-Brasov-invinsa-la-revenirea-in-cupele-europene-dupa-7-ani-de-absenta.-Legenda-Mariana-Tirca-revine-sub-Tampa-scaled-e1768169727167-1400x809.jpg"/><br/><p>Echipa de handbal feminin Corona  Brașov a revenit în cupele europene după aproape 7 ani. Debutul echipei brașovene în Grupa D a EHF European League a fost, însă, unul dezamăgitor: înfrângere, scor 35-30 (19-16), cu Dijon Bourgogne Handball.</p>
<p>Pentru Corona Brașov a fost  primul meci în Europa după șapte ani. În 2019, Corona Brașov se califica în grupele Cupei EHF, după o dublă manșă cu Gloria Bistrița. A urmat scandalul de dopaj, iar echipa avea să fie exclusă din cupele europene și retrogradată din Liga Florilor.</p>
<h2><span>Prestație modestă a Coronei </span></h2>
<p>Elevele lui Bogdan Burcea au fost de nerecunoscut, iar franțuzoaicele s-au impus fără emoții la Brașov. Deși suporterii au umplut până la refuz Sala Sporturilor „Dumitru Popescu Colibași”,  Corona nu s-a ridicat în niciun moment la nivelul unui joc european.</p>
<p>Pentru Corona Braşov, cele mai multe goluri le-au marcat Katarina Krpez – 11, Alisia Boiciuc şi Sorina Grozav – câte 5. De cealaltă parte, din tabăra lui Dijon cele mai bune marcatoare au fost Gayet 8, Holejova 7, Offendal 6.</p>
<p>În cealaltă partidă din etapa inaugurală, Viborg HK a câștigat cu Zaglebie Lubin, scor 42-38.</p>
<p>În etapa  a doua, Corona Braşov va juca în deplasare, pe 18 ianuarie, în Polonia, cu Zaglebie Lubin.</p>
<h2><span>Bogdan Burcea: „Am primit o lecție de handbal de la Dijon”</span></h2>
<p>La finalul jocului, Bogdan Burcea, antrenorul celor de la Corona Brașov, a recunoscut superioritatea franțuzoaicelor.</p>
<p>„Au fost două reprize identice în care am primit o lecție de handbal de la Dijon. Nu am fost ceea ce trebuie, cred că am avut 16 acțiuni pe pivot cu o singură reușită, iar apărarea nu a funcționat. Știam că vom juca într-o grupă grea. Școala franceză domină handbalul de mai bine de 20 de ani.</p>
<p>Sperăm să ne luăm revanșa în meciul retur cu Dijon, dar până atunci mai avem meciuri de disputat”,a spus Bogdan Burcea, antrenorul Coronei.</p>
<p>Pentru că Burcea nu are licență Master Coach EHF, gruparea brașoveană l-a adus pe Florin Paraschiv (62 de ani), care a apărut în acte ca director tehnic. Paraschiv a  stat pe bancă, însă doar Burcea a fost cel care a dat indicații pe tot parcursul jocului.</p>
<h2><span>Mariana Tîrcă revine la Corona </span></h2>
<p>Mariana Tîrcă va reveni din această săptămână la conducerea secției de handbal de la Corona după o pauză de aproape 7 ani.</p>
<p>Mariana Tîrcă va prelua postul de director tehnic, poziție rămasă descoperită după plecarea Aureliei Brădeanu la CSM București.</p>
<p>Fosta mare handbalistă a adus mingea la centrul terenului și a fost ovaționată la scenă deschisă de fanii brașoveni înaintea duelului cu Dijon.</p>

]]></description>
    </item>
    <item>
      <title>Mariana Târcă a revenit oficial la Corona Brașov: „Reconstruim! Pas cu pas!”. Cine va prelua echipa la finalul sezonului</title>
      <link>https://www.prosport.ro/alte-sporturi/handbal/mariana-tarca-a-revenit-oficial-la-corona-brasov-reconstruim-pas-cu-pas-cine-va-prelua-echipa-la-finalul-sezonului-20361479</link>
      <description><![CDATA[<img src="https://www.prosport.ro//wp-content/uploads/2026/01/Mariana-Tarca-a-revenit-oficial-la-Corona-Brasov-e1768310344373.jpg"/><br/><p>Mariana Tîrcă a revenit după șase ani și două luni la Corona Brașov. Fosta mare handbalistă a preluat postul de director tehnic la secția de handbal a clubului.</p>
<p>Postul era vacant după ce <span>Aurelia Brădeanu a demisionat</span>, la finalul anului trecut, și a plecat la CSM București. „A fost o negociere grea cu Mariana Tîrcă”, a spus Bogdan Oancea, directorul general al Coronei Brașov.</p>
<h2><span>Mariana Tîrcă a revenit ca director tehnic la Corona: „Pornim din nou de la zero. Reconstruim”</span></h2>
<p><span>Mariana Tîrcă a afirmat că prima decizie pe care o va lua la Corona</span> va fi o evaluare a secției de handbal.</p>
<p>„Am revenit în locul unde îmi este inima și sufletul. Am ajuns la concluzia că trebuie să revin și știu că încă mai am multe de spus în handbal. Nu este o situație confortabilă, dar mi-am propus să facem o evaluare corectă a secției de handbal de sus până jos și să facem o strategie coerentă. Vom face tot posibilul să reușim să ne îndeplinim obiectivul, adică o clasare care să ne permită accederea în cupele europene și în sezonul viitor. Pornim din nou de la zero. Reconstruim! Totul pas cu pas! Am fost, sunt și voi fi mereu un om foarte sentimental. Când este vorba de handbal știu că pot să ajut. În ultimii ani am avut oferte de a antrena, dar le-am refuzat. Și ca jucătoare nu am fost la multe echipe, am jucat doar la 5 cluburi în toată cariera mea. Ca antrenoare am activat doar la Vâlcea și Brașov. Îmi place stabilitatea”, a declarat Marian Tîrcă la prezentarea oficială.</p>
<h2><span>Credit pentru Bogdan Burcea</span></h2>
<p>La finalul acestui sezon, antrenorul Bogdan Burcea, dar și câteva jucătoare de la Corona, vor pleca la Dunărea Brăila. Mariana Tîrcă spune că Burcea are toată susținerea sa pentru a-și duce contractul la final.</p>
<p>„Antrenorul este profesionist, jucătoarele la fel, astfel că sunt convinsă că își vor face treaba corect până la capăt. Așa este normal. Am avut mai mute discuții cu Bogdan Burcea și sper să reușim să ducem echipa acolo unde ne-am propus”, a declarat Mariana Tîrcă.</p>
<h2><span>Bent Dahl, succesorul lui Burcea la Corona Brașov</span></h2>
<p>Team – managerul Gabriel Borodi a dezvăluit că norvegianul Bent Dahl va prelua echipa din vară, după ce Bogdan Burcea va încheia contractul. Bent Dahl îl va avea ca secund la Brașov pe Bo Rudgaard.</p>
<p>„Bent Dahl a semnat un contract pe doi ani valabil din această vară. L-am atras la Brașov cu un proiect sportiv de viitor, pentru că ne dorim să construim o echipă care să facă performanță în Europa, nu doar o figură frumoasă. Bent Dahl a antrenat naționalele Cehiei și Serbiei unde a făcut performanță și are și experiența Ligii Florilor”, a spus Borodi, care l-a „înțepat” pe actualul antrenor Bogdan Burcea: „Am dorit un antrenor care să implementeze un handbal modern, un handbal la nivelul anilor prezenți, un handbal care se joacă în mare viteză”.</p>
<h2><span>A câștigat procesul din urma scandalului de la Corona Brașov! „Am fost târâtă în mocirlă”</span></h2>
<p>Mariana Tîrcă a revenit la Corona Brașov după mai bine de șase ani. Scandalul de dopaj din 2019 a zguduit handbalul românesc. Corona Braşov, în acel moment pe locul secund în Liga Naţională, a fost exclusă din campionat pentru că a folosit o terapie cu laser intravenos pentru recuperarea jucătoarelor. Mariana Tîrcă ocupa atunci postul de director tehnic și a susținut mereu că nu a avut nicio implicare în acest caz. Mai întâi, Mariana Tîrcă a câștigat apelul la ANAD la finalul lui 2020 și a dorit să-și continue activitatea la Corona. Doar că, surpriză, la începutul lui 2021, fosta mare handbalistă a primit prin poștă decizia desfacerii contractului de muncă de la Corona printr-o hârtie semnată de șeful clubului la acea vreme, Emilian Cernica. Fosta mare handbalistă a apelat la instanță. Procesul a început în decembrie 2021, iar decizia Judecătoriei Brașov a venit în iunie 2022 și a fost favorabilă Marianei Tîrcă.</p>
<p>Șefii lui CSM Corona nu s-au lăsat și au făcut apel, dar fosta mare handbalistă a avut câștig de cauză și la Curtea de Apel Brașov. Decizia a venit în luna martie a anului 2024 și a fost definitivă, iar clubul brașovean i-a plătit 50.000 de euro. „M-am liniștit după perioada cu scandalul de dopaj de la Corona Brașov. În ultimii ani am urmărit handbalul ca un suporter și atât! M-am detașat total, pentru că tot ce s-a întâmplat atunci la Corona m-a dezgustat total.Între timp am câștigat procesul cu clubul, dar nimeni nu știe ce a fost în sufletul meu. Știam că sunt nevinovată, însă am picat victimă colaterală și am fost târâtă în mocirlă și asta pentru că cei care au reușit nu au fost în stare să-și asume responsabilitatea”, declara Mariana Târcă, la finalul procesului, pentru <span>ProSport</span>.</p>

]]></description>
    </item>
    <item>
      <title>Naționala României, învinsă pentru a doua oară de Ungaria</title>
      <link>https://www.prosport.ro/alte-sporturi/nationala-romaniei-invinsa-pentru-a-doua-oara-de-ungaria-20360365</link>
      <description><![CDATA[<img src="https://www.prosport.ro//wp-content/uploads/2026/01/Nationala-Romaniei-invinsa-pentru-a-doua-oara-de-Ungaria.jpg"/><br/><p>Naționala României a suferit o nouă înfrângere la Gyor împotriva selecționatei țării vecine.</p>
<p><span>„Tricolorii” de la handbal </span>masculin se pregătesc pentru Europeanul găzduit de Norvegia, Danemarca și Suedia. Cu doar cinci zile înainte de startul competiției România a pierdut fără drept de apel al doilea meci test susținut împotriva naționalei Ungariei, scor 40-34.</p>
<h2><span>O nouă înfrângere în fața Ungariei chiar înainte de debutul la EURO 2026</span></h2>
<p>După ce pe 9 ianuarie au pierdut primul meci cu Ungaria, scor 23-33, elevii lui George Buricea au cedat și în al doilea meci test susținut cu selecționata maghiară. De aceasta dată, diferența a fost doar de 6 goluri, dar ungurii au umplut poarta cu 40 de goluri. În celălalt amical disputat cu Italia, „tricolorii” au pierdut cu 34-35.</p>
<p>În al doilea meci test, ungurii au lăsat-o mai moale și au intrat la pauză cu un avantaj de doar două goluri pe tabelă, 18-16. În partea secundă, au mai marcat 22 de goluri și au reușit să obțină un nou succes care să îi motiveze pentru debutul la EURO 2026.</p>
<p>Campionatul European va avea loc între 15 ianuarie și 1 februarie 2026.</p>
<p>Selecționata României este calificată în grupa B din care mai fac parte Portugalia, Danemarca și Macedonia de Nord. Este considerată cea mai dificilă grupă, astfel că șansele sunt foarte mici ca elevii lui Buricea să treacă mai departe.</p>
<h3><span>Meciuri România EURO 2026</span></h3>
<ul>
<li>16 ianuarie, ora 19:00 » Portugalia vs. România</li>
<li>18 ianuarie, ora 21:30 » România vs. Danemarca</li>
<li>20 ianuarie, ora 19:00 » Macedonia de Nord vs. România</li>
</ul>
<h3><span>Componența celor 6 grupe</span></h3>
<ul>
<li>Grupa A: Germania, Spania, Austria, Serbia;</li>
<li>Grupa B: Danemarca, Portugalia, România, Macedonia de Nord.</li>
<li>Grupa C: Franţa, Norvegia, Cehia, Ucraina;</li>
<li>Grupa D: Slovenia, Insulele Feroe, Muntenegru, Elveţia;</li>
<li>Grupa E: Suedia, Croaţia, Olanda, Georgia;</li>
<li>Grupa F: Ungaria, Islanda, Polonia, Italia.</li>
</ul>
<p>Principala favorită este chiar vicecampioana en-titre Danemarca. România e văzut de casele de pariuri drept un outsider și are cota 5.000 să triumfe la EURO 2026.</p>
<h3><span>Lotul României pentru EURO 2026</span></h3>
<ul>
<li>Portari: Cătălin Sebastian Haidu (SG Flensburg-Handewitt/Germania), Ionuț Ciprian Iancu (CS Dinamo București), Mihai Cătălin Popescu (AHC Potaissa Turda).</li>
<li>Extreme stânga: Alexandru George Andrei (SCM Poli Timișoara), Denis Veres (AHC Potaissa Turda).</li>
<li>Extreme dreapta: Sorin Grigore (CSU din Suceava), Ionuț Nistor (CS Dinamo București).</li>
<li>Interi stânga: Tudor Botea (CS Minaur Baia Mare), Iosif Andrei Buzle (CS Dinamo București), Gabriel Robert Mihai Militaru (CS Dinamo București), Răzvan Cristian Trif (SCM Poli Timișoara), Gabriel Cumpănici (CS Minaur Baia Mare).</li>
<li>Interi dreapta: Roman Dodică (CS Dinamo București), Radu Cristian Ghiță (AHC Potaissa Turda).</li>
<li>Coordonatori: Erik Leonard Pop (CS Minaur Baia Mare), Daniel Stanciuc (CS Dinamo București).</li>
<li>Pivoți: Călin Dedu (CS Dinamo București), Robert Nagy (CS Minaur Baia Mare), Andras Szasz (SCM Poli Timișoara).</li>
</ul>

]]></description>
    </item>
    <item>
      <title>Groenlanda a luat decizia așteptată de o țară întreagă: „Oportunitate unică”</title>
      <link>https://www.prosport.ro/alte-sporturi/handbal/groenlanda-a-luat-decizia-asteptata-de-o-tara-intreaga-oportunitate-unica-20360163</link>
      <description><![CDATA[<img src="https://www.prosport.ro//wp-content/uploads/2026/01/Groenlanda-a-luat-decizia-asteptata-de-o-tara-intreaga-„Oportunitate-unica-1-1400x1130.jpg"/><br/><p><span>Groenlanda a anunțat la începutul anului 2026 numirea lui Jakob Larsen (51 de ani) în funcția de selecționer al naționalei feminine de handbal. </span></p>
<p><span>Fost internațional, cu 87 de selecții pentru reprezentativa masculină, Larsen revine astfel în <span>structura echipei naționale</span>, dar de data aceasta ca antrenor. </span></p>
<h2><span><b>Va conduce în paralel și formația HH Elite</b></span></h2>
<p><span>Noul selecționer va conduce în paralel și formația HH Elite, iar obiectivul stabilit este calificarea la Campionatul Mondial, competiție la care Groenlanda a mai participat de două ori, fără a reuși să obțină vreo victorie. </span><span>Antrenorul este implicat și în politică și își dorește să intre în Parlamentul danez.</span></p>
<p>„Ca fost jucător al echipei naționale timp de mulți ani, a venit momentul să contribui. Împreună vom atinge obiectivele de a califica din nou echipa națională a Groenlandei la Cupa Mondială (Groenlanda a participat la două ediții ale CM, fără să obțină vreo victorie). Aici m-am format ca handbalist, acum e timpul să dau ceva înapoi. Sunt recunoscător că HH Elite îmi oferă această oportunitate unică<span>”, a declarat Jakob Larsen, potrivit </span><span>tv2fyn.dk</span><span>.</span></p>
<h2 id="chapter-0"><span>Vestea momentului în sportul românesc: se schimbă legea! Ce se întâmplă în handbal</span></h2>
<p id="p-8">Demersul inițiat de suporterii handbalului românesc a mers, dincolo de petiția publică, inclusiv spre Agenția Națională pentru Sport, Comisia pentru Tineret și Sport din cadrul Camerei Deputaților, Federația Română de Handbal, cea Europeană și cea Internațională, dar și PRO TV. Sursele noastre dezvăluie culisele primei reacții concrete care pregătește o mutare spectaculoasă!</p>
<p id="p-9">Cu toate că Parlamentul e în vacanță până în prima parte a lunii februarie, președintele Comisiei pentru Tineret și Sport din Camera Deputaților, Ciprian Paraschiv, și-a anunțat colaboratorii din AUR să pregătească de urgență un proiect de modificare a legii prin care situația care a indignat comunitatea handbalului românesc să se rezolve.</p>
<p id="p-10">Sursele noastre detaliază că este posibilă o modificare mai amplă a Legii audiovizualului 504 / 2002, dar sunt explorate și alte pârghii legislative, pentru o soluție optimă. Care e scopul? Completarea listei „evenimentelor de importanță majoră” din anexa HG 47 / 2003 cu <span>meciurile naționalelor de handbal ale României</span>, feminin și masculin, la Europene și Mondiale și, eventual, includerea ei în text de lege.</p>
<p id="p-11">Ce înseamnă asta? Meciurile respective vor deveni obligatoriu difuzate la tv de deținătorii drepturilor și, implicit, gratis pentru toată țara, ieșind din situația actuală unde sunt disponibile doar în online și doar contra cost, pentru cine deține cont în platforma VOYO!</p>

]]></description>
    </item>
    <item>
      <title>CSM București, meci fabulos în Danemarca, în Liga Campionilor. Adversarelor nu le-a venit să creadă</title>
      <link>https://www.prosport.ro/alte-sporturi/handbal/csm-bucuresti-meci-fabulos-in-danemarca-in-liga-campionilor-adversarelor-nu-le-a-venit-sa-creada-20360238</link>
      <description><![CDATA[<img src="https://www.prosport.ro//wp-content/uploads/2026/01/CSM-Bucuresti-meci-fabulos-in-Danemarca-in-Liga-Campionilor-1400x785.jpg"/><br/><p>Campioana României la handbal feminin, CSM București, a făcut instrucție în Danemarca, în etapa 9 din Liga Campionilor, cu puternica Odense.</p>
<p>Cu 4 victorii și tot atâtea eșecuri în actuala ediție a competiției continentale, echipa bucureșterană a făcut meci fabulos în Danemarca.</p>
<h2><span>Danezelor nu le-a venit să creadă când au văzut ce face CSM București pe teren</span></h2>
<p>CSM București aborda partida cu Odense, aflată pe locul 2 <span>în Grupa B de Champions League</span>, de pe poziția 5. Șansele de a prinde calificarea directă în sferturile de finală ale competiției erau reduse, dar reale.</p>
<p>Primul pas pentru îndeplinirea obiectivului era o victorie pe terenul lui Odense, aflată pe locul 2, cu 13 puncte la ora partidei. Misiunea se anunța dificilă, în contextul în care danezele pierduseră un singur meci, cu liderul B rest, iar la București s-a impus cu un categoric 36-30.</p>
<p>Cu toate acestea, CSM București a predat o adevărată lecție de handbal. Începutul confruntării a apariținut gazdelor, dar de la 7-7 pe teren a fost o singură formație, cea română, care a făcut ce a vrut.</p>
<p>Formația pregătită de Bojana Popovic s-a desprins la 12-7, iar până la finalul primei reprize a înscris alte 3, primind numai două.</p>
<h2><span>CSM București a urcat pe locul 4 în clasamentul Grupei B de Liga Campionilor</span></h2>
<p>Partea a doua a confruntării din Danemarca s-a desfășurat tot într-o singură direcție, spre poarta gazdelor. Brnovic, Jaukovic sau Ostegaard au făcut ce au vrut pe teren, iar CSM București s-a îndreptat cu pași siguri spre a cincea victorie în actuala ediție de Liga Campionilor, dar numai a doua în deplasare.</p>
<p>Anterior, formația Primăriei Capitalei <span>a învins doar Sola, ultima din grupă, cu 38-30</span>, pe 8 noiembrie. Cu acest succes, CSM București a urcat pe locul 4 în clasament, la egalitate de puncte cu Ikast, 10, dar beneficiază de un golaveraj mult mai bun, +19, față de +8.</p>
<p>În continuare, echipa antrenată de Bojana Popovic va juca acasă cu Krim Mercator pe 18 ianuarie, în deplasare cu Podravka pe 24 ianuarie, acasă cu Brest pe 8 februarie, pe terenul lui FTC-Rail Cargo în ziua de 14 ferbuarie, urmând să încheie faza grupelor pe 21 februarie, când primește replica lui Ikast.</p>
<p>Primele două din ambele grupe de Liga Campionilor se califică direct în sferturile de finală ale competiției, în timp ce formațiile aflate între locurile 3 și 6 în ierarhiile finale joacă, în cruciș (3 cu 6 și 4 cu 5), pentru accederea în respectiva fază.</p>
<p>În Grupa A evoluează altă reprezentantă a României, Gloria Bistrița. În etapa 9, aceasta a învins Stormahar acasă, cu 29-26 și se află pe locul 3, cu 12 puncte, la distanță mare de liderul Gyor, care are victorii pe linie, și la două de Metz.</p>
<p>Următorul meci al Gloriei Bistrița este pe 18 ianuarie, în deplasare, cu Esbjerg, formație aflată pe locul 4 cu 11 puncte.</p>

]]></description>
    </item>
  </channel>
</rss>
