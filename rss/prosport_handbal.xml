<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXCLUSIV Dinamo se desparte de încă o vedetă! Unde va evolua jucătorul de națională</title>
      <link>https://www.prosport.ro/alte-sporturi/handbal/dinamo-se-desparte-de-inca-o-vedeta-unde-va-evolua-jucatorul-de-nationala-20385754</link>
      <description><![CDATA[<img src="https://www.prosport.ro//wp-content/uploads/2026/02/Dinamo-se-desparte-de-inca-o-vedeta-Unde-va-evolua-jucatorul-de-nationala-1400x933.jpg"/><br/><p>Continuă mișcările importante și în handbalul masculin, în perioada în care se fac transferuri pentru sezoanele care urmează.</p>
<p>Din informațiile noastre, Dinamo se va despărți și de Yoav Lumbroso, care va merge în Macedonia de Nord, urmând să evolueze pentru Eurofarm Pelister.</p>
<h2><span>Dinamo se desparte de Yoav Lumbroso! Israelianul va juca la Eurofarm Pelister</span></h2>
<p>Cu gândul la un nou titlu pe plan intern, Dinamo pregătește deja noul sezon de Liga Campionilor, în care își va propune cu siguranță să ajungă în fazele eliminatorii.</p>
<p>După ce sârbul Vladimir Cupara a aflat că va merge în Bundesliga, Dinamo se va despărți și de Yoav Lumbroso.</p>
<p>Fostul adversar al naționalei României și-a găsit deja echipă. Astfel, acesta va juca la Eurofarm Pelister, grupare din Macedonia de Nord aflată și ea în acest sezon de Liga Campionilor.</p>
<p>Eurofarm este pe penultimul loc în grupa B, echipa la care va merge Lumbroso reușind să bifeze doar două victorii în Liga Campionilor. Așa că echipa din Macedonia de Nord are șanse doar teoretice să treacă mai departe.</p>
<h2><span>Cine a insistat pentru transferul lui Yoav Lumbroso la Dinamo</span></h2>
<p>Contestat de majoritatea fanilor, Yoav Lumbroso n-a părut că este un jucător de nivelul lui Dinamo, mai ales pe plan european.</p>
<p>În vârstă de 25 de ani, Lumbroso a fost adus în România de David Davis, cel care a insistat pentru transferul său în „Ștefan cel Mare”.</p>
<p>David Davis a plecat însă destul de repede la Dinamo, iar Lumbroso a înțeles că nu mai reprezintă cu adevărat o variantă pentru campioana României.</p>
<p>„Ambiția mea a fost întotdeauna să joc pentru o echipă de Liga Campionilor și cred că Dinamo este locul perfect”, spunea Lumbroso, în vara anului 2024.</p>
<p>Cu Lumbroso pe teren, Dinamo a depășit faza grupelor în sezonul trecut și a ieșit din competiție după dubla cu nemții de la Magdeburg.</p>
<h2><span>Dinamo a ajuns la 10 înfrângeri în Liga Campionilor</span></h2>
<p>După eșecul cu Fuchse Berlin, scor 21-27, <span>Dinamo a ajuns la zece înfrângeri în această ediție de Liga Campionilor</span>, fiind deja eliminată din competiție.</p>
<p>La meciul cu puternica formație din Germania, <span>Dinamo a fost încurajată și de Cătălin Cîrjan</span>, care a uitat pentru o perioadă de marele derby cu Rapid.</p>
<p>La cum arată lucrurile, Dinamo mai poate spera doar la un succes, având în vedere că o va mai întâlni pe codașa Kolstad, pe teren propriu.</p>
<p>Pe 25 februarie, Dinamo merge în Ungaria pentru duelul tare cu Veszprem, echipă pregătită de Xavi Pascual. Până atunci, Dinamo va juca la Constanța un meci mult mai important, având în vedere că roș-albii sunt la două puncte în spatele liderului Buzău.</p>

]]></description>
    </item>
    <item>
      <title>EXCLUSIV EXCLUSIV Cursele anulate din Europa și nebunia de pe aeroportul Otopeni au declanșat un haos care nu s-a mai întâlnit! Decizia de urgență: „Era ultima soluție!”</title>
      <link>https://www.prosport.ro/alte-sporturi/handbal/cursele-anulate-din-europa-si-nebunia-de-pe-aeroportul-otopeni-au-declansat-un-haos-care-nu-s-a-mai-intalnit-si-o-decizie-de-urgenta-era-ultima-solutie-20385936</link>
      <description><![CDATA[<img src="https://www.prosport.ro//wp-content/uploads/2026/02/Cursele-anulate-din-Europa-si-nebunia-de-pe-aeroportul-Otopeni-au-declansat-un-haos-1400x788.jpg"/><br/><p>Nebunia de la începutul acestei săptămâni de pe aeroportul din Otopeni a adus un adevărat haos, astfel încât meciurile din Liga Campionilor la handbal masculin puteau fi date serios peste cap.</p>
<p>Astfel, observatorul delegat inițial la duelul lui Dinamo cu Fuchse Berlin n-a putut să ajungă la București, astfel încât un român a ajuns în cele din urmă în Sala Polivalentă. Acolo unde nemții s-au impus cu scorul de 27-21, dominând clar repriza secundă.</p>
<h2><span>Nebunia de pe aeroportul Otopeni a adus un adevărat haos! Observatorul delegat la meciul lui Dinamo n-a mai ajuns la meci</span></h2>
<p>Liga Campionilor la handbal masculin programează în această perioadă ultimele meciuri din faza grupelor, în urma cărora vom afla echipele care se duc direct în sferturi și cele care vor prinde play-off-ul.</p>
<p>Ninsoarea de la finalul lunii februarie a adus însă un adevărat haos în multe zone din Europa, dar mai ales pe aeroportul Otopeni, acolo unde în prima parte a zilei de miercuri multe avioane n-au putut să decoleze.</p>
<p>Cehul Jiri Konecny n-a mai putut să ajungă la București, acolo unde a fost delegat la duelul lui Dinamo cu Fuchse Berlin, în condițiile în care cursa Tarom de la Praga a fost anulată. Astfel, EHF a decis ca acesta să meargă în Macedonia de Nord, acolo unde a fost observator la partida pe care Wisla a câștigat-o pe terenul lui Eurofarm, scor 28-25.</p>
<h2><span>Un român a ajuns observator la meciul lui Dinamo după ce i-a fost anulată cursa</span></h2>
<p>Observatorul meciului dintre Eurofarm și Wisla ar fi trebuit să fie însă românul Alin Cîrligeanu. Acesta a mers la aeroportul Henri Coandă și a stat ore în șir așteptând să vadă dacă poate pleca spre Istanbul, de unde avea apoi conexiune spre Skopje, capitala Macedoniei de Nord.</p>
<p>Și cursa lui Cîrligeanu a fost însă anulată, astfel încât acesta a rămas la București și a fost trimis de EHF chiar în Sala Polivalentă,<span> pentru meciul lui Dinamo cu Fuchse Berlin, care s-a jucat joi seara.</span></p>
<p>Măsura luată de EHF este una cu totul specială, având în vedere că un român a fost observator la un duel cu o echipă din țara noastră în prim-plan. „Era ultima soluție”, susțin sursele <span>ProSport.</span></p>
<p><span>Fost șef al Comisiei Centrale de Arbitri </span>și un om cu o experiență bogată în handbal, Cîrligeanu s-a achitat însă foarte bine de sarcini și a dus meciul la final fără probleme. Asta și în condițiile în care meciul n-a mai avut o miză atât de importantă pentru Dinamo, care era deja eliminată din competiție după un parcurs mult sub așteptări sub comanda lui Paulo Pereira.</p>
<p>Dinamo a rămas cu o singură victorie în acest sezon european și, în mod normal, ar mai putea bifa până la final doar un succes, în condițiile în care la București va veni codașa Kolstad.</p>
<div class="wp-caption aligncenter" id="attachment_20385954" style="width: 1410px"><img alt="" aria-describedby="caption-attachment-20385954" class="wp-image-20385954 size-large" decoding="async" height="1400" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/Alin-Cirligeanu-Gatu-1400x1400.jpg" srcset="https://www.prosport.ro/wp-content/uploads/2026/02/Alin-Cirligeanu-Gatu-1400x1400.jpg 1400w, https://www.prosport.ro/wp-content/uploads/2026/02/Alin-Cirligeanu-Gatu-300x300.jpg 300w, https://www.prosport.ro/wp-content/uploads/2026/02/Alin-Cirligeanu-Gatu-150x150.jpg 150w, https://www.prosport.ro/wp-content/uploads/2026/02/Alin-Cirligeanu-Gatu-768x768.jpg 768w, https://www.prosport.ro/wp-content/uploads/2026/02/Alin-Cirligeanu-Gatu.jpg 1440w" width="1400"/><p class="wp-caption-text" id="caption-attachment-20385954">Alin Cîrligeanu alături de legendarul Cristian Gațu Foto: Facebook</p></div>

]]></description>
    </item>
    <item>
      <title>EXCLUSIV Cine este puștiul român care a devenit celebru în toată Europa după ce a pus mâna pe unul dintre cele mai dorite tricouri din lume: „Sperăm sa calce pe urmele lui!”</title>
      <link>https://www.prosport.ro/alte-sporturi/handbal/cine-este-pustiul-roman-care-a-devenit-celebru-in-toata-europa-dupa-ce-a-pus-mana-pe-unul-dintre-cele-mai-dorite-tricouri-din-lume-speram-sa-calce-pe-urmele-lui-20385889</link>
      <description><![CDATA[<img src="https://www.prosport.ro//wp-content/uploads/2026/02/Cine-este-pustiul-roman-care-a-devenit-celebru-in-toata-Europa-dupa-ce-a-pus-mana-pe-unul-dintre-cele-mai-dorite-tricouri-din-lume-1400x788.jpeg"/><br/><p>Momente cu adevărat emoționante în Sala Polivalentă, acolo unde sosirea lui Mathias Gidsel, considerat cel mai bun jucător din lume, a declanșat o veritabilă nebunie printre iubitorii handbalului.</p>
<p>Așa cum era de așteptat, Gidsel a jucat foarte bine, iar Fuchse Berlin n-a avut mari emoții în fața lui Dinamo și s-a impus clar, scor 27-21, după ce a fost mult mai bună în repriza secundă a meciului de joi seara.</p>
<h2><span>Cine este puștiul român care a devenit celebru după ce a luat tricoul starului Mathias Gidsel</span></h2>
<p>Sosirea danezului Gidsel a declanșat o adevărată nebunie la București, partida cu Fuchse Berlin fiind ultima tare pentru Dinamo pe teren propriu în acest sezon european. Asta în condițiile în care Dinamo va mai juca la București doar cu Kolstad, un meci care va aduce probabil puțini spectatori în Sala Polivalentă.</p>
<p>Mulți suporteri și-au dorit tricoul celui mai bun handbalist din lume, o parte au și venit cu mesaje speciale la meci, însă doar Albert Andrei a fost cel norocos. În vârstă de 13 ani și jumătate, juniorul lui CSM Ploiești a reușit să ia tricoul celebrului danez, după ce s-a pregătit special pentru acest moment. Mesajul pentru Gidsel a fost unul impresionant, iar Mathias a revenit de la vestiare pentru a-i oferi lui Albert Andrei o amintire de neuitat. Puștiul a primit tricoul starului formației din Bundesliga în aplauzele celor rămași în Sala Polivalentă, la momente bune după fluierul final.</p>
<p>„Sperăm să calce chiar pe urmele lui Gidsel. Îl urmărește la fiecare meci, atât în Bundesliga, cât și în Liga Campionilor. Este un adevărat fan”, a mărturisit tatăl puștiului, vizibil emoționat de întâlnirea copilului cu handbalistul apreciat în toată lumea.</p>
<p>Gidsel și Albert se cunosc din 2024, atunci când au făcut o fotografie cu ocazia <span>succesului fabulos obținut de Dinamo în fața formației din Berlin, scor 38-31.</span></p>
<h2><span>Cel mai bun jucător din lume a stat zeci de minute pentru poze și autografe! Colegii l-au așteptat în autocar</span></h2>
<p>După ce i-a făcut o mare bucurie tânărului handbalist român, <span>Mathias Gidsel a rămas zeci de minute pentru poze și autografe</span>, gestul uriașului jucător fiind cu adevărat impresionant.</p>
<p>Sesizând nebunia din jurul handbalistului aflat la Fuchse Berlin, oamenii de la securitate au încercat să-l protejeze pe Gidsel. Acesta n-a refuzat însă pe nimeni și a plecat din Sala Polivalentă doar după ce toată lumea a fost mulțumită. A fost o adevărată lecție pentru „vedetele” care caută să scape cât mai repede atunci când fanii așteaptă o fotografie sau un autograf.</p>
<p>„E incredibil cât de mulți copii mă susțin și mă așteaptă la autografe. Pentru un băiat care a plecat din Danemarca și joacă în Germania este incredibil câtă susținere am. De asta practic cel mai bun sport din lume și mă bucur de fiecare clipă petrecută aici”, a mărturisit Gidsel.</p>
<div class="wp-caption aligncenter" id="attachment_20385922" style="width: 1410px"><img alt="" aria-describedby="caption-attachment-20385922" class="wp-image-20385922 size-large" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/Gidsel-autografe-1400x1050.jpg" srcset="https://www.prosport.ro/wp-content/uploads/2026/02/Gidsel-autografe-1400x1050.jpg 1400w, https://www.prosport.ro/wp-content/uploads/2026/02/Gidsel-autografe-768x576.jpg 768w, https://www.prosport.ro/wp-content/uploads/2026/02/Gidsel-autografe-1536x1152.jpg 1536w, https://www.prosport.ro/wp-content/uploads/2026/02/Gidsel-autografe.jpg 1600w" width="1400"/><p class="wp-caption-text" id="caption-attachment-20385922">Gidsel a fost pur și simplu „sufocat” de iubitorii handbalului Foto: ProSport</p></div>
<p>Momentele superbe cu Mathias Gidsel în prim-plan i-au impresionat și pe jucătorii lui Dinamo, care și ei au fost solicitați pentru poze și autografe, în mod special Ionuț Iancu și Robert Militaru.</p>
<p>Pentru Dinamo urmează duelul cu Veszprem în Liga Campionilor, în timp ce Gidsel și colegii lui promit să se lupte pentru a prinde Final Four-ul de la Koln, bătălia pentru cucerirea trofeului fiind și în acest sezon pe muchie de cuțit.</p>

]]></description>
    </item>
    <item>
      <title>DECLARAȚII Cel mai bun handbalist al lumii a elogiat-o pe Cristina Neagu la București: „Îmi iau acest angajament!”</title>
      <link>https://www.prosport.ro/alte-sporturi/handbal/cel-mai-bun-handbalist-al-lumii-a-elogiat-o-pe-cristina-neagu-la-bucuresti-imi-iau-acest-angajament-20385607</link>
      <description><![CDATA[<img src="https://www.prosport.ro//wp-content/uploads/2026/02/Cel-mai-bun-handbalist-al-lumii-a-elogiat-o-pe-Cristina-Neagu-la-Bucuresti-1400x785.jpg"/><br/><p>Venit la București pentru un meci din Liga Campionilor, împotriva lui Dinamo, cel mai bun handbalist al lumii a făcut reverențe în fața Cristinei Neagu.</p>
<p>Echipa masculină de handbal Dinamo a fost învinsă, acasă, de Fuchse, în etapa 1 din grupa A a Ligii Campionilor. Autor a 8 goluri, Mathias Gidsel a vorbit despre Cristina Neagu.</p>
<h2><span>Cristina Neagu a fost elogiată, la București, de cel mai bun handbalist al lumii</span></h2>
<p>Finalista ediției precedente a Ligii Campionilor la handbal masculin, echipa germană Fuchse Berlin nu a avut niciun fel de emoții să învingă Dinamo, cu 27-21 (13-12) în etapa 11 a Grupei A din Liga Campionilor.</p>
<p>Cel mai prolific jucător a fost danezul Mathias Gidsel, care a înscris 8 goluri, din 11 aruncări, pentru formația vizitatoare. La finalul meciului, el i-a adus un omagiu <span>Cristinei Neagu, retrasă din activitate în mai 2025</span>.</p>
<p>„Probabil că nu voi ajunge niciodată la performanțele Cristinei Neagu. Îmi iau angajamentul să calc pe urmele ei și să fac tot posibilul să o ajung”, a spus handbalistul care a câștigat de 3 ori distincția de handbalistul anului, în 2023, 2024 și 2025. Doar francezul Nikola Karabatic se mai laudă cu o asemenea performanță la masculin, în 2007, 2014 și 2016.</p>
<p>Considerată de mulți drept cea mai valoroasă handbalistă din toate timpurile, Neagu este singura jucătoare din istorie care a câștigat patru premii IHF World Player of the Year, în 2010, 2015, 2016 și 2018.</p>
<p>De asemenea, a câștigat premiul EHF Player of the Year în 2017 și 2018, stabilind un record în acest sens, și a fost selectată în echipa All-EHF Champions League All-Star de șapte ori, între 2015 și 2018, respectiv între 2020 și 2022.</p>
<h2><span>Dinamo este eliminată din cupele euyropene, după eșecul de pe teren propriu cu Fuchse</span></h2>
<p>În actuala ediție a Ligii Campionilor, <span>Dinamo a câștigat un singur meci</span>, 29-28 cu HBC Nantes, pe teren propriu, în ziua de 20 noiembrie, meciul contând pentru etapa 8. În rest, a pierdut fără să respire: 30-33 cu Sporting Lisabona, 28-31 cu Kolstad, 27-30 cu Veszprem HC, 31-32 cu Fuchse Berlin, 28-34 şi 27-30 cu Aalborg Handball, 24-28 şi 32-34 cu Industria Kielce și 28-35 cu Nantes.</p>
<p>Cu doar două puncte, campioana României nu are nicio șansă să se califice în play-off-ul pentru sferturile de finală. Dacă, de exemplu, ar câștiga ultimele 3 meciuri, în deplasare cu Veszprem, acasă cu Kolstad și în deplasare cu Sporting Lisabona, iar Nantes ar fi învinsă pe linie, cele două ar fi la egalitate de puncte.</p>
<p>În această situație, departajarea s-ar face în funcție de rezultatele directe, ori Nantes are avantaj la golaveraj, deoarece s-a impus pe teren propriu în fața lui Dinamo la 7 goluri, iar la București a pierdut la unul singur.</p>
<p>Deținătoarea trofeului este echipa germană Magdeburg. La turneul final din mai, care a avut loc la Koln, a învins Barcelona în semifinale cu 31-30 și Fuchse în ultimul act cu 32-26. Medaliile de bronz au fost câștigate de Nantes, după 30-25 cu echipa catalană.</p>

]]></description>
    </item>
    <item>
      <title>Și Alexandru Dedu are un punct de vedere legat de transmisiunile TV din handbalul românesc: „E ținut într-un acvariu frumos, dar la care nu se poate uita multă lume”</title>
      <link>https://www.prosport.ro/alte-sporturi/handbal/si-alexandru-dedu-are-un-punct-de-vedere-legat-de-transmisiunile-tv-din-handbalul-romanesc-e-tinut-intr-un-acvariu-frumos-dar-la-care-nu-se-poate-uita-multa-lume-20384375</link>
      <description><![CDATA[<img src="https://www.prosport.ro//wp-content/uploads/2026/02/Si-Alexandru-Dedu-are-un-punct-de-vedere-legat-de-transmisiunile-TV-din-handbalul-romanesc-„E-tinut-intr-un-acvariu-frumos-dar-la-care-nu-se-poate-uita-multa-lume.jpg"/><br/><p>Începutul de an a adus controverse în handbalul românesc, după ce Campionatul European de Handbal masculin a fost transmis pe platforma online contra-cost Voyo, a trustului Pro.</p>
<p><span>Alexandru Dedu, manager la SCM Poli Timișoara</span> și candidat la funcția de președinte al <span>Federației Române de Handbal</span> și-a exprimat o părere pe acest subiect și consideră că sportul cu mingea mică nu ajunge la suficient de mulți telespectatori români.</p>
<h2><span>Handbalul, lângă fotbal, dar insuficient promovat</span></h2>
<p>Dedu a punctat că handbalul a crescut mult în popularitate printre sporturile urmărite de români în ultimul deceniu. Inclusiv cu „ajutor” de la faptul că la sporturile individuale, în special la tenis, nu mai sunt rezultatele aduse de Simona Halep.</p>
<p>Așadar, se poate profita, dar „vitrina” nu ar fi suficient de bine plasată. „Eu am părerea mea despre direcția aceasta. Handbalul a ajuns la notorietate pe locul 2 în România. În 2014 eram pe locurile 5-6. Când Halep s-a retras, handbalul a ajuns pe locul 2 ca dorința oamenilor de a-l vedea. Handbalul în momentul de față e ținut într-un acvariu frumos, dar la care nu se poate uita multă lume. Și asta nu face bine! Dar nu sunt eu în măsură să decid”, a declarat Alexandru Dedu, întrebat de controversele stârnite odată cu Europeanul din ianuarie.</p>
<h2><span>Piața românească nu e suficient de matură pentru sistemul pay-per-view</span></h2>
<p>Cel care conduce din punct de vedere sportiv clubul SCM Timișoara spune că avantajul real ar fi dacă Pro TV ar da un meci per etapă, și nu ambele pe Pro Arena sau chiar pe Voyo, cum se petrece acum. De asemenea, el a punctat că piața românească nu e încă la nivelul celei occidentale, cu sistem pay-per-view, pentru că nici sportul nu e la acel nivel.</p>
<p>„Nu-mi convine înțelegerea. Dacă ne-ar da pe Pro TV ar fi nemaipomenit. Așa, sunt meciuri pe Pro Arena și restul, pe o platformă digitală. Lucrul acesta se întâmplă în toate țările vestice, produsele premium sunt pe platforme digitale. Dar în acele țări sportul în sine e o industrie și ei au ajuns la maturitate”, a mai spus Dedu.</p>
<p>În ceea ce privește Liga Zimbrilor, doar în prima etapă din retur s-a dat un meci pe Voyo, cel dintre Poli și Turda. Ulterior, pentru runda a doua, dar și cele ce vor urma, apar câte două partide programate să fie ambele transmise pe Pro Arena.</p>

]]></description>
    </item>
  </channel>
</rss>
