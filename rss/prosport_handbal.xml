<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorina Grozav a lăsat Rapidul pentru Corona Brașov: „Povestea mea la Rapid s-a încheiat”</title>
      <link>https://www.prosport.ro/alte-sporturi/handbal/sorina-grozav-a-lasat-rapidul-pentru-corona-brasov-povestea-mea-la-rapid-s-a-incheiat-20202590</link>
      <description><![CDATA[<img src="https://www.prosport.ro/wp-content/uploads/2025/06/Sorina-Grozav-a-lasat-Rapidul-pentru-Corona-Brasov-1400x933.jpg"/><br/><p>Handbalista Sorina Grozav (26 de ani) a încheiat  conturile cu Rapid și a semnat un contract pe doi ani cu Corona Brașov, echipă la care și-a făcut debutul în handbalul românesc.</p>
<p>„Sorina Grozav revine acasă, la CSM Corona Brașov!</p>
<p>Suntem bucuroși să anunțăm revenirea la Brașov a uneia dintre cele mai valoroase jucătoare formate în propria noastră pepinieră – Sorina Grozav (Tîrcă). Brașoveanca Sorina revine în tricoul galben-albastru după o experiență de 4 ani la CS Rapid București, club cu care a evoluat în competițiile interne și internaționale, inclusiv în Liga Campionilor și Cupa EHF.</p>
<p>Sorina revine acasă cu mai multă experiență, maturitate și cu un parcurs solid în handbalul de top.</p>
<p>„Mă bucur mult că am putut să mă întorc acasă. Îmi doresc să ajut echipa și să facem un sezon cât mai bun. Vreau să le mulțumesc brașovenilor pentru toate mesajele pe care mi le-au dat în această perioadă și vreau să știe că m-am întors cu sufletul acasă și aștept cu nerăbdare să ne revedem”, <span>a declarat Sorina</span>„, este anunțul clubului brașovean. Interul stânga a mai evoluat pentru Corona Brașov în perioada 2015- 2021.</p>
<h3><span>Mesajul Sorinei Grozav la despărțirea de Rapid </span></h3>
<p><span>Sorina a postat</span> și un mesaj pentru fanii Rapidului, echipă cu care mi-a avea doi ani de contract.</p>
<p>„Mulțumesc Rapid pentru 4 ani minunați, mulțumesc suporterilor extraordinari care au fost alături de noi indiferent de rezultat și pe care nu îi voi uita niciodată. Chiar dacă povestea mea la Rapid s-a încheiat, veți rămâne mereu în inima mea”, este mesajul Sorinei Grozav.</p>
<h2><span>Corona Brașov va juca în grupele EHF</span></h2>
<p>Corona Brașov a terminat sezonul trecut pe locul doi în Liga Florilor, dar nu a solicitat Corona Brașov  un wild card de la EHF pentru participarea în Liga Campionilor.</p>
<p>„Sunt multe motive pentru a nu merge în Liga Campionilor, iar cel mai important este acela că nu putem juca la Brașov. Publicul a fost un factor important în tot ce am realizat în acest sezon, iar în Liga Campionilor ar fi însemnat să jucăm la Sfântu Gheorghe, Mioveni sau Buzău. Nu putem să ne aruncăm cu capul înainte pentru o competiție pentru care nu suntem pregătiți.</p>
<p>Cu toții ne dorim să ajungem în Liga Campionilor, și eu îmi doresc, dar trebuie să facem față unei astfel de competiții. Trebuie să fim realiști, în acest moment nu putem. Vom participa în Cupa EHF”, spunea Aurelia Brădeanu, coordonatorul  secției de handbal la Corona Brașov. În schimb, EHF a accepat participarea în viitorul sezon din Liga Campionilor celor de la Gloria Bistrița. Corona Brașov va juca EHF European League, unde echipa lui Bogdan Burcea va juca direct în faza grupelor.</p>

]]></description>
    </item>
    <item>
      <title>Handbalista care-și acoperă capul, brațele și picioarele în timpul meciurilor din Liga Florilor pierde procesul cu Măgura Cisnădie! Ce soluție definitivă a dat Comisia de Apel a FR Handbal</title>
      <link>https://www.prosport.ro/alte-sporturi/handbal/handbalista-care-si-acopera-capul-bratele-si-picioarele-in-timpul-meciurilor-din-liga-florilor-pierde-procesul-cu-magura-cisnadie-ce-solutie-definitiva-a-dat-comisia-de-apel-a-fr-handbal-20203367</link>
      <description><![CDATA[<img src="https://www.prosport.ro/wp-content/uploads/2025/06/Handbalista-„cu-batic-pierde-procesul-cu-Magura-Cisnadie-Ce-solutie-definitiva-a-dat-Comisia-de-Apel-a-FR-Handbal-1.jpg"/><br/><p>Congoleza Fanta Diagouraga, una dintre cele mai bune jucătoare străine din Liga Florilor, a pierdut un proces cu clubul Măgură Cisnădie. Acesta solicita plata salariilor pe un an și jumătate.</p>
<p>Venită în vară la Cisnădie de la echipa de eșalon secund CSM Deva, congoleza Fanta Diagouraga (24 ani) a reușit să marcheze 91 de goluri în cele 13 meciuri disputate de Măgura în turul Ligii Naționale.</p>
<h2><span>Fanta Diagouraga nu renunță la procesul cu Măgura Cisnădie</span></h2>
<p>Africanca era o prezență inedită în campionatul intern, pentru că poartă mereu pe cap un ”hijab”, voalul purtat de femeile musulmane.</p>
<p>Diagouraga s-a născut și a crescut în Franța, dar evoluează pentru naționala din Congo. De asemenea, Fanta își acoperă și brațele și picioarele, pentru ca acestea să nu fie vizibile.</p>
<ul>
<li>Cine este handbalista din Liga Florilor care-și acoperă capul și picioarele în timpul meciurilor!</li>
</ul>
<p>Ce a decis Comisia de Apel?</p>
<p>Admite apelul formulat de CS Măgura Cisnădie împotriva Hotărârii nr. 780/15.05.2025, desființează în parte hotărârea și rejudecând cauza dispune:</p>
<ul>
<li><em>În baza art. 8.7 coroborat cu art. 8.6 din RSTJH, constată încetarea unilaterală fără justă cauză a contractului de activitate sportivă nr. 3938/12.03.2024 înregistrat la FRH sub nr. 15328/21.03.2024, din culpa sportivei Diagouraga Fanta;</em></li>
<li><em>În baza art. 8.8 lit. b) din RSTJH obligă sportiva la plata către CS Măgura Cisnădie a unei compensații în cuantum de 21.000 euro reprezentând 50% din drepturile contractuale aferente pentru o perioadă de 12 luni;</em></li>
<li><em>Menține dispoziția privind obligarea clubului la plata către sportiva Diagouraga Fanta a sumei de 11.132, 25 euro reprezentând remunerația restantă aferentă perioadei decembrie 2024 (parțial), ianuarie-februarie 2025 si martie 2025 (parțial);</em></li>
<li><em>Compensează sumele datorate reciproc între părți și obligă sportiva Diagouraga Fanta la plata către club a sumei de 9867,75 euro, în termen de 15 zile de la comunicare;</em></li>
<li><em>Menține dispoziția de obligare a clubului CS Măgura Cisnădie la plata cheltuielilor de judecata de la fond către sportiva Diagouraga Fanta în cuantum de 6.922 lei reprezentând taxa de memoriu și onorariu avocațial.</em></li>
</ul>
<h2><span>De unde a pornit totul?</span></h2>
<p>Între club și jucătoare, reprezentată de Gherdan și Asociații, a fost un litigiu pentru că au existat întârzieri pentru că nu se aprobaseră bani alocați de Primăria Cisnădie pentru echipa de handbal feminin. Clubul a fost reprezentat de avocatul Paul Mincu. Președintele Alexandru Weber pregătește o strategie pentru sezonul viitor, scenariu bazat pe foarte multe jucătoare tinere, de perspectivă.</p>
<p>După 10 ani consecutivi în Liga Națională de handbal feminin, Măgura Cisnădie se va înscrie din sezonul următor la startul Diviziei A, cel de-al doilea eșalon valoric.</p>

]]></description>
    </item>
    <item>
      <title>Wild-card refuzat pentru o echipă românească în Liga Campionilor la handbal feminin! România trimite trei formații în marea competiție europeană</title>
      <link>https://www.prosport.ro/alte-sporturi/handbal/wild-card-refuzat-pentru-o-echipa-romaneasca-in-liga-campionilor-la-handbal-feminin-romania-trimite-trei-formatii-in-marea-competitie-europeana-20201817</link>
      <description><![CDATA[<img src="https://www.prosport.ro/wp-content/uploads/2025/06/Wild-card-refuzat-pentru-o-echipa-romaneasca-in-Liga-Campionilor-la-handbal-feminin-Romania-trimite-trei-formatii-in-marea-competitie-europeana.jpg"/><br/><p>Gloria Bistrița, participantă în premieră în Champions League sezonul trecut, va evolua și în acest sezon al competiției numărul din handbalul european.</p>
<p>Gruparea pregătită de spaniolul Carlos Viver este una dintre privilegiate, alături de Podravka, Ikast, Brest, DVSC Schaffer, Borussia Dortmund și Ferencvaros. CSM București este calificată direct pentru că este campioana României.</p>
<h2><span>Baia Mare nu a primit drept de joc în Liga Campionilor la handbal feminin</span></h2>
<p>Echipa CS Minaur Baia Mare, deși a depus cerere pentru wild-card, a fost refuzată. De asemenea, Corona Brașov nu a cerut wild-card în Champions League din cauza problemelor financiare.</p>
<p>Formatul Machineseeker EHF Champions League rămâne neschimbat, cu 16 echipe împărțite în două grupe de câte opt. Cele şapte formaţii se alătură celor nouă echipe deja calificate: Odense, Team Esbjerg, Metz Handball, Ludwigsburg, Györ, Buducnost, Storhamar, CSM Bucuresti şi RK Krim Mercator. Ungaria şi Danemarca vor avea câte trei formaţii, singurele cu acest drept.</p>
<p>CSM București a atins sezonul trecut sferturile de finală, fiind eliminată de Esjberg, la fel ca în urmă cu un sezon.</p>
<p>Liga Campionilor EHF Feminin este competiția pentru cele mai bune cluburi de handbal feminin din Europa, organizată anual de Federația Europeană de Handbal. Din motive de sponsorizare, competiția se numește oficial DELO EHF Champions League.</p>
<ul>
<li>SCM Universitatea Craiova a transferat-o pe „noua Cristina Neagu”</li>
</ul>
<h2><span>Dinamo nu a avut nevoie de invitație specială</span></h2>
<p>La masculin Dinamo este calificată din oficiu în grupele Champions League.</p>
<p>Echipe cu loc fix în EHF Champions League: RK Zagreb (Croația), Aalborg Handbold (Danemarca), Barca (Spania), Paris Saint-Germain Handball (Franța), Fuchse Berlin (Germania), SC Magdeburg (Germania), One Veszprem HC (Ungaria), Orlen Wisla Plock (Polonia), Sporting Lisabona (Portugalia), CS Dinamo București (România).</p>
<p>Au primit wild-card: GOG, Nantes, Pick Szeged, Eurofarm Pelister, Kolstad și Kielce. În sezonul trecut, CS Dinamo a fost eliminată în play-off de SC Magdeburg, care ulterior a câștigat competiția după o finală germană cu Fuchse Berlin.</p>
<p> </p>

]]></description>
    </item>
    <item>
      <title>Ce s-a întâmplat în divorțul lui Cristian Gațu. Soția i-a cerut legendei de 79 de ani sume uriașe, iar judecătorii au decis</title>
      <link>https://www.prosport.ro/diverse/ce-s-a-intamplat-in-divortul-lui-cristian-gatu-sotia-i-a-cerut-legendei-de-79-de-ani-sume-uriase-iar-judecatorii-au-decis-20200333</link>
      <description><![CDATA[<img src="https://www.prosport.ro/wp-content/uploads/2025/06/Ce-s-a-intamplat-in-divortul-lui-Cristian-Gatu.-Sotia-i-a-cerut-legendei-de-79-de-ani-sume-uriase-iar-judecatorii-au-decis-1400x718.jpg"/><br/><p>Cristian Gațu a divorțat după 53 de ani de mariaj, iar soția sa i-a cerut acestuia sume mari de bani ca despăgubiri, iar acum judecătorii au luat decizia finală.</p>
<p>Instanța i-a dat dreptate legendarului jucător de handbal, printr-o decizie definitivă și irevocabilă, astfel că acesta nu trebuie să-i achite fostei sale soții niciun ban.</p>
<h2><span>Divorț. Soția i-a cerut sume uriașe lui Cristian Gațu, iar acum judecătorii au dat verdictul final</span></h2>
<p>După 53 de ani de căsniciei, Cristian Gațu a divorțat de soția sa, însă totul a continuat cu un scandal „cât casa”. Aceasta i-a cerut sume mari de bani ca despăgubiri, iar acum judecătorii au venit cu verdictul final, scrie <span>Cancan</span>. În instanță, Tamara i-a cerut lui Cristian Gațu daune de 500.000 de lei şi o pensie lunară de 5.000 de lei.</p>
<p>Acum, judecătorii i-au dat dreptate legendei în vârstă de 79 de ani, printr-o decizie definitivă și irevocabilă, astfel că fostul mare handbalist nu trebuie să-i mai dea fostei sale soții vreun ban.</p>
<p>Mariana Marian, <span>femeia despre care s-a spus că i-ar fi amantă ex-handbalistului</span>, a rupt tăcerea și spune că totul a fost o înscenare. „A admis apelul domnului Gațu și absolut toate ce a spus dânsa (n.r.- Tamara, fosta soție) s-au dovedit a fi minciuni. (reporter: Cristian Gațu nu are să-i dea niciun ban fostei soții?) Nu! Absolut tot ce a dat instanța de fond, absolut tot, a fost demontat! S-a arătat că tot ce a spus a fost doar pentru bani și minciuni.</p>
<p>Asta mă durea cel mai tare. Să vedeți cum a dat instanța în primă fază să plătească despăgubiri. Au fost depuse fotografiile, avocata mi-a zis, noi am depus fotografiile alea și la instanța de fond. Să vă spun ce a spus instanța de fond despre cum arăta (n.r.- Gațu): s-au dovedit a fi în realitate pentru a fi întreprinse de reclamant pentru a conduce autovehicolul. Vă dați seama ce motiv?!”, a spus Mariana Marian, pentru sursa citată.</p>
<p><img alt="" class="size-large wp-image-20200340" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7307359-Mediafax_Foto-Dan_Tautan-1400x933.jpg" srcset="https://www.prosport.ro/wp-content/uploads/2025/06/7307359-Mediafax_Foto-Dan_Tautan-1400x933.jpg 1400w, https://www.prosport.ro/wp-content/uploads/2025/06/7307359-Mediafax_Foto-Dan_Tautan-768x512.jpg 768w, https://www.prosport.ro/wp-content/uploads/2025/06/7307359-Mediafax_Foto-Dan_Tautan-1536x1024.jpg 1536w, https://www.prosport.ro/wp-content/uploads/2025/06/7307359-Mediafax_Foto-Dan_Tautan-2048x1365.jpg 2048w" width="1400"/></p>
<h2><span>Recția instantă a fostului mare handbalist. „Am fost tolerant”</span></h2>
<p>Cristian Gațu a oferit o <span>primă replică după finalizarea procesului de divorț</span>. Fostul mare handbalist are puterea să-și recunoască partea sa de vină și le dă un sfat celor care trec prin experiențe similare.</p>
<p>„Până nu văd negru pe alb, nu-mi vine să cred. Sentința este definitivă? (n.r. – Cum vă simțiți acum după ce s-a terminat cu divorțul?) Sincer, am fost degrevat de stresul cu care am stat până în acest moment. (n.r. – Ce sfat le dați dumneavoastră persoanelor care ar trece prin așa ceva?) Să nu mai aștepte atât de mult, 50 și ceva de ani și să fie mai precauți la relația cu soția.</p>
<p>(n.r. – De ce spuneți lucrul acesta?) Pentru că am fost tolerant și am încercat să aplanez orice fel de conflict între mine și soție lucru care m-a costat în momentul în care am fost spitalizat la Spitalul Militar. Urma să îmi facă o operație”, a spus Cristian Gațu pentru sursa menționată.</p>

]]></description>
    </item>
    <item>
      <title>SCM Universitatea Craiova a transferat-o pe „noua Cristina Neagu”</title>
      <link>https://www.prosport.ro/alte-sporturi/handbal/scm-universitatea-craiova-a-transferat-o-pe-noua-cristina-neagu-20200651</link>
      <description><![CDATA[<img src="https://www.prosport.ro/wp-content/uploads/2025/06/bodijar-1122x1400.jpg"/><br/><p class="v1ydpd649f389MsoNormal"><span lang="RO">După ce a ratat, pe ultima sută de metri a campionatului trecut, calificarea în cupele europene, echipa feminină de handbal SCM Universitatea Craiova se întăreşte în perspectiva sezonului următor, în care nu mai vrea să irosească şansa de a reveni în competiţiile continentale.</span></p>
<p class="v1ydpd649f389MsoNormal"><span lang="RO">Campania de achiziţii a <span>fomaţiei pregătite de Ovidiu Mihăilă</span> este una interesantă, ca şi ultimul transfer reuşit de oficialii clubului, care au convins-o să evolueze în Bănie pe cea care este alintată deja „noua Cristina Neagu”, respectiv Valentina Enryka Bodijar.  La doar 18 ani, ea a fost vedeta ultimului turneu final de junioare, ca inter stânga, a marcat 53 de goluri și a fost declarată cea mai bună jucătoare a competiției.</span></p>
<h2 class="v1ydpd649f389MsoNormal"><span lang="RO">Valentina Enryka Bodijar, „noua Cristina Neagu”, a semnat cu SCM Universitatea Craiova</span></h2>
<p class="v1ydpd649f389MsoNormal"><span lang="RO">„Supranumită noua Cristina Neagu, Valentina Enryka Bodijar este noul transfer al echipei de handbal SCM Universitatea Craiova. La doar 18 ani, Valentina impresionează deja pe scena handbalului românesc și internațional. A evoluat ca inter‑stânga la Rapid și este liderul Naționalei feminine de tineret a României. A fost vedeta ultimului turneu final de junioare. A marcat 53 de goluri și a fost declarată cea mai bună jucătoare a competiției. Îți urăm mult succes, meciuri memorabile și cât mai multe goluri în tricoul alb-albastru!” este mesajul celor de la SCM Universitatea Craiova.</span></p>
<p class="v1ydpd649f389MsoNormal"><span lang="RO">Invitată în emisiunea „Drumul spre performanță”, <span>Valentina Erika Bodijar, originară din Ploiești, a declarat</span> că modelul ei este Cristina Neagu, retrasă recent din activitate.</span></p>
<p class="v1ydpd649f389MsoNormal"><span lang="RO">„Mă uit la Cristina Neagu, o admir, cred că este un idol pentru toate sportivele și o apreciez foarte mult. unt destul de obosită, dar reușesc să-mi împart timpul zi de zi, școala cu sportul. În weekend-uri, dacă nu am meciuri, prefer să merg acasă, la Ploiești, să petrec timpul cu familia. Am destul de mare noroc că cei de la școală sunt destul de înțelegători și știu că suntem sportive și că nu putem acorda la fel de mult timp școlii precum acordăm sportului. Handbalului dedic două ore zilnic. Avem antrenamentul normal de două ore și inclusiv în zilele în care avem antrenamente mai devreme, prefer să merg seara la sală de forță. Fac asta pentru că simt și avem nevoie ca sportivi de sală de forță”, declarat Valentina Erika Bodijar.</span></p>
<p class="v1ydpd649f389MsoNormal"><span lang="RO">Celelalte achiziţii din vara aceasta ale celor de la SCM Universitatea Craiova sunt: Natalia Nosek (27 de ani, Slovacia, inter, de la Gloria Bistriţa), Ivona Pavicevic (29 de ani, Muntenegru, extremă, de la Buducnost), Alicia Gogîrlă (22 de ani, inter, de la SCM Rm. Vâlcea), Ainhoa Hernández Serrador (31 de ani, Spania, de la Rapid Bucureşti)  şi Marina Rajcic (31 de ani, Muntenegru, portar, de la Măgura Cisnădie).</span></p>
<p class="v1ydpd649f389MsoNormal"><span lang="RO">Au fost şi plecări de la Craiova: pivotul Joao Ruth, extrema Dijana Mugosa, care i s-a alăturat lui Bogdan Burcea, la Corona Braşov, portarul Jovana Risovic şi jucătoarea de 9 metri, Katarina Dzaferovic.</span></p>

]]></description>
    </item>
  </channel>
</rss>
