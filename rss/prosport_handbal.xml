<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac, impresionat de o româncă: „E fată tânără, e fată frumoasă, are timp de familie”</title>
      <link>https://www.prosport.ro/alte-sporturi/handbal/ion-tiriac-impresionat-de-o-romanca-e-fata-tanara-e-fata-frumoasa-are-timp-de-familie-20171827</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-impresionat-de-o-romanca-E-fata-tanara-e-fata-frumoasa-are-timp-de-familie-e1747399642934-1400x762.jpg"/><br/><p>Ion Țiriac s-a declarat impresionat de o româncă, care a reușit performanțe incredibile în handbal. Este vorba despre Cristina Neagu, pe care a caracterizat-o drept o fată tânără, frumoasă, care a fost foarte preocupată de sport.</p>
<p>Vestea că la finalul sezonului Cristina Neagu se va retrage a fost spusă chiar de sportivă în vara anului trecut. Acum, sportiva va avea parte de un <span>meci de retragere, în luna iunie</span>, la Sala Polivalentă din București. Fanii pot vedea ultima prestație a legendarei handbaliste live.</p>
<h2><span>Ion Țiriac o laudă pe Cristina Neagu pentru performanțele ei</span></h2>
<p>Ion Țiriac a lăudat-o pe Cristina Neagu, spunând despre ea că este o persoană pe care o respectă. Ba mai mult, miliardarul o consideră în topul celor mai mari sportivi români, alături de Nadia Comăneci și Ilie Năstase, precum și de echipa de gimnastică „tricoloră”.</p>
<p>„Nu-mi asum niciun merit în privința Cristinei Neagu. E o persoană pe care o respect și o pun alături de Ilie Năstase sau Nadia Comăneci, sau toate fetele de la gimnastică.</p>
<p>Vine un moment când e mai bine să spui gata. Important este ce face după gata. A fost iubită de toată lumea, dar vă dau în scris că o să fie o altă româncă care aruncă mai tare, lovește mingea mai repede, sare mai înalt și fuge mai repede. Și o să o iubească pe românca aia. Dacă ea e și respectată începând de duminică încolo, atunci și-a ajuns scopul în viață.</p>
<p>Orice face, să facă ceva care îi folosește în primul rând ei și familiei. Are timp și de familie, e fată tânără, fată frumoasă. Are timp să facă orice ar vrea. Educația pe care a căpătat-o la «Universitatea Sportului» nu o capătă nici la Harvard, nici la London School of Economics, nici la Sorbona”, a spus Ion Țiriac.</p>
<h2><span>Cifrele carierei Cristinei Neagu</span></h2>
<p>Cristina Neagu a debutat în handbalul mare la HC Activ Ploiești, în anul 2006. Sportiva a mai trecut pe la cluburi precum CS Rulmentul Brașov, CS Oltchim Râmnicu Vâlcea, ZRK Buducnost și <span>CSM București, echipa de unde se va retrage</span>.</p>
<p>Românca a strâns pentru echipa națională un total de 221 de meciuri, în care a marcat 972 de goluri. Alături de „tricolore”, Neagu a obținut patru medalii de bronz și o medalie de argint. Dintre acestea, trei sunt la nivel de junioare, iar două la nivel profesionist.</p>
<p>De-a lungul carierei, aceasta a câștigat trofee individuale multiple, cum ar fi titlul de cea mai bună jucătoare a anilor 2010, 2015, 2016 și 2018, precum și multiple trofee de echipă. În palmares are opt titluri de campioană a României, șase Cupe și șase Supercupe ale României, precum și patru campionate și patru cupe ale Muntenegrului. La nivel internațional, Cristina Neagu se poate lăuda cu un trofeu EHF Champions League.</p>

]]></description>
    </item>
    <item>
      <title>Schimbări majore la echipa de Liga Campionilor! Jumătate de echipă dată afară, s-a adus antrenor de la Rapid</title>
      <link>https://www.prosport.ro/alte-sporturi/handbal/schimbari-majore-la-echipa-de-liga-campionilor-jumatate-de-echipa-data-afara-s-a-adus-antrenor-de-la-rapid-20173612</link>
      <description><![CDATA[<img src="https://www.prosport.ro/wp-content/uploads/2025/05/Schimbari-majore-la-echipa-de-Liga-Campionilor-Jumatate-de-echipa-data-afara-s-a-adus-antrenor-de-la-Rapid-1400x934.jpg"/><br/><p>Echipa de handbal feminin Gloria Bistrița, locul 3 în clasamentul din Liga Florilor, trece prin schimbări majore la nivel de lot și staff tehnic.</p>
<p>Gruparea ardeleană, debutantă în Champions League în sezonul care tocmai se încheie, anunţa, în 8 mai, că noul antrenor principal va fi spaniolul Carlos Viver, începând din stagiunea 2025-2026.</p>
<h2><span>Gloria Bistrița schimbă liniile și în lot, dar și banca tehnică</span></h2>
<p>Ibericul a mai activat în România la Rapid Bucureşti, cu care a câştigat titlul în 2022.</p>
<p>Sâmbătă seara, Gloria Bistrița a anunțat o revoluție la echipă: șapte jucătoare din lot, plus antrenorul principal Marius Novanc, cel cu portarii, Alexandru Buligan, şi preparatorul fizic Ştefan Ciuntu se vor despărți de club la finalul sezonului.</p>
<p>”Se încheie un sezon plin de luptă, emoţii, sacrificii şi bucurii. Dar împreună – jucătoare, staff, suporteri – am reuşit! Gloria urcă din nou pe podium şi a devenit echipa de bronz.</p>
<p>Fiecare antrenament, fiecare meci, fiecare efort şi zâmbet de victorie ne-au adus aici. Mâine cu medaliile la gât, ne luăm rămas-bun de la oameni care au lăsat o parte din sufletul lor aici, în familia Gloria”, este informația oferită fanilor pe rețelele de socializare.</p>
<p>Din lotul de jucătoare vor pleca Nicoleta Dincă, Dagmara Nocuń, Greta Kacsor, Valeriia Kirdiasheva, Nikolina Vukcevic, Ivana Kapitanovic şi Natalia Nosek.</p>
<h2><span>Florentin Pera spre Vălcea, dar va fi dat afară de la națională</span></h2>
<p>Înaintea Turneul F4 al Cupei României a fost anunţată şi plecarea antrenorului Marius Novanc, cel care a fost intermediar după demiterea lui Florentin Pera. Alături de Novanc pleacă şi Alexandru Buligan, antrenor cu portarii, respectiv Ştefan Ciuntu, preparator fizic.</p>
<p>Florentin Pera, care a plecat de la Gloria Bistrița acum două luni, va semna cu SCM Râmnicu Vâlcea, în timp ce FR de Hanbdal nu este acord cu această mutare. Nu este exclusă rezilierea contractului pentru selecționer și revenirea lui Adi Vasile la lot.</p>
<p>Foto: Facebook / Gloria Bistrița Handbal</p>

]]></description>
    </item>
    <item>
      <title>Ea este noua Cristina Neagu! Are 18 ani, joacă inter stânga la Rapid și a fost vedeta ultimului Final Four de Juniori: „Am acasă trei câini, un iepure și o pisică”. EXCLUSIV</title>
      <link>https://www.prosport.ro/alte-sporturi/handbal/ea-este-noua-cristina-neagu-are-18-ani-joaca-inter-stanga-la-rapid-si-a-fost-vedeta-ultimului-final-four-de-juniori-am-acasa-trei-caini-un-iepure-si-o-pisica-exclusiv-20170950</link>
      <description><![CDATA[<img src="https://www.prosport.ro/wp-content/uploads/2025/05/Ea-este-noua-Cristina-Neagu-Are-18-ani-joaca-inter-stanga-la-Rapid-si-a-fost-vedeta-ultimului-Final-Four-de-Juniori-„Am-acasa-trei-caini-un-iepure-si-o-pisica.jpg"/><br/><p>Valentina Erika Bodijar (18 ani) este noua senzație din handbalul feminin românesc, la doar 18 ani, a fost vedeta ultimului turneu final de junioare.</p>
<p>A marcat 53 de goluri și a fost declarată cea mai bună jucătoare a competiției, echipa sa, Rapid, cucerind medalia de bronz.</p>
<h2><span>Cine este Cristina Neagu de la Rapid, Are 18 ani și marchează la foc automat în handbal</span></h2>
<p>Valentina Erika Bodijar, originară din Ploiești, a fost prezentă în cadrul emisiunii „Drumul spre performanță”, moderată de jurnalistul Daniel Nazare. Lângă ea a fost și antrenorul federal Gusi Alexandrescu.</p>
<p>A fost discutată în timpul producției tema legată de dieta jucătoarelor din lot.</p>
<p>„Nu a existat nicio restricție la lotul național, depinde de situație. Avem și bufet suedez și porții deja porționate. Dar nu am avut niciodată probleme de genul pentru că nu se fac excese.</p>
<p>Recunosc că ne mai aruncăm așa, câte o privire, când vin din oraș, când după timpul liber ce-au, ce-și aduc. Nu, își mai aduc pentru cameră, dar n-am observat chipsuri, sucuri.</p>
<p>Încercăm să le asigurăm și partea de dulciuri prin batoanele nutritive care le avem. Dar n-am avut nici probleme mari cu greutatea.</p>
<p>Li se spune foarte frumos să aveți grijă și sunt foarte conștiincioase. Adică nu vrem niciodată să facem pe zbirii, nici antrenorii, nici doctorul.</p>
<p>Nu am considerat că trebuie să verificăm la sânge, pentru că până la urmă ele sunt conștiente și, în momentul în care face excese, deja în două – trei zile se vede”, a declarat antrenorul federal Gusi Alexandrescu.</p>
<ul>
<li>Vedeta lui Dinamo a semnat cu o echipă din Qatar! Ce urmează pentru internaționalul Daniel Stanciuc. EXCLUSIV</li>
</ul>
<h2><span>E cel mai de preț lucru, spune Bodijar</span></h2>
<p>„Îmi place să petrec timpul cu familia mea. E cel mai de preț lucru. Cel mai mult îmi place să petrec timp cu animalele mele.</p>
<p>Am trei câini, un iepure și o pisică. Stau la apartament și da, le dau drumul prin casă. Asta e tot ce contează: familia mea și animăluțele. Când mă voi muta definitiv la București trebuie să iau ceva cu mine”, se amuză Valentina Erika Bodijar.</p>
<p>Prima acțiunea lor va fi în luna septembrie. Exact, după ce începe campionatul, unde încercăm tot așa, pentru că și ele, ca și lotul mare, lucrează pe săptămâna internațională care este dată de EHF.</p>
<p>În săptămâna în care nu sunt jocuri în ligile naționale. Și atunci vom încerca și pentru ele să fixăm jocuri de pregătire, pentru că este foarte bine să terminăm fiecare acțiune cu jocuri de pregătire.</p>
<p>Dacă nu joacă la echipa de club de ajuns, atunci măcar la echipa națională să le asigurăm minute în jocurile internaționale”, concluzionează Gusi Alexandrescu.</p>
<ul>
<li>Întreaga emisiune se poate urmări AICI</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/63BHlHvBxiM?start=2177&amp;feature=oembed" title="Drumul spre performanță, episodul 17 e dedicat handbalului feminin" width="500"></iframe></div>

]]></description>
    </item>
    <item>
      <title>Câți bani a încasat Dinamo pentru transferul de două săptămâni al lui Daniel Stanciuc în Qatar. „Pereira îi place foarte mult pe el și pe Dedu”. EXCLUSIV</title>
      <link>https://www.prosport.ro/alte-sporturi/handbal/cati-bani-a-incasat-dinamo-pentru-transferul-de-doua-saptamani-al-lui-daniel-stanciuc-in-qatar-pereira-ii-place-foarte-mult-pe-el-si-pe-dedu-exclusiv-20170463</link>
      <description><![CDATA[<img src="https://www.prosport.ro/wp-content/uploads/2025/05/Cati-bani-a-incasat-Dinamo-pentru-transferul-de-doua-saptamani-al-lui-Daniel-Stanciuc-in-Qatar.-Pereira-ii-place-foarte-mult-pe-el-si-pe-Dedu.-EXCLUSIV-e1747233542160.webp"/><br/><p>Daniel Stanciuc, centrul echipei de handbal masculin al lui Dinamo și al naționalei României, va juca timp de două săptămâni pentru echipa qatareză Al Arabi.</p>
<p>Naționala României<span> a obținut calificarea la Campionatul European</span>, iar unul dintre cei mai buni tricolori ai lui Buricea în această campanie a fost centrul lui Dinamo, Daniel Stanciuc, 21 de ani.</p>
<p>Însă,<span> ProSport</span> v-a<span> informat în exclusivitate</span> că Daniel Stanciuc va juca în perioada 14-27 mai la Al Arabi, acolo unde a fost împrumutat de către Dinamo după încheierea campaniei de calificare a naționalei României.</p>
<h2><span>Câți bani a încasat Dinamo pentru transferul de două săptămâni al lui Daniel Stanciuc în Qatar. „Eu zic că am făcut o rețetă bună. Pentru împrumutul de două săptămâni am primit 20.000 de euro de la Al Arabi”.</span></h2>
<p><span>ProSport</span> a discutat cu președintele lui CS Dinamo, Ionuț Popa, iar acesta ne-a vorbit despre împrumutul lui Daniel Stanciuc în Qatar. Conducătorul echipei din Ștefan cel Mare ne-a asigurat că internaționalul român o să revină la Dinamo foarte repede.</p>
<p><img alt="" class="aligncenter size-full wp-image-20170490" decoding="async" fetchpriority="high" height="636" sizes="(max-width: 1060px) 100vw, 1060px" src="https://www.prosport.ro/wp-content/uploads/2025/05/stanciuc.jpg" srcset="https://www.prosport.ro/wp-content/uploads/2025/05/stanciuc.jpg 1060w, https://www.prosport.ro/wp-content/uploads/2025/05/stanciuc-768x461.jpg 768w" width="1060"/></p>
<p>„Nu aveam cum să nu acceptăm un asemnea împrumut, mai ales că eu consider că am făcut și o rețetă financiară foarte bună. Stanciuc ne-a rugat să îl lăsăm să meargă și să joace în Qatar pentru două săptămâni, a renunțat și la salariul său pe o lună de la Dinamo, iar noi am primit și 20.000 de euro pentru împrumutul său la Al Arabi.</p>
<p>Stanciuc se află într-o creștere evidentă de formă. Ultimele lui meciuri la națională au fost senzaționale, iar Pereira mi-a spus că îi place foarte mult pe Stanciuc și pe Dedu, mai ales că i-a avut adversari recent la meciul România-Portugalia. Însă, eu vreau să vă mai spun un lucru. Mulți acuzau că Stanciuc joacă prea puțin la Dinamo, dar aveți idee cu ce handbaliști se antrenează el la Dinamo? La Dinamo avem jucători doar de Liga Campionilor, iar lucrul ăsta a contat foarte mult și pentru Stanciuc. El și-a ridicat mult nivelul și pentru faptul că se antrenează cu jucători foarte buni, cu mult peste nivelul unor jucători de la alte echipe de la noi din campionat. Nu vreau să jignesc pe nimeni, dar eu cred că e de preferat ca Stanciuc să se antreneze într-un grup ca al nostru, cu jucători de top, decât să meargă pe undeva în prima noastră ligă, să joace minute mai multe, dar să nu aibă jucători extrem de valoroși cu care să se antreneze. Mă refer la jucători de Liga Campionilor Doar printr-o concurență puternică și cu jucători de top poți să crești în valoare.</p>
<p>Noi cei de la Dinamo încercăm să ajutăm cât putem handbalul românesc, iar jucători ca Iancu, Militaru, Stanciuc și Dedu vor crește și mai mult în valoare în perioada următoare. Vom face un lot și mai puternic pentru Liga Campionilor, iar Pereira este un antrenor care în mod sigur o să scoată tot ce este mai bun din fiecare handbalist al lui Dinamo. Stanciuc este unul dintre cei mai promițători handbaliști din România și vom încerca să îl ajutăm să crească și mai mult în valoare”, a spus Ionuț Popa, pentru <span>ProSport</span>.</p>

]]></description>
    </item>
    <item>
      <title>Visul Ligii Campionilor interzis la Brașov! Bogdan Burcea aruncă bomba și pune presiune pe șefii Coronei: „Poate în Cupa EHF”</title>
      <link>https://www.prosport.ro/alte-sporturi/handbal/visul-ligii-campionilor-interzis-la-brasov-bogdan-burcea-arunca-bomba-si-pune-presiune-pe-sefii-coronei-poate-in-cupa-ehf-20171352</link>
      <description><![CDATA[<img src="https://www.prosport.ro/wp-content/uploads/2025/05/IMG-20250515-WA0015-1400x788.jpg"/><br/><p>Corona Brașov e vicecampioana României la handbal feminin.</p>
<p>Corona a câștigat, joi seara, meciul cu <span>SCM Universitatea Craiova</span> cu scorul de 26-24 (13-12) din etapa 25-a din Liga Florilor și și-a asigurat locul doi cu o etapă înaintea finalului campionatului. Este o performanță fabuloasă pentru <span>echipa lui Bogdan Burcea</span> ținând cont că în spatele Coronei au terminat echipe de top ca Gloria Bistrița, Minaur Baia Mare, Dunărea Brăila sau Rapid, toate cu bugete net superioare.</p>
<h2><span>CSM București, un nou titlu în Liga Florilor</span></h2>
<p>Tot astăzi, CSM București și-a asigurat titlul de campioană după victoria categorică de la Brăila, 35-28. În ultima etapă din acest sezon al Ligii Florilor, CSM București și Corona Brașov se vor duela duminică,18 mai, la București, în ultimul meci din cariera Cristinei Neagu.</p>
<h2><span>Bogdan Burcea: „Ca să primim un wild card trebuie să cerem! Cred că vom reprezenta Brașovul în Cupa EHF!”</span></h2>
<p>Pentru că are locul doi asigurat în Liga Florilor, Corona poate solicita de la EHF un wild card pentru participarea în sezonul viitor al Ligii Campionilor. Doar că visul Ligii Campionilor este spulberat la Brașov. Anunțul a fost făcut chiar de antrenorul Bogdan Burcea! La Brașov nu este o sală care să corespundă cerințelor EHF, iar bugetul echipei este net inferior. „Ca să primim un wild card pentru Liga Campionilor trebuie să cerem! Că să cerem acest wild card, trebuie să fim o echipă care să poată face față la acest nivel. Nu avem sală, nici financiar nu suntem acolo și nici pe plan sportiv nu am făcut recrutări în acest sens. Eu cred că echipa se va prezenta și va reprezenta Brașovul cu succes în Cupa EHF”, a spus Bogdan Burcea la finalul meciului câștigat cu SCM Craiova. Prezent la meciul cu Craiova, Dan Ghiță, unul dintre viceprimarii Brașovului, a fost luat prin surprindere de anunțul lui Burcea. La finalul lunii aprilie, șefii Coronei susțineau cu tărie că vor găsi soluții. „Din păcate nu putem juca la Brașov. Ne dorim să ajungem acolo și apoi vom găsi soluții unde să jucăm. Cu siguranță vom găsi resurse financiare pentru participarea tuturor echipelor din club în cupele europene”, spunea Bogdan Oancea, directorul general al Coronei.</p>
<h2><span>Locul 2 în Liga Florilor: „Ne-am dorit această medalie”</span></h2>
<p>Bogdan Burcea este artizanul echipei surpriză din Liga Florilor. „Mă simt ca și în sezonul 2013 – 2014 când am terminat pe locul 2. Suporterii au fost alături de noi și în acest meci cu o miză foarte mare. Între argint și bronz este o diferență foarte mare așa cum este și între aur și argint. Ne-am dorit această medalie, fetele s-au luptat și felicit din inimă, pe fete, pe colegii mei și pe acești suporteri. Este o performanță mare, uluitoare, iar meritul le aparține acestor fete „, a spus Burcea.</p>
<h2><span>Miros de sânge după primele 10 etape</span></h2>
<p>Bogdan Burcea a explicat cum a reușit să ducă Corona pe locul doi în Liga Florilor. „De la început am luat fiecare meci pas cu pas, pentru că eram o echipă cu multe jucătoare noi. În primă fază ne-am gândit să omogenizăm echipa. După primele 10 etape, „mirosul de sânge” ne-a plăcut și am ieșit la luptă până în această etapă. Am condus o echipă corectă, o echipă educată, o echipă frumoasă”, a mai spus Burcea care surprinde când vorbește despre planurile pentru sezonul viitor. „Pe mine și pe echipă nu ne obligă nimeni pentru sezonul viitor, doar să încercăm să ne autodepășim și să ne respectăm suporterii. Noi trebuie să rămânem o echipă modestă și să încercăm să performăm. Titlul în sezonul viitor? Corona să fie norocoasă dacă va prinde primele 6! Uitați-vă ce se întâmplă cu mișcările de trupe, cu echipe cu multe milioane cu care noi suntem în competiție. Nu ne este frică, ne vom prezenta ca și în acest sezon în competiție”.</p>

]]></description>
    </item>
  </channel>
</rss>
