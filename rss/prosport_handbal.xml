<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Selecționerul Buricea s-a calmat după anunțarea programului la Euro 2026: „E bine că am evitat Danemarca în primul meci”. EXCLUSIV</title>
      <link>https://www.prosport.ro/alte-sporturi/handbal/selectionerul-buricea-s-a-calmat-dupa-anuntarea-programului-la-euro-2026-e-bine-ca-am-evitat-danemarca-in-primul-meci-exclusiv-20175652</link>
      <description><![CDATA[<img src="https://www.prosport.ro/wp-content/uploads/2024/05/george-buricea-1-1400x1050.jpg"/><br/><p>Prima reprezentativă de handbal masculin va juca în compania Portugaliei în primul meci de la Euro 2026.</p>
<p>S-a stabilit care este programul în grupa B a Campionatului European din 2026. Celelalte adversare sunt Macedonia de Nord și campioana mondială Danemarca.</p>
<h2><span>Ce spune George Buricea despre programul tricolorilor la Euro 2026</span></h2>
<p>EHF a anunțat, marți, programul grupelor preliminare ale Campionatului European din 2026.</p>
<p>Turneul final va fi găzduit, între 15 ianuarie – 1 februarie, de Danemarca, Suedia şi Norvegia, care au fost calificate direct alături de deţinătoarea trofeului, Franţa.</p>
<p>România joacă în grupa B, la Herning, iar programul tricolorilor este următorul:</p>
<ul>
<li>16 ianuarie 2026, cu Portugalia (ora 19.00)</li>
<li>18 ianuarie 2026, cu Danemarca (ora 21.30)</li>
<li>20 ianuarie 2026, cu Macedonia de Nord (ora 19.00)</li>
</ul>
<p>„E bine că am evitat Danemarca în primul meci. N-ar fi fost bine, sunt campioni mondiali. Țintim o victorie cu Macedonia de Nord, cu care ne putem bate de la egal la egal. Va fi greu, dar nu imposibil.</p>
<p>Aria de selecție nu e mare, dar încercăm să ne descurcăm. Trebuie să facem un progres față de ultima ediție”, a declarat pentru <span>ProSport</span> selecționerul George Buricea.</p>
<blockquote class="twitter-tweet">
<p dir="ltr" lang="en">ℹ️ 𝗦𝗖𝗛𝗘𝗗𝗨𝗟𝗘 𝗥𝗘𝗟𝗘𝗔𝗦𝗘 for #ehfeuro2026 🗓️ Check the official dates and times for the Final Tournament here 👇 #puregreatnesshttps://t.co/Rf6ZazpgJD</p>
<p>— EHF EURO (@EHFEURO) May 20, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Cum arată celelalte grupe</span></h2>
<p>A (la Herning) – Germania, Spania, Austria, Serbia;<br/>
C (Oslo) – Franţa, Norvegia, Cehia, Ucraina;<br/>
D (Oslo) – Slovenia, Insulele Feroe, Muntenegru, Elveţia;<br/>
E (Malmo) – Suedia, Croaţia, Olanda, Georgia;<br/>
F (Kristianstad) – Ungaria, Islanda, Polonia, Italia.</p>
<p>Tricolorii au obținut calificarea la Euro 2026, terminând pe locul 3 în grupa preliminară 8.</p>
<ul>
<li>30-37 şi 28-24 cu Portugalia</li>
<li>27-28 şi 29-30 cu Polonia</li>
<li>29-29 şi 29-26 cu Israel</li>
</ul>
<p>În clasament, pe primul loc s-a clasat Portugalia, cu 9 puncte, urmată de Polonia, 6 puncte, România, 5 puncte, Israel, 4 puncte. Primele două clasate din cele opt grupe, precum și cele mai bune patru formații de pe locul al treilea au obținut biletele la turneul final.</p>

]]></description>
    </item>
    <item>
      <title>A venit mesajul Cristinei Neagu pe care toată lumea îl aştepta</title>
      <link>https://www.prosport.ro/alte-sporturi/handbal/a-venit-mesajul-cristinei-neagu-pe-care-toata-lumea-il-astepta-20174918</link>
      <description><![CDATA[<img src="https://www.prosport.ro/wp-content/uploads/2025/05/A-venit-mesajul-Cristinei-Neagu-pe-care-toata-lumea-il-astepta-1400x933.jpg"/><br/><p>Cristina Neagu a transmis mesajul pe care toată lumea îl aștepta, la 24 de ore după ce a disputat ultimul meci din carieră, CSM București – Corona Brașov 35-33, în ultima etapă din Liga Florilor.</p>
<p>Cea mai bună handbalistă a României și-a luat rămas bun de la fanii care au fost prezenți la meci, în Sala Polivalentă, și a reușit cu greu să își stăpânească emoțiile.</p>
<h2><span>Ce mesaj a postat Cristina Neagu</span></h2>
<p><span>Cristina Neagu a transmis mesajul pe care toată lumea îl aștepta</span>, la 24 de ore după ce a disputat ultimul meci din carieră, CSM București – Corona Brașov 35-33, în ultima etapă din Liga Florilor. <span>Cea mai bună handbalistă a României</span> și-a luat rămas bun de la fanii care au fost prezenți la meci, în Sala Polivalentă, și a reușit cu greu să își stăpânească emoțiile.</p>
<p>Acum, sportiva a revenit cu un mesaj, pe care l-a postat pe rețelele de socializare, prin care le mulțumești fanilor, dar și celor de la CSM București.</p>
<p>„Campioane. Din nou. Pentru a 8-a oară. Sezonul acesta a însemnat totul pentru mine. Și nu cred că aș fi putut visa la un final mai frumos: titlul cu numărul 8, același număr care m-a însoțit de când eram copil. L-am purtat pe spate cu mândrie, încă de mică. L-am apărat, l-am crescut și, cumva, el m-a însoțit până la capătul drumului.</p>
<p>Alături de CSM Bucuresti am trăit momente care mi-au rămas în suflet. Am luptat, am visat, am câștigat. Am ridicat trofee împreună și am simțit mereu forța unei echipe unite.</p>
<p>Iar ieri, în fața a 5000 de oameni care ne-au susținut, am scris împreună ultimul capitol. Cu zâmbete, cu lacrimi, cu inimile pline. Povestea se încheie exact așa cum mi-am dorit: cu un titlu de campioană, al 8-lea. O cifră. Un simbol. O viață întreagă de handbal.</p>
<p>Mulțumesc, CSM Bucuresti, pentru încredere și pentru toate bătăliile duse împreună! Mulțumesc vouă, celor din tribune, care ați fost acolo mereu!”, a transmis Cristina Neagu, pe pagina personală de Facebook.</p>

]]></description>
    </item>
    <item>
      <title>E oficial! Corona Brașov nu cere wild – card pentru Liga Campionilor. Aurelia Brădeanu: „Trebuie să fim realiști, în acest moment nu putem”</title>
      <link>https://www.prosport.ro/alte-sporturi/handbal/e-oficial-corona-brasov-nu-cere-wild-card-pentru-liga-campionilor-aurelia-bradeanu-trebuie-sa-fim-realisti-in-acest-moment-nu-putem-20177336</link>
      <description><![CDATA[<img src="https://www.prosport.ro/wp-content/uploads/2025/05/E-oficial-Corona-Brasov-nu-cere-wild-–-card-pentru-Liga-Campionilor.-Aurelia-Bradeanu-„Trebuie-sa-fim-realisti-in-acest-moment-nu-putem22--1400x788.jpg"/><br/><p>Corona Brașov a terminat pe locul doi în Liga Florilor și putea solicita un wild card de la EHF pentru participarea în sezonul viitor al Ligii Campionilor.</p>
<p>Antrenorul Bogdan Burcea nu și-a dorit o prezență în Liga Campionilor în condițiile în care echipa nu putea juca la Brașov.</p>
<p>„Ca să primim un wild card pentru Liga Campionilor trebuie să cerem! Că să cerem acest wild card, trebuie să fim o echipă care să poată face față la acest nivel. Nu avem sală, nici financiar nu suntem acolo și nici pe plan sportiv nu am făcut recrutări în acest sens. Eu cred că echipa se va prezenta și va reprezenta Brașovul cu succes în Cupa EHF”, spunea antrenorul Bogdan Burcea, la finalul meciului câștigat cu SCM Craiova.</p>
<h2><span>Aurelia Brădeanu: „Nu suntem pregătiți pentru Liga Campionilor”</span></h2>
<p>Visul Ligii Campionilor la Brașov a fost spulberat, iar astăzi a venit confirmarea oficială din partea Aurelei Brădeanu, coordonator al secției de handbal la Corona Brașov.</p>
<p>„Sunt multe motive pentru a nu merge în Liga Campionilor, iar cel mai important este acela că nu putem juca la Brașov. Publicul a fost un factor important în tot ce am realizat în acest sezon, iar în Liga Campionilor ar fi însemnat să jucăm la Sfântu Gheorghe, Mioveni sau Buzău. Nu putem să ne aruncăm cu capul înainte pentru o competiție pentru care nu suntem pregătiți. Cu toții ne dorim să ajungem în Liga Campionilor, și eu îmi doresc, dar trebuie să facem față unei astfel de competiții. Trebuie să fim realiști, în acest moment nu putem. Vom participa în Cupa EHF”, a spus Aurelia Brădeanu.</p>
<p>Bogdan Oancea, directorul general al Coronei, spune că decizia ca echipa să fie înscrisă în Cupa EHF îi aparține antrenorului Bogdan Burcea.„ Ni s-a prezentat o analiză detaliată din toate punctele de vedere, financiar, organizatoric și cu un program foarte încărcat în Liga Campionilor. Este decizia exclusivă a staff-ului tehnic și noi o respectăm”.</p>
<h2><span>Corona a mutat pe piața transferurilor. Patru achiziții pentru Burcea</span></h2>
<p>Aurelia Brădeanu spune că la Corona se dorește continuitate, iar pentru sezonul viitor echipa poate crește. Corona a parafat patru transferuri interesante pentru sezonul viitor.</p>
<p>La Brașov vor ajunge doi pivoți, Tamara Haggerty, de la Debrecen și Joao Ruth, de la SCM Craiova, o jucătoare la linia de 9 metri, Larissa Araujo, și extrema Dijana Mugosa, tot de la SCM Craiova. Itana Cavlovic și Carlos Azenaide au încheiat contractele cu echipa brașoveană.</p>
<p>„Sunt extrem de fericită de ce am realizat cu echipa în acest sezon. Am avut o echipă unită cu jucătoare care au fost dispuse la muncă. Acesta este secretul acestui sezon. Pentru sezonul viitor ne dorim creștem în valoare. În primul rând, ne dorim continuitate și păstrăm nucleul de bază. Vom aduce patru jucătoare de valoare. În plus, cinci junioare, Ana Totoescu, Ana Șerban, Luana Iliescu, Agata Stoican și Denisa Lache, vor face pasul la echipa mare”, a mai spus Brădeanu.</p>
<p>Cel mai probabil, <span>Corona Brașov</span> va juca în grupele EHF European League pentru că sunt șanse mari ca Gloria Bistrița (locul 3 în Liga Florilor) să fie acceptată de EHF în Liga Campionilor</p>

]]></description>
    </item>
    <item>
      <title>ProSport confirmat: SCMU Craiova a anunţat venirea Aliciei Gogîrlă: „Transfer de marcă”. Eşec neverosimil al echipei din Bănie, în ultima etapă din Liga Florilor</title>
      <link>https://www.prosport.ro/alte-sporturi/handbal/prosport-confirmat-scmu-craiova-a-anuntat-venirea-aliciei-gogirla-transfer-de-marca-esec-neverosimil-al-echipei-din-banie-in-ultima-etapa-din-liga-florilor-20174607</link>
      <description><![CDATA[<img src="https://www.prosport.ro/wp-content/uploads/2025/05/ProSport-confirmat-SCMU-Craiova-a-anuntat-venirea-Aliciei-Gogirla-„Transfer-de-marca22.-Esec-neverosimil-al-echipei-din-Banie-in-ultima-etapa-din-Liga-Florilor--1121x1400.jpg"/><br/><p class="v1ydp8d397cdeMsoNormal"><span lang="RO">Aşa cum <span>ProSport</span> a anunţat în exclusivitate, SCM Universitatea Craiova a parafat transferul Aliciei Gogîrlă, handbalista de 22 de ani semnând cu formaţia din Bănie, după ce şi-a încheiat contractul cu SCM Rm. Vâlcea. </span></p>
<p class="v1ydp8d397cdeMsoNormal"><span lang="RO">Aducerea handbalistei tricolore este considerată „un transfer de marcă” de către conducătorii clubului craiovean, care speră ca în stagiunea următoare să-şi îndeplinească obiectivul de a participa în cupele europene.</span><span lang="RO"> </span></p>
<h2 class="v1ydp8d397cdeMsoNormal"><span><span lang="RO">Alicia Gogîrlă a plecat de la Vâlcea şi a semnat cu SCMU Craiova</span><span lang="RO"> </span></span></h2>
<p class="v1ydp8d397cdeMsoNormal"><span lang="RO">„Transfer de marcă în Cetatea Băniei! Alicia Gogîrlă, jucătoare de Echipa Națională a României, va îmbrăca armura alb-albastră. Interul de 22 de ani este una dintre cele mai de perspectivă handbaliste ale țării noastre și a jucat ultima dată la SCM Râmnicu Vâlcea. În cariera sa, Alicia a mai evoluat pentru Corona Brașov și CSM București. A participat cu România la ultimul Campionat European, unde a strâns 71 de minute și punctat de 7 ori. </span></p>
<p class="v1ydp8d397cdeMsoNormal"><span lang="RO"><span>Alicia Gogîrla este fiica fostei mare handbaliste</span> Simona Gogîrlă, fostă antrenoare a SCM Universitatea Craiova, în perioada 2015-2016. Mult succes și abia așteptăm să vedem viitorul star al handbalului românesc pe parchetul Sălii Polivalente” este comunicatul SCM Craiova.</span></p>
<p class="v1ydp8d397cdeMsoNormal"><span lang="RO"><span>Clubul din Bănie</span> a mai perfectat transferul interului dreapta Natalia Nosek, slovaca în vârstă de 27 de ani de la Gloria Bistriţa, precum şi achiziţia extremei stânga Ivona Pavicevic, în vârstă de 29 de ani, de la Buducnost, care vine în Bănie pentru a suplini plecarea compatrioatei sale, Dijana Mugosa, care va evolua din stagiunea următoare la Corona Braşov.</span></p>
<h2 class="v1ydp8d397cdeMsoNormal"><span lang="RO">Eşec neverosimil pentru SCMU Craiova, în ultima etapă de campionat</span></h2>
<p class="v1ydp8d397cdeMsoNormal"><span lang="RO">După ratarea participării în cupele europene, în urma eşecurilor cu Dunărea Brăila şi Corona Braşov, echipa antrenată de Ovidiu Mihăilă a cedat neverosimil, în ultima etapă a Ligii Florilor, pe teren propriu, în faţa ultimei clasate, CSM Iaşi 2012, echipă care nu acumulase niciun punct pe parcursul campionatului, fiind retrogradată de ceva vreme. </span></p>
<p class="v1ydp8d397cdeMsoNormal"><span lang="RO">Înfrângerea suspectă, scor 28-21, a provocat comentariile fanilor, care au insinuat că eşecul are legătură cu cota foarte mare la pariuri pe care a avut-o victoria echipei oaspete. SCM Universitatea Craiova a încheiat campionatul pe locul 7, cu 40 de puncte.</span></p>

]]></description>
    </item>
    <item>
      <title>Comentatorii PRO au rămas siderați când au ascultat ce le-a spus Gheorghe Tadici jucătoarelor sale. Le-a înjurat, într-un derapaj grosolan, în timpul time-out-ului şi totul s-a auzit la TV</title>
      <link>https://www.prosport.ro/alte-sporturi/handbal/comentatorii-pro-au-ramas-siderati-cand-au-ascultat-ce-le-a-spus-gheorghe-tadici-jucatoarelor-sale-le-a-injurat-intr-un-derapaj-grosolan-in-timpul-time-out-ului-si-totul-s-a-auzit-la-tv-20173633</link>
      <description><![CDATA[<img src="https://www.prosport.ro/wp-content/uploads/2025/05/Comentatorii-PRO-au-ramas-siderati-cand-au-ascultat-ce-le-a-spus-Gheorghe-Tadici-jucatoarelor-sale.-Le-a-injurat-intr-un-derapaj-grosolan-in-timpul-time-out-ului-si-totul-s-a-auzit-la-TV-1400x1050.jpg"/><br/><p>Gheorghe Tadici a fost protagonistul unui nou episod halucinant. Tehnicianul a avut un derapaj la adresa jucătoarelor sale de la SCM Zalău.</p>
<p>În timpul unui time-out din partida jucată cu SCM Râmnicu Vâlcea, din ultima etapă a Ligii Florilor, Tadici și-a jignit jucătoarele, iar comentatorii meciului au rămas siderați de atitudinea antrenorului.</p>
<h2><span>Gheorghe Tadici, nou derapaj vulgar la adresa jucătoarelor sale</span></h2>
<p>Gheorghe Tadici a avut un nou derapaj vulgar în timpul unui time-out din partida jucată de echipa sa SCM Zalău cu SCM Râmnicu Vâlcea, din ultima etapă a Ligii Florilor și terminată cu victoria ardelencelor, scor 32-27.</p>
<p>În minutul 6, la scorul de 4-1 pentru vâlcence, Tadici a solicitat time-out. „Fir-ați ale dracu’ să fiți!”, au fost spusele lui Tadici. Comentatorii PRO Arena, postul de televiziune care a transmis meciul, nu au rămas fără replică la derapajul antrenorului în vârstă de 73 de ani. „Mai bine vorbeam noi, să nu se mai audă ultimele cuvinte din time-out-ul lui Gheorghe Tadici”, a spus unul dintre comentatorii partidei, potrivit GSP.</p>
<h2><span>Tadici nu se află la prima abatere</span></h2>
<p>Antrenorul este recunoscut pentru felul în care le agresează verbal pe jucătoarele sale și nu se află la prima abatere de acest fel. Tadici a mai avut o asemenea „ieșire” și în august 2021, când și-a înjurat elevele într-un meci cu Rapid din Cupa României.</p>
<p>Un alt episod ce l-a avut în centrul atenției pe tehnician s-a întâmplat în luna decembrie a aceluiași an, când a bruscat-o pe una dintre handbalistele Zalăului, tot la o partidă cu SCM Râmnicu Vâlcea.</p>
<p>Pentru respectivele abateri, Tadici a primit sancțiuni ce au însumat 14 etape de suspendare și amenzi în valoare de 5.000 de lei.</p>
<ul>
<li><span>Gheorghe Tadici, acuze de blat și meci trântit la pariuri în Liga Florilor: „Ceva s-a întâmplat la pauză. Au fost niște telefoane care au schimbat total meciul”</span></li>
</ul>

]]></description>
    </item>
  </channel>
</rss>
