<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fostul mare handbalist, la un pas de moarte: „S-a făcut negru în fața ochilor. Am știut că o să cad”</title>
      <link>https://www.prosport.ro/alte-sporturi/handbal/fostul-mare-handbalist-la-un-pas-de-moarte-s-a-facut-negru-in-fata-ochilor-am-stiut-ca-o-sa-cad-20310868</link>
      <description><![CDATA[<img src="https://www.prosport.ro//wp-content/uploads/2025/10/Fostul-mare-handbalist-la-un-pas-de-moarte-„S-a-facut-negru-in-fata-ochilor.-Am-stiut-ca-o-sa-cad-e1761808096656.jpg"/><br/><p>Goran Perkovac, un fost mare handbalist și actual antrenor, a fost la un pas de moarte. Croatul a suferit o problemă medicală care i-a pus în pericol viața, un anevrism.</p>
<p>Handbalul mondial era pe punctul de a pierde <span>una dintre figurile emblematice europene</span>. Goran Perkovac a suferit un anevrism la vârsta de 63 de ani, în timpul mandatului de pe banca tehnică a echipei naționale a Irakului.</p>
<h2><span>Un antrenor de handbal, aproape de moarte</span></h2>
<p>După ce a fost internat de urgență, fostul mare jucător a fost stabilizat și viața nu i-a mai fost pusă în pericol. Croatul a declarat că <span>afecțiunile sale sunt de ordin ereditar</span>.</p>
<p>Medicii l-au salvat, iar acum se bucură de viață fără restricții. „Sunt bine. Este ereditar pentru mine. În familia mea, mama, mătușa și sora mea au avut probleme similare. Medicii de la spitalul Vinogradska au făcut o treaba excelentă. Astăzi, totul este bine, spre marea mea fericire, dar și spre fericirea familiei mele.</p>
<p>Doctorul Vladimir Kalousek a făcut o minune, pot spune. Totul e normal și nu am restricții. A fost o operație minoră, mi-au introdus în zona inghinală până la vasul de sânge blocat o plasă pentru a putea curge din nou liber. Mi s-a format o bulă pe venă, iar impactul a fost foarte puternic. Nivelul 4 din 5 de intensitate. Am fost aproape de moarte”, a spus Goran Perkovac, conform <span>net.hr</span>.</p>
<h2><span>„Deodată s-a întunecat în fața ochilor, am știut că voi cădea”</span></h2>
<p>Goran Perkovac a povestit cu lux de amănunte cum s-a întâmplat totul. Antrenorul croat a punctat că atunci când anevrismul a survenit, acesta era singur acasă. După ce a văzut „negru în fața ochilor”, a căzut, și-a pierdut cunoștința, apoi a sunat pentru ajutoare.</p>
<p>„Eram singur în apartament când s-a întâmplat totul. Deodată s-a întunecat în fața ochilor mei, am știut că voi cădea și m-am așezat pe podea. Mi-am pierdut imediat cunoștința. Când mi-am revenit, am sunat-o pe fiica mea și a sosit ambulanța rapid. M-am dus la spitalul Vinogradska, am stat internat 20 de zile. Din fericire, totul s-a terminat cu bine pentru mine”, a spus Goran Perkovac despre nefericitul eveniment, conform <span>sportsport.ba</span>.</p>
<p>De-a lungul carierei de antrenor, Perkovac a trecut pe la TV Suhr, Pfadi Winterthur, Kadetten Schaffhausen, echipele naționale ale Greciei și Elveției, GWD Minden, TuS Nettelstedt-Lubbecke, HC Kriens-Luzern, naționalele Croației și Irakului. Ca jucător a strâns 192 de selecții pentru țara natală, în care a marcat de 300 de ori din postura de apărător stânga.</p>

]]></description>
    </item>
    <item>
      <title>Gloria Bistrița, victorie uriașă în deplasare cu Buducnost, în Liga Campionilor</title>
      <link>https://www.prosport.ro/alte-sporturi/handbal/gloria-bistrita-victorie-uriasa-in-deplasare-cu-buducnost-in-liga-campionilor-20313306</link>
      <description><![CDATA[<img src="https://www.prosport.ro//wp-content/uploads/2025/11/Gloria-Bistrita-victorie-uriasa-in-deplasare-cu-Buducnost-in-Liga-Campionilor-1400x785.jpg"/><br/><p>Echipa feminină de handbal Gloria Bistrița a obținut o victorie imensă în Grupa A din Liga Campionilor, consolidându-și locul 3.</p>
<p>După o prestație senzațională, Gloria Bistrița s-a impus la 3 goluri diferență pe terenul puternicei echipe Buducnost Podgorica.</p>
<h2><span>Handbalistele de la Gloria Bistrița au ajuns la a patra victorie în Grupa A din Liga Campionilor</span></h2>
<p>Chiar dacă a plecat cu șansa a doua în meciul cu Buducnost Podgorica, <span>echipa feminină de handbal Gloria Bistrița</span> a obținut o victorie mai mult decât importantă, în etapa 6 din Grupa A a Ligii Campionilor.</p>
<p>Condusă la pauză cu 3 goluri diferență, 13-16, echipa pregătită de Dario Antonio Mata Bejar și Carlos Viver a făcut o a doua repriză senzațională. Formația aflată pe locul 3 în Liga Florilor, cu un meci mai puțin, a înscris 16 goluri în partea secundă a confruntării și a primit doar 10.</p>
<p>Principalele marcatoare ale partidei au fost Grbic 8 goluri, Godec 5, Vukcevic 4, Radivojevic 4, pentru Buducnost, respectiv Seraficeanu 7, Delgado 7, Nusser 4, Kobylinska 3 de la Gloria Bistriţa.</p>
<h2><span>În etapa 7, Gloria Bistrița primește replica formației germane Borussia Dortmund</span></h2>
<p>A fost a patra victorie pentru Gloria Bistrița în această ediție a Ligii Campionilor. Până în prezent, a învins Storhamar Handball Elite cu 29-26, DVSC Debrecen cu 34-33 și <span>săptămâna trecută Esjberg cu 38-35</span>, fiind învinsă de Metz Handball cu 24-31 și Gyor ETO cu 18-33. Acestea sunt, de altfel, ocupantele primelor două poziții din clasament, lider fiind formația maghiară.</p>
<p>În etapa 6 s-au mai jucat partidele dintre Gyor – Metz Handball 31-27 şi Team Esbjerg – Borussia Dortmund 36-29. La această oră se joacă Storhamar – DVSC Debrecen.</p>
<p>Gyor are 12 p, Metz are 10 puncte, Metz Gloria Bistrița are 6 puncte, Storhamar și Borussia câte 4, Debrecen are două, iar Buducnost a jucat, mai în glumă, mai în serios, degeaba.</p>
<p>Etapa 7 se joacă la finalul viitoare, iar Gloria Bistrița primește replica formației germane Borussia Dortmund. Celelalte partide sunt Gyor – Storhamar, Debrecen – Metz și Esjberg – Buducnost.</p>
<p>În grupa B a Ligii Campionilor evoluează şi campioana CSM Bucureşti. Echipe primăriei Capitalei joacă, la această oră, pe teren propriu, cu Odense, iar la pauză scorul este egal, 16-16.</p>
<p>Primele două echipe din fiecare grupă se califică direct în sferturile de finală, iar ocupantele pozițiilor 3-6 vor juca, în cruciș (Locul 3 din Grupa A cu Locul 6 din Grupa B, Locul 4 din Grupa A cu Locul 5 din Grupa B și ala mai departe) pentru accederea în faza eliminatorie.</p>
<p>Învingătoarele din sferturile de finală se vor califica în turneul final al Ligii Campionilor, fază a competiției în care CSM București nu a mai ajuns din sezonul 2017/2018, când se clasa pe locul 3.</p>

]]></description>
    </item>
    <item>
      <title>SCM Rm. Vâlcea renaște cu Florentin Pera pe bancă. „Din nou am jucat extraordinar în apărare”</title>
      <link>https://www.prosport.ro/alte-sporturi/handbal/scm-rm-valcea-renaste-cu-florentin-pera-pe-banca-din-nou-am-jucat-extraordinar-in-aparare-20312789</link>
      <description><![CDATA[<img src="https://www.prosport.ro//wp-content/uploads/2025/11/SCM-Rm.-Valcea-renaste-cu-Florentin-Pera-pe-banca.-„Din-nou-am-jucat-extraordinar-in-aparare-1400x933.jpg"/><br/><p>Cu Florentin Pera pe bancă, SCM Rm. Vâlcea renaște în acest sezon și se bate din nou pentru un loc de cupe europene.</p>
<p>Susținută de 2000 de fani veniți în Sala Traian, Vâlcea a câștigat clar sâmbătă cu Minaur Baia Mare, scor 35-26, și a legat astfel trei victorii consecutive în Liga Națională. A fost un meci spectaculos, animat și de duelul celor două galerii.</p>
<p>SCM a pierdut la limită în acest sezon deplasări la Brăila și CSM București, unde a avut prestații foarte bune, anunțând astfel revirimentul din ultimele etape.  Miercuri a învins-o clar pe Baia Mare și și-a consolidat locul 4, dar speră la mai mult.</p>
<h2><span>Florentin Pera, entuziasmat după victoria lui SCM Rm. Vâlcea: „Un joc extraordinar în apărare”</span></h2>
<p>Florentin Pera, instalat în această vară, pare că a găsit cheia pentru a pune la punct defensiva vâlceană, una care a suferit în ultimele sezoane.</p>
<p>„Din nou am făcut un joc extraordinar în apărare, în prima repriză am primit doar 9 goluri, dacă eram mai atenți la finalizare în prima repriză, jocul era tranșat mai repede. Am fost echipa mai bună, nu am renunțat niciun moment la luptă. Sunt foarte mulțumit de spiritul de echipă, de atitudine, de unitatea echipei.</p>
<p>Am legat trei victorii, am confirmat forma bună arătată în meciurile precedente. Baia Mare este o echipă valoroasă, a terminat sezonul trecut pe 4, a câștigat ambele meciuri cu Rm. Vâlcea”, a spus la finalul jocului cu Minaur fostul selecționer al naționalei.</p>
<p>Pentru SCM urmează o deplasare la Bistrița, unde Florentin Pera va fi adversarul fostei sale echipe, Gloria.</p>
<p>„Va fi un meci dificil, în acea săptămână mai avem un meci important acasă cu Slatina, la doar trei zile, mi-aș fi dorit să am mai mult timp între aceste două jocuri. Forma pe care am arătat-o ne obligă să mergem la Bistrița și să arătăm un handbal bun. La CSM București am făcut un meci excelent, vom da tot ce avem mai bun la Bistrița pentru a ne ridica la nivelul propriilor suporteri”, a adăugat Florentin Pera.</p>
<h2><span>Maria Lykkegaard, iubită de fani: „Ador să joc la Rm. Vâlcea”</span></h2>
<p>Pivotul venit în vară la SCM de la Ikast, Maria Lykkegaard, a devenit rapid una din favoritele publicului vâlcean. Daneza și-a cucerit fanii prin atitudinea arătată meci de meci, fiind și liderul defensivei.</p>
<p>„Echipa este foarte unită, jucăm toate una pentru alta, oferim ce avem mai bun. În repriza a doua cu Minaur ne-au intrat mingile în poartă, ceea ce a important, am depus mult efort și am terminat cu o victorie.</p>
<p>Iubesc să joc în atmosfera de la Rm. Vâlcea, felicit fanii pentru atmosfera creată” a spus și daneza Maria Lykkegaard.</p>

]]></description>
    </item>
    <item>
      <title>Vâlcea s-a impus în „Derby de Oltenia”. Florentin Pera a câştigat duelul cu Ovidiu Mihăilă, cel care i-a luat locul pe banca naţionalei</title>
      <link>https://www.prosport.ro/alte-sporturi/handbal/valcea-s-a-impus-in-derby-de-oltenia-florentin-pera-a-castigat-duelul-cu-ovidiu-mihaila-cel-care-i-a-luat-locul-pe-banca-nationalei-20309086</link>
      <description><![CDATA[<img src="https://www.prosport.ro//wp-content/uploads/2025/10/handbal-scm-craiova-scm-rm-valcea-e1761565300988-1400x735.jpg"/><br/><p>În etapa a 7-a a Ligii Florilor, derby-ul Olteniei, SCM Universitatea Craiova – SCM Rm. Vâlcea, a propus şi duelul ultimilor doi selecţioneri ai naţionalei României. Ovidiu Mihăilă l-a înlocuit recent pe Florentin Pera, cel care-şi dăduse demisia, alături de secundul Bogdan Burcea.</p>
<p>Iar dacă primele meciuri ca antrenor al naţionalei i-au fost prilnice, România pierzând la diferenţă mică în Norvegia şi câştigând acasă cu Polonia, în EHF Euro Cup, lui Ovidiu Mihăilă nu i-a mers la fel de bine în Liga Florilor, pierzând net întâlnirea cu predecesorul său la cârma echipei naţionale.</p>
<h2><span>Vâlcea s-a impus la Craiova, în Liga Florilor</span></h2>
<p>La Craiova, Vâlcea a fost echipa superioară şi a avut şi susţinerea mai intensă, galeria „Brigada Noastră” dominând fondul sonor din Sala Polivalentă, iar Rebeca Necula şi-a purtat colegele spre un succes detaşat, scor 32-25. De la 7-7, oaspetele au preluat frâiele partidei şi Craiova s-a mai apropiat la un singur gol, 21-22, în repriza secundă, după care a urmat desprinderea decisivă a echipei lui Florentin Pera.</p>
<p>„Forma asta fabuloasă se datorează şi colegelor mele, care mă ajută şi mă sprijină. Trebuia să câştigăm acest meci, era foarte important pentru noi şi mă bucur enorm pentru aceste două puncte. Le mulţumim fanilor că au fost alături de noi” a spus Rebeca Necula, la finalul partidei din Bănie.</p>
<p>Au jucat pentru SCM Universitatea Craiova: Rajcic, De Paula – Da Rocha 7 goluri, Asli Iskit 3, Blazevic 3, Paşcan 2, Nikolic 2, Mozes 2, Nosek 2, T. Popescu 1, Mihart 1, Pavicevic 1, Hernandez 1, Gogîrlă.</p>
<p>La SCM Rm. Vâlcea au evoluat: Quiniou, Kelemen – Necula 8, Zschocke 6, Ulsaker 6, Lykkegaard 4, Maidhoff 4, Wollik 2, Lund 1, Florica 1, Ljepoja.</p>
<p>SCM Universitatea Craiova ocupă locul 8, cu 6 puncte după 7 meciuri, în timp ce Vâlcea urcă pe poziţia a patra, cu 8 puncte. Craiovencele joacă în etapa viitoare tot pe teren propriu, miercuri, 5 noiembrie, de la ora 17:30, cu Gloria Bistriţa.</p>
<h2><span>Clasament Liga Florilor</span></h2>
<p>Etapa a fost dominată de derby-ul echipelor care evoluează în Champions League, Gloria Bistriţa – CSM Bucureşti, adjudecat de oaspete, care însă a avut efect opus pentru cele două formaţii în competiţia europeană, <span>Bistriţa reuşind un succes important, acasă, cu Esbjerg</span>, în timp ce <span>„tigroaicele” au fost răpuse în Slovenia, de Krim Ljubljana</span>. A surprins victoria Rapidului sub Tâmpa, în fieful echipei lui Bogdan Burcea, care se afla pe primul loc, neînvinsă.</p>
<p>Rezultatele etapei a 7-a din Liga Florilor: SCMU Craiova – SCM Rm. Vâlcea 25-32, Gloria Bistriţa – CSM Bucureşti 28-29, CSM Galaţi – Dunărea Brăila 19-31, HC Zalău – CSM Slatina 16-25, CSM Tg. Jiu – Minaur Baia Mare 22-30, Corona Braşov – Rapid 25-26.</p>
<p>Clasamentul Ligii Florilor: 1. CSM Bucureşti 14p (7 meciuri), 2. Corona Braşov 12p (7m), 3. Gloria Bistriţa 10p (5m), 4. SCM Rm. Vâlcea 8p (7m), 5. CSM Slatina 8p (7m), 6. Minaur Baia Mare 8p (7m), 7. Dunărea Brăila 6p (7m), 8. SCMU Craiova 6p (7m), 9. Rapid 4p (6m), 10. CSM Tg. Jiu 4p (7m), 11. HC Zalău 2p (7m), 12. CSM Galaţi 0p (7m).</p>
<p>Foto: SCM Craiova</p>

]]></description>
    </item>
    <item>
      <title>Cristina Neagu a plecat din România în SUA pentru a descoperi bucuriile vieții. La 37 de ani, campioana a ales un alt drum</title>
      <link>https://www.prosport.ro/diverse/cristina-neagu-a-plecat-din-romania-in-sua-pentru-a-descoperi-bucuriile-vietii-la-37-de-ani-campioana-a-ales-un-alt-drum-20308937</link>
      <description><![CDATA[<img src="https://www.prosport.ro//wp-content/uploads/2025/10/Cristina-Neagu-a-plecat-din-Romania-in-SUA-pentru-a-descoperi-bucuriile-vietii.-La-37-de-ani-campioana-a-ales-un-alt-drum-1-1.webp"/><br/><p>Cristina Neagu (37 de ani) s-a retras din activitatea sportivă după o carieră de peste trei decenii, iar acum profită de timpul liber. Cea mai titrată jucătoare de handbal a plecat din România în SUA pentru o vacanță și a ales, pentru început, Marele Canion și Canionul Antilopei din Arizona.</p>
<p>Cristina Neagu a fost timp de 17 ani în echipa națională a României, cu care a obținut două medalii de bronz, la Campionatul Mondial din Danemarca, în 2015, respectiv la Campionatul European din Danemarca și Norvegia, în 2010. Neagu a jucat în 213 meciuri pentru „tricolore” și a marcat 936 de goluri. În mai 2025, Cristina <span>Neagu a fost decorată cu Ordinul Național „Serviciul Credincios” în rang de Cavaler.</span></p>
<h2><span>Cristina Neagu a plecat din România în SUA pentru a descoperi bucuriile vieții</span></h2>
<p>După o carieră întinsă pe mai bine de 30 de ani, Cristina Neagu s-a retras din activitate și se bucură de tot ceea ce o înconjoară și a decis să plece în SUA, unde vizitează Marele Canion, monumentul natural declarat Patrimoniul Mondial de UNESCO, de o frumusețe aparte.</p>
<p>Imaginile publicate de Cristina Neagu din excursia sa la Marele Canion, dar și la Canion Antilopei, arată spectaculos.</p>
<p>„Nu e pictură, ci doar natură”, este descrierea făcută de Cristina Neagu pentru Canionul Antilopei.</p>
<p>Legat de călătoria sa în SUA, Cristina Neagu a afirmat că a mai fost plecată în SUA, dar de data aceasta are timp să aprofundeze. „Am mai fost în State de multe ori, doar că am fost la New York. Am multe lucruri de vizitat acolo”, a spus Cristina Neagu pentru <span>AS</span>.</p>
<h2><span>Cristina Neagu, palmares impresionant</span></h2>
<p>Handbalul este sportul care i-a dat cele mai mari satisfacții Cristinei Neagu, reușind cifre greu de egalat, iar <span>retragerea și-a făcut-o în cadrul unui meci de gală</span>, printre cei prezenții aflându-se și președintele Nicușor Dan. În ciuda carierei sale de lungă durată, fosta campioană afirmă că nu îi lipsește deloc handbalul.</p>
<p>„Pe cât de mult iubesc handbalul, chiar nu-mi lipsește deloc. În perioada asta am putut să petrec mai mult timp cu familia și, pur și simplu, să nu mai fiu la program. Să pot să mă trezesc și să mă gândesc ce vreau să fac astăzi, fără să trebuiasă să fiu la o anumită oră undeva”, a mai declarat Neagu, potrivit sursei menționate.</p>
<p>Cristina Neagu a fost desemnat cel mai bun marcator din toate timpurile la Campionatele Europene, cu 303 goluri. A participat la șapte ediții ale Campionatelor Mondiale, unde a evoluat în 48 de meciuri și a marcat 250 de goluri.</p>
<ul>
<li>La nivel național, Cristina Neagu a fost aleasă cea mai bună handbalistă română în 2009, 2010, 2015-2018.</li>
</ul>

]]></description>
    </item>
  </channel>
</rss>
