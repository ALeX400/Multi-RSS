<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CSM București, debut de coșmar! A pierdut în Liga Campionilor un meci de infarct, la ultima fază</title>
      <link>https://www.prosport.ro/alte-sporturi/handbal/csm-bucuresti-debut-de-cosmar-a-pierdut-in-liga-campionilor-un-meci-de-infarct-la-ultima-faza-20266657</link>
      <description><![CDATA[<img src="https://www.prosport.ro//wp-content/uploads/2025/09/csm-bucuresti-adi-vasile-lectie-1400x933.jpg"/><br/><p>CSM București a debutat cu stângul în actuala ediție a Ligii Campionilor, pierzând dramatic, scor 27-28 (12-17) cu Ikast Handbold. În schimb, Gloria Bistrița a trecut sâmbătă de Storhamar, la o diferență de trei goluri.</p>
<p>Echipa antrenată de Adi Vasile are deja două victorii în campionat, 34-33 cu Baia Mare și 33-28 cu CSM Slatina, și a cucerit Supercupa României.</p>
<h2><span>CSM București a cedat în primul meci din Liga Campionilor contra celor de la Ikast</span></h2>
<p>Gazdele au condus cu 6-2, 12-7 și 20-14 în meciul cu echipa Primăriei, însă finalul a fost unul mai echilibrat. Omoregie a marcat golul de 27-27 în minutul 59.55, dar gazdele au repus repede și au marcat golul victoriei.</p>
<p>Cele mai bune marcatoare ale partidei au fost Roberts 7 goluri, Arntzen 7, Skogrand 4, petru Ikast, respectiv Omoregie 7, Novak 4, Jaukovic 3, Brnovic 3, Pintea 3, Hansen 3, pentru CSM. Cea mai bună jucătoare a campioanei României a fost portarul Evelina Eriksson, care a avut 17 intervenţii reuşite.</p>
<p>Gloria Bistriţa a învins sâmbătă, pe teren propriu, campioana Norvegiei, Storhamar Handball Elite, scor 29-26 (15-12), în primul meci din grupa A a Ligii Campionilor.</p>
<p>Principalele marcatoare ale partidei au fost Delgado 8 goluri, Fujita 7, Ostase 5, Gutierrez 3, pentru Gloria, respectiv Mala 7, Obaidli 6, Rivas-Toft 6, pentru Storhamar.</p>
<ul>
<li>Grupa A</li>
</ul>
<p>Gloria Bistrița – Storhamar 29-26 (15-12)<br/>
Esjberg – Metz – se joacă azi<br/>
Buducnost – DVSC Schaeffer – se joacă azi<br/>
Borussia Dortmund – Gyor 30-43 (15-20)</p>
<ul>
<li>Grupa B</li>
</ul>
<p>Ferencvaros – Odense 32-34 (16-18)<br/>
Brest – Kri Ljubljana 32-30 (13-9)<br/>
Podravka – Sola 31-26 (15-11)<br/>
Ikast – CSM București 28-27 (17-12)</p>
<ul>
<li>Gloria Bistriţa va juca, în deplasare, cu formaţia maghiară DVSC Debrecen, în 13 septembrie.</li>
<li>Campioana CSM Bucureşti va da piept pe 14 septembrie cu Ferencvaros Budapesta</li>
</ul>
<h2><span>Calificare importantă pentru Minaur Baia Mare</span></h2>
<p>Minaur Baia Mare s-a calificat în grupele European League, după ce a învins sâmbătă, în deplasare, gruparea islandeză UMF Stjarnan, scor 27-26 (14-13, 23-23), în manşa retur din primul tur preliminar al competiţiei. A fost nevoie de aruncări de la 7 metri pentru departajarea câştigătoarei.</p>
<p>În tur, Minaur a remizat pe teren propriu cu islandezii, scor 26-26. Minaur Baia Mare va juca în grupa C, cu Fraikin BM Granollers (Spania), Slovan Ljubljana (Slovenia) şi Skanderborg Aarhus (Danemarca).</p>

]]></description>
    </item>
    <item>
      <title>Se taie în carne vie la FR de Handbal! Ce suspendări drastice vin de la Comisia de Disciplină, n-a scăpat nici Florentin Pera</title>
      <link>https://www.prosport.ro/alte-sporturi/handbal/se-taie-in-carne-vie-la-fr-de-handbal-ce-suspendari-drastice-vin-de-la-comisia-de-disciplina-n-a-scapat-nici-florentin-pera-20269200</link>
      <description><![CDATA[<img src="https://www.prosport.ro//wp-content/uploads/2025/09/Se-taie-in-carne-vie-la-FR-de-Handbal-Ce-suspendari-drastice-vin-de-la-Comisia-de-Disciplina-1400x933.jpeg"/><br/><p>Comisia de Disciplină din cadrul Federației Române de Handbal a sancționat în ședința de marți arbitrajele controversate de la meciurile din prima etapă a Ligii Florilor, Dunărea Brăila – SCM Râmnicu Vâlcea 23-22 și SCM Universitatea Craiova – CSM Tg. Jiu 27-26.</p>
<p>Arbitrajele dubioase din prima etapă a Ligii Florilor s-au lăsat cu suspendări de câte 4 etape pentru cuplurile Ionuț Tița – Claudiu Ghesoiu (Dunărea Brăila – SCM Râmnicu Vâlcea) și Constantin Bălan – Ionuț Savin (SCM Universitatea Craiova – CSM Tg. Jiu).</p>
<h2><span>Decizii dure la Comisia de Disciplină a FR de Handbal</span></h2>
<p>După demisiile a trei din cei patru membri ai Comisiei Centrale de Arbitri, atribuțiile comisiei au fost preluate de către secretarul general al Federației de Handbal, Nicolae Luca.</p>
<p>Au fost multe decizii pro-Dunărea la jocul din prima etapă, luate de arbitrii Ghesoiu și Tița în special în repriza secundă. În plus, Vâlcea a fost privată la ultimul atac și de o aruncare de la 7 metri, fază la care Ghesoiu / Tița au dictat forțare în atac. Comisia de Disciplină i-a sancționat pentru influențarea rezultatului final: ”necunoașterea sau greșita aplicare, fără intenție, a regulilor de joc şi a celorlalte regulamente, care influențează în mod direct rezultatul final al jocului”.</p>
<p>SCM Rm. Vâlcea a făcut memoriu în urma arbitrajului potrivnic, fapt care a dus la un schimb de replici cu Dunărea Brăila pe paginile oficiale ale celor două grupări. Antrenorul vâlcencelor, Florentin Pera, care a cerut la finalul meciului lămuriri de la cei doi arbitri a fost sancționat financiar.</p>
<p>La meciul din Bănie, câștigat de Craiova cu 27-26 a fost sancționată pentru patru etape și observatoarea Gabriela Covaci, pentru “greșita aplicare, fără intenție, a regulilor de joc și a celorlalte regulamente, care nu influențează în mod direct rezultatul final al jocului.”</p>
<p>La sesizarea secretarului general al Federației a fost sancționat și observatorul Adrian Eremia cu 4 etape suspendare, care a fost delegat la jocul din cadrul competiției Supercupa României – masculin, CS Minaur Baia Mare – HC Buzău 2012, desfășurat pe 21 august, la Bistrița.</p>
<h2><span>N-au scăpat nici observatorii</span></h2>
<p>De asemenea, observatorul Ioan Ciobanu a fost reținut de la delegări pentru două etape, după ce a fost oficial la jocul de Supercupa României – masculin, dintre echipele CS Minaur Baia Mare – ACS HC Buzău 2012, de la Bistrița.</p>
<p>Ambii observatori au fost penalizați ”conform art. 94.2 lit. j) din Regulamentul disciplinar al F.R.H. pentru „acceptarea unor încălcări ale prevederilor regulamentare privind spațiul de schimb” se arată în comunicatul oficial al FRH.</p>
<p>FOTO: SPORTUL ILUSTRAT</p>

]]></description>
    </item>
    <item>
      <title>Fanii lui Dinamo au luat decizia de ultimă oră! Căpitanul e în al nouălea cer și anunță: „O să fie un infern!”. EXCLUSIV</title>
      <link>https://www.prosport.ro/alte-sporturi/handbal/fanii-lui-dinamo-au-luat-decizia-de-ultima-ora-capitanul-e-in-al-noualea-cer-si-anunta-o-sa-fie-un-infern-exclusiv-20267623</link>
      <description><![CDATA[<img src="https://www.prosport.ro//wp-content/uploads/2025/09/Fanii-lui-Dinamo-au-luat-decizia-de-ultima-ora-Capitanul-e-in-al-noualea-cer--1400x1050.jpg"/><br/><p>Dinamo este gata pentru o nouă aventură la cel mai înalt nivel, iar „dulăii” sunt convinși că pot să treacă iar de faza grupelor, de această dată sub comanda lui Paulo Pereira. Ultrașii vor fi la datorie, după ce o parte dintre aceștia au fost deranjați de comunicatul dat de club în urma partidei cu Csikszereda.</p>
<p>Cum în „Ștefan cel Mare” va fi liniște și pace, Robert Militaru promite un adevărat „infern” pentru toate adversarele lui Dinamo, chiar dacă la București va veni și Veszprem, una dintre echipele care vor să câștige Liga Campionilor.</p>
<h2><span>Fanii lui Dinamo, gata să facă iar spectacol în Liga Campionilor: „O să fie un infern pentru toată lumea!”</span></h2>
<p>Fanii lui Dinamo vor avea o toamnă plină de meciuri tari. Cei mai mulți dintre ei se vor împărți între duelurile pe muchie de cuțit din Superligă și partidele pe care echipa de handbal le va juca în cupele europene, la cel mai înalt nivel.</p>
<p>Sporting este prima adversară a „dulăilor” în Liga Campionilor! Favoriți pe hârtie, portughezii vor da peste un adevărat „infern” în Ștefan cel Mare, așa cum a subliniat Robert Militaru. Ultrașii au revenit la sentimente mai bune față de cei de la CS Dinamo și nu vor lipsi din tribune.</p>
<p>Căpitanul lui Dinamo este încântat de modul în care handbaliștii lucrează cu experimentatul Paulo Pereira, venit în locul lui David Davis. „Dulăii” au luat Supercupa României și promit iar să nu aibă emoții pe plan intern.</p>
<p>„A venit (n.n. Paulo Pereira) cu o mentalitate puțin diferită, cu un alt sistem de joc. Ne-am adaptat destul de repede, iar jocul arată bine. Totuși, avem o grupă infernală (n.n. în Champions League). Dar de aceea este frumos handbalul. Oricine vine aici o să aibă o misiune foarte grea și putem să batem orice echipă. Noi promitem că o să ne luptăm cu toată lumea. Chiar dacă este o grupă foarte grea, o să încercăm să ieșim din ea”, a spus Robert Militaru, pentru <span>ProSport.</span></p>
<p>În urmă cu aproape un an, Sporting a pierdut la București<span> după un meci excelent făcut de Dinamo, care s-a impus cu 33-29.</span></p>
<p>„Ne gândim să obținem cât mai multe victorii acasă alături de fanii noștri. Sunt convins că o să fie un infern pentru toată lumea”, promite handbalistul „dulăilor”, om de bază și pentru naționala României.</p>
<h2><span>Dinamo, eforturi „imense” pentru a găzdui meciurile de Liga Campionilor: „Condițiile sunt stricte!”</span></h2>
<p>Robert Militaru a mărturisit că oamenii de la CS Dinamo au făcut eforturi mari pentru ca echipa să poată juca în „Ștefan cel Mare”, în condițiile în care formația preluată în această vară de Paulo Pereira n-a mai putut evolua în Sala Polivalentă.</p>
<p>În jur de 3.000 de spectatori sunt așteptați la fiecare meci pe care Dinamo îl va juca în Liga Campionilor.</p>
<p>„O să fie mai puțin spectatori (n.n. în comparație cu Sala Polivalentă), dar este sala noastră, îi simțim mai aproape de noi și o să jucăm mult mai bine. Ne împing de la spate și o să ne batem de la egal la egal. Iar apoi, în dublele eliminatorii, se poate întâmpla orice”, este convins Militaru.</p>
<p>„Pentru Champions League, condițiile sunt destul de stricte, așa că s-a depus un efort imens în aceste luni”, a punctat handbalistul, cu referire la faptul că roș-albii au făcut tot posibilul pentru a omologa sala din „Ștefan cel Mare”.</p>
<p>În sezonul trecut, Dinamo a avut un start foarte bun, mai ales pe teren propriu, reușind să treacă de faza grupelor. „Dulăii” au ieșit din competiție după dubla cu Magdeburg, nemții reușind apoi să producă surpriza și să câștige cel mai important trofeu european.</p>
<p>Sub comanda lui Xavi Pascual, Dinamo a ajuns între cele mai bune patru echipe din European League.</p>

]]></description>
    </item>
    <item>
      <title>FRH, prima reacție după demisia celor trei persoane din CCA! Nicolae Luca: „Am fost total surprins”. Care sunt planurile de viitor pentru delegarea „fluierașilor”. EXCLUSIV</title>
      <link>https://www.prosport.ro/alte-sporturi/handbal/frh-prima-reactie-dupa-demisia-cele-trei-persoane-din-cca-nicolae-luca-am-fost-total-surprins-care-sunt-planurile-de-viitor-pentru-delegarea-fluierasilor-exclu-20263923</link>
      <description><![CDATA[<img src="https://www.prosport.ro//wp-content/uploads/2025/07/nicolae-luca-1050x1400.jpeg"/><br/><p>Nicolae Luca, secretarul general al FR de Handbal, a lămurit în exclusivitate pentru <span>ProSport</span> situația demisiilor din Comisia Centrală a Arbitrilor.</p>
<p>S-a speculat că ar fi vorba de neînțelegeri între membrii comisiei și conducerea executivă. Președintele Marian State, Ionuț Barbu (vicepreședinte) și Ana Maria Stoia (membru) au demisionat ieri din CCA. Singurul membru care a rămas pe loc este Adrian Eremia (membru), care se ocupă de sectorul juniorilor.</p>
<h2><span>FR Handbal, în centrul unui scandal la început de sezon! Cum răspunde Nicolae Luca</span></h2>
<p>Nicolae Luca a explicat cronologia evenimentelor și ce se va întâmpla de acum înainte cu delegarea „fluierașilor”.</p>
<p>1. Este adevărat că trei membrii CCA și-au dat demisiile? Răspuns corect: DA</p>
<p>„Într-adevăr, am fost total surprins de gestul pe care trei dintre membrii CCA l-au făcut. Luni, conform programului, ne-am întâlnit, am participat la re-examinarea unor arbitri care din diferite motive nu au putut participa la examenul susținut în vară la Covasna, am discutat despre ultimele jocuri și au fost lăsați să facă delegările pentru etapa a II-a a Ligii Naționale feminine și prima etapă la Liga Națională masculină.</p>
<p>Conform Statutului, la articolul 36, litera h), Secretarul general coordonează și verifică activitatea comisiilor FRH, acesta fiind motivul pentru care, de câte ori am avut ocazia, am purtat o relație colegială, cooperantă și am organizat împreună conferințele, testările și celelalte activități administrative ce țin de comisie”</p>
<p>2. „Motivele demisiilor sunt personale”, susțin șefii de FR Handbal</p>
<p>„Odată ce am primit delegările spre validare și postarea lor pe site, am primit și demisiile. Motivele sunt personale, dar cu toate acestea i-am contactat pentru a înțelege ce i-a determinat să ia această decizie, în condițiile în care colaborarea a fost una excelentă.</p>
<p>Comisia s-a bucurat de independență în decizii, ei fiind cei care au stabilit organizarea comisiei, a conferințelor de perfecționare și testare, a politicii de promovare a arbitrilor tineri și de perspectivă, a nominalizării lor la jocuri, a controlului și raportării situațiilor deosebite.</p>
<p>Cu alte cuvinte, nu au avut vreo interferență în deciziile lor sau alte elemente care să le fi perturbat activitatea. De aceea, afirmația „nu și-au putut duce la capăt deciziile de sancționare a unor arbitrii din cauza ingerințelor conducerii executive” este nereală, tendențioasă”.</p>
<p>3. Zvonurile conform cărora demisia ar avea legătură cu intenția de a sancționa anumiți arbitri sunt false? DA</p>
<p>„Legat de afirmația că motivul demisiei ar putea fi și intenția de sancționare a arbitrilor care au oficiat la jocurile din etapa I dintre CS Dunărea Brăila și SCM Rm. Vâlcea sau SCM Craiova – CSM Tg. Jiu, este cu atât mai falsă cu cât comisia nu a analizat cele două jocuri și nici nu au solicitat acest lucru.</p>
<p>Trebuie subliniat că: în cazul unor contestații, jocul este analizat de comisie, deci revăzut în întregimea sa, adică o oră și 30 de minute.</p>
<p>Este lesne de înțeles că pentru cele două jocuri ar fi avut nevoie de trei ore pentru a veni cu o propunere de sancționare/sau nu, ori acest lucru nu s-a întâmplat.</p>
<blockquote><p>Ca precizare foarte importantă, membrii CCA au desfășurat activitatea pro bono, ei nefiind remunerați pentru activitățile de peste program și serile pierdute în vizionarea jocurilor.</p></blockquote>
<p>Indiferent de dificultăți, aceștia au avut eleganța și demnitatea de a nu impune remunerații federației pentru ce au lucrat în cadrul comisiei. De ce ar fi făcut-o tocmai în seara de 1 septembrie!?”</p>
<p><img alt="" class="aligncenter size-full wp-image-20263926" decoding="async" fetchpriority="high" height="993" src="https://www.prosport.ro//wp-content/uploads/2025/09/nicolae-andrei-luca.jpeg" width="535"/></p>
<h2><span>Luca: „Și eu am cochetat cu arbitrajul, vreo nouă ani, din care trei în Danemarca”</span></h2>
<p>4. Ce urmează de acum înainte cu comisia CCA?</p>
<p>„Acest caz nu este singular, au mai fost situații când o comisie s-a dizolvat. Pentru tranziție se aplică statutul, respectiv se asigură un interimat de către secretarul general, până când Comitetul Director va propune spre validare Consiliului de Administrație noua componență a CCA. Președintele a emis o decizie în acest sens, arbitrii au fost anunțați despre acest lucru, iar activitatea merge în continuare.</p>
<p>Pe ordinea de zi am analiza jocului de la Craiova despre care, la prima vedere, am putea spune că au fost abateri în prestația arbitrilor și a observatorului, precum și contestația depusă de clubul din Râmnicu Vâlcea în cazul jocului de la Brăila unde se impune o analiză mai amănunțită”.</p>
<p>5. Care e mesajul FR Handbal pentru cluburi?</p>
<p>„Ceea ce vreau să subliniez pentru iubitorii de handbal sunt următoarele aspecte: federația nu încurajează aceste proceduri ca imediat, unu-doi, să se depună o contestație despre rezultat sau arbitraj deoarece rezultatul unui joc nu se schimbă.</p>
<blockquote><p>Dacă sunt constatate abateri, acestea se aplică persoanelor vinovate dar sunt acțiuni post factum, deci s-ar putea vorbi maxim de „satisfacția” sau răzbunarea unora pe anumite persoane, tolerate de altfel până la un joc anume.</p>
<p>Și eu am cochetat cu arbitrajul, vreo nouă ani, din care trei în Danemarca, deci cunosc atât comportamentul conducătorilor de cluburi, cât și al arbitrilor. Cu toate acestea, să nu-și imagineze cineva că, peste noapte, va fi lapte și miere, dispar greșelile, apar arbitri mai buni și așa mai departe</p></blockquote>
<p>Atât sportivii, cât și arbitrii au nevoie de timp să se pregătească, să se perfecționeze și să devină mai buni. Cu ambele categorii trebuie să fim înțelegători și să acceptăm ceea ce un proverb latin spune: „errare humanum est!”.</p>

]]></description>
    </item>
    <item>
      <title>Veste tragică! Un fost mare arbitru din România a murit</title>
      <link>https://www.prosport.ro/alte-sporturi/handbal/veste-tragica-un-fost-mare-arbitru-din-romania-a-murit-20263448</link>
      <description><![CDATA[<img src="https://www.prosport.ro//wp-content/uploads/2025/09/Veste-tragica-Un-fost-mare-arbitru-din-Romania-a-murit.jpeg"/><br/><p><!--StartFragment --></p>
<p class="pf0"><span class="cf0">Un fost mare arbitru </span><span class="cf1">in Rom</span><span class="cf0">â</span><span class="cf1">nia a decedat, anun</span><span class="cf1">țul fiind făcut de către Federația Rom</span><span class="cf0">â</span><span class="cf1">n</span><span class="cf1">ă de Handbal.</span></p>
<p class="pf0"><span class="cf1">Horațiu Belu a fost </span><span class="cf2">timp de </span><span class="cf1">un deceniu și jumătate </span><span class="cf2">observator al Federației Europene de Handbal (EHF)</span><span class="cf1">. </span></p>
<h2><span><span class="cf1">Veste cumplită </span><span class="cf0">î</span><span class="cf1">n handbalul rom</span><span class="cf0">â</span><span class="cf1">nesc. </span><span class="cf1">F</span><span class="cf2">ost mare arbitru </span><span class="cf1">Horațiu Belu a plecat dintre noi</span></span></h2>
<p class="pf0"><span class="cf2">Federația Română de Handbal</span><span class="cf1"> anunță că u</span><span class="cf2">n fost mare arbitru in România a </span><span class="cf1">trecut </span><span class="cf0">î</span><span class="cf1">n nefiin</span><span class="cf1">ță. </span><span class="cf2">Horațiu Belu</span><span class="cf1"> a fost </span><span class="cf2">timp de un deceniu și jumătate observator al Federației Europene de Handbal (EHF)</span><span class="cf1">. </span></p>
<p class="pf0"><span class="cf3">Federația Rom</span><span class="cf0">ân</span><span class="cf3">ă de Handbal a transmis vestea tragică prin intermediul unui mesaj pe pagina oficială de Facebook. </span><span class="cf4">„Cu profund</span><span class="cf3">ă tristețe, am aflat vestea trecerii </span><span class="cf0">în nefiin</span><span class="cf3">ță a lui Horațiu Belu, fost arbitru, fost membru al Comisiei Centrale a Arbitrilor și fost observator EHF timp de peste 15 ani.</span></p>
<p class="pf0"><span class="cf3">Un profesionist desăv</span><span class="cf0">âr</span><span class="cf3">șit, respectat </span><span class="cf0">în lumea handbalului din România, Hora</span><span class="cf3">țiu Belu a contribuit decisiv la progresul arbitrajului rom</span><span class="cf0">ânesc prin traducerile </span><span class="cf3">și interpretările de regulament la care a lucrat. G</span><span class="cf0">ândurile noastre se îndreapt</span><span class="cf3">ă către familia </span><span class="cf0">îndoliat</span><span class="cf3">ă, căreia </span><span class="cf0">îi transmitem sincere condolean</span><span class="cf3">țe. Odihnă veșnică, Horațiu!”, a transmis FR de Handbal. </span></p>
<p class="pf0"><span class="cf0">În </span><span class="cf1">urmă cu trei ani</span><span class="cf0">, Horațiu Belu a fost acuzat de o arbitră minoră că i-ar fi adresat cuvinte ne</span><span class="cf1">lalocul lor în legătură cu îmbrăcămintea sa. </span><span class="cf0">Federația </span><span class="cf1">Rom</span><span class="cf0">â</span><span class="cf1">n</span><span class="cf1">ă de Handbal </span><span class="cf0">l-a suspendat </span><span class="cf1">la acea vreme </span><span class="cf0">opt etape și i-a acordat o amendă de 1.500 lei, însă sancțiunea a fost anulată </span><span class="cf1">ulterior. Horațiu Belu </span><span class="cf0">a negat ferm a</span><span class="cf1">tunci toate a</span><span class="cf0">cuzațiile. </span></p>
<p><!--StartFragment --></p>
<h2 class="pf0"><span><span class="cf0">Acum o lună, handbalul rom</span><span class="cf1">â</span><span class="cf0">nesc a fost lovit de o nou</span><span class="cf0">ă tragedie</span></span></h2>
<p class="pf0"><span class="cf0">Tragedia vine după ce handbalul a fost lovit de cur</span><span class="cf1">â</span><span class="cf0">nd</span><span class="cf1"> de o nou</span><span class="cf0">ă veste teribilă. Alexandru Muraru, sportiv la clubul CSM Focșani, a decedat la v</span><span class="cf1">ârsta de doar 22 de ani. Muraru, care era </span><span class="cf0">și polițist e meserie, și-a găsit sf</span><span class="cf1">â</span><span class="cf0">r</span><span class="cf0">șitul </span><span class="cf1">în urma </span><span class="cf2">unui accident. </span></p>
<p class="pf0"><span class="cf0">Muraru a suferit </span><span class="cf1">î</span><span class="cf0">n urma accidentului </span><span class="cf0">răni grave, fiind plasat </span><span class="cf1">î</span><span class="cf0">n com</span><span class="cf0">ă indusă și operat. </span><span class="cf1">Î</span><span class="cf0">n ciuda eforturilor medicilor din Ia</span><span class="cf0">și, acesta a decedat. Cu toate acestea, t</span><span class="cf1">ân</span><span class="cf0">ărul handbalist a decedat, clubul din Focșani transmiț</span><span class="cf1">ând condolean</span><span class="cf0">țe.</span></p>
<p class="pf0"><span class="cf3">„Ai plecat prea devreme, l</span><span class="cf0">ăs</span><span class="cf1">ând în urm</span><span class="cf0">ă numai tristețe și durere. Păcat, ai fost un coleg ambițios, cuminte, respectuos și luptător! Este foarte trist că oamenii at</span><span class="cf1">ât de importan</span><span class="cf0">ți și dragi ne părăsesc. Drum lin!! Sincere condoleanțe familiei!!”, a transmis Marius Ragea, fostul căpitan al echipei de handbal CSM Focșani 2007.</span></p>
]]></description>
    </item>
  </channel>
</rss>
