<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce a scris Federația Internațională despre România după victoria cu Elveția de la Campionatul Mondial de handbal feminin: „Cea mai bună din 2015”</title>
      <link>https://www.prosport.ro/alte-sporturi/handbal/ce-a-scris-federatia-internationala-despre-romania-dupa-victoria-cu-elvetia-de-la-campionatul-mondial-de-handbal-feminin-cea-mai-buna-din-2015-20338779</link>
      <description><![CDATA[<img src="https://www.prosport.ro//wp-content/uploads/2025/12/ce-a-scris-federatia-internationala-despre-romania-dupa-victoria-cu-elvetia-de-la-campionatul-mondial-de-handbal-feminin-cea-mai-buna-din-2015.jpeg"/><br/><p data-end="563" data-start="130">Naționala României de handbal feminin a încheiat Campionatul Mondial din Germania și Țările de Jos cu un succes categoric, 36–24 împotriva Elveției, iar Federația Internațională a felicitat prestația echipei printr-un material elogios.</p>
<p data-end="563" data-start="130">IHF notează că România a obținut cel mai bun rezultat mondial din ultimii opt ani și are șanse reale să termine în Top 10, o performanță neatinsă din 2015, anul medaliei de bronz.</p>
<h2 data-end="563" data-start="130"><span>Ce a scris Federația Internațională despre România</span></h2>
<p data-end="868" data-start="565">Federația a meanționat că România a controlat <span>autoritar duelul cu Elveția </span>și că victoria la 12 goluri reprezintă a patra reușită a tricolorelor la acest turneu. IHF amintește că România va încheia pe locul 9 dacă Polonia nu câștigă la o diferență absurdă, de peste 40 de goluri, în ultimul meci al grupei.</p>
<p data-end="1240" data-start="870">Partida a început cu câteva minute solide ale Elveției, care a ținut naționala România fără gol până în minutul 5. Lorena Ostase a spart gheața, iar de acolo echipa noastră a preluat controlul, profitând de numeroasele erori elvețiene. La pauză, tricolorele conduceau deja cu 18–9, după o repriză în care Bianca Curmenț a avut mai multe parade decisive, iar apărarea a funcționat impecabil.</p>
<h2 data-end="1240" data-start="870"><span>Ce nume s-au remarcat în partidă</span></h2>
<p data-end="1572" data-start="1242">După reluarea partidei, scenariul nu s-a schimbat. Ostase a dus diferența la zece goluri în minutul 40, iar Elveția n-a mai avut resurse să revină, mai ales după accidentarea lui Tabeei Schmid. România a continuat să țină jocul sub control, păstrând diferența de pe tabelă până la finalul unui meci dominat cap-coadă.</p>
<p data-end="1891" data-start="1574">Federația Internațională a remarcat două nume: Bianca Curmenț, desemnată hummel Player of the Match, care a apărat cu un procentaj excelent de 45%, și Lorena Ostase, autoare a opt goluri. Sorina Grozav a contribuit și ea cu șase reușite, într-un meci în care 12 jucătoare <span>din lotul României</span> au înscris.</p>
<p data-end="2015" data-start="1893">Pentru Elveția, aflată la primul Mondial din istorie, Daphne Gautschi a încheiat cu șase goluri, iar Era Baumann cu cinci.</p>

]]></description>
    </item>
    <item>
      <title>Ce a apărut pe site-ul Federației Internaționale despre România la Campionatul Mondial de Handbal: „Pur și simplu n-a putut face asta”</title>
      <link>https://www.prosport.ro/alte-sporturi/handbal/ce-a-aparut-pe-site-ul-federatiei-internationale-despre-romania-la-campionatul-mondial-de-handbal-pur-si-simplu-n-a-putut-face-asta-20337931</link>
      <description><![CDATA[<img src="https://www.prosport.ro//wp-content/uploads/2025/12/Ce-a-aparut-pe-site-ul-Federatiei-Internationale-despre-Romania-la-Campionatul-Mondial-de-Handbal-„Pur-si-simplu-n-a-putut-face-asta-1400x933.jpeg"/><br/><p>Echipa națională a României joacă, astăzi, în ultima etapă a grupei principale de la Campionatul Mondial de handbal feminin din Germania și Țările de Jos, cu Elveția. Pe site-ul Federației Internaționale de Handbal (IHF) a apărut o paralelă a celor două echipe, care se află la prima confruntare la un nivel atât de înalt, și de al cărei rezultat poate depinde menținerea „tricolorelor” lui Ovidiu Mihailă în primele zece echipe din lume.</p>
<p><span>Și România, și Elveția s-au calificat în grupa principală de pe poziția secundă</span> în cea preliminară, fiecare cu două victorii, însă parcursul le-a fost diferit, astfel că înaintea meciului direct, de astăzi, de la ora 19:00, România este pe locul 3, cu patru puncte, în timp ce Elveția ocupă locul 5, cu numai două puncte.</p>
<h2><span>Ce a apărut pe site-ul IHF despre România la Campionatul Mondial de Handbal</span></h2>
<p>Pe site-ul IHF a apărut o comparație făcută între România și Elveția, care luptă astăzi pentru locul al treilea în grupa principală, loc care în acest moment este ocupat de „tricolore”, după victoria categorică din meciul cu Senegal. Elveția, care a pierdut ambele partide din această fază a Campionatului Mondial, cu Japonia (21-27) și cu Danemarca (23-36), se află pe locul 5, cu numai două puncte în cont, cele pe care le-a obținut în urma victoriei cu Senegal, în grupa preliminară.</p>
<p>„După trei înfrângeri consecutive (n.r cele două din grupa principală și cea cu Ungaria, din preliminarii), Elveția speră să încheie primul său Campionat Mondial cu o notă pozitivă. Debutantele lui Knut Ove Joa au dat dovadă de curaj și energie, iar înfrângerea în fața Danemarcei a scos în evidență problema cu care s-au confruntat pe tot parcursul turneului: pierderea mingilor. Cu un total de 73, o medie de 14,6 pe meci, Elveția știe că reducerea acestor greșeli este singura modalitate de a provoca România.</p>
<p>România a intrat în runda principală știind că meciul cu Ungaria ar putea decide soarta speranțelor sale de a ajunge în sferturile de finală. Dar pur și simplu n-a putut face asta, să țină pasul în momentele cheie, pierzând cu 29-34”, au scris cei de la <span>IHF</span>.</p>
<p><span>Victoria categorică cu Senegal, scor 37-17</span>, a redat încrederea „tricolorelor”, iar pentru a se menține între locurile 10-13, la fel cum au făcut-o la ultimele patru ediții ale „Mondialelor”, au nevoie de încă un succes, în fața elvețiencelor, dar și rezultate favorabile în meciurile următoare.</p>
<h2><span>Cine transmite la TV meciul România – Elveția, prima întâlnire oficială la un Campionat Mondial de handbal</span></h2>
<p>Meciul dintre România și Elveția este programat duminică, 7 decembrie, de la ora 19:00, și poate fi urmărit și pe TV, acesta fiind transmis de două posturi: DigiSport 2 și Prima Sport 3.</p>
<p>Cele două naționale nu s-au întâlnit niciodată într-o competiție majoră, deși s-au confruntat în calificările pentru EHF EURO 2010, când România a câștigat cu 76-44 la general. De atunci s-au mai întâlnit în două meciuri amicale, „tricolorele” s-au impus, scor 33-28, în 2023, iar un an mai târziu, reprezentanta Elveției a câștigat cu scorul 36-27.</p>

]]></description>
    </item>
    <item>
      <title>România a pulverizat-o pe Elveția la Campionatul Mondial de Handbal. Jucătoarele lui Mihăilă au terminat pe 9</title>
      <link>https://www.prosport.ro/alte-sporturi/romania-a-pulverizat-o-pe-elvetia-la-campionatul-mondial-de-handbal-jucatoarele-lui-mihaila-au-terminat-pe-9-20338474</link>
      <description><![CDATA[<img src="https://www.prosport.ro//wp-content/uploads/2025/12/Romania-a-pulverizat-o-pe-Elvetia-la-Campionatul-Mondial-de-Handbal.-Jucatoarele-lui-Mihaila-au-terminat-pe-9.jpg"/><br/><p>România a făcut din nou show la Campionatul Mondial de Handbal și a învins-o fără drept de apel pe Elveția.</p>
<p>Elevele lui Ovidiu Mihăilă au trecut peste înfrângerea suferită în fața Ungariei și <span>au făcut scor cu Senegal </span>și Elveția. În ultima confruntare de la acest <span>Campionat Mondial,</span> „tricolorele” s-au impus cu 36-24. Din păcate, a fost doar o victorie de moral și pentru a îndeplini obiectivul propus înainte de startul competiției.</p>
<h2><span>S-a terminat parcursul României la Mondiale: victorie de senzație cu Elveția</span></h2>
<p>Drumul României la Campionatul Mondial de Handbal din Olanda și Germania s-a încheiat cu o victorie spectaculoasă. „Tricolorele” nu au avut deloc probleme cu elvețiencele și au condus autoritar jocul pe parcursul celor 60 de minute. S-a terminat 36-24, dar e o victorie cu gust „amar” deoarece nu pot merge mai departe în fazele superioare.</p>
<p>România încheie grupa principală pe locul 3 după Danemarca și Ungaria. Obiectivul lui Ovidiu Mihăilă a fost să termine în TOP 10. A fost îndeplinit deoarece România a terminat pe locul 9, o clasare promițătoare pentru viitoarele campanii.</p>
<p>4 victorii în 6 meciuri au bifat româncele la această ediție a Campionatului Mondial. Din păcate, au pierdut cele mai importante jocuri, cu Ungaria și Danemarca, două dintre candidatele la titlul mondial din acest an.</p>
<p>Din lotul României, Sorina Grozav a reușit să marcheze de cele mai multe ori, bifând 46 de reușite în 6 partide.</p>
<h2><span>Ovidiu Mihăilă, despre viitorul său la națională: „FRH va decide”</span></h2>
<p>Selecționerul României a fost aspru criticat după eșecul în fața maghiarelor, dar și-a îndeplinit obiectivul propus înainte de startul competiției. Contractul lui Mihăilă expiră la finalul Campionatului Mondial. Momentan, nu s-a adus în discuție prelungirea înțelegerii, iar selecționerul a anunțat după meci că își dorește să continue munca începută aici, dar decizia finală aparține Federației.</p>
<blockquote><p>„Este o poveste pe care am spus-o de când am venit. Am venit să ajutăm, tot ce se făcea la echipa mare făceam și la tineret. Am o legătură strânsă cu toți cei de aici. Le mulțumesc tuturor celor din staff pentru că au fost aici! Un grup foarte frumos care ne-a sprijinit în momentele grele. Ne-au ajutat să păstrăm fetele sănătoase după o competiție de nivel ridicat.</p>
<p>Rămâne la decizia Federației Române de Handbal. În momentul de față, atât am reușit. Vom vedea acasă, în perioada următoare, ce se va decide. Eu îmi doresc să continui această poveste, alături de aceste fete deosebite. Dar vedem ce se va întâmpla în viitor!”, a spus Ovidiu Mihăilă.</p></blockquote>
<p>Ovidiu Mihăilă a adus României cea mai bună clasare la Mondiale de la ediția din 2015, atunci când România obținea bronzul.</p>

]]></description>
    </item>
    <item>
      <title>Ungurii au văzut România în meciul cu Senegal la Campionatul Mondial și au făcut calculele pentru naționala noastră: „Încă pot obține asta”</title>
      <link>https://www.prosport.ro/alte-sporturi/handbal/ungurii-au-vazut-romania-in-meciul-cu-senegal-la-campionatul-mondial-si-au-facut-calculele-pentru-nationala-noastra-inca-pot-obtine-asta-20337173</link>
      <description><![CDATA[<img src="https://www.prosport.ro//wp-content/uploads/2025/12/ungurii-au-vazut-romania-in-meciul-cu-senegal-la-campionatul-mondial-si-au-facut-calculele-pentru-nationala-noastra-inca-pot-obtine-asta.jpg"/><br/><p data-end="519" data-start="143">Victoria categorică obținută de România în fața statului Senegal la Campionatul Mondial de handbal a atras imediat atenția presei maghiare, care a analizat impactul rezultatului asupra clasamentului și asupra șanselor „tricolorelor” în faza grupelor principale.</p>
<p data-end="519" data-start="143">În timp ce Brazilia și-a asigurat matematic locul în „sferturi”, româncele rămân în joc pentru o clasare cât mai bună.</p>
<h2 data-end="519" data-start="143"><span>Ungurii au remarcat diferența între echipe</span></h2>
<p data-end="1103" data-start="521"><span>Publicațiile sportive din Ungaria </span>au remarcat diferența între cele două echipe. Senegal, lipsită de câteva nume importante și cu doar 15 jucătoare disponibile, nu a putut ține ritmul impus de România. Echipa națională de handbal a țării noastre a profitat de erorile repetate ale adversarelor și a intrat la pauză cu un avans confortabil, de 14 goluri. Bianca Curmenț și-a continuat forma excelentă din meciurile precedente, cu un procentaj de intervenții de 50%. De asemenea, Sorina Grozav și-a asigurat locul în fruntea clasamentului marcatoarelor.</p>
<p data-end="1415" data-start="1105">Deși calificarea în sferturile de finală nu mai este posibilă pentru România, rezultatul de vineri poate cântări decisiv în lupta pentru locul al treilea în grupă. Presa maghiară scrie că <span>diferența de scor obținută</span> în fața Senegalului poate deveni un avantaj important în deznodământul final al grupei.</p>
<h2 data-end="1415" data-start="1105"><span>Brazilia a câștigat și ea fără probleme</span></h2>
<p data-end="1993" data-start="1417">În cealaltă partidă a zilei, Brazilia și-a confirmat statutul de favorită în Grupa IV. Sud-americancele au controlat meciul cu Angola aproape în totalitate, desprinzându-se decisiv după pauză și câștigând cu 32–26. Bruna de Paula, jucătoarea lui Gyori Audi ETO, a fost din nou în rolul principal în ofensivă, cu șapte goluri, în timp ce Rosa Kelly de Abreu, componentă a echipei din Dunaujvaros, a contribuit cu patru reușite. După acest rezultat, Brazilia și-a asigurat prezența în sferturile de finală, Norvegia fiind singura echipă care o mai poate depăși în clasament.</p>
<p data-end="2295" data-start="1995">În ceea <span>ce privește România</span>, calculul este simplu, notează jurnaliștii maghiari. Chiar dacă drumul către primele opt formații ale lumii s-a închis, „tricolorele” încă pot încheia grupa pe podium. Pentru asta contează atât rezultatele rămase, cât și golaverajul.</p>

]]></description>
    </item>
    <item>
      <title>Alisia Boiciuc, superstar la Campionatul Mondial. Se luptă cu o unguroaică și alte 10 handbaliste pentru premiul fabulos al IHF</title>
      <link>https://www.prosport.ro/alte-sporturi/handbal/alisia-boiciuc-superstar-la-campionatul-mondial-se-lupta-cu-o-unguroaica-si-alte-10-handbaliste-pentru-premiul-fabulos-al-ihf-20337137</link>
      <description><![CDATA[<img src="https://www.prosport.ro//wp-content/uploads/2025/12/Alisia-Boiciuc-superstar-la-Campionatul-Mondial.-Se-lupta-cu-o-unguroaica-si-alte-10-handbaliste-pentru-premiul-fabulos-al-IHF.jpg"/><br/><p>Alisia Boiciuc (20 de ani), superstarul de la Campionatul Mondial de handbal feminin, a fost nominalizată la „premiul pentru cea mai bună tânără jucătoare”, un premiu fabulos oferit de IHF. Lista cuprinde 12 jucătoare, printre care și o jucătoare din Ungaria, Petra Simon, recunoscută ca „tânăra jucătoare a sezonului” la EHF Excellence Awards 2024.</p>
<p>Cele 12 nominalizări au fost făcute după runda preliminară a Mondialului de către experții din Comisia de antrenori și metode a IHF. Potrivit <span>forului internațional</span>, câștigătorea va fi inclusă în echipa All-Star a Campionatului Mondial care se desfășoară în Germania și Țările de Jos până pe 14 decembrie.</p>
<h2><span>Alisia Boiciuc, în luptă pentru premiul fabulos al IHF</span></h2>
<p>Centrul „tricolorelor”, Alisia Boiciuc, se luptă cu o unguroaică și alte zece handbaliste pentru distincția „cea mai mai bună tânără jucătoare”, iar evoluțiile sale de pe parcursul Campionatului Mondial au convins. De altfel, Boiciuc a fost desemnată „jucătoarea meciului” în <span>victoria categorică în fața Senegalului, 37-17,</span> din Grupa principală 1.</p>
<p>„Alisia Boiciuc, 20, a fost căpitanul echipei U19 a României care a luat bronzul la Campionatul European din 2023 și a debutat la naționala de senioare în același an. De atunci, ea și-a câștigat locul, jucând atât în atac, cât și în apărare, și fiind o jucătoare completă, o dublă amenințare.</p>
<p>Acest turneu final reprezintă debutul la Campionatul Mondial și ea aduce o prezență fizică, o vigilență tactică și o precizie în aruncări pentru structura ofensivă a României. Jucătoarea de 20 de ani a marcat 5 goluri și a dat 4 pase decisive în primele 3 meciuri ale naționalei sale din faza preliminară”, este descrierea  tinerei jucătoare din România făcută de <span>IHF.</span></p>
<p>Celelalte 11 jucătoare nominalizate la acest premiu fabulos sunt: Petra Simon (Ungaria, recunoscută ca „tânara jucătoare a sezonului” la EHF Excellence Awards 2024), Julie Scaglione (Danemarca), Lyndie Tchaptchet (Spania), Nina Dury (Franța), Nieke Kuhne (Germania), Viola Leuchter (Germania), Elin Klara Thorkelsdottir (Islanda), Alieke van Maurik (Țările de Jos), Thea Kylberg (Suedia), Mia Emmenegger (Elveția) și Era Baumann (Elveția).</p>
<h2><span>România, ultimul meci din grupa principală, cu Elveția</span></h2>
<p>„Tricolorele” lui Ovidiu Mihăilă mai au de jucat un singur meci în Grupa principală 1, cel cu Elveția. Partida este programată pentru duminică, 7 decembrie, de la ora 19:00. Cele două echipe s-au mai întâlnit până acum de două ori, ambele meciuri fiind amicale. România a câștigat, scor 33-28, în noiembrie 2023, iar în octombrie 2024, Elveția s-a impus, scor 36-27.</p>
<p>Grupa principală 1 este condusă de Danemarca (8 puncte, victorii cu Japonia și România, în grupa preliminară, respectiv cu Senegal și Elveția), Ungaria (7 puncte, victorii cu Senegal, Elveția, România și remiză cu Japonia) și România (4 puncte, <span>victorii cu Japonia și Senegal</span>).</p>
<ul>
<li>În ultima etapă din faza grupei principale, duminică, sunt programate partidele: Ungaria – Danemarca (ora 21:30) și Japonia – Senegal (ora 16:30).</li>
<li>Primele două clasate se califică în sferturile de finală ale Campionatului Mondial de handbal feminin.</li>
</ul>

]]></description>
    </item>
  </channel>
</rss>
