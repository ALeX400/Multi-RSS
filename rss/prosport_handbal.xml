<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dinamo e din nou campioana României la handbal masculin. „Dulăii” domină Liga Zimbrilor</title>
      <link>https://www.prosport.ro/alte-sporturi/handbal/dinamo-e-din-nou-campioana-romaniei-la-handbal-masculin-dulaii-domina-liga-zimbrilor-20160744</link>
      <description><![CDATA[<img src="https://www.prosport.ro/wp-content/uploads/2025/05/Dinamo-e-din-nou-campioana-Romaniei-la-handbal-masculin-1400x777.jpg"/><br/><p>Echipa masculină de handbal Dinamo a câştigat titlul național pentru a 21-a oară în istorie, după ce a învins Potaissa Turda pe teren propriu cu 42-30, în etapa 25 a Ligii Zimbrilor.</p>
<p>„Dulăii” au ajuns la 70 de puncte în clasament, în timp ce ocupanta poziției secunde, Potaissa, are 58 de puncte.</p>
<h2><span>Handbaliștii de la Dinamo domină Liga Zimbrilor, realizând eventul al doilea sezon la rând</span></h2>
<p>În actuala stagiune competițională, Dinamo a obținut 23 de victorii și a terminat un singur meci la egalitate, 29-29 în deplasare cu Politehnica Timișoara, partidă care a contat pentru etapa 15, a doua a returului.</p>
<p>Chiar dacă fanii dinamoviști au început sărbătoarea înainte de primul fluier al arbitrului, mai ales în contextul în care, matematic, <span>rivala Steaua a retrogradat</span>, handbaliștii le-au împărtășit sentimentele pe jumătate.</p>
<p>„E o bucurie atât de mare. Am mai trăit o dată, când aveam 17 ani, la Constanța. Atunci nu am ajutat cum am făcut-o azi și pe parcursul întregului campionat. Mulțumesc lui Dumnezeu că este alături de mine în fiecare zi, că mă susține.</p>
<p>Mulțumesc familiei și iubitei mele! Mă bucur că am reușit. Pentru asta am venit aici, să câștig trofee, am zis de la început. Avem trei trofee câștigate și o fază destul de bună în Liga Campionilor. Mă bucur că nivelul băieților s-a ridicat la unul foarte înalt.</p>
<p>Probabil o să mergem toți să bem câteva beri, pentru că așa trebuie să petrecem, că am muncit un an întreg.  Mai avem două meciuri. Îmi doresc să terminăm toți sănătoși, după care intrăm în vacanță.</p>
<p>Am plecat de la Constanța și am știut că las ceva greu în spate. Colegii au rămas acolo. Cumva îmi pare rău pentru ei, am prevăzut treaba asta, am împărțit 3 ani cu ei. Sper să-și revină la un moment dat.</p>
<p>Nu știu ce să zic (n.r. – despre retrogradarea Stelei). Dacă luăm parcursul din ultimii ani, cred că Dinamo a meritat din plin. Steaua a făcut niște greșeli, probabil la management, la transferuri și își merită, cumva soarta”, a declarat portarul Ionut Iancu.</p>
<h2><span>Lui Robert Militaru îi pare rău că Steaua a retrogradat din Liga Zimbrilor</span></h2>
<p>La rândul lui, Robert Militaru a transmis că vrea să ajungă cu Dinamo în <span>turneul final al Ligii Campionilor</span> și regretă eterna rivală Steaua a retrogradat.</p>
<p>„A fost un sezon foarte bun pentru noi. Mă bucur că în acest an pot să sărbătoresc alături de micuțul meu și sperăm ca pe viitor să aducem cât mai multe trofee în viotrina clubului Dinamo. Pentru asta muncim în fiecare an, de la început, ne bucurăm că avem ocazia să cârtigăm acest trofeu în fiecare sezon.</p>
<p>Al zecelea titlu consecutiv în opinia multora (n.r. – referire la anul pandemic 2020, când campionatul a fost suspendat). Din păcate, suntem suntem cam singurii în campionatul intern, am avea nevoie de echipe mai puternice, să ne ridicăm și noi nivelul, că am văzut în Liga Campionilor cât de greu este.</p>
<p>Cu cât sunt mai multe echipe puternice în campionat, cu atât și noi o să performăm. Din păcate pentru handbalul românesc, Steaua a retrogradat. Nu ne bucurăm, pentru că știm ce înseamnă acest derby de tradiție. Sperăm ca în următorii ani să revină și să umplem sălile.</p>
<p>Noi ne concentrăm pe ce avem de făcut, nu pe ce face Steaua.</p>
<p>Ne-am fi dorit să fin în turneul fin al Ligii Campionilor, dar momentan nu avem nivelul necesar. Vedem că echipe cu bugete de 12-14-16 milioane de euro nu reușesc să ajungă acolo. Este foarte greu, dar o să încercăm anul viitor”, a precizat el.</p>

]]></description>
    </item>
    <item>
      <title>Moment istoric: Steaua a retrogradat matematic la handbal masculin! Vestea bună e că „militarii” scapă de cheltuieli, dar noul comandant pare depășit de situație. „E de noaptea minții”. EXCLUSIV</title>
      <link>https://www.prosport.ro/alte-sporturi/handbal/moment-istoric-steaua-a-retrogradat-matematic-la-handbal-masculin-vestea-buna-militarii-scapa-de-cheltuieli-dar-noul-comandant-pare-depatit-de-situatie-e-de-noaptea-min-20160745</link>
      <description><![CDATA[<img src="https://www.prosport.ro/wp-content/uploads/2025/05/Moment-istoric-Steaua-a-retrogradat-matematic-la-handbal-masculin-Vestea-buna-„militarii-scapa-de-cheltuieli.jpg"/><br/><p>Ceea ce era previzibil, din păcate, s-a întâmplat. Echipa de handbal Steaua București, cândva mândria clubului militar, a retrogradat în divizia secundă.</p>
<p>Steaua este cea mai titrată echipă din istoria handbalului românesc: 28 de titluri de campioană, de două ori câștigătoare a Cupei Campionilor Europeni și 9 cupe ale României.</p>
<h2><span>Steaua a ajuns matematic la handbal masculin</span></h2>
<p>Potrivit surselor <span>ProSport</span>, acesta ar fi fost și „obiectivul” actualei conduceri care intenționează să direcționeze banii care erau investiți la handbal către alte discipline olimpice.</p>
<p>„Așa ceva doar la Steaua se poate întâmpla. E de noaptea minții ce se întâmplă acolo. În loc să găsească soluții pentru a eficientiza secția cei care conduc astăzi clubul pare că se bucură de această retrogradare. Ne merităm soarta.</p>
<p>Destinul clubului Steaua este decis din șase în șase luni din biroul unui șef din Ministerul Apărării care a luat de fiecare dată cele mai proaste decizii. Toată lumea știe despre cine este vorba. Acum se bucură că sezonul următor vor cheltui mai puțini bani”, a precizat o sursă ProSport din cadrul clubului din Ghencea.</p>
<p>Colonelul Petruţ-Dănuţ Sârghe-Ciobanu a fost numit pentru o perioadă de 6 luni în funcţia de comandant al Clubului Sportiv al Armatei Steaua. Un militar de carieră care nu are nici o legătură cu sportul de performanță.</p>
<p>Potrivit acelorași informații omul a venit la conducerea clubului fanion al armatei pentru că s-a supus unui ordin dat pe linie militară. Se pare că nu și-a dorit vreodată să preia conducerea clubului Steaua.</p>
<p>„Omul este chiar de bună calitate. În plan militar are o carieră ireproșabilă. Dar când vine vorba de sport a recunoscut că nu se pricepe. Mai mult, s-a confesat unor persoane din club că își dorește să se încheie cât mai repede acest mandat de 6 luni.</p>
<p>De aici vedem interesul real pe care oficialii Ministerului Apărării îl au față de clubul Steaua”, a adăugat sursa <span>ProSport</span>.</p>
<ul>
<li>Prima reacție a legendei din Ghencea după retrogradarea șoc a Stelei în liga a doua: „M-aș cere afară de rușine! Este dramatic, probabil că nu mai vor echipa”. EXCLUSIV</li>
</ul>
<h2><span>La Dinamo e petrecere, în Ghencea tristețe</span></h2>
<p>În vreme ce echipa de handbal a Stelei a retrogradat în divizia secundă, la Dinamo, clubul rival „roș-albaștrilor”, se deschid sticlele cu șampanie. Echipa de handbal e din nou campioana României.</p>
<p>„Da, ne doare. Sigur că ne doare. Dar din păcate nu avem și noi la conducere un Ionuț Popa, cum are Dinamo. Chiar dacă am trăit pentru Steaua tot timpul, dacă ar fi să se acorde premiul de președintele anului în materie de cluburi, acesta ar trebui să-i revină lui Ionuț Popa”, a mai spus sursa <span>ProSport</span>.</p>

]]></description>
    </item>
    <item>
      <title>George Buricea s-a dat de gol singur că va prelua SCM Poli Timișoara din vară. Dar Pero Milosevic spune că mai are contract!</title>
      <link>https://www.prosport.ro/alte-sporturi/handbal/george-buricea-s-a-dat-de-gol-singur-ca-va-prelua-scm-poli-timisoara-din-vara-dar-pero-milosevic-spune-ca-mai-are-contract-20160830</link>
      <description><![CDATA[<img src="https://www.prosport.ro/wp-content/uploads/2025/05/George-Buricea-s-a-dat-de-gol-singur-ca-va-prelua-SCM-Poli-Timisoara-din-vara-1400x933.jpg"/><br/><p>SCM Poli Timișoara s-a impus la scorul de 32-28 (18-11) în penultima etapă din Liga Zimbrilor, acasă cu CSM Constanța, echipă ce a fost și depunctată în acest sezon.</p>
<p>George Buricea a încercat să dribleze la final răspunsul că e ca și noul antrenor principal al bănățenilor din vară, dar, până la urmă, s-a dat de gol singur.</p>
<h2><span>Constanța a folosit zece jucători</span></h2>
<p>Echipa de la malul mării a jucat în zece, iar George Buricea a recunoscut franc că formația sa nu mai avea motivația de a lupta pentru ultimul loc de cupe europene, din cauza problemelor financiare din club.</p>
<p>„Avem foarte mulți jucători accidentați. Unii au încheiat contractele deja, pentru că sunt probleme financiare mari și am concluzionat că nu e ok. Cred că patru jucători sunt operați. Cu siguranță în sezonul următor Constanța nu-și permitea să joace în cupele europene din punct de vedere financiar.</p>
<p>Constanța va continua în Liga Zimbrilor și va avea o echipă mai micuță. Ar fi păcat ca și Constanța să nu continue în Liga Națională. Acolo este o istorie și este foarte ușor să dărâmi și foarte greu să construiești.</p>
<p>Iar generații întregi, timp de 27 ani au muncit pentru ceea ce înseamnă Constanța azi”, a spus cel care este și <span>selecționerul echipei masculine a României.</span></p>
<h2><span>A promis presei timișorene o viitoare conferință</span></h2>
<p>Întrebat de zvonuri care circulă de mai multe luni, Buricea a driblat răspunsul în primă fază.</p>
<p>„Sunt zvonuri. Haideți să așteptăm să se termine campionatul și vorbim după. Așa ar fi corect. Voi aveți acum un antrenor și nu e fair față de el”, a spus antrenorul. Apoi, tot el s-a dat singur de gol:</p>
<p>„Haideți să se termine și după aia vă promit că va fi o conferință de presă în care vom vorbi foarte deschis. (n.r. întrebat ironic dacă ar fi la Constanța conferința)  Nu, nu. Vin eu aici. Îți spun exact ce s-a întâmplat”, a spus Buricea corespondentului <span>ProSport</span>.</p>
<h2><span>Antrenorul lui Poli mai are contract</span></h2>
<p>Întrebat dacă acest joc a fost ultimul acasă pentru el ca principal la Poli, muntenegreanul Pero Milosevic a spus că el mai are contract și pentru sezonul viitor. „Nu se știe. Eu am contract. Încă un sezon. Merit, doar am fost aici când am semnat contractul anul trecut. Pe 2+1 ani”, a precizat Milosevic. Rămâne de văzut cum va gestiona managerul clubului, Alexandru Dedu, situația!</p>
<p>În ultima rundă, peste două săptămâni, <span>SCM Poli Timișoara</span> va termina sezonul regulat în deplasare la Buzău. În funcție de acel rezultat și „indirectele”, echipa mai speră să evite turneul de baraj.</p>

]]></description>
    </item>
    <item>
      <title>Steaua, retrogradată! Clubul cu 28 de titluri şi fostă campioană a Europei a suferit o ruşine istorică</title>
      <link>https://www.prosport.ro/alte-sporturi/handbal/steaua-retrogradata-clubul-cu-28-de-titluri-si-fosta-campioana-a-europei-a-suferit-o-rusine-istorica-20160602</link>
      <description><![CDATA[<img src="https://www.prosport.ro/wp-content/uploads/2025/05/Steaua-retrogradata-Clubul-cu-28-de-titluri-si-fosta-campioana-a-Europei-a-suferit-o-rusine-istorica-1400x1050.jpg"/><br/><p>Clubul Steaua a suferit o rușine istorică! Echipa de handbal masculin a clubului Armatei a retrogradat în divizia a doua, cu două etape înainte de finalul sezonului din Liga Zimbrilor.</p>
<p>Steaua ocupă locul 13, care este primul retrogradabil din campionatul național de handbal masculin, iar al doilea este ocupat de CSM Făgăraș. Echipa nu mai poate evita retrogradarea directă, indiferent de rezultate.</p>
<h2><span>Șoc în handbalul masculin! Steaua a retrogradat și a suferit o rușine istorică</span></h2>
<p>Echipa de handbal masculin a Stelei a reușit o contraperformanță rușinoasă. Handbaliștii clubului din Ghencea au reușit să retrogradeze matematic echipa cu două etape înaintea sfârșitului de sezon din Liga Zimbrilor. Steaua ocupă locul 13, care este primul retrogradabil din campionatul național de handbal masculin și are o linie de clasament cu patru victorii, patru remize și 16 înfrângeri.</p>
<p>Mai slab clasată decât Steaua este CSM Făgăraș, iar ambele echipe vor evolua în stagiunea viitoare în eșalonul secund al handbalului masculin. În Liga Zimbrilor evoluează 14 echipe, iar ultimele două retrogradează direct, iar alte două joacă baraj de menținere în prima divizie cu echipele din liga a doua. Locurile de baraj sunt ocupare de CSM Focșani și CSM Vaslui.</p>
<p>Nici la alte secții ale clubului Armatei lucrurile nu stau tocmai grozav. Și echipa de baschet masculin este în pericol de retrogradare din Liga Națională, unde joacă play-out-ul cu Dinamo, meci care se dispută în formatul cel mai bun din cinci partide, iar pe prima, „militarii” au pierdut-o. În ceea ce privește și secția de fotbal, băieții lui Daniel Oprița nu au obținut nici în acest sezon dreptul de promovare în Superliga, notează Digi Sport.</p>
<h2><span>Palmaresul Stelei la handbal masculin</span></h2>
<p>Echipa de handbal masculin a Stelei a mai retrogradat în trecut, în anul 2012, dar a revenit după doar un an în prima divizie. Steaua a cucerit 28 de titluri de campioană, două Cupe ale Campionilor Europeni, în 1968 și 1977, dar și Challenge Cup în trei rânduri, 1971, 1989 și 2006.</p>
<p>De asemenea, pe plan intern au mai cucerit de nouă ori Cupa României, a fost semifinalistă de două ori în Cupa EHF și o singură dată în Cupa Cupelor. În prezent, echipa este antrenată de sârbul Nedeljko Matic.</p>
<h2><span>Prima reacție după retrogradarea Stelei la handbal masculin: „M-aș cere afară de rușine! Este dramatic, probabil că nu mai vor echipa”</span></h2>
<p>Radu Voina, fostul mare jucător și antrenor al roș-albaștrilor a lansat un atac la adresa conducerii clubului din Ghencea și îi acuză că nu îi mai interesează secția de handbal. Totodată aruncă vina și pe jucători pentru contraperformanța rușinoasă din acest sezon. Voina nu nu exclude varianta ca Steaua să dispară de pe „harta” handbalului românesc.</p>
<p>„Pe vremea mea, noi dădeam totul pe teren și nu ieșeam din casă dacă pierdeam un meci în tricoul Stelei. Este inadmisibil ceea ce s-a întâmplat! N-am conceput așa ceva. Nu merită să poarte aceste tricouri. Nu au absolut nimic în comun cu ceea ce reprezintă Steaua. Atâta indolență eu nu am mai văzut. În locul lor, m-aș cere afară de rușine. Este dramatică această retrogradare, dar probabil că nu mai vor echipa de handbal”, a spus Radu Voina, pentru <span>ProSport.</span></p>

]]></description>
    </item>
    <item>
      <title>Prima reacție a legendei din Ghencea după retrogradarea șoc a Stelei în liga a doua: „M-aș cere afară de rușine! Este dramatic, probabil că nu mai vor echipa”. EXCLUSIV</title>
      <link>https://www.prosport.ro/alte-sporturi/handbal/prima-reactie-a-legendei-din-ghencea-dupa-retrogradarea-soc-a-stelei-in-liga-a-doua-m-as-cere-afara-de-rusine-este-dramatic-probabil-ca-nu-mai-vor-echipa-exclusiv-20160555</link>
      <description><![CDATA[<img src="https://www.prosport.ro/wp-content/uploads/2025/05/Prima-reactie-a-legendei-din-Ghencea-dupa-retrogradarea-soc-a-Stelei-in-liga-a-doua-1400x1050.jpg"/><br/><p>Retrogradarea Stelei în liga a doua l-a înfuriat teribil pe Radu Voina, care nu și-a putut imagina un astfel de scenariu pentru rivala lui Dinamo.</p>
<p>Ajuns la 74 de ani, Voina dă și el de înțeles că este posibil ca secția de handbal să dispară în curând, după un sezon mult sub așteptări pentru formația care în urmă cu 19 ani reușea să câștige Challenge Cup.</p>
<h2><span>Radu Voina, distrus după retrogradarea Stelei în liga a doua: „Probabil că nu mai vor echipa!”</span></h2>
<p>Fostul mare jucător și antrenor al roș-albaștrilor îi pune la zid pe jucători, dar și pe conducătorii formației din Ghencea după dezastrul din acest sezon.</p>
<p>La fel ca legendarul Vasile Stângă, Radu Voina nu exclude varianta ca Steaua să dispară de pe „harta” handbalului românesc.</p>
<p>Roș-albaștrii au retrogradat și din punct de vedere matematic din primul eșalon, după ce Poli Timișoara a trecut cu 32-28 de CSM Constanța. <span>Steaua mai are de jucat două meciuri în acest sezon</span>, cu cei de la Făgăraș și pe terenul formației din Vaslui.</p>
<blockquote><p>Pe vremea mea, noi dădeam totul pe teren și nu ieșeam din casă dacă pierdeam un meci în tricoul Stelei. Este inadmisibil ceea ce s-a întâmplat! N-am conceput așa ceva. Nu merită să poarte aceste tricouri. Nu au absolut nimic în comun cu ceea ce reprezintă Steaua. Atâta indolență eu nu am mai văzut. În locul lor, m-aș cere afară de rușine. Este dramatică această retrogradare, dar probabil că nu mai vor echipa de handbal”, a spus Radu Voina, pentru <span>ProSport.</span></p></blockquote>
<h2><span>Dinamo, gata să devină campioană în ziua în care Steaua a retrogradat: „Ei sunt la un alt nivel!”</span></h2>
<p>În ziua în care Steaua a retrogradat matematic în a doua ligă, Dinamo are șanse foarte mari să devină iar campioana României.</p>
<p>„Dulăii” au nevoie de o victorie cu Potaissa Turda, de care recent au trecut și în finala Cupei României la handbal masculin.</p>
<p>Pe plan intern, Dinamo nu a suferit vreo înfrângere, iar în<span> Liga Campionilor a trecut de faza grupelor, părăsind competiția după dubla cu Magdeburg.</span> Joi seara, nemții au demonstrat de ce sunt în stare și în Ungaria, reușind calificarea în Final Four după un gol marcat la ultima fază a meciului cu Veszprem.</p>
<blockquote><p>În handbalul masculin, Dinamo este la un alt nivel față de Steaua! Este clar acest lucru. Bravo lor! La ce buget și echipă și-au făcut, obiectivul lor nu trebuie să fie câștigarea campionatului, ci să ajungă cât mai sus în Liga Campionilor, mai ales după ce au făcut o figură frumoasă în acest sezon în Europa”, a mai afirmat Radu Voina.</p></blockquote>

]]></description>
    </item>
  </channel>
</rss>
