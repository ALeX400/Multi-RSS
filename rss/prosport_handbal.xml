<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nebunie în handbal din cauza întârzierilor de plată! Dacă s-ar fi aplicat regulamentul n-am mai fi avut clasament final în Liga Zimbrilor și Liga Florilor. SPECIAL</title>
      <link>https://www.prosport.ro/alte-sporturi/handbal/nebunie-in-handbal-din-cauza-intarzierilor-de-plata-daca-s-ar-fi-aplicat-regulamentul-n-am-mai-fi-avut-clasament-final-in-liga-zimbrilor-si-liga-florilor-special-20242284</link>
      <description><![CDATA[<img src="https://www.prosport.ro//wp-content/uploads/2025/08/Nebunie-in-handbal-din-cauza-intarzierilor-de-plata-Daca-s-ar-fi-aplicat-regulamentul-n-am-mai-fi-avut-clasament-final-in-Liga-Zimbrilor-si-Liga-Florilor-1400x935.jpg"/><br/><p>Oficialii FR de Handbal au fost acuzați în ultimele săptămâni pentru faptul că ar fi favorizat anumite echipe în dauna altora în sezonul recent încheiat.</p>
<p>Motivul, invocat de unii contestatari, se referă la faptul că unele echipe, la feminin și masculin, ar fi fost amânate la plata taxei de participare de 104.000 lei anual.</p>
<h2><span>Taxa de participare, motiv de scandal între anumite cluburi și FR Handbal</span></h2>
<p>De fapt această taxă se percepe tuturor echipelor participante în trei tranșe: 15 august, 29 noiembrie, 6 februarie.</p>
<p>Ea constă în plata tuturor arbitrilor și observatorilor care participă la partide, dar și a cursurilor de formare pentru aceștia plus abonamentul lunar al softului necesar fiecărei partide în parte.</p>
<p>Investigația <span>ProSport</span>, care a necesitat întrebări la fiecare club în parte dar și la FR Handbal, a scos la iveală niște cifre halucinante.</p>
<p>Tranșa 1 din 15 august 2024 a fost plătită de un singur club masculin la timp – SCM Poli Timișoara.</p>
<p>Restul au făcut plăți la 8, 9 ori 92 de zile, cazul CSM București. CSM Constanța abia peste 6 luni! Practic, dacă n-ar fi invocat spiritul regulamentului, FR Handbal n-ar fi trebuit să lase campionatul să se dispute din prima rundă. Potaissa Turda a întârziat toate cele trei tranșe (8, 123 și 54 de zile).</p>
<p>Paradoxal este faptul că Odorheiul Secuiesc, CSM Bacău și Măgura Cisnădie, la feminin ultima, deși s-au desființat au plătit în termeni rezonabili cele trei rate.</p>
<p>Vâlcea și Brăila, grupări care se laudă cu bugete record, au medie de întârziere a plăților de peste 40 de zile.</p>
<p>S-a încheiat Memorialul „Constantin Tită” de la Vâlcea. Cine a câștigat trofeul</p>
<h2><span>CSM Focșani și CSM Făgăraș, datoare și azi</span></h2>
<p>În acest moment, CSM Focșani are o datorie de 104.000 lei și CSM Făgăraș de 69.000 de lei, iar FR Handbal a trimis deja somații celor două grupări.</p>
<p>Cluburile, cele mai multe din cele contactate, au recunoscut că s-au confruntat cu situații financiare grele în sezonul care tocmai s-a invocat și că au existat momente în care au întârziat plățile.</p>
<p>Cert este că 90 la sută din cluburi, dacă s-ar fi respectat regulamentul, ar fi trebuit amendate și apoi excluse din întrecere. Am fi avut, probabil, competiții între 3 sau 4 echipe!</p>
<blockquote><p>Am plătit facturile imediat ce le-am primit. Nici eu, nici alte cluburi – n-am primit facturi imediat ci după datele prevăzute. Nu poți face plăți dacă nu există facturi. Pot proba ce am zis acum</p>
<p>Flavius Sâsâeac, patron Potaissa Turda</p></blockquote>
<ul>
<li>Feminin (medie de zile de întârziere)</li>
</ul>
<p>Baia Mare 104<br/>
Brăila 16<br/>
HC Zalău 9</p>
<ul>
<li>Masculin (medie de zile de întârziere)</li>
</ul>
<p>CS Minaur Baia Mare 212 (multe plăți parțiale)<br/>
CSM Constanța 106<br/>
Potaissa Turda 62<br/>
CSM București 33<br/>
CSU Suceava 30<br/>
SCM Timișoara 18 (două plăți parțiale)</p>
<p><em>Sursa informațiilor: investigație ProSport la FRH și cluburi</em></p>

]]></description>
    </item>
    <item>
      <title>S-a încheiat Memorialul „Constantin Tită” de la Vâlcea. Cine a câștigat trofeul</title>
      <link>https://www.prosport.ro/alte-sporturi/handbal/s-a-incheiat-memorialul-constantin-tita-de-la-valcea-cine-a-castigat-trofeul-20241808</link>
      <description><![CDATA[<img src="https://www.prosport.ro//wp-content/uploads/2025/08/S-a-incheiat-Memorialul-Constantin-Tita-de-la-Valcea.-Cine-a-castigat-trofeul--e1754762833407-1400x796.jpg"/><br/><p class="v1ydpa280b1feMsoNormal"><span lang="RO">Rapid București a triumfat la Memorialul Constantin Tită de la Râmnicu Vâlcea, turneu amical la care au mai participat SCM Râmnicu Vâlcea, SCM Craiova și Debreceni (Ungaria).</span></p>
<p class="v1ydpa280b1feMsoNormal">Vineri, în primul meci amical susținut de Rapid sub comanda antrenorului Laurent Bezeau, feroviarele au câștigat detașat, 35-26 cu SCM U Craiova. În cealaltă semifinală, SCM Rm. Vâlcea a condus la pauză pe Debreceni cu 17-13, dar maghiarele s-au impus la final cu 30-27.</p>
<h2><span>Rapid a câștigat Memorialul „Constantin Tită” de la Vâlcea</span></h2>
<p class="v1ydpa280b1feMsoNormal"><span lang="RO">Într-un duel oltenesc, <span>SCM Râmnicu Vâlcea</span> a câștigat sâmbătă finala mică a turneului, 33-27 cu SCM U Craiova. </span></p>
<p class="v1ydpa280b1feMsoNormal"><span lang="RO">În finala mare a turneului, Rapid București s-a impus cu scorul de 35-31 în fața maghiarelor de la Debreceni. <span>Rapid va juca</span> în turul 2 al calificărilor pentru EHF European League cu  Hypo Niederosterreich (Austria), într-o dublă manșă programată între 27/28septembrie și 4/5 octombrie 2025.</span></p>
<p class="v1ydpa280b1feMsoNormal"><span lang="RO">Organizatorii Memorialului „Constantin Tită” au acordat la final și premii individuale. MVP-ul competiției a fost desemnată sârboaica Jovana Jovovic (Debreceni), Denisa Dedu (Rapid) a fost cel mai bun portar, iar Alicia Toublanc (Debreceni) a fost golghetera Memorialului.</span></p>
<p class="v1ydpa280b1feMsoNormal"><span lang="RO">Prezenți la turneu, foștii conducători de la Oltchim, Ioan Gavrilescu și Petre Berbecaru au primit plachete de merit pentru performanțele avute de-a lungul timpului.</span></p>
<p class="v1ydpa280b1feMsoNormal"><span lang="RO">Avocatul Cezar Tită a organizat cea de-a 17-a ediție a tradiționalei competiții, în memoria tatălui său, Constantin Tită (1942-2008).  „Generalul” Constantin Tită şi-a dedicat viaţa sportului vâlcean, fiind primul director al Sălii Sporturilor „Traian”, după care a jucat handbal în perioada studenției, a fost arbitru de handbal și ulterior antrenor al echipei de handbal feminin Voinţa Prundvilchim şi inspector de specialitate la DJST Vâlcea.</span></p>

]]></description>
    </item>
    <item>
      <title>Oana Lefter, fosta mare handbalistă de la CSM București și Rapid, se declară o persoană fericită: „Am o familie minunată, sunt mămică și cu toții suntem sănătoși”. Ce afacere a deschis. SPECIAL</title>
      <link>https://www.prosport.ro/alte-sporturi/handbal/oana-lefter-fosta-mare-handbalista-de-la-csm-bucuresti-si-rapid-se-declara-o-persoana-fericita-am-o-familie-minunata-sunt-mamica-si-cu-totii-suntem-sanatosi-ce-afacere-a-deschis-speci-20240067</link>
      <description><![CDATA[<img src="https://www.prosport.ro//wp-content/uploads/2025/08/oana-manea-4-1050x1400.jpeg"/><br/><p>Fosta mare handbalistă Oana Lefter-fostă Manea, câștigătoare a Ligii Campionilor cu echipa CSM București în 2016, s-a dedicat cu totul familiei.</p>
<p>După ce s-a căsătorit și a renunțat la sportul de mare performanță, cea mai mare dorință al Oanei a fost aceea de a deveni mămică.</p>
<h2><span>Oana Lefter povestește care e viața ei de azi: „Mai rămâne să sădesc un copac. Și chiar mă gândesc foarte serios la asta”</span></h2>
<p>Iar fericitul eveniment s-a întâmplat după ceva timp de așteptare, Oana aducând pe lume un băiețel pe care l-a botezat Milan.</p>
<p>„Mă simt o persoană împlinită din toate punctele de vedere. Am un soț minunat, cu care mă înțeleg foarte bine. Avem un băiețel care este ca și lumina ochilor noștri.</p>
<p>Ne-am dorit foarte mult un copil iar Dumnezeu ne-a oferit acest dar pentru care îi mulțumim. Am o familie minunată, sunt mămică și cu toții suntem sănătoși”, a declarat Oana Lefter.</p>
<p>O vorbă din bătrâni spune că. în viață, pentru a-ți marca trecerea prin această lume, trebuie să-ți clădești o casă, să faci copii și să sădești un copac.</p>
<p>„Pe primele două eu le-am făcut. Mai rămâne să sădesc un copac. Și chiar mă gândesc foarte serios la asta”, a mai spus Oana Manea.</p>
<h2><span>Nu o interesează întoarcerea în handbal</span></h2>
<p>Chiar dacă este aproape nelipsită de la meciurile echipei sale de suflet, CSM București, pe Oana nu o interesează revenirea în lumea sportului.</p>
<p>„Vin cu mare plăcere să le văd pe fete, mai ale la partidele din Liga Campionilor. De multe ori l-am adus și pe cel mic. Cine știe, poate peste ani o să-i placă să facă sport.</p>
<p>Ar fi frumos. Dar în nici un caz nu se pune problema revenirii mele în sport”, a adăugat ea.</p>
<p>Rugată să comenteze actualul lot al CSM-ului dar și întoarcerea lui Adi Vasile pe postul de antrenor principal, Oana a punctat: „Lotul este unul foarte valoros. Sunt fete de top care au venit la gruparea Primăriei Capitalei.</p>
<p>Sper ca Adi Vasile să fie inspirat și să găsească de fiecare dată cea mai bună formulă de echipă cu care să abordeze partidele din Liga Campionilor” .</p>
<h2><span>Deține o fabrică de producere a gheții</span></h2>
<p>Oana și soțul ei au o afacere prosperă pe care cei doi o gestionează foarte bine. Este vorba despre o fabrică de producere a gheții.</p>
<p>„E foarte mult de lucru, mai ales acum, în perioada verii. Dar nu ne plângem”, a mai spus ea.</p>
<p>În decembrie 2016, după ce a participat la Campionatul European, Oana Manea a anunțat că se retrage definitiv de la echipa națională a României. În același an i s-a decernat titlul de cetățean de onoare al municipiului București.</p>
<p>După ce și-a anunțat retragerea, Oana a revenit în activitate în vara anului 2021, când cei de la Rapid au convins-o să semneze. Oana Manea, devenită Lefter, a mai cucerit un titlu de campioană a României, având un total de 13 titluri cu Oltchim, CSM București şi Rapid București.</p>
<p>A fost prezentă la nu mai puțin de 11 turnee finale alături de echipa tricoloră: câte 5 Campionate Europene și Campionate Mondiale, plus Jocurile Olimpice de la Rio de Janeiro 2016. A câștigat bronzul european în 2010 și a urcat pe locul 3 la Mondialul din 2015.</p>

]]></description>
    </item>
    <item>
      <title>Secretul cutiei cu alb și roșu care te face „programat să câștigi medalii” chiar dacă nu practici sportul în care au performat toți bărbații din neamul tău! EXCLUSIV</title>
      <link>https://www.prosport.ro/fotbal-intern/secretul-cutiei-cu-alb-si-rosu-care-te-face-programat-sa-castigi-medalii-chiar-daca-nu-practici-sportul-in-care-au-performat-toti-barbatii-din-neamul-tau-exclusiv-20232555</link>
      <description><![CDATA[<img src="https://www.prosport.ro//wp-content/uploads/2025/07/Secretul-cutiei-cu-alb-si-rosu-care-te-face-„programat-sa-castigi-medalii-chiar-daca-nu-practici-sportul-in-care-au-performat-toti-barbatii-din-neamul-tau-EXCLUSIV-1400x934.jpeg"/><br/><p>Reîntors de curând ca antrenor la CSM București, clubul cu care a performat la nivel intern (7 titluri naționale și 7 Cupe ale României) dar și internațional, din postura de secund și principal, Adi Vasile are în spate inclusiv o carieră frumoasă de handbalist, în care a reprezentat cu cinste și cu trofee clubul Steaua București.</p>
<p>Puțină lume poate că știe, însă, faptul că Adi Vasile provine dintr-o familie în care alt sport a dominat pe filieră paternă. Boxul, nu handbalul! Și încă la ce nivel! <span>Într-un amplu interviu video oferit în exclusivitate pentru</span> <span>ProSport</span>, Adi Vasile deschide porțile unei confesiuni emoționante, cu secrete din culisele carierei dar și vieții lui. Una în care ringul și handbalul alternează, cumva potențându-se misterios pe firul aceleiași pasiuni uriașe pentru sport și performanță.</p>
<h2><span>Confesiunea lui Adi Vasile despre box, sportul care domina în familia lui</span></h2>
<p>„Când eram copil, eu am fost programat să câștig medalii! Să-mi doresc să câștig medalii!”. Startul mărturisirilor dinspre Adi Vasile, antrenorul CSM București, e de o sinceritate abruptă, nonșalantă, iar poveștile curg imediat, cuceritor, în urma verdictelor despre propriul parcurs profesional:</p>
<blockquote><p>Tatăl meu a fost component al lotului olimpic de box al României, vărul tatălui meu a reprezentat România la Jocurile Olimpice 1980 de la Moscova la box (n.red. – Teodor Pîrjol, categoria grea) .Unchiul tatălui meu a fost secretar general al Federației Române de Box. Iar eu am crescut cu o cutie de medalii, a tatălui meu, care era cel mai valoros lucru pe care eu puteam să-l ating în copilăria aia! Ca și jucat, ca taică-miu să mă lase să mă joc cu medaliile lui. Cele mai vechi amintiri ale mele sunt legate de acea cutie alb cu roșu. Este și acum, acolo, în bibliotecă”</p></blockquote>
<p>Cum de nu s-a îndreptat Adi Vasile spre box și a ales handbalul? Nici el nu are o explicație clară, dar știe sigur ce a învățat la Steaua, prin handbal.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/VYxqpO04WvY?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Adi Vasile revine la CSM București. Ce dezvăluie despre relația cu Cristina Neagu: „Așa am fost...”" width="500"></iframe></div>
<p> </p>
<p>Iar pasiunea pentru box i-ar rămas totuși, dezvăluind că urmărește atât confruntări istorice, cât și „la zi” din sportul care domina în familia lui:</p>
<blockquote><p>Ulterior, începând să fac handbal, am intrat în clubul Steaua unde am văzut mari campioni și le sunt recunoscător absolut tuturor profesorilor și antrenorilor și conducătorilor din acel club că am avut marea șansă și mi-au educat o identitate de campion. Și o dorință de campion. Așa că programarea mea spre acele medalii a fost făcută încă de când eram foarte mic! Boxul nu l-am practicat, deși îmi place la nebunie! Mă uit la meciuri de box, m-am uitat la meciuri din istorie, din anii ’60-’70, dar cred că tatăl meu… nu-mi dau seama. Nu știu de ce nu am făcut box! Nu că, dacă m-ar fi dus la box, nu m-ar fi protejat tata”</p></blockquote>

]]></description>
    </item>
    <item>
      <title>În handbal avem arbitraj de nota 10? Promovabilitate mare în condițiile în care testele au fost mai dificile ca în anii trecuți: „S-a eliminat orice bârfă, orice zvon”. EXCLUSIV</title>
      <link>https://www.prosport.ro/alte-sporturi/handbal/in-handbal-avem-arbitraj-de-nota-10-promovabilitate-mare-in-conditiile-in-care-testele-au-fost-mai-dificile-ca-in-anii-trecuti-s-a-eliminat-orice-barfa-orice-zvon-exclusiv-20230581</link>
      <description><![CDATA[<img src="https://www.prosport.ro//wp-content/uploads/2025/07/covasna-arbitri-handbal-1400x1050.jpeg"/><br/><p>S-au încheiat cele trei zile de consfătuiri a FR de Handbal care au avut loc în orașul Covasna în perioada 25-27 iulie 2025.</p>
<p>La conferință au participat atât arbitrii de Liga Națională, cât și o parte din cei divizionari, dar și candidații la această funcție de observatori din cadrul forului condus de Constantin Din.</p>
<h2><span>Teste cu 40 de întrebări în loc de 30, însă promovabilitate bună la FR de Handbal</span></h2>
<p>Rezultatele sunt unele foarte bune privind promovabilitatea. Sunt rezultate excelente, susțin șefii FRH, în condițiile în care testele au fost cele mai dificile, modalitatea de testare fiind una nou implementată, respectiv 40 de întrebări, prin care candidații trebuiau să rezolve un procent de 75 de răspunsuri corecte, asta însemnând minim 30 de întrebări corecte.</p>
<p>Mulți dintre cei testați s-au situat peste această medie, acest procent de 75 la sută, au fost foarte multe rezultate cu 39 de rezultate corecte din 40.</p>
<p>„Mă bucură faptul că nu au fost induși în eroare de anumite materiale apărute prin presă sau pe social media în care s-au creat confuzii, s-a încercat o inducere a unei stare de teamă în ceea ce ar privi dificultatea examenelor și modalitatea de testare, adăugându-se practic 10 întrebări în plus la chestionarul de 30 de întrebări”, a declarat Andrei Nicolae Luca, secretarul general al FR Handbal.</p>
<h2><span>Nicolae Luca: „A fost climat de liniște”</span></h2>
<p>„Considerăm că ne bazăm pe un corp de observatori capabili să gestioneze competițiile așa cum noi ne dorim, dar și pe faptul că arbitrajul românesc rămâne acolo, în topul european, prin prestațiile pe care colegii noștri le-au avut la ultimele competiții la care au participat sau participă pentru că unii dintre ei au plecat de astăzi la competiții majore să arbitreze și credem noi că și viitorul acesta al oficialilor ne oferă încredere.</p>
<p>Totodată ne bucurăm de climatul de liniște de care ne-am bucurat aici, în condițiile în care discuțiile au fost constructive pe modalitatea asta, cu această întrebare – răspuns, și mai mult decât atât au făcut să elimine orice bârfă, orice zvon care se crease în jurul acestor oameni.</p>
<p>Oameni care au demonstrat în cele trei zile că aparțin handbalului, iubesc handbalul și îl vor face cu plăcere atât cât posibilitatea vârstei le va permite. Își doresc cu adevărat să construiască pentru handbal”, a încheiat secretarul general al FRH.</p>
<ul>
<li>Știm „țintarul” Ligii Florilor pentru sezonul 2025-2026! Adi Vasile, numit oficial la CSM București, debutează pe propriul teren</li>
</ul>
<p>Rămâne de văzut dacă rezultatele bune ale arbitrilor și observatorilor se vor reflecta în mai puține erori și scandaluri în viitorul campionat, sezonul 2025-2026.</p>
<p>Observatori</p>
<ul>
<li>36 candidați, promovați 34, respinși 2 – procent de reușită 94%</li>
</ul>
<p>Arbitri</p>
<ul>
<li>Test fizic / participanți 96, promovați 90, respinși 6 – procent de reușită 93%</li>
<li>Test teoretic / participanți 96, promovați 93, respinși 3 – procent de reușită 96%</li>
</ul>

]]></description>
    </item>
  </channel>
</rss>
