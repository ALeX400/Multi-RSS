<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Meciul sezonului pentru Dinamo: „Victoria este vitală, au nevoie de un șoc!”. Fostul star al României dezvăluie cum se bate un colos din Europa. EXCLUSIV</title>
      <link>https://www.prosport.ro/alte-sporturi/handbal/meciul-sezonului-pentru-dinamo-victoria-este-vitala-au-nevoie-de-un-soc-fostul-star-al-romaniei-dezvaluie-cum-se-bate-un-colos-din-europa-exclusiv-20300826</link>
      <description><![CDATA[<img src="https://www.prosport.ro//wp-content/uploads/2025/10/Meciul-sezonului-pentru-Dinamo-„Victoria-este-vitala-au-nevoie-de-un-soc.jpg"/><br/><p>Dinamo se pregătește de meciul sezonului, iar Vali Ghionea așteaptă și el o victorie mare a campioanei României cu Kielce. În cazul în care pierde în fața polonezilor, Dinamo mai are rămâne doar cu șanse matematice să treacă de faza grupelor în Liga Campionilor.</p>
<p>Aflat ultima oară la Steaua, care a retrogradat în sezonul trecut din primul eșalon, Ghionea și-a adus aminte într-un interviu special oferit pentru <span>ProSport</span> și de marele succes obținut de dinamoviști în fața polonezilor, chiar la debutul lui Xavi Pascual pe banca formației din „Ștefan cel Mare”. Atunci, Ghionea era unul dintre liderii formației, într-o perioadă în care în poarta „dulăilor” se afla celebrul Saeid, iar la Kielce evolua muntenegreanul Vujovic, aflat acum la Dinamo.</p>
<h2><span>Dinamo – Kielce, meciul sezonului pentru campioana României: „Victoria este vitală!”</span></h2>
<p><span>ProSport:</span> Vali, cum vezi meciul lui Dinamo cu Kielce? E favorită campioana României pe teren propriu?</p>
<p>E greu ca Dinamo să fie favorită într-un meci cu Kielce, cu Dujshebaev pe bancă. Știu cât de bine pregătește meciurile acest antrenor și nu va lăsa punctele prea ușor la București.</p>
<p>Cum poate să bată Dinamo? Ionuț Iancu este un portar de top chiar și pe plan mondial. În privința portarilor, Dinamo stă mai bine decât Kielce. Iar într-o zi bună a lui Iancu, sprijinit și de colegii din apărare, Dinamo poate să câștige meciul de miercuri.</p>
<p>Se poate spune că este o veritabilă finală pentru Dinamo?</p>
<p>Dacă vrea să treacă mai departe, victoria este vitală pentru Dinamo <span>după cele cinci înfrângeri de până acum</span>! Nu prea mai au de unde să ia puncte. Mai este și acel meci cu Kolstad de pe teren propriu, plus deplasarea de la Kielce.</p>
<p>Ambele echipe nu sunt într-un moment bun și am văzut că Dinamo arată destul de rău și în campionat.</p>
<ul>
<li>2 puncte are Kielce înaintea meciului cu Dinamo. Polonezii sunt la egalitate cu Kolstad, cealaltă echipă pe care „dulăii” trebuie să o depășească în lupta pentru calificare</li>
</ul>
<h2><span>Vali Ghionea: „Dinamo are nevoie de un șoc, trebuie să se autodepășească!”</span></h2>
<p>Se mai poate califica Dinamo și în acest sezon?</p>
<p>Orice este posibil în Liga Campionilor la handbal masculin, dar echipa lui Paulo Pereira are nevoie de un șoc, trebuie să se autodepășească din acest moment.</p>
<p>Dacă Dinamo va merge în același ritm în Liga Campionilor, eu cred că va fi greu să se califice și de această dată. Vor veni meciuri foarte grele în continuare, mai au și deplasări cu Nantes și Veszprem.</p>
<p>Dinamo are jucători de valoare și în acest sezon, dar deocamdată campioana României nu arată precum o echipă.</p>
<h2><span>Cum a bătut-o Dinamo pe Kielce în 2021: „S-au legat toate! Pascual a venit cu un suflu nou!”</span></h2>
<p>Cum ați reușit acea victorie de senzație cu Kielce din pandemie?</p>
<p>Am prins la vremea respectivă o portiță și am putut să jucăm cu fani în tribune. Știți ce se întâmpla atunci, era perioada cu COVID-19. S-a jucat tot în „Ștefan cel Mare”, așa cum va fi și acum. A fost sala plină, o atmosferă extraordinară, iar Xavi Pascual a venit cu un suflu nou la Dinamo.</p>
<p>S-au legat toate în acel meci al lui Dinamo cu Kielce! A fost o victorie superbă, mai ales că ei au venit atunci după ce au fost într-un Final Four de Liga Campionilor.</p>
<p>Am fost atunci într-o grupă foarte puternică, cu Barcelona, PSG, Flensburg, așa că era complicat să ne calificăm în acel sezon de Liga Campionilor.</p>

]]></description>
    </item>
    <item>
      <title>Naţionala de handbal feminin a României a câștigat cu Polonia, în EHF Euro Cup</title>
      <link>https://www.prosport.ro/alte-sporturi/handbal/nationala-de-handbal-feminin-a-romaniei-a-castigat-cu-polonia-in-ehf-euro-cup-20303337</link>
      <description><![CDATA[<img src="https://www.prosport.ro//wp-content/uploads/2025/10/handbal-3.jpg"/><br/><p>După ce şi-a început mandatul de selecţioner al naţionalei de handbal feminin a României cu un meci solid, pierdut la doar două goluri, în fieful campioanei olimpice şi continentale, Norvegia, Ovidiu Mihăilă a obţinut şi prima sa victorie în noua postură.</p>
<p>Chiar pe terenul echipei pe care <span>Ovidiu Mihăilă o antrenează</span> în Liga Florilor, SCM Universitatea Craiova, România a învins naţionala Poloniei, scor 34-29.</p>
<h2><span>România a învins Polonia, la Craiova</span></h2>
<p>Tricolorele au fost prezente pe arena „Ion Oblemenco”, la meciul Universităţii Craiova cu Unirea Slobozia, fiind aclamate la pauză de spectatori, când au ieşit pe teren să salute tribunele şi să-i invite pe fani să le susţină la partida contra Poloniei.</p>
<p>Totodată, duminică dimineaţa, Ovidiu Mihăilă şi sportivele sale au fost într-un centru comercial din Bănie, pentru a-i invita pe craioveni la meci.</p>
<p>Deşi a fost un joc cu caracter semiamical, în competiţia EHF Euro Cup, destinată echipelor care nu joacă preliminarii pentru Europene de anul viitor, România a avut parte de o atmosferă superbă în Polivalenta din Bănie, unde au fost prezenţi aproape 4.000 de spectatori. Doi dintre jucătorii Ştiinţei, atacanţii Steven Nsimba şi Assad Al Hamlawi, le-au întors favoarea fetelor din naţionala de handbal şi au venit să le încurajeze în Polivalentă.</p>
<p>La fel ca jucătorii Craiovei, handbalistele tricolore au avut parte de succes, impunându-se cu 34-29 în faţa Poloniei. A fost 15-15 la pauză, dar la reluare, tricolorele s-au desprins la 25-17 şi nu aveau să mai rateze victoria, spre bucuria entuziaştilor suporteri olteni.</p>
<h2><span>Ovidiu Mihăilă: „Prestaţiile cu Norvegia şi Polonia ne dau încredere pentru viitor”</span></h2>
<p>„Aceste fete merită să fie apreciate şi tot ceea ce s-a întâmplat în această seară este respectul pe care fanii l-au acordat echipei. Câteva aspecte ne-au ieşit şi vorbesc de partea de apărare, unde ne-am ridicat nivelul. Apar probleme în timpul jocului şi este important că fetele au arătat că se pot ridica în momentele dificile. În concluzie, lucrurile s-au derulat bine şi este meritul lor. Trebuie să rămânem echilibraţi, concentraţi pentru a face lucruri mult mai importante ca în această seară. Sunt două jocuri care ne dau încredere pentru viitor şi că fetele pot să îşi ridice şi mai mult nivelul”, a spus <span>selecţionerul României, Ovidiu Mihăilă</span>.</p>
<p>Au jucat pentru naţionala României: Dumanska, Curmenţ – Grozav 8 goluri, Ostase 6, Mihai 3, Seraficeanu 3, Gogîrlă 3, Stoica 2, Laslo 2, Necula 2, Dumitraşcu 2, Roşu 2, Skrobic 1, Popa, Boiciuc.</p>
<p>Până la turneul final al Campionatului Mondial, România va găzdui „Trofeul Carpaţi”, la Bistriţa, între 17-24 noiembrie, unde va întâni Portugalia (20 noiembrie), Cehia (22 noiembrie) şi Austria (23 noiembrie). La Campionatul Mondial, programat între 27 noiembrie – 14 decembrie, în Germania şi Olanda, România va juca în grupa A, la Rotterdam, cu Croaţia (27 noiembrie), Japonia (29 noiembrie) şi Danemarca (1 decembrie).</p>
<p>Foto: Gazeta de Sud și SCM Craiova Facebook</p>

]]></description>
    </item>
    <item>
      <title>Dinamo a cerut amânarea meciului: „Au fost de acord! Asta e finala!”. Toate calculele „dulăilor”. EXCLUSIV</title>
      <link>https://www.prosport.ro/alte-sporturi/handbal/dinamo-a-cerut-amanarea-meciului-au-fost-de-acord-asta-e-finala-toate-calculele-dulailor-exclusiv-20299615</link>
      <description><![CDATA[<img src="https://www.prosport.ro//wp-content/uploads/2025/10/Dinamo-a-cerut-amanarea-meciului-„Au-fost-de-acord-Asta-e-finala-Daca-batem-avem-sanse-mari.jpg"/><br/><p>Dinamo este pe ultimul loc în Liga Campionilor la handbal masculin, cu cinci înfrângeri consecutive, însă lupta pentru calificare nu este nici pe departe încheiată pentru gruparea din „Ștefan cel Mare”, pregătită din acest sezon de Paulo Pereira.</p>
<p>Cum șase dintre cele opt echipe trec mai departe, Dinamo poate intra în cursă săptămâna viitoare, în cazul în care o bate pe Kielce la București. Dacă polonezii câștigă în România, atunci Dinamo mai rămâne doar cu șanse matematice să avanseze în competiție.</p>
<h2><span>Dinamo speră la o calificare miraculoasă în Liga Campionilor: „Asta e finala!”</span></h2>
<p>Spre deosebire de sezonul trecut, atunci când a avut și o grupă mai accesibilă, din moment ce le-a întâlnit pe Fredericia și Eurofarm, Dinamo a început cu cinci înfrângeri noua aventură din Liga Campionilor. Ultimul eșec a fost cu Aalborg, miercuri seara, danezii reușind să se impună cu scorul de 34-28.</p>
<p>La cum arată grupa și forma echipelor, probabil că nu mai puțin de cinci dintre cele șase formații care trec mai departe se știu deja: acestea sunt Aalborg și Fuchse Berlin (cu cele mai mari șanse să se ducă direct în sferturi), respectiv Nantes, Veszprem și Sporting.</p>
<p>Dinamo se luptă practic pentru locul 6, iar lupta se va da cel mai probabil cu polonezii de la Kielce. Cele două echipe vor fi adversare peste o săptămână, într-o bătălie care se anunță incendiară.</p>
<p>„Asta este acum finala noastră! Dacă o batem pe Kielce, avem șanse mari”, susțin jucătorii lui Dinamo, care s-au întors în jurul prânzului din Danemarca.</p>
<h2><span>Dinamo și-a făcut calculele și vrea să obțină cinci victorii până la final: „Să ne lase și arbitrii!”</span></h2>
<p>Jucătorii lui Dinamo și-au făcut calculele și așteaptă cinci victorii până la finalul fazei grupelor. Ar trebui să fie suficiente pentru a trece mai departe, pentru că patru formații ar urma să se distanțeze în curând.</p>
<p>„Kielce trebuie învinsă în ambele meciuri, dar și Kolstad la București. Mai rămân două victorii care trebuie obținute, dar trebuie să ne lase și arbitrii să jucăm”, susțin dinamoviștii.</p>
<p>Dacă în deplasări lucrurile se anunță complicate, Dinamo speră să câștige două dintre meciurile de la București, cele cu Aalborg, Fuchse Berlin și Nantes. Măcar una dintre aceste formații ar urma să se distanțeze și să fie sigură de unul dintre primele două locuri aproape de finalul fazei grupelor.</p>
<p>Dinamoviștii speră să ia puncte și la Lisabona, mai ales că Sporting a arătat că nu este de speriat la București.</p>
<h2><span>Ce meciuri mai are de jucat Dinamo în Liga Campionilor în 2025</span></h2>
<ul>
<li>23.10 Kielce (acasă)</li>
<li>13.11 Nantes (deplasare)</li>
<li>20.11 Nantes (acasă)</li>
<li>26.11 Kielce (deplasare)</li>
<li>03.12 Aalborg (acasă)</li>
</ul>
<h2><span>Cum arată clasamentul grupei A</span></h2>
<p>1) Aalborg (8 puncte)<br/>
2) Fuchse (8 puncte)<br/>
3) Nantes (6 puncte)<br/>
4) Veszprem (6 puncte)<br/>
5) Sporting (4 puncte)<br/>
6) Kielce (2 puncte)<br/>
7) Kolstad (2 puncte)<br/>
8) Dinamo (0 puncte)</p>
<h2><span>Dinamo și-a amânat meciul de la Suceava după deplasările din Liga Campionilor</span></h2>
<p>În doar șase zile, Dinamo a avut două deplasări lungi, pentru a juca cu Aalborg și Fuchse, iar campioana a obținut amânarea duelului de la Suceava.</p>
<p>„Ar fi fost practic imposibil ca Dinamo să joace după oboseala care s-a acumulat în ultimele zile. Ar fi fost o altă deplasare lungă! Suceava a fost de acord cu amânarea și era normal să decidă când vrea să joace această restanță, pentru că așa e normal. Partida a fost programată pentru 14 decembrie”, susțin sursele <span>ProSport.</span></p>
<p>Prin urmare, Dinamo are timp suficient<span> să pregătească din toate punctele de vedere cel mai important meci din acest an</span>, întâlnirea cu Kielce.</p>
<ul>
<li>2 înfrângeri are Dinamo și pe plan intern, după ce a pierdut la Buzău și la Turda</li>
</ul>

]]></description>
    </item>
    <item>
      <title>România pierde la 2 goluri pe terenul campioanei olimpice la handbal, Norvegia. Debut promiţător al lui Ovidiu Mihăilă pe banca naţionalei</title>
      <link>https://www.prosport.ro/alte-sporturi/handbal/romania-pierde-la-2-goluri-pe-terenul-campioanei-olimpice-la-handbal-norvegia-debut-promitator-al-lui-ovidiu-mihaila-pe-banca-nationalei-20299231</link>
      <description><![CDATA[<img src="https://www.prosport.ro//wp-content/uploads/2025/10/Romania-pierde-la-2-goluri-pe-terenul-campioanei-olimpice-la-handbal-Norvegia.-Debut-promitator-al-lui-Ovidiu-Mihaila-pe-banca-nationalei.jpg"/><br/><p class="v1ydp8cb1f92fMsoNormal"><span lang="RO">La primul meci cu noul selecţioner, Ovidiu Mihăilă, naţionala feminină de handbal a României a făcut un joc consistent, pierzând la numai 2 goluri, scor 29-27, în deplasare, la Larvik, în faţa campioanei olimpice şi continentale, Norvegia, într-un meci din EHF Euro Cup, competiţie destinată echipelor care sunt deja calificate la Europeanul de anul viitor.</span></p>
<p class="v1ydp8cb1f92fMsoNormal"><span lang="RO">Prima repriză a fost dusă de la egal la egal de tricolore, până spre final, deşi în faţă se aflau legende precum Nora Mork, Katrine Lunde, Heny Reistad şi celelalte vedete ale Norvegiei. În ultimele minute a apărut un blackout în rândul fetelor noastre, iar gazdele s-au desprins la 16-11. </span></p>
<p class="v1ydp8cb1f92fMsoNormal"><span lang="RO">România a ieşit cu moral bun de la vestiare şi a reuşit chiar să preia conducerea, 19-18 şi 20-19. Nordicele au revenit în avantaj, dar nu s-au desprins decisiv, cu un minut înainte de final diferenţa fiind de numai un gol. În cele din urmă, Norvegia a mai marcat o dată, din 7 metri, şi a obţinut victoria, dar evoluţia fetelor noastre ne dă speranţe în perspectiva Campionatului Mondial.</span></p>
<p class="v1ydp8cb1f92fMsoNormal"><span lang="RO"><span>Pentru România</span> au evoluat: Dumanska, Şerban – Grozav 7 goluri, Ostase 5, Roșu 5, Necula 2, Skrobic 2, Boiciuc 2, Dumitrașcu 2, Seraficeanu 2, Gogîrlă, Bazaliu, Popa.</span></p>
<p class="v1ydp8cb1f92fMsoNormal"><span lang="RO">Pentru Norvegia au jucat: Lunde, Raasok –  Reistad 10, Breistoel 4, Thale Rushfeldt 4, Aardahl 3, Solberg-Isaksen 2, Kristiansen 1, Skogrand 1, Live Rushfedt 1, Mork 1, Aune 1, Ingstad 1, Hovden, Henriksen.</span></p>
<h2 class="v1ydp8cb1f92fMsoNormal"><span><span lang="RO">România întâlneşte Polonia, duminică, la Craiova</span><span lang="RO"> </span></span></h2>
<p class="v1ydp8cb1f92fMsoNormal"><span lang="RO">Duminică, de la ora 19.00, <span>România întâlneşte</span> Polonia, în Sala Polivalentă din Craiova. Până la turneul final al Campionatului Mondial, România va mai fi angrenată în „Trofeul Carpaţi”, pe care îl va găzdui, la Bistriţa, unde se va duela cu Portugalia (20 noiembrie), Cehia (22 noiembrie) şi Austria (23 noiembrie). </span></p>
<p class="v1ydp8cb1f92fMsoNormal"><span lang="RO">La Campionatul Mondial, care se va desfăşura între 27 noiembrie – 14 decembrie, în Germania şi Olanda, România va juca în grupa A, la Rotterdam, cu Croaţia (27 noiembrie), Japonia (29 noiembrie) şi Danemarca (1 decembrie).</span></p>
<p class="v1ydp8cb1f92fMsoNormal"><span lang="RO">„Ce am văzut la fete îmi dă și mai mult curaj. Le-am spus că noi, antrenorii, suntem trecători, doar ele pot construi o națională puternică. Astfel de jocuri puternice ne pot da satisfacție, un grup puternic se construiește în astfel de bătălii. Trebuie să avem curaj, atitudine și spirit de grup. </span></p>
<p class="v1ydp8cb1f92fMsoNormal"><span lang="RO">Rugămintea mea este că aceste fete sa fie sprijinite, pentru că pot readuce handbalul românesc unde a fost cândva, pot reda României ce s-a pierdut. Când vorbim de un Campionat Mondial, nu putem vorbi de echipe modeste, nu e o grupă ușoară, dar trebuie sa intrăm cu încredere, fetele au o țară întreagă în spate” a declarat Ovidiu Mihăilă, înaintea primei acţiuni la cârma naţionalei României</span></p>

]]></description>
    </item>
    <item>
      <title>Dinamo, o nouă înfrângere în Liga Campionilor</title>
      <link>https://www.prosport.ro/alte-sporturi/dinamo-o-noua-infrangere-in-liga-campionilor-20299218</link>
      <description><![CDATA[<img src="https://www.prosport.ro//wp-content/uploads/2025/10/Dinamo-o-noua-infrangere-in-Liga-Campionilor.jpg"/><br/><p>Dinamo a pierdut în deplasarea de la Aalborg și rămâne codașa grupei în Liga Campionilor.</p>
<p>„Dulăii” au avut parte de un adversar dificil în etapa a cincea. Elevii lui Paulo Pereira nu au putut trece peste eșecul suferit la limită cu Fuchse Berlin, 31-32, și au cedat în fața celor de la Aalborg, scor 34-28.</p>
<h2><span>Dinamo, 5 înfrângeri consecutive în Liga Campionilor</span></h2>
<p><span>Dinamo a pierdut</span> fără drept de apel pe terenul lui Aalborg, scor 28-34, în al cincilea meci din grupa A. „Dulăii” rămân fără puncte în acest sezon din liga Campionilor și nu mai au șanse prea mari să salveze acest sezon.</p>
<p>Principalii marcatori au fost Knorr cu 8 goluri și Hangaard cu 5 goluri pentru gazde. De la Dinamo, Valdes a marcat de 6 ori și Pelayo de 4 ori. Dinamo a avut un singur motiv de sărbătoare în această seară. Langaro a izbutit în minutul 13 golul cu numărul 3.000 al „dulăilor” în Liga Campionilor.</p>
<p>În primele patru meciuri, <span>Dinamo a cedat de fiecare dată</span>, 30-33 cu Sporting Lisabona, 28-31 cu Kolstad Handball, 27-30 cu Veszprem HC şi 31-32 cu Fuchse Berlin.</p>
<p>Următoarea rundă va avea loc pe teren propriu cu polonezii de la Industria Kielce, pe 23 octombrie.</p>
<blockquote><p>„Meciul a fost strâns mai mult de jumătate. Știam ca o să fie provocator din punct de vedere al tempoului, nu doar în pozițional, și chiar s-a alergat foarte mult. A trebuit să gestionăm acest lucru, dar din păcate rezultatul a fost o înfrângere clară.</p>
<p>Perioadele din meci când am revenit au fost când am reușit să controlăm atacul pozițional. Dar am făcut multe greșeli, am ratat multe aruncări în fața lui Landin. Uneori nu este o problemă, dar ei au speculat imediat, iar din această cauză Aalborg a câștigat clar în această seară. Luptăm în continuare. Va veni și prima victorie!”, a declarat Frederik Ladefoged după meci.</p></blockquote>
<p>Sezonul trecut, Dinamo a trecut de faza grupelor, după ce a obținut două victorii de senzație la București cu Fuchse și Sporting. A fost eliminată de Magdeburg în play-off.</p>
<p>În campionat, „dulăii” sunt pe locul secund cu 8 puncte după primele 6 meciuri, la 3 puncte de liderul Buzău.</p>

]]></description>
    </item>
  </channel>
</rss>
