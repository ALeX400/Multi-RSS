<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Care este programul competiției de handbal feminin „Trofeul Carpați NIRO”! Știm lotul de 18 convocat la Bistrița</title>
      <link>https://www.prosport.ro/alte-sporturi/handbal/care-este-programul-competitiei-de-handbal-feminin-trofeul-carpati-niro-stim-lotul-de-18-convocat-la-bistrita-20324504</link>
      <description><![CDATA[<img src="https://www.prosport.ro//wp-content/uploads/2025/11/Care-este-programul-competitiei-„Trofeul-Carpati-NIRO-Stim-lotul-de-18-convocat-la-Bistrita-1400x933.jpg"/><br/><p>Naționala feminină de handbal a României s-a reunit ieri, 17 noiembrie, la Bistrița pentru participarea în cadrul competiției „Trofeul Carpați NIRO”.</p>
<p>Competiția se va desfășura în TeraPlast Arena, Bistrița, în perioada 20–23 noiembrie 2025, iar meciurile vor fi transmise în direct de Pro Arena.</p>
<h2><span>Cum se va juca la „Trofeul Carpați NIRO”, competiția organizată de orașul Bistrița</span></h2>
<p>Echipe participante la această întrecere sunt România, Portugalia, Cehia, Austria.</p>
<p>Care este programul partidelor?</p>
<p>Joi, 20.11.2025</p>
<p>•   15:00 — Cehia – Austria<br/>
•   17:30 — România – Portugalia</p>
<p>Sâmbătă, 22.11.2025</p>
<p>•   15:00 — Austria – Portugalia<br/>
•   17:30 — România – Cehia</p>
<p>Duminică, 23.11.2025</p>
<p>•   15:00 — Cehia – Portugalia<br/>
•   17:30 — România – Austria</p>
<h2><span>Lotul României pentru „Trofeul Carpați”</span></h2>
<ul>
<li>Portari: Iulia Dumanska (Minaur), Bianca Curmenț (Corona Brașov), Elena Șerban (Dunărea Brăila)</li>
<li>Extreme dreapta: Sonia Seraficeanu (Gloria Bistrița), Mihaela Mihai (CSM București)</li>
<li>Inter dreapta: Alicia Gogîrlă (SCM Craiova)</li>
<li>Coordonatori: Rebeca Necula (Rm. Vâlcea), Alisia Boiciuc (Corona Brașov), Andreea Popa (Dunărea Brăila), Elena Roșu (Dunărea Brăila), Cristina Laslo (Gloria Bistrița)</li>
<li>Pivoți: Lorena Ostase (Gloria Bistrița), Sonia Vasiliu (Slatina), Asma Elghaoui (Rm. Vâlcea)</li>
<li>Interi stânga: Sorina Grozav (Corona Brașov), Maryia Skrobic (Rapid)</li>
<li>Extreme stânga: Gabriela Dumitrașcu (Corona Brașov), Eva Kerekes (Gloria Bistrița)</li>
</ul>
<p>Rezervele pentru o posibilă înlocuire sunt: Diana Lixăndroiu (Dunărea Brăila), Bianca Bazaliu (Gloria Bistrița) și Ștefania Stoica (Gloria Bistrița).</p>
<p>Primele trei meciuri de la CM</p>
<ul>
<li>27 noiembrie, ora 19:00 – România – Croația</li>
<li>29 noiembrie, ora 19:00 – România – Japonia</li>
<li>1 decembrie, ora 21:30 – Danemarca – România</li>
</ul>
<h2><span>„Coco” Mihăilă este optimist: „Grupa nu e ușoară”</span></h2>
<p>Ovidiu Mihăilă este selecționer după demisia lui Florentin Pera.</p>
<p>„Obiectivul meu personal este să mă bucur de fiecare moment petrecut aici, de aceste fete, să le văd zâmbind în fiecare zi, să le văd că se bucură de handbal, pentru că acest lucru e cel mai important în cariera lor. Și sunt convins că această bucurie interioară poate să le dea liniștea să se exprime corect.</p>
<p>Când vorbim de o competiție de acest nivel, de campionatul mondial, cu siguranță nu putem vorbi de echipe modeste. Orice echipă care participă la Campionatul Mondial și-a câștigat acel drept.</p>
<p>Grupa noastră nu este cu siguranță una ușoară, dar trebuie să intrăm cu încredere.</p>
<p>Orice clasare pe podium se construiește în timp. O clasare pe podiumul mondial ar fi o mare surpriză pe care fetele o pot realiza și sper să avem această oportunitate, pentru că aceste fete sunt pregătite. Dar, repet, această provocare trebuie construită în timp.</p>
<p>A început această construcție acum trei ani și cred că va da roade continuarea acestei munci. Trebuie să le ajutăm pe aceste jucătoare să crească, să aibă încredere și să aibă puterea de a reda României tot ceea ce s-a pierdut în ultima perioadă’, a declarat noul selecționer, Ovidiu Mihăilă.</p>

]]></description>
    </item>
    <item>
      <title>Cristina Neagu e făcută praf de fosta colegă de la CSM București: „Nu e jucătoare de echipă! A avut salariu prea mare”</title>
      <link>https://www.prosport.ro/alte-sporturi/handbal/cristina-neagu-e-facuta-praf-de-fosta-colega-de-la-csm-bucuresti-nu-e-jucatoare-de-echipa-a-avut-salariu-prea-mare-20324277</link>
      <description><![CDATA[<img src="https://www.prosport.ro//wp-content/uploads/2025/05/Cristina-Neagu-8-1400x934.jpg"/><br/><p>Mayssa Pessoa, cea care a ajutat-o pe CSM București să cucerească Liga Campionilor în 2016, a lansat un atac fără precedent la adresa Cristinei Neagu.</p>
<p>Aceasta nu s-a ferit de cuvinte și a declarat că Cristina Neagu a influențat mai multe dintre deciziile luate de conducerea clubului din capitală, în perioada în care a îmbrăcat tricoul „Tigroaicelor”.</p>
<h2><span>Mayssa Pessoa, atac la adresa Cristinei Neagu</span></h2>
<p>Mayssa Pessoa, jucătoare care <span>s-a aflat în lotul celor de la CSM București în 2016</span>, când gruparea din capitală a cucerit Liga Campionilor, și-a amintit despre perioada pe care a petrecut-o în România și a lansat un atac fără precedent la adresa Cristinei Neagu. În prezent jucătoare în Franța, la Saint-Amand Handball, Pessoa nu s-a ferit de cuvinte și a criticat-o pe<span> Cristina Neagu</span>, despre care spune că a influențat mai multe dintre deciziile luate de conducerea clubului din capitală.</p>
<p>Totodată, Mayssa Pessoa a vorbit și despre salariul pe care Cristina Neagu îl încasa la CSM București, pe care îl consideră „prea mare” și susține că, din cauza ei, mai multe jucătoare importante din lotul „Tigroaicelor”, precum Bella Gullden, au ales să părăsească formația din capitala României.</p>
<p>„Pentru mine, e una dintre cele mai mari jucătoare din lume, nu încape discuţie. Era foarte bună la nivel individual, dar nu era jucătoare de echipă. Toată lumea vede asta. Ca echipă, nu a fost bună pentru CSM. Nu e vorba doar de Gullden, la CSM a fost întotdeauna cum a vrut Neagu.</p>
<p>Şi asta este o mare problemă la CSM Bucureşti. Nu poţi face ce vrea un jucător anume. De-a lungul anilor, CSM Bucureşti a avut cele mai bune jucătoare. În România, handbalul e individual, nu de echipă. Asta este problema. În handbalul din România, unele jucătoare au salarii prea mari. Sunt tratate jucătoarele diferit”, a declarat Mayssa Pessoa, conform<span> as.ro</span>.</p>
<h2><span>Mayssa Pessoa, rol decisiv în câștigarea Ligii Campionilor</span></h2>
<p>Mayssa Pessoa a avut un rol important în 2016, când CSM București a câștigat Liga Campionilor. Aceasta a apărat două lovituri de la șapte metri, la loviturile de departajare ale finalei cu Gyor, una în care Gullden a marcat nu mai puțin de 15 goluri.</p>
<p>Pessoa a evoluat pentru CSM București între 2014 și 2016 și a reușit să cucerească două titluri naționale. În momentul în care s-a despărțit de gruparea din capitală, Pessoa a semnat cu Vardaj Skopje. De-a lungul carierei, sportiva a mai evoluat pentru formații precum Dinamo Volgograd, Rostov Don, Dunărea Bărila sau Elite.</p>

]]></description>
    </item>
    <item>
      <title>Anunţul selecţionerului naţionalei de handbal feminin a României despre Campionatul Mondial din Germania şi Olanda: „Nu vreau să transmit asta”</title>
      <link>https://www.prosport.ro/alte-sporturi/handbal/anuntul-selectionerului-nationalei-de-handbal-feminin-a-romaniei-despre-campionatul-mondial-din-germania-si-olanda-nu-vreau-sa-transmit-asta-20323062</link>
      <description><![CDATA[<img src="https://www.prosport.ro//wp-content/uploads/2025/11/Anuntul-selectionerului-nationalei-de-handbal-feminin-a-Romaniei-despre-Campionatul-Mondial-din-Germania-si-Olanda-„Nu-vreau-sa-transmit-asta-1400x933.jpg"/><br/><p>Selecționerul naționalei feminine de handbal a României, Ovidiu Mihăilă, este încrezător înaintea participării la Campionatul Mondial din Germania și Olanda. Tehnicianul, care pregătește și echipa SCM Universitatea Craiova, spune că meciul de debut, cu Croaţia, este extrem de important, iar obiectivul său cel mai important este cel de a le reda „tricolorelor” plăcerea de a juca.</p>
<p>Mihăilă şi-a început bine mandatul de selecţioner, cu un eşec la numai 2 goluri în deplasare cu Norvegia şi o victorie, la Craiova, contra Cehiei, ambele dispute în EHF Euro Cup.</p>
<h2><span>Ovidiu Mihăilă: „Vreau să transmit liniște și concentrare înainte de Mondiale”</span></h2>
<p>„Începe o poveste, care sper să fie frumoasă, alături de echipa națională de fete a României. Nu va fi ușor la Campionatul Mondial. Trebuie să ne ridicăm la un nivel bun, eu în primul rând, pentru că îi reprezint pe toți colegii mei din această meserie. Nu vreau să transmit nicio emoție, ci doar liniște și concentrare.</p>
<p>La echipa națională sunt fete care își doresc să facă performanță. Eu doar trebuie să le găsesc plăcerea de a juca. Trebuie să luăm pas cu pas, să ne concentrăm pe fiecare meci în parte.</p>
<p>Obiectivul cel mai important este meciul de debut, cel cu Croația. Sper să trecem peste el cu bine și vom avea încredere pentru a juca mai departe cu dezinvoltură și motivație”, a declarat Ovidiu Mihăilă, într-o conferinţă de presă, după meciul SCM Universitatea Craiova – CSM Galați.</p>
<h2><span>Înainte de Mondiale, România participă la „Trofeul Carpaţi”</span></h2>
<p>Echipa de club a lui „Coco” Mihăilă, SCM Universitatea Craiova, face un sezon modest în Liga Florilor, fiind în subsolul clasamentului, pe locul 9, după primele 10 etape. Campionatul intern se întrerupe, pentru că urmează Campionatul Mondial din Germania şi Olanda.</p>
<p>Înainte de această competiţie, România va fi implicată la Bistrița în Trofeul Carpați, unde joacă împotriva Portugaliei (20 noiembrie), Cehiei (22 noiembrie) şi Austriei (23 noiembrie).</p>
<p>Programul României în grupă, la Campionatul Mondial din Germania şi Olanda: 27 noiembrie, ora 19:00 – România – Croația; 29 noiembrie, ora 19:00 – România – Japonia; 1 decembrie, ora 21:30 – Danemarca – România.</p>
<h3><span>Lotul României pentru Trofeul Carpați şi pentru Mondialul din Germania şi Olanda </span></h3>
<p>Portari: Iulia Dumanska (Minaur Baia Mare), Bianca Curmenț (Corona Brașov), Elena Șerban (Dunărea Brăila).</p>
<p>Extreme dreapta: Sonia Seraficeanu (Gloria Bistrița), Mihaela Mihai (CSM București)</p>
<p>Inter dreapta: Alicia Gogîrlă (SCM Craiova).</p>
<p>Coordonatori: Rebeca Necula (SCM Rm. Vâlcea), Alisia Boiciuc (Corona Brașov), Andreea Popa (Dunărea Brăila), Elena Roșu (Dunărea Brăila), Cristina Laslo (Gloria Bistrița)</p>
<p>Pivoți: Lorena Ostase (Gloria Bistrița), Sonia Vasiliu (CSM Slatina), Asma Elghaoui (SCM Rm. Vâlcea)</p>
<p>Interi stânga: Sorina Grozav (Corona Brașov), Maryia Skrobic (Rapid)</p>
<p>Extreme stânga: Gabriela Dumitrașcu (Corona Brașov), Eva Kerekes (Gloria Bistrița).</p>

]]></description>
    </item>
    <item>
      <title>CSM București, victorie în Champions League cu Sola. „Tigroaicele” au avut și 10 goluri diferență</title>
      <link>https://www.prosport.ro/alte-sporturi/csm-bucuresti-victorie-in-champions-league-cu-sola-tigroaicele-au-avut-si-10-goluri-diferenta-20322293</link>
      <description><![CDATA[<img src="https://www.prosport.ro//wp-content/uploads/2025/11/CSM-Bucuresti-victorie-in-Champions-League-cu-Sola.jpg"/><br/><p>CSM București s-a impus fără probleme în fața codașei grupei din Champions League, Sola.</p>
<p>Campioana României a câștigat ultimul meci disputat în Champions League în acest an. Nu a avut mari emoții în fața celor de la Sola HK. A avut și un avans de 10 goluri, iar la final scorul pe tabelă a indicat 34-31.</p>
<h2><span>CSM București, victorie cu norvegiencele de la Sola HK</span></h2>
<p><span>Adrian Vasile a fost demis</span> după eșecul cu Odense, iar Iulia Curea a condus ultimele două dueluri europene ale „tigroaicelor”. După victoria din tur cu norvegiencele, CSM București nu a avut nicio emoție în returul de pe teren propriu. Campioana României s-a aflat la conducerea partidei fără să aibă probleme că ar putea scăpa victoria printre degete.</p>
<p>La capătul primei reprize, CSM București avea un avans de opt goluri pe tabelă, scor 20-12. În partea secundă, echipa oaspete s-a apropiat mai periculos, la scurt timp după ce „tigroaicele” au luat un avans de zece goluri. În cele din urmă, meciul s-a încheiat cu victoria gazdelor, 34-31. Aceată victorie o ajută pe CSM București să urce pe locul 4, la egalitate de puncte cu Ferencvaros și Ikast Handbold.</p>
<p>Cea mai bună marcatoare a fost Camilla Herrem, cu 8 goluri. Norvegianca a revenit în acest pe sezon după ce a fost diagnosticată cu cancer la sân. La 39 de ani, fosta jucătoare de la HCM Baia Mare are un rol important în lotul lui Sola HK.</p>
<blockquote><p>„(n.r. Cum a fost pentru tine să revii în București) E mereu plăcut să revin și să joc aici fiindcă e o atmosferă plăcută în România. Apreciez foarte mult asta. (n.r. legat de meci) Cred că în prima parte a jocului nu ne-am trezit, 20 de goluri sunt prea multe. Am jucat mai bine în partea secundă, dar într-un meci ca ăsta nu aveam nimic de pierdut.</p>
<p>Noi pornim cu a doua șansă în fiecare partidă deci consider că am jucat bine atât la București cât și la Brest. Cred că trebuie să fim mândri că suntem o echipă și că evoluăm în Champions League. Rezultatele au fost destul de ok pentru noi, dar totuși avem nevoie și de puncte (n.r a spus zâmbind). Sper să le și obținem după Crăciun.”, a declarat Camilla Herrem după meci.</p></blockquote>
<p>La începutul anului viitor, CSM București va primi vizita Ljubljanei. Vo urma deplasarea la Podravka Vegeta și duelul de cinci stele cu Brest de la București.</p>

]]></description>
    </item>
    <item>
      <title>Lovitura anului! PSG a transferat de la Dinamo!</title>
      <link>https://www.prosport.ro/alte-sporturi/handbal/lovitura-anului-psg-a-transferat-de-la-dinamo-20321941</link>
      <description><![CDATA[<img src="https://www.prosport.ro//wp-content/uploads/2025/11/Lovitura-anului-PSG-a-transferat-de-la-Dinamo-1400x933.jpg"/><br/><p>Dinamo nu merge deloc bine în Liga Campionilor, dar un jucător al „dulăilor” va evolua la PSG din sezonul următor.</p>
<p>Francezii au anunțat transferul lui Frederik Ladefoged, care a ajuns la Dinamo în 2024. Astfel, acesta va pleca din „Ștefan cel Mare” în 2026, adică la finalul contractului său.</p>
<h2><span>PSG a anunțat transferul unui dinamovist: „Se potrivește perfect!”</span></h2>
<p>PSG pregătește din timp sezonul viitor, unul în care foarte probabil obiectivul va fi prezența în Final Four-ul din Liga Campionilor.</p>
<p>Francezii n-au mai așteptat nici prima parte a anului viitor și au anunțat deja transferul lui Frederik Ladefoged, care astfel o va părăsi destul de repede pe Dinamo. Rămâne acum de văzut<span> cum se va mișca Dinamo după această despărțire</span>, mai ales că „dulăii” nici nu concep să rateze Liga Campionilor în sezonul viitor.</p>
<p>„Suntem foarte încântați să-l avem pe Frederik pentru sezonul 2026-2027. Este un pivot solid, cu experiență, vine dintr-o academie cunoscută. El se potrivește perfect proiectului nostru”, a anunțat legendarul Thierry Omeyer, după ce PSG l-a luat pe handbalistul nordic.</p>
<h2><span>Frederik Ladefoged este deja cu gândul la PSG: „Un club de talie mondială!”</span></h2>
<p>Cum Dinamo n-a bătut pe nimeni în Liga Campionilor și a ajuns la șapte înfrângeri din tot atâtea meciuri, Ladefoged este deja cu gândul la următoarea provocare din carieră.</p>
<p>În ultimul său sezon din Bundesliga, Ladefoged a lăsat o impresie excelentă. Și acesta a fost probabil un aspect luat în calcul de cei de la PSG, având în vedere că Germania are cel mai puternic campionat din Europa. Nordicul a marcat 122 de goluri, în 33 de meciuri din cele 34 pe care echipa sa le-a disputat (medie de 3,5 goluri de meci).</p>
<p>„Este o onoare extraordinară să joc pentru PSG. Un club de talie mondială. Abia aștept să-mi întâlnesc coechipierii și să ajut la îndeplinirea obiectivelor”, a spus Ladefoged, care <span>a trecut de faza grupelor în sezonul trecut, în tricoul lui Dinamo.</span></p>
<p>Vicecampion mondial de juniori U20 cu echipa națională a Danemarcei în anul 2017, Ladefoged și-a început cariera la Team Tvis Hostelbro (Dan). A mai jucat la Skanderborg Aarhus (Dan / 2016-2018), SonderjyskE (Dan / 2018-2022) și HC Bergischer (Ger / 2022-2024) înainte să semneze cu cei de la Dinamo.</p>
<p>Actuala echipă a lui Ladefoged a mai rămas doar cu șanse teoretice să continue în Liga Campionilor. Dinamo ar avea nevoie probabil de cinci victorii în următoarele șapte meciuri, ceea ce reprezintă o misiune aproape imposibilă pentru formația lui Paulo Pereira.</p>

]]></description>
    </item>
  </channel>
</rss>
