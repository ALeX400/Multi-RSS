<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CRONICĂ U-lu-i-tor! Meci de infarct pentru Baia Mare la Thuringer în EHF European League: a pierdut cu un gol primit cu 3 secunde înainte de final!</title>
      <link>https://www.prosport.ro/alte-sporturi/handbal/u-lu-i-tor-meci-de-infarct-pentru-baia-mare-la-thuringer-in-ehf-european-league-a-pierdut-cu-un-gol-primit-cu-3-secunde-inainte-de-final-20369407</link>
      <description><![CDATA[<img src="https://www.prosport.ro//wp-content/uploads/2026/01/Meci-de-infarct-pentru-Baia-Mare-la-Thuringer-in-EHF-European-League.jpg"/><br/><p>Echipa feminină de handbal Minaur Baia Mare a pierdut primul meci în Grupa A din European League, cu un gol primit cu 3 secunde înainte de final.</p>
<p>Echipa pregătită de Daniel Apostu continuă să fie lider în Grupa A, cu 4 puncte, la fel ca Motherson Mosonmagyarovari KC și Thüringer HC, datorită golaverajului mai bun.</p>
<h2><span>Johanna Reichert a făcut ce a vrut cu apărarea celor de la Baia Mare, înscriind golul victoriei când nu mai credea nimeni</span></h2>
<p>HC Baia Mare era lider indiscutabil la ora partidei din deplasare cu Thüringer, având două victorii în tot atâtea meciuri. Iar începutul partidei a fost unul care să dea speranțe că se va continua pe același drum.</p>
<p>A condus permanent pe tabela de marcaj, iar la pauză avea un avantaj de 3 goluri, 18-15. Ceva s-a rupt, însă, în partea a doua a confruntării. Încet, dar sigur, Thüringer, adversara celor de la Râmnicu Vâlcea <span>în sferturile ediției trecute a competiției</span>, a revenit în meci, pe fondul evoluției excepționale a Johannei Reichert, care a marcat nu mai puțin de 14 goluri.</p>
<p>De altfel, ea este cea care, cu 3 secunde înainte de final, a înscris golul victoriei formației gazdă, care a reintat în cărțile calificării în faza următoare a competiției.</p>
<p>În prima etapă, Minaur a învins formaţia norvegiană Larvik, în deplasare, cu 28-26, după care a făcut spectacol, pe teren propriu, cu Motherson Mosonmagyaróvári KC, impunându-se cu 34-28.</p>
<p>În etapa 4, Minaur va juca returul cu Thuringer, în 7 februarie, pe teren propriu. Celelate meciuri sunt acasă cu Larvik și în deplasare cu Motherson Mosonmagyaróvári KC.</p>
<h2><span>Posibil duel românesc în sferturile de finală din EHF European League</span></h2>
<p>A doua reprezentantă a României în această competiție, Rapid, a obţinut prima victorie din Grupa C. Echipa alb-vișinie a învins, pe teren propriu, VfL Oldenburg, cu 34-30, după ce la pauză tabela arăta 17-16.</p>
<p>Grație acestui succes, formația bucureșteană a urcat pe locul 2, cu 4 puncte, și privește mai relaxată partea a doua a competiției. Pe 8 februarie va juca returul cu Oldenburg, o săptămână mai târziu evoluează tot în deplasare, cu Tertnes Bergen, pentru ca în ultima etapă, pe 22 februarie, să primească replica handbalistelor de la Lokomotiva Zagreb, actualul lider.</p>
<p>În fine. În Grupa D, Corona Brașov a remizat, 33-33, pe terenul puternicei echipe Viborg, liderul grupei, și <span>continuă să fie pe locul 3</span>.</p>
<p>Formația de la poalele Tâmpei joacă returul cu echipa daneză pe 8 februarie, iar în ultimele două etape întâlnește JDA Bourgogne Dijon Handball în deplasare și KGHM MKS Zaglebie Lubin acasă.</p>
<p>Primele două din fiecare grupă se califică în sferturile de finală așa că, teoretic, am putea avea un duel românesc între Rapid și Corona. Prima manșă este pe 21, iar returul se joacă pe 29 martie. Turneul final are loc în zilele de 16 și 17 mai.</p>

]]></description>
    </item>
    <item>
      <title>SPECIAL N-avem față de Mondial, ne-am putea lua adio și de la Euro! Cinci concluzii fără ocolișuri după ce România a ajuns la coada Europei</title>
      <link>https://www.prosport.ro/alte-sporturi/handbal/n-avem-fata-de-mondial-ne-am-putea-lua-adio-si-de-la-euro-cinci-concluzii-fara-ocolisuri-dupa-ce-romania-a-ajuns-la-coada-europei-20368574</link>
      <description><![CDATA[<img src="https://www.prosport.ro//wp-content/uploads/2026/01/N-avem-fata-de-Mondial-ne-am-putea-lua-adio-si-de-la-Euro.jpg"/><br/><p>Naționala de handbal masculin a României a plecat fără vreun punct de la Campionatul European, iar perspectivele sunt mai degrabă sumbre.</p>
<p>Tricolorii ar putea iar lipsi pe termen lung de la turneele finale, în condițiile în care competiția internă este modestă, iar variantele selecționerului George Buricea sunt puține.</p>
<h2><span>Calificarea României la Euro, o mare păcăleală</span></h2>
<p>Pentru a doua oară la rând, România a reușit să ajungă la Campionatul European, dar impresia este că mai degrabă ne-am păcălit cu această performanță.</p>
<p>„Cadoul” dat de Portugalia în preliminarii, plus conjunctura, ne-au dus alături de marile forțe ale Europei, acolo unde ne-am arătat din plin limitele.</p>
<p>Portugalia ne-a dat 40 de goluri, <span>Danemarca a făcut instrucție cu noi în repriza a doua</span>, iar Macedonia de Nord, singura națională pe care am sperat să o învingem, ne-a bătut și ea într-un final incendiar. În ultimul meci, fără vreo presiune mare, n-am reușit timp de 9 minute să dăm la poartă, ceea ce arată cât de jos am ajuns.</p>
<p>Ai noștri fac cu greu față din punct de vedere fizic unor meciuri extrem de tari, ceea ce explică și numărul mare de străini pe care Dinamo i-a luat pentru a se descurca onorabil la cel mai înalt nivel.</p>
<h2><span>Postul de selecționer, o pălărie prea mare pentru George Buricea</span></h2>
<p>Ajuns la 46 de ani, George Buricea a devenit selecționerul naționalei României, unde i-a luat locul lui Xavi Pascual, pe fondul rezultatelor bune pe care le-a avut la Constanța, mai ales în EHF European League.</p>
<p>Totuși, acest turneu final a arătat că pălăria este prea mare pentru antrenorul care nu renunță la orgolii.</p>
<p>Nici relația cu jucătorii importanți n-ar fi una grozavă, mai ales cu cei de la Dinamo, pe care Buricea a considerat-o o veritabilă rivală atunci când era la Constanța. De altfel, Daniel Stanciuc n-a ezitat să intre peste selecționer la un time-out, o scenă care n-ar trebui să se vadă la un asemenea nivel.</p>
<p>Diferența dintre Buricea și Pascual este una imensă din toate punctele de vedere, în condițiile în care fostul selecționer al României este unul dintre cei mai importanți oameni din istoria Barcelonei. Atunci când și-a dat seama că naționala noastră este una modestă și nici nu sunt perspective să poată progresa cu adevărat, <span>Xavi Pascual a preferat să facă un pas în spate</span>, iar acum a părăsit definitiv România, fiind implicat într-un proiect cu planuri mari, așa cum este cel de la Veszprem.</p>
<h2><span>Un nume mare al handbalului românesc trebuie să conducă Federația</span></h2>
<p>Luna aprilie este una extrem de importantă pentru handbalul românesc, în condițiile în care vom avea parte de alegeri la Federație.</p>
<p>Constantin Din n-a avut un mandat grozav și impresia este că Federația are nevoie de un nume mare, capabil să fie un liant între cluburi și să pună umărul și la reconstrucția naționalelor.</p>
<p>Este clar că handbalul românesc are nevoie de o schimbare radicală, pentru a nu mai transforma o simplă calificare la un turneu final într-o performanță notabilă.</p>
<p>În plus, este nevoie de o concurență adevărată atât în competiție internă masculină, cât și cea feminină, pentru ca Dinamo și CSM București să se lupte pentru trofee până în ultimul moment. Asta le-ar ajuta și în Liga Campionilor, acolo unde duelurile sunt pe muchie de cuțit de cele mai multe ori.</p>
<h2><span>Daniel Stanciuc trebuie să fie liderul lui Dinamo și în Liga Campionilor! Mihai Popescu, un exemplu pentru cei mai tineri</span></h2>
<p>Ultima ediție a Campionatului European a arătat că Daniel Stanciuc s-a maturizat, iar acesta ar trebui să devină cât de curând liderul lui Dinamo.</p>
<p>Uitat de multe ori pe bancă și de Paulo Pereira, Stanciuc n-a putut să-și arate calitățile în meciurile tari din Liga Campionilor.</p>
<p>Internaționalul român ar trebui să fie forțat măcar acum, în meciurile rămase pentru Dinamo în cea mai importantă competiție europeană. Mai ales că roș-albii sunt deja eliminați din competiție.</p>
<p>Un alt aspect pozitiv a fost prezența în lot a portarului Mihai Popescu, un adevărat exemplu pentru cei mai tineri. La 40 de ani, „Pope” a arătat ce înseamnă să dai totul pentru țară, prestația sa din meciul cu Macedonia de Nord fiind una de urmat pentru toți colegii lui.</p>
<div class="wp-caption aligncenter" id="attachment_20368586" style="width: 1410px"><img alt="" aria-describedby="caption-attachment-20368586" class="wp-image-20368586 size-full" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/Mihai-Popescu-Romania.jpg" srcset="https://www.prosport.ro/wp-content/uploads/2026/01/Mihai-Popescu-Romania.jpg 1400w, https://www.prosport.ro/wp-content/uploads/2026/01/Mihai-Popescu-Romania-768x512.jpg 768w" width="1400"/><p class="wp-caption-text" id="caption-attachment-20368586">Mihai Popescu a fost omul meciului Macedonia de Nord – România, la ultimul meci din carieră pentru echipa națională Foto: Profimedia, 23.01</p></div>
<h2><span>Suporterii se înghesuie doar la naționala feminină! Cristina Neagu rămâne un reper</span></h2>
<p>Fără performanțe de foarte mult timp, naționala masculină de handbal nu reușește să strângă foarte mulți suporteri nici măcar la turneele finale.</p>
<p>Inclusiv în preliminarii, naționala noastră pare mai degrabă părăsită și poate tocmai de asta joacă mai mult în provincie, unde interesul ar trebui să fie mai mare.</p>
<p>Fanii se înghesuie mai ales la meciurile fetelor, cu gândul probabil la marile meciuri pe care Cristina Neagu le-a reușit în tricoul echipei naționale.</p>

]]></description>
    </item>
    <item>
      <title>Nemaivăzut! S-a doborât recordul de goluri la Campionatul European de handbal</title>
      <link>https://www.prosport.ro/alte-sporturi/nemaivazut-s-a-doborat-recordul-de-goluri-la-campionatul-european-de-handbal-20369376</link>
      <description><![CDATA[<img src="https://www.prosport.ro//wp-content/uploads/2026/01/Nemaivazut-S-a-doborat-recordul-de-goluri-la-Campionatul-European-de-handbal.jpg"/><br/><p>Un meci de la Campionatul European de handbal a intrat în istoria sportului fiind doborâte nu mai puțin de trei recorduri printre care și cel de goluri.</p>
<p>Franța și Portugalia au făcut spectacol în grupa 1 principală la <span>EHF Euro 2026.</span> Cele două naționale au marcat pe parcursul celor 60 de minute nu mai puțin de 84 de goluri. Franța s-a impus cu scorul de 46-38 în fața Portugaliei în runda secundă.</p>
<h2><span>Spectacol total în EHF Euro 2026: s-a doborât recordul de goluri</span></h2>
<p>Formația antrenată de Guillaume Gille a reușit să obțină o victorie de senzație în confruntarea de la Herning, de pe Jyske Boxen Arena. Francezii au marcat nu mai puțin de 46 de goluri și au contribuit la doborârea unui record istoric.</p>
<p>Cele două naționale au marcat împreună nu mai puțin de 85 de goluri, reușind să doboare recordul de 81 de goluri, stabilit tot în cadrul acestei competiții la capătul duelului Slovenia – Muntenegru 41-40. La Campionatele Mondiale, recordul este de 80 de goluri, setat chiar într-un meci al României cu Rusia, 38-42, în 2011.</p>
<p>Francezii au mai pus mâna pe două recorduri în același meci. Au egalat recordul pentru cele mai multe goluri marcate într-un meci masculin la EHF Euro și au înscris cele mai multe goluri într-o primă repriză tot în cadrul aceleiași competiții (28).</p>
<p>Grație acestui succes, formația din Hexagon a ajuns pe prima poziție, cu 4 puncte. Germania o poate depăși dacă obține încă un succes, având tot 4 puncte, dar un meci în minus, la fel ca Norvegia. Cele două vor avea un duel direct. Danemarca e pe locul 3, la egalitate de puncte cu Portugalia și Norvegia (2 puncte), în timp ce Spania nu a obținut niciun punct.</p>
<h2><span>Reacția căpitanului Franței după meciul de senzație de la Euro 2026: „Am jucat excelent”</span></h2>
<p>Ludovic Fabregas a vorbit despre meciul aproape perfect făcut de coechipierii săi, care vine la câteva zile de la înfrângerea în fața Danemarcei.</p>
<p>„Ca și căpitan, trebuie să fii mândru de reacția echipei franceze împotriva Portugaliei (46-38), la două zile după înfrângerea cu Danemarca (32-29). Este fantastic, o reacție excelentă. Reflectă spiritul acestei echipe. A fost construită pe acest lucru, încă de la început, chiar de la începutul acestui nou capitol, al acestei noi generații. Nu aveam nicio îndoială în privința acestei reacții. Știam că există caracter, că există mândrie în toată lumea. Este îmbucurător, dar această victorie va avea sens doar dacă vom putea menține acest nivel de performanță în următoarele două meciuri.”</p>
<p>Am făcut un meci fantastic. Prima repriză a fost mai mult decât perfectă. După aceea, a fost greu de replicat. Dar am avut totuși o a doua repriză bună, poate cu puțină imprecizie. Dar mi-a plăcut dorința de a termina în forță. Pentru mine, este important și faptul că în ultimele trei sau patru minute am putut continua să jucăm, pentru că asta ne-a lipsit puțin împotriva danezilor.”, a declarat Fabregas, potrivit <span>L equipe.</span></p>

]]></description>
    </item>
    <item>
      <title>PRO TV a ajuns la CNA cu scandalul meciurilor naționalelor României de handbal, transmise doar pe Voyo: „Orice are un preț!”</title>
      <link>https://www.prosport.ro/alte-sporturi/handbal/pro-tv-a-ajuns-la-cna-cu-scandalul-meciurilor-nationalelor-romaniei-de-handbal-transmise-doar-pe-voyo-orice-are-un-pret-20367072</link>
      <description><![CDATA[<img src="https://www.prosport.ro//wp-content/uploads/2026/01/PRO-TV-a-ajuns-la-CNA-cu-scandalul-meciurilor-nationalelor-Romaniei-de-handbal-transmise-doar-pe-Voyo-„Orice-are-un-pret.jpg"/><br/><p><span>Decizia PRO TV de a transmite exclusiv pe platforma Voyo meciurile echipelor naționale de handbal ale României a ajuns pe masa Consiliul Național al Audiovizualului (CNA), după ce comunitatea de handbal a reclamat lipsa transmisiunilor TV clasice pentru competițiile internaționale majore.</span></p>
<p><span>Un reprezentant al comunității „Handbal Feminin” a transmis CNA o sesizare oficială, însoțită de o petiție semnată, în doar două zile și jumătate, de peste 5.000 de fani. </span></p>
<h2><span><b>Care-i motivul reclamației la CNA</b></span></h2>
<p><span>Documentul reclamă faptul că, pentru prima dată după zeci de ani, meciurile naționalelor României la Campionatele Europene și Mondiale <span>nu mai sunt difuzate la televizor</span>, ci doar online, contracost.</span></p>
<p><span>În sesizare se arată că această decizie limitează accesul unor categorii importante de public, printre care și persoane în vârstă, copii, familii cu venituri reduse sau telespectatori din mediul rural, pentru care televizorul rămâne principalul mijloc de acces la evenimente sportive de interes național. Acesta a mentionat in scrisoare că naționala României „nu este doar un produs comercial, ci și un simbol național”.</span></p>
<p><span>În fața CNA, PRO TV și-a justificat poziția prin Florin Turcilă, care a precizat că postul a achiziționat drepturile de difuzare în condițiile stabilite de organizatorii competițiilor și că acestea nu fac parte din lista evenimentelor de importanță majoră prevăzută de legislație. Oficialul a susținut că platforma Voyo este disponibilă pe întreg teritoriul României și că prețul abonamentului este unul accesibil.</span></p>
<p><span>„Prețul Voyo este unul super accesibil, aș spune că este cel mai mic de pe piață. Și orice are un preț. Dacă este vreun serviciu gratuit, vreau să mă abonez și eu la el”, a declarat reprezentantul PRO TV în cadrul ședinței CNA.</span></p>
<h2><span><b>Cum a răspuns CNA </b></span></h2>
<p><span>În răspunsul oficial, CNA a precizat că evenimentele sportive care trebuie difuzate gratuit sunt stabilite exclusiv prin Hotărâre de Guvern, iar <span>competițiile internaționale de handbal</span> nu se regăsesc, în prezent, pe această listă. </span></p>
<p><span>Vicepreședintele CNA, Valentin Jucan, a mentionat că există posibilitatea ca instituția să se adreseze Guvernului cu o propunere de modificare a listei evenimentelor de interes major, după consultări prealabile cu Federația Română de Handbal.</span></p>
<p><span>Respectiva Hotărâre de Guvern are pe lista evenimentelor de importanţă majoră Festivalul Internaţional George Enescu, Jocurile Olimpice de Iarnă, Jocurile Olimpice de Vară, Campionatul Mondial de fotbal şi jocurile de calificare ale echipei naţionale a României şi Campionatul european de fotbal şi jocurile de calificare ale echipei naţionale de fotbal a României.  </span></p>
<p><span>Pe de altă parte, în urma discuţiilor dintre membri, Valentin Jucan, vicepreşedintele CNA, a spus că nu îi împiedică nimic să se adreseze Guvernului cu propunerea de a adăuga în Hotărârea de Guvern şi competiţiile de handbal pentru a fi oferite pe televiziunea clasică. Acesta a propus ca înainte de a scrie Guvernului să aibă şi o discuţie cu Federaţia Română de Handbal. „Iar, ulterior discuţiei, să vedem cum ar arăta o adresă pe care să o transmitem Guvernului”, a spus Jucan, în încheiere.</span></p>
<ul>
<li>Proiectul care presupune includerea handbalului pe această listă a ajuns deja pe masa Senatului, așa cum ProSport a anunțat în exclusivitate.</li>
</ul>

]]></description>
    </item>
    <item>
      <title>Drama Ungariei la Campionatul European! Cine a fost coșmarul maghiarilor</title>
      <link>https://www.prosport.ro/alte-sporturi/handbal/drama-ungariei-la-campionatul-european-cine-a-fost-cosmarul-maghiarilor-20366566</link>
      <description><![CDATA[<img src="https://www.prosport.ro//wp-content/uploads/2026/01/Drama-Ungariei-la-Campionatul-European-Cine-a-fost-cosmarul-maghiarilor.jpg"/><br/><p>Reprezentativa de handbal masculin a Ungariei a pierdut dramatic în ultimul meci din grupa F a Campionatului European, în fața Islandei.</p>
<p>Nordicii s-au impus la numai un gol diferență, scor 24-23, și au încheiat grupa pe primul loc, iar <span>EHF</span> l-a numit pe portarul Hallgrimsson coșmarul maghiarilor.</p>
<h2><span>Înfrângere dramatică a Ungariei la Campionatul European de handbal masculin</span></h2>
<p>Ungaria a avut parte de o adevărată dramă în meciul cu Islanda, pierdut cu 23-24 (14-14) iar în urma acestui rezultat a încheiat grupa F a Campionatului European de handbal masculin pe locul al doilea, cu 4 puncte, după nordicii care au în cont 6 puncte.</p>
<p>Într-o atmosferă electrizantă, ambele echipe s-au prezentat la înălțimea așteptărilor, mai ales că aveau în față un meci cu o miză uriașă, și au dat totul pe teren. Astfel că la finalul meciului, Islanda a avut un dublu motiv de bucurie, victoria cu Ungaria, dar și cele două puncte cruciale pentru calificarea în faza principială a Europenelor.</p>
<p>Portarul Hallgrimsson, coșmarul maghiarilor, a fost decisiv în acest meci, în care a reușit 18 parade, cu o eficiență de 45%. De altfel, eficiența lui Hallgrimsson s-a putut vedea încă din primele 10 minute ale meciului, când a reușit să pareze patru din cele opt aruncări pe poartă, în timp ce portarul maghiar a avut trei din șapte.</p>
<p>„Viktor (n.r. Hallgrimsson) a fost principalul artizan al celor două puncte. El știa că până acum nu a jucat la acest nivel. Încă mai avea de jucat, iar momentul acela a venit în seara aceasta. Nu m-a surprins evoluția lui Viktor. Sper să continue la fel în multe meciuri consecutive”, a declarat Snorri Guojonsson, selecționerul Islandei, citat de EHF.</p>
<h2><span>Bodo: „Nu le-a fost ușor să ne învingă”</span></h2>
<p>Meciul, decisiv pentru stabilirea primului loc în grupă, a fost unul foarte dificil, însă potrivit lui Richard Bodo, interul stânga al Ungariei, ceea ce a făcut diferența au fost șuturile ratate sau apărate de portarul Hallgrimsson, a cărui prestație a cântărit enorm în victoria islandezilor.</p>
<p>„A fost un meci foarte dificil, cred că ambele echipe s-au concentrat pe apărare și pe portari, care au făcut salvări extraordinare. Când jucăm unul împotriva celuilalt, meciurile sunt întotdeauna foarte dificile, intense, cu emoții puternice, și așa a fost și astăzi. Cred că marea diferență a fost numărul de șuturi ratate sau numărul de șuturi salvate de Viktor Hallgrimsson, dar sunt foarte mulțumit de felul în care jucăm și de felul în care luptăm 60 de minute. Nu le-a fost ușor să ne învingă”, a declarat Richard Bodo, interul stânga al maghiarilor.</p>
<p>În prima grupă principală sunt: Franța, Germania, <span>Portugalia, fiecare cu câte două puncte</span>, urmate de Spania, Danemarca și Norvegia.</p>
<p>Din a doua grupă principală fac parte Slovenia și Islanda, ambele cu câte două puncte, Ungaria și Elveția, cu niciun punct, Suedia și Croația. Ordinea finală a grupei va fi stabilită după „decisivul” dintre Suedia și Croația, care va avea loc miercuri, 21 ianuarie.</p>
<p>România a încheiat pe ultimul loc în grupa B, cu trei înfrângeri, după ce <span>a fost învinsă cu două secunde înainte de finalul meciului cu Macedonia de Nord</span>.</p>

]]></description>
    </item>
  </channel>
</rss>
