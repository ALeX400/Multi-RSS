<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tăierile de fonduri nu îi sperie! O nouă Sală Polivalentă va fi construită la ieșirea din Brăila, iar primele imagini sunt spectaculoase</title>
      <link>https://www.prosport.ro/diverse/taierile-de-fonduri-nu-ii-sperie-o-noua-sala-polivalenta-va-fi-construita-la-iesirea-din-braila-iar-primele-imagini-sunt-spectaculoase-20260849</link>
      <description><![CDATA[<img src="https://www.prosport.ro//wp-content/uploads/2025/08/Taierile-de-fonduri-nu-ii-sperie-O-noua-Sala-Polivalenta-va-fi-construita-la-iesirea-din-Braila-iar-primele-imagini-sunt-spectaculoase.jpg"/><br/><p>Tăierile de fonduri anunțate de guvernul condus de premierul Ilie Bolojan (56 de ani) nu îi sperie pe brăileni, care visează în continuare la momentul care în care vor putea asista la evenimente sportive dintr-o nouă Sală Polivalentă.</p>
<p>Se pare că proiectul arenei va merge mai departe, aceasta urmând să fie ridicată la ieșirea din oraș. Primele imagini cu planul au fost împărtășite deja de echipa locală HD Dunărea Brăila, iar acestea sunt spectaculoase.</p>
<h2><span>O nouă Sală Polivalentă în România. Proiectul din Brăila merge mai departe chiar și cu tăierile de fonduri</span></h2>
<p><span>Austeritatea impusă în România de Ilie Bolojan nu sperie pe toată lumea, drept dovadă că proiectul de 30 de milioane de euro al stadionului din Satu Mare va continua</span>, după cum a anunțat primarul municipiului.</p>
<p>Un caz similar se petrece și în Brăila, unde sportul este foarte iubit și locuitorii visează de ani buni să beneficieze de o nouă Sală Polivalentă. <span>Actuala arenă din oraș, Danubius, pe care Brăila joacă în Liga Florilor, este depășită</span> de timp și nu e nici pe aproape de standardele moderne. Concret, tribuna a doua nu poate fi folosită, la fel ca peluzele, astfel că suporterii pot asista la evenimente doar dintr-o tribună.</p>
<p>Însă, acest lucru este pe punctul de a se schimba, deoarece primarul din Brăila, Francisc Iulian Chiriac, a anunțat că studiul de fezabilitate pentru noua Sală Polivalentă a fost finalizat:</p>
<p>„S-a finalizat studiul de fezabilitate pentru noua Sală Polivalentă de la ieșirea din Brăila, spre Galați! Proiectul pentru noua Sală Polivalentă a făcut un nou pas înainte. Studiul de fezabilitate este acum finalizat, iar randările proiectului sunt gata și impresionante. Suntem pregătiți pentru etapa următoare! Această construcție, realizată la standarde europene, va fi amplasată strategic pe DN 22B (km 4 + 520), la ieșirea din municipiul Brăila, spre Galați. Proiectul, coordonat de Consiliul Județean Brăila, în colaborare cu Primăria Municipiului Brăila și susținut prin finanțare CNI, a fost avizat în Planul Urbanistic Zonal și are în vedere amenajarea unui teren de peste 78.000 mp. Noua sală va fi una multifuncțională, cu o capacitate estimată la 5.800 de locuri, dublând numărul actual al Sălii «Danubius» (capabilă pentru aproximativ 2.000 de spectatori)”, a scris edilul din Brăila, pe Facebook.</p>
<p>În continuare, Francisc Iulian Chiriac a prezentat și detalii din spatele proiectului, care va încadra „spații exterioare pentru sporturi diverse — terenuri de baschet, handbal de plajă, tenis, pistă de alergare, minifotbal – și parcări generoase”.</p>
<h2><span>Speră să beneficieze în continuare de sprijinul statului</span></h2>
<p>Mai departe, primarul Brăilei a spus că proiectul va avea în continuare la bază „bani guvernamentali”:</p>
<p>„Am convingerea că, în ciuda vremurilor dificile, brăilenii și sportul brăilean merită acest proiect care nu doar că va întări viața sportivă locală, ci va oferi și un pol cultural și economic regional. Sala poate găzdui competiții naționale și internaționale, concerte, conferințe și expoziții, având o deschidere clară și spre Galați. Rămân dedicat pentru finanțarea acestui proiect din bani guvernamentali prin Ministerul Dezvoltării și Compania Națională de Investiții și să aducem pentru brăileni acest proiect la viață!”, a încheiat Francisc Iulian Chiriac.</p>
<p>Anunțul edilului a fost primit cu entuziasm și de <span>HC Dunărea Brăila, care a postat mai multe imagini spectaculoase</span> cu proiectul, imagini ce pot fi văzute și în galeria foto a articolului:</p>
<p>„Suntem bucuroși să aflăm că studiul de fezabilitate pentru noua Sală Polivalentă din Brăila a fost finalizat, iar proiectul intră într-o nouă etapă! Noua arenă, cu o capacitate de 5.800 de locuri, va oferi condiții moderne pentru handbal și alte sporturi, dar și pentru evenimente culturale și sociale de amploare. O investiție majoră care va transforma Brăila într-un punct de atracție sportiv și cultural la nivel regional”, a transmis clubul brăilean.</p>

]]></description>
    </item>
    <item>
      <title>A început Liga Florilor! CSM Galați a s-a prezentat la Brașov cu doar 8 handbaliste! Prima surpriză a fost furnizată de CSM Slatina care a câștigat cu Rapid!</title>
      <link>https://www.prosport.ro/alte-sporturi/handbal/a-inceput-liga-florilor-csm-galati-a-s-a-prezentat-la-brasov-cu-doar-8-handbaliste-prima-surpriza-a-fost-furnizata-de-csm-slatina-care-a-castigat-cu-rapid-20260831</link>
      <description><![CDATA[<img src="https://www.prosport.ro//wp-content/uploads/2025/08/A-inceput-Liga-Florilor-CSM-Galati-a-s-a-prezentat-la-Brasov-cu-doar-8-handbaliste-Prima-surpriza-a-fost-furnizata-de-CSM-Slatina-care-a-castigat-cu-Rapid-1400x788.jpg"/><br/><p>A început Liga Florilor și o echipă este deja la un pas de colaps!  În prima etapă a sezonului 2025-2026 al Ligii Naționale de handbal feminin, CSM Galați s-a prezentat la Brașov, pentru  meciul cu Corona, cu doar 8 jucătoare, 7 jucătoare de câmp și un portar!</p>
<p>Mai mult, echipa gălățeană a făcut deplasarea la Brașov, sâmbătă, în ziua jocului! Evident, CSM  Galați, care se confruntă cu mari probleme financiare, a  fost victimă sigură și a pierdut  la 20 de goluri diferență: 40-20 (22-8).</p>
<p>Pe pagina de Facebook, cei de la Galați  spun că meciul de la Brașov a fost „o probă de voință, caracter și dăruire maximă”.</p>
<p>„Tinerele handbaliste  de la CSM au marcat 20 de goluri la Brașov. Corona Brașov a învins cu 40-20(22-8) CSM Galați, într-o partidă din prima etapă a Ligii Florilor la handbal feminin. Cu un lot format din doar 8 jucătoare, dintre care Miruna Baldovin născută în 2009 și Sofia Bălan născută în 2008, formația pregătită de Daciana Balaban a dat o replică onorabilă vicecampioanei României.</p>
<p>Să reușești 20 de goluri pe terenul Coronei în condițiile în care deplasarea s-a făcut în ziua partidei, este o probă de voință, caracter și dăruire maximă. CSM Galați: Sofia Bãlan-Sorana Chiriac 2g, Cristina Marcu, Andreea Merlă 2g, Iulia Eiler 8g, Miruna Baldovin 2g, Bianca Tricã 1g , Bianca Zegrean 5g. Antrenor principal Daciana Balaban, antrenor cu portarii Relu Druțu”,este mesajul postat de CSM Galați.</p>
<h2><span>Prima surpriză a campionatului: CSM Slatina  a deraiat Rapidul !</span></h2>
<p>CSM Slatina a dat lovitura în debutul sezonului. Oltencele au câștigat la București, scor 26-25 (15-12) cu Rapidul, la primul meci al francezului Laurent Bezeau că antrenor în Giulești!</p>
<p>Campioana CSM București a debutat cu victorie în noua ediție a Ligii Naționale, sâmbătă, pe teren propriu, cu formația Minaur Baia Mare, scor 34-33 (15-17).</p>
<h3><span>Liga Florilor, etapa 1</span></h3>
<p>Rapid – CSM Slatina 25-26<br/>
Gloria Bistrița – Zalău 35-19<br/>
CSM București – Minaur Baia Mare 34-33<br/>
Corona Brașov – CSM Galați 40-20<br/>
SCM Craiova –  CSM Târgu Jiu 27-26<br/>
*Meciul Dunărea Brăila – Râmnicu Vâlcea este programat duminică, de la ora 17:30</p>

]]></description>
    </item>
    <item>
      <title>SCMU Craiova, succes la limită în prima etapă a Ligii Florilor. Slatina a produs surpriza în fieful Rapidului</title>
      <link>https://www.prosport.ro/alte-sporturi/handbal/scmu-craiova-succes-la-limita-in-prima-etapa-a-ligii-florilor-slatina-a-produs-surpriza-in-fieful-rapidului-20260798</link>
      <description><![CDATA[<img src="https://www.prosport.ro//wp-content/uploads/2025/08/SCMU-Craiova-succes-la-limita-in-prima-etapa-a-Ligii-Florilor.-Slatina-a-produs-surpriza-in-fieful-Rapidului-1400x931.jpg"/><br/><p class="v1ydped324143MsoNormal"><span lang="RO">În prima etapă a Ligii Florilor, Sala Polivalentă din Bănie a găzduit un derby al Olteniei, SCMU Craiova – CSM Tg. Jiu, adjudecat mult mai greu decât era preconizat, dar şi cu ajutor din partea  arbitrilor, scor 27-26, de echipa gazdă.</span></p>
<p class="v1ydped324143MsoNormal"><span lang="RO"> Cu 7 minute înainte de final, gorjencele aveau avantaj de 2 goluri, scor 26-24, dar pe final Craiova a fost mai inspirată şi împinsă să revină, marcând prin Nikolic, Gogîrlă şi Da Rocha.</span></p>
<p class="v1ydped324143MsoNormal"><span lang="RO">Au jucat <span>pentru SCMU Craiova</span>: Zoqbi De Paula – Asli Iskit Caliskan 7 goluri, Zeljka Nikolic 6, Gomes da Rocha 5, Alicia Gogîrlă 3, Ivona Pavicevic 2, Ainhoa Hernandez 2, Natalia Nosek 1, Andreea Mihart 1, Orsolya Maria Mozes, Camila Micijevic, Teodora Popescu. De la oaspete s-au remarcat: Gavrilă 8 goluri, Simao 6, Dumbrăvean 5, Zinatullina 4.</span></p>
<h2 class="v1ydped324143MsoNormal"><span lang="RO">Erori de arbitraj în favoarea Craiovei</span></h2>
<p class="v1ydped324143MsoNormal"><span lang="RO">„Un succes care aparţine oamenilor care au venit la sală şi au sprijinit echipa în momentele delicate, ei merită mult mai mult. Felicit Târgu Jiul pentru atitudine. Am fost superficiali în situaţiile de unu la unu cu portarul şi nu este permis, dar e bine că am câştigat la un gol şi sper ca atitudinea să se schimbe de la joc la joc, fiindcă altfel va fi greu. Sper ca fetele să conştientizeze la ce echipă sunt” a spus antrenorul SCMU Craiova, Ovidiu Mihăilă.</span></p>
<p class="v1ydped324143MsoNormal"><span lang="RO">„A fost un meci pe care singure ni l-am făcut greu, poate şi pentru că a fost primul meci oficial împreună, sunt emoţii, dar e bine că am câştigat şi toată lumea e sănătoasă. După pauză ele au fost mult mai montate şi mai agresive. Iubesc Craiova, mereu am iubit-o, am mai fost în această sală şi imi place pozitivitatea oamenilor. Dacă azi nu a mers aproape nimic, la Baia Mare o să ne revanşăm” a declarat interul Craiovei, Alicia Gogîrlă.</span></p>
<p class="v1ydped324143MsoNormal"><span lang="RO">„Din punctul meu de vedere, arbitrii au făcut 2-3 greşeli pe finalul jocului, a fost o nebunie pe final, o harababură, ambele echipe au greşit. Noi avem un lot restrâns, jucăm în 6-7 fete, suntem outsieri în acest campionat, dar dăm totul în teren. Craiova are un lot numeros şi valoros” a declarat antrenorul gorjencelor, Liviu Andrieş.</span></p>
<p class="v1ydped324143MsoNormal"><span lang="RO">„Tot timpul ne-am vândut scump pielea mai ales împotriva Craiovei, avem un orgoliu al nostru. Am pierdut pe final din cauza unei greşeli tehnice. Obiectivul nostru este să nu ajungem în baraj, avem un lot tânăr, dar suntem o echipă foarte unită” a declarat Florenţa Ilie Dumbrăvean, de la CSM Tg. Jiu.</span></p>
<h2 class="v1ydped324143MsoNormal"><span lang="RO">Slatina a produs surpriza pe terenul Rapidului</span></h2>
<p class="v1ydped324143MsoNormal"><span lang="RO">Într-un alt meci din prima etapă a Ligii Florilor, presărat cu incredibile răsturnări de rezultat, CSM Slatina, într-o formulă schimbată mult în bine faţă de sezoanele anterioare, a câştigat la limită în deplasare cu Rapid Bucureşti, scor 26-25. </span></p>
<p class="v1ydped324143MsoNormal"><span lang="RO">CSM Bucureşti a trecut şi ea la un singur gol, la fel ca în Supercupă, de Minaur Baia Mare, scor 34-33, iar Gloria Bistriţa n-a avut emoţii cu HC Zalău, scor 35-19. Corona Braşov a demolat-o pe nou-promovata CSM Galaţi, scor 40-20, iar ultimul meci al etapei se joacă azi, Dunărea Brăila – SCM Rm. Vâlcea.</span></p>

]]></description>
    </item>
    <item>
      <title>Vâlcea și-a betonat poarta. A adus un portar cu jocuri în Champions League</title>
      <link>https://www.prosport.ro/alte-sporturi/handbal/valcea-si-a-betonat-poarta-a-adus-un-portar-cu-jocuri-in-champions-league-20257788</link>
      <description><![CDATA[<img src="https://www.prosport.ro//wp-content/uploads/2025/08/Quiniou-poza.jpg"/><br/><p>Echipa de handbal SCM Râmnicu Vâlcea a mutat pe piața transferurilor cu câteva zile înainte de startul Ligii Naționale și a anunțat transferul portarului francez Agathe Quiniou (24 ani).</p>
<p>Formată la Brest Bretagne, noul portar al lui <span>SCM Rm. Vâlcea</span> a debutat la senioare la 16 ani și a făcut parte din lotul care a câștigat campionatul Franței și Cupa Franței în 2021, precum și din echipa ajunsă în finala EHF Champions League în același an.</p>
<h2><span>Vine de la Nantes</span></h2>
<p>Ulterior, a activat pentru Chambray Touraine, în care a bifat două sezoane în <span>EHF European League</span>. În vara anului 2024 a semnat cu Nantes, dar echipa franceză a dat faliment și a jucat sezonul trecut în eșalonul secund.</p>
<p>Goalkeeper-ul este cunoscut pentru reflexe rapide și și-a demonstrat calitățile în partidele din Liga franceză și în cupele europene.</p>
<p>„Sunt foarte fericită să mă alătur echipei și să am ocazia să descopăr campionatul României. Este o provocare nouă pentru mine, într-o țară nouă. Abia aștept să întâlnesc toți suporterii și să înceapă sezonul. Ne vedem curând”, a declarat noul portar al Vâlcii pentru paginile oficiale ale clubului.</p>
<h2><span>S-a reziliat contractul cu Skogstrand</span></h2>
<p>Vâlcea a fost nevoită să caute portar, după ce norvegianca Eli Skogstrand a venit accidentată și urma să fie indisponibilă până în iarnă. Astfel, clubul vâlcean a ajuns la un acord amiabil de reziliere a contractului cu Skogstrand.</p>
<p>Tehnicianul Florentin Pera are acum în lot doi portari seniori, pe Raluca Kelemen și Agathe Quiniou, dar și pe junioara Beatrice Tunariu (19 ani). De asemenea, Diana Neagu este în recuperare la Clinica Fizionova Tg. Mureș după o operație de ligamente și va reveni pe teren probabil în iarnă.</p>
<p>SCM Rm. Vâlcea joacă în prima etapă a Ligii Naționale la Brăila, cu Dunărea, meciul fiind programat duminică, 31 august, de la ora 17.30, în direct pe Pro Arena.</p>

]]></description>
    </item>
    <item>
      <title>CSM București a câștigat Supercupa României</title>
      <link>https://www.prosport.ro/alte-sporturi/handbal/csm-bucuresti-a-castigat-supercupa-romaniei-20255176</link>
      <description><![CDATA[<img src="https://www.prosport.ro//wp-content/uploads/2025/08/CSM-Bucuresti-a-castigat-Supercupa-Romaniei-scaled-e1756068460891-1400x767.jpg"/><br/><p>CSM București a reușit să câștige Supercupa României după un meci foarte echilibrat cu Gloria Bistrița, scor 40-39.</p>
<p>„Tigroaicele” și-au trecut astfel în palmares un nou trofeu chiar în fața fanilor, Supercupa desfășurându-se în Sala Polivalentă din București.</p>
<h2><span>CSM București a câștigat Supercupa României</span></h2>
<p>CSM București și Gloria Bistrița s-au confruntat duminică, 24 august, în Supercupa României la handbal feminin. Meciul a fost de un echilibru incredibil, iar cele două formații nu au putut fi departajate după timpul regulamentar.</p>
<p>După prima repriză, scorul era 15-15, iar CSM București nu mai părea favorită precum în startul meciului.</p>
<p>La capătul celor două reprize, tabela indica egalitate perfectă, scor 30-30! Astfel, Supercupa României a avut nevoie de prelungiri, acolo unde CSM București a avut nervii mai tari.</p>
<p>Deși Gloria Bistrița a continuat să pună probleme serioase și în prelungiri, „tigroaicele” au reușit să găsească soluțiile salvatoare de fiecare dată, iar scorul final a fost 40-39.</p>
<h2><span>Ce buget anual are CSM București. S-ar bate lejer la titlu în Superliga!</span></h2>
<p>CSM București are un buget imens și s-ar bate fără probleme la titlu în Superliga României.</p>
<p>Liberalul Stelian Bujduveanu, primarul interimar al Capitalei, a dezvăluit care este bugetul anual al clubului.</p>
<p>Concret, CSM are un buget anual de aproximativ 13,8 milioane de euro, însă din acest buget sunt acoperite și cheltuielile pentru cei 700 copii din club.</p>
<p>„Bugetul pe care îl avem pentru CSM București este de 70 de milioane de lei (n.r. – aproximativ 13,8 milioane de euro). Pare mare, dar el conține și banii pe care îi plătim și pentru cei 700 de copii din club.</p>
<p>Sunt de părere că este necesar să avem o echipă cu care să ne mândrim. Ea aduce plusvaloare cetățenilor, pentru că ne face mândri atunci când câștigă diferite competiții, locale sau internaționale.</p>
<p>În România de azi, nu suntem în situația în care un beneficiar privat să investească în handbal, pentru că nu e ca în fotbal, nu e suficient de rentabil. Până ajungem în acel punct, Primăria trebuie să-și asume în continuare responsabilitatea finanțării acestei echipe de handbal, pentru că au fost foarte multe victorii”, a declarat Stelian Bujduveanu, la GSP.</p>

]]></description>
    </item>
  </channel>
</rss>
