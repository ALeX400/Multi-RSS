<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CRONICĂ Nicio surpriză! Danemarca a călcat în picioare România la Campionatul European de Handbal</title>
      <link>https://www.prosport.ro/alte-sporturi/handbal/nicio-surpriza-danemarca-a-calcat-in-picioare-romania-la-campionatul-european-de-handbal-20365154</link>
      <description><![CDATA[<img src="https://www.prosport.ro//wp-content/uploads/2026/01/Danemarca-a-calcat-in-picioare-Romania-la-Campionatul-European-de-Handbal-1400x785.jpg"/><br/><p>Naționala masculină de handbal a României a pierdut și al doilea meci la Campionatul European, fiind călcată în picioare de Danemarca.</p>
<p>După o primă repriză în care au jucat de la egal la egal cu Danemarcam, românii au clacat după pauză păierzând actul secund la 10 goluri.</p>
<h2><span>Danemarca a călcat în picioare România la Campionatul European de handbal, iar „tricolorii” se întorc acasă</span></h2>
<p>„Tricolorii” au făcut față adversarei doar în primele 15 minute, când s-au ținut la distanță de 3-4 goluri. Pauză i-a prins la 5 lungimi, dar în partea a doua peste naționala pregătită de George Buricea s-a prăvălit tăvălugul danez.</p>
<p>Nagy, Ghiţă și Dedu au marcat câte 4 goluri, Stănescu, Stanciuc și Buzle au punctat de 3 ori, Nistor de două 2, iar Botea o singură dată. De partea cealaltă, Gidsel, Hoxer și Pytlick au înscris, împreună, mai multe goluri, 25, decât naționala țării noastre.</p>
<p>Simon Pytlick a marcat de 7 ori în prima repriză și a dat tonul colegilor săi pentru a prelua controlul în repriza secundă. Danemarca a redus diferența în palmaresul general al meciurilor directe împotriva României și este acum la doar câteva victorii de a egala.</p>
<p><span>România a suferit cea mai mare înfrângere</span> din istoria sa la Campionatul European EHF, deoarece precedentul său record negativ era de 12 goluri. Marea problemă a danezilo după această confruntare este că Lukas Jørgensen s-a accidentat în repriza secundă, mergând direct la vestiar pentru o evaluare suplimentară.</p>
<p>„Am început foarte bine, poate i-am surprins și ne-am simțit foarte bine. A fost uimitor să joc într-o sală ca asta, până la urmă, au arătat că sunt cea mai bună echipă din lume”, a spus Ionuț Iancu, portarul echipei România, potrivit <span>site</span>-ului oficial.</p>
<h2><span>Antrenorul Danemarcei a recunoscut că echipa lui nu a jucat prea bine în apărare</span></h2>
<p>Danemarca a sărbătorit a 25-a victorie la un Campionat European pe arena Jyske Bank Boxen alături de suporterii săi pasionați din Herning, în timp ce echipa plină de vedete a lui Nikolaj Jacobsen a trecut cu ușurință de România și și-a asigurat un loc în runda principală a EHF EURO 2026.</p>
<p>Campionii olimpici și mondiali en-titre au marcat ocazia cu o performanță impresionantă în fața a 14.535 de spectatori. De asemenea, recordul în cea mai mare sală din Danemarca este de 27 de meciuri jucate, 25 de victorii, o remiză și înfrângerea dureroasă în fața Franței în finala EHF EURO 2014.</p>
<p>În condițiile în care toate meciurile din Grupa I principală, apoi semifinalele și, în cele din urmă, finala au loc în aceeași arenă, Danemarca se pregătește să meargă departe în cursa pentru mult râvnitul aur european.</p>
<p>„În prima repriză nu am jucat prea bine în apărare. Nu am reușit să blocăm nicio aruncare. În atac, cred că am jucat foarte bine în ambele reprize. După pauză, Kevin Møller a fost foarte bun, iar apărarea și-a ridicat nivelul”, a spus antrenorul principal, Nikolaj Jacobsen.</p>

]]></description>
    </item>
    <item>
      <title>CSM București, o forță în Liga Campionilor. Victorie categorică împotriva lui Krim Ljubliana</title>
      <link>https://www.prosport.ro/alte-sporturi/handbal/csm-bucuresti-o-forta-in-liga-campionilor-victorie-categorica-impotriva-lui-krim-ljubliana-20364777</link>
      <description><![CDATA[<img src="https://www.prosport.ro//wp-content/uploads/2026/01/CSM-Bucuresti-o-forta-in-Liga-Campionilor-1400x785.jpg"/><br/><p>Echipa feminină de handbal CSM București a obținut a 6-a victorie în ediția actuală a Ligii Campionilor, învingând Krim Ljubljana pe teren propriu.</p>
<p>Campioana României a urcat provizoriu pe locul 3, care permite prezența în play-off-ul pentru sferturile de finală, dar e la mare distanță de liderul Brest.</p>
<h2><span>Victorie categorică CSM București cu Krim Ljubliana, în Liga Campionilor</span></h2>
<p>Jaukovic și Omoregie au marcat cele mai multe goluri pentru echipa Primăriei Capitalei, câte 6, iar Pintea și Maslova au punctat de câte 4 ori. <span>Următorul meci pentru campioana României</span> va fi în deplasare, cu HC Podravka. Meciul se va juca pe 24 ianuarie.</p>
<p>Până în prezent, CSM București a obţinut rezultatele: 27-28 cu Ikast Handbold, 31-28 cu FTC Budapesta, 31-34 cu Brest Bretagne Handball, 34-24 cu Podravka, 27-31 cu Krim Ljubljana, 30-36 şi 33-24 cu Odense, 38-30 şi <span>34-31 cu Sola HK</span>.</p>
<p>Antrenoarea principală a echipei CSM București, Bojana Popovic, a avut un debut de vis în 2026, conducându-și echipa în rudna precedentă spre o victorie incredibilă, 33-24 împotriva lui Odense, chiar pe terenul acesteia.</p>
<p>Această victorie a dus CSM pe locul 4, cu 5 victorii și 4 înfrângeri, unul dintre aceste eșecuri fiind chiar împotriva lui Krim, pe 25 octombrie, în etapa cu numărul 5.</p>
<h2><span>CSM București a ajuns la victoria cu numărul 100 în Liga Campionilor</span></h2>
<p>Partida, care s-a jucat în Sala Ioan Kunst Ghermănescu din București, a fost fi a 16-a confruntare directă dintre cele două echipe, CSM deținând un avantaj clar. Și, cu această ocazie, formația bucureșteană a ajuns la victoria cu numărul 100 în Liga Campionilor EHF. Krim a rămas pe ultimul loc, cu două victorii și un egal.</p>
<p>„CSM are un lot excelent și calitate pe fiecare post. Odată cu sosirea unui nou antrenor principal, stilul lor de joc s-a schimbat și el puțin. În primul meci, am reușit să-i surprindem și am oferit o prestație excelentă. Sunt convins că suntem capabili să facem același lucru de data aceasta. Prin urmare, nu există niciun motiv să nu călătorim la București crezând că îi putem surprinde din nou”, spunea înaintea confruntării Ziga Novak, antrenorul principal al celor de la Krim Mercator.</p>
<p>CSM București mai are de jucat în deplasare cu Podravka pe 24 ianuarie, acasă cu liderul Brest pe 8 februarie, în deplasare cu FTC Budapesta pe 14 februarie și, în fine, acasă cu Ikast. Primele două din fiecare grupă se califică direct în sferturile de finală, iar formațile de pe pozițiile 3-6 vor juca, în cruciș, pentru ultimele locuri din faza eliminatorie.</p>
<p>Meciurile din paly-off au loc pe 21 și 29 martie, sferturile pe 18 și 26 aprilie, iar turneul final de la Budapesta este programat pe 6 și 7 iunie.</p>

]]></description>
    </item>
    <item>
      <title>Surpriza de la Campionatul European care i-a șocat pe nemți!</title>
      <link>https://www.prosport.ro/alte-sporturi/handbal/surpriza-de-la-campionatul-european-care-i-a-socat-pe-nemti-20364656</link>
      <description><![CDATA[<img src="https://www.prosport.ro//wp-content/uploads/2026/01/Surpriza-de-la-Campionatul-European-care-i-a-socat-pe-nemti-e1768742542121.jpg"/><br/><p>Reprezentativa Serbiei a oferit surpriza la Campionatul European de handbal masculin din Danemarca, Norvegia și Suedia, după ce s-a impus în fața Germaniei, scor 30-27, în meciul contând pentru Grupa A. Rezultatul a fost unul șocant pentru nemți, care la ediția precedentă au terminat pe locul patru.</p>
<p>Clasamentul Grupei A: Spania (4 puncte), Serbia (2 puncte), Germania (2 puncte) și Austria (0 puncte). Următoarea adversară a liderului este chiar Germania, în timp ce Serbia se va confrunta cu reprezentativa Austriei.</p>
<h2><span>Surpriza de la Campionatul European care i-a șocat pe nemți</span></h2>
<p>După debutul cu stângul la <span>Campionatul European de handbal masculin</span>, când a pierdut în fața reprezentativei Spaniei, Serbia a oferit surpriza competiției și i-a șocat pe nemți, campioni europeni la edițiile din 2004 și 2016.</p>
<p>Serbia a reușit o performanță strălucită prin victoria cu Germania, scor 30-27, prin care și-a asigurat șansa de a trece în grupa principală. Succesul Serbiei întrerupe seria de victorii pe care le-a obținut Germania în ultimii ani. În competițiile oficiale, Germania s-a impus de două ori (CM 2019 și 2023) și a remizat de două ori (CM 2009 și CE 2012), în timp ce în meciurile amicale, Serbia a reușit o singură victorie, în 2012.</p>
<p>La pauza meciului, Germania a condus cu 17-13, însă la reluare, sârbii au accelerat, și-au îmbunătățit apărarea și au avut mai multe recuperări, pe care le-au transformat în goluri pe contraatac, și au egalat scorul la 22-22, prima dată după 5-5.</p>
<p>„Dacă nu atingem nivelul optim, o înfrângere ca aceasta este consecința logică. După o primă repriză bună, ne-am pierdut complet orientarea după pauză, am comis multe greșeli tehnice și am ratat prea multe aruncări. În plus, apărarea noastră nu a fost la fel de solidă ca în meciurile recente, deși acest lucru s-a datorat și calității adversarului. Felicitări sârbilor pentru felul în care au jucat astăzi”, a declarat pivotul Johannes Golla, căpitanul Germaniei, citat de <span>EHF</span>.</p>
<h2><span>Trei echipe în lupta pentru locul din grupa principală</span></h2>
<p>Înainte meciurilor decisive, care se vor disputa luni, 19 ianuarie, atât Serbia, cât și Germania au câte două puncte, aflându-se în urma Spaniei, care și-a câștigat ambele meciuri disputate. Astfel, toate cele trei echipe își pot asigura „biletul” pentru runda principală, însă doar două vor reuși acest lucru. Luni, Spania se confruntă cu Germania (ora 21:30), în timp ce Serbia întâlnește Austria (ora 19:00).</p>
<p>„Nu avem calitatea lor (n.r. a nemților), dar astăzi am arătat tuturor că putem juca ca o echipă și că putem învinge pe oricine în acest campionat european. Am pierdut primul meci împotriva Spaniei și, dacă pierdem împotriva Austriei, suntem eliminați, așa că trebuie să fim umili și să ne pregătim foarte bine, pentru că acesta va fi ca un final dacă vrem să ajungem în runda principală”, a declarat Dragan Pechmalbec, pivotul Serbiei, potrivit sursei menționate.</p>
<ul>
<li>România joacă meciul cu Danemarca duminică, fiind al doilea duel din Grupa B. Partida este programată de la ora 21:30. <span>„Tricolorii” au debutat cu o înfrângere, în fața Portugaliei</span>, scor 34-40, iar în ultimul meci din grupă se vor întâlni cu Macedonia de Nord.</li>
</ul>

]]></description>
    </item>
    <item>
      <title>România – Portugalia 34-40, în Grupa B de la Campionatul European de handbal masculin. „Tricolorii” au pierdut clar primul meci de la competiția continentală</title>
      <link>https://www.prosport.ro/alte-sporturi/handbal/romania-portugalia-34-40-in-grupa-b-de-la-campionatul-european-de-handbal-masculin-tricolorii-au-pierdut-clar-primul-meci-de-la-competitia-continentala-20363482</link>
      <description><![CDATA[<img src="https://www.prosport.ro//wp-content/uploads/2026/01/Romania-Portugalia-34-40-in-Grupa-B-de-la-Campionatul-European-de-handbal-masculin.jpg"/><br/><p>România și Portugalia se întâlnesc astăzi, 16 ianuarie, în primul meci din Grupa B de la Campionatul European masculin de handbal, într-o partidă programată la ora 19:00.</p>
<p>Meciul poate fi urmărit pe www.prosport.ro, în format Live Text Online, dar și pe platforma de streaming Voyo.</p>
<h2><span>România – Portugalia, live Text Online, de la ora 19:00, în Grupa B de la Campionatul European masculin de handbal</span></h2>
<p>Naționala masculină de handbal a României joacă, de la ora 19:00, <span>primul ei meci la Campionatul European</span>, organizat de Danemarca, Norvegia și Suedia. Competiția are la start 24 de echipe și se încheie pe 1 februarie, când au loc cele două meciuri pentru medalii.</p>
<p>România s-a calificat pentru a doua oară la rând la competiția continentală, după ce a terminat Grupa 8 pe locul 3, cu 5 puncte, după Portugalia (9 puncte) și Polonia (6 puncte), dar înaintea Israelului (4 puncte).</p>
<p>În meciurile directe cu lusitanii, românii au cedat cu 30-37 în deplasare și s-au impus cu 28-24 la Constanța. Formația pregătită de George Buricea a ajuns la competiția continentală ca urmare a faptului că a avut linia de clasament cea mai bună dintre toate echipele clasate pe poziția a 3-a.</p>
<p>După meciul cu Portugalia, naționala țării noastre va întâlni Danemarca pe 18 ianuarie, de la ora 21:30, și Macedonia de Nord, două zile mai târziu, de la 19:00. Ambele confruntări <span>pot fi urmărite pe Voyo</span>. Primele două se califică în faza următoare a competiției.</p>
<h2><span>George Buricea a convocat doi stranieri în lotul pentru Campionatul European</span></h2>
<p>În ceea ce privește lotul deplasat la Campionatul European, Buricea s-a văzut pus în situația de a-i lăsa acasă pe Andrei Drăgan, Dan Vasile, Demis Grigoraș, Gabriel Ilie, Liviu Caba și Erik Pop, toți fiind accidentați.</p>
<p>De partea cealaltă, Portugalia este pregătită de Paulo Pereira, nimeni altul decât tehnicianul campioanei Dinamo. El este în funcție din 2016, iar cu el pe banca tehnică portughezii au ocupat locul 4 la cea mai recentă ediție de Campionat Mondial și 7 la europeanul din 2024.</p>
<p>De parcă aceste lucruri nu ar fi suficiente, în ultimul meci de pregătire care as avut loc înainte de EURO 2026, Portugalia a învins Spania cu 34-31.</p>
<p>„Ne așteptăm la un meci bun contra Portugaliei. Nu e ușor să joci împotriva lor, practică un handbal în viteză. Dar avem strategia noastră, nu voi vorbi acum despre ea.</p>
<p>Știu că băieții au capacitatea și calitatea pentru a face o figură frumoasă. Sunt foarte, foarte încrezător în echipă. E un turneu important pentru mine, pentru țară, pentru toată lumea! Știu că nu vom dezamăgi”, a declarat George Buricea, potrivit forului european.</p>
<p>Lotul convocat de selecționerul României are doi stranieri:</p>
<ul>
<li>Portari – Ionuț Iancu (Dinamo), Mihai Popescu (Potaissa Turda)</li>
<li>Extreme stânga – Alexandru Andrei (Poli Timișoara), Denis Vereș (Potaissa)</li>
<li>Extreme dreapta – Sorin Grigore (CSU Suceava), Ionuț Nistor (Dinamo)</li>
<li>Interi stânga – Tudor Botea (Minaur Baia Mare), Andrei Buzle, Robert Militaru (ambii Dinamo), Răzvan Trif (Poli Timișoara), Dan Racoțea (Górnik Zabrze)</li>
<li>Interi dreapta – Ionuț Stănescu (Wybrzeze Gdansk), Cristian Ghiță (Potaissa)</li>
<li>Coordonatori – Daniel Stanciuc (Dinamo), Ștefan Cumpănici (Minaur)</li>
<li>Pivoți – Călin Dedu (Dinamo), Robert Nagy (Minaur), Andras Szasz (Poli Timișoara)</li>
</ul>

]]></description>
    </item>
    <item>
      <title>Se schimbă legea, pentru ca românii să nu mai fie supuși unei umilințe care nu exista nici înainte de 1989. ProSport a avut dreptate: proiectul a fost depus la Senat</title>
      <link>https://www.prosport.ro/alte-sporturi/handbal/se-schimba-legea-pentru-ca-romanii-sa-nu-mai-fie-supusi-unei-umilinte-care-nu-exista-nici-inainte-de-1989-prosport-a-avut-dreptate-proiectul-a-fost-depus-la-senat-20363589</link>
      <description><![CDATA[<img src="https://www.prosport.ro//wp-content/uploads/2026/01/se-schimba-legea-pentru-ca-romanii-sa-nu-mai-fie-supusi-unei-umilinte-care-nu-exista-nici-inainte-de-1989-prosport-a-avut-dreptate-proiectul-a-fost-depus-la-senat.webp"/><br/><p><span>Un proiect de lege privind modificarea și completarea Legii audiovizualului nr. 504/2002 a fost depus vineri la Biroul Permanent al Senatul României. </span></p>
<p><span>Inițiativa are ca scop includerea meciurilor naționalelor României de handbal feminin și masculin de la Campionatele Europene și Mondiale în categoria evenimentelor de importanță majoră, care trebuie difuzate obligatoriu la televiziune și fără costuri pentru public.</span></p>
<ul>
<li>Meciurile naționalei de handbal masculin a României de la Campionatul European nu sunt transmise în direct la TV în țara noastră, ci numai pe platforma Voyo, contracost. Astfel, cei mai mulți dintre români nu îi vor putea urmări în direct pe „tricolori”.</li>
</ul>
<h2><span>Se schimbă legea!</span></h2>
<p><span>Demersul confirmă <span>informațiile prezentate anterior de ProSport</span>, potrivit cărora legea urmează să fie modificată. Inițiativa este susținută de deputatul AUR Ciprian Paraschiv, președintele Comisiei pentru Tineret și Sport din Camera Deputaților, care a confirmat că proiectul legislativ urmărește modificarea articolului 21 din Legea audiovizualului. Acesta reglementează regimul evenimentelor de importanță majoră și lista competițiilor care trebuie să fie accesibile gratuit publicului din România.</span></p>
<p><span>Potrivit explicațiilor oferite de Ciprian Paraschiv, scopul este actualizarea cadrului legal existent și completarea listei stabilite prin Hotărârea de Guvern nr. 47/2003, astfel încât meciurile naționalelor de handbal ale României, atât cea feminină, cât și cea masculină, la turneele finale europene și mondiale, să fie difuzate obligatoriu la TV, gratuit.</span></p>
<p><span>„Handbalul a fost și a rămas un ambasador extraordinar al țării noastre, românii apreciază în număr mare și urmăresc acest sport de echipă, iar prezența României la turneele finale de maximă importanță, europene și mondiale, atât în handbalul feminin, cât și cel masculin, constituie repere indubitabile prin care noile generații pot și trebuie să descopere, având acces direct și gratuit la evenimentul sportiv, valorile handbalului, performerii lui și modelele autentice ale performanței indiferent de domeniu”,își explică demersul deputatul AUR Ciprian Paraschiv.</span></p>
<h2><span>PRO TV achiziționase ulterior drepturile de difuzare</span></h2>
<p><span>Inițiativa legislativă vine după ce drepturile de difuzare pentru următoarele 12 turnee finale majore de handbal au fost achiziționate de PRO TV. Ulterior, a fost anunțată strategia prin care competițiile, inclusiv meciurile României, urmau să fie transmise exclusiv online și contracost, prin platforma VOYO.</span></p>
<p><span>Decizia a generat reacții în rândul comunității handbalului românesc, fiind inițiată inclusiv o petiție publică prin care s-a solicitat transmiterea la televiziune a meciurilor naționalelor. Demersul a fost susținut de jucătoare din Liga Florilor și din echipa națională, dar și de reprezentanți ai mediului sportiv.</span></p>
<p><span>Proiectul depus la Senat nu va putea produce efecte imediate pentru <span>Campionatul European de handbal masculin din ianuarie 2026</span>, competiție care va fi difuzată exclusiv online. În schimb, dacă modificările legislative vor fi adoptate, meciurile României de la viitoarele Europene și Mondiale, inclusiv de la Campionatul European feminin din decembrie 2026, ar urma să fie transmise obligatoriu la TV și gratuit, pe teritoriul României.</span></p>

]]></description>
    </item>
  </channel>
</rss>
