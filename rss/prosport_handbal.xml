<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fostele handbaliste de la Chimistul, duble câștigătoare de Cupa IHF s-au adunat la Rm. Vâlcea. Legendarul Ioan Gavrilescu a fost sufletul petrecerii</title>
      <link>https://www.prosport.ro/alte-sporturi/handbal/fostele-handbaliste-de-la-chimistul-duble-castigatoare-de-cupa-ihf-s-au-adunat-la-rm-valcea-legendarul-ioan-gavrilescu-a-fost-sufletul-petrecerii-20188295</link>
      <description><![CDATA[<img src="https://www.prosport.ro/wp-content/uploads/2025/06/WhatsApp-Image-2025-06-04-at-20.47.06-1400x635.jpeg"/><br/><p>Handbalistele și conducătorii care au câștigat <span>Cupa IHF</span> cu Chimistul în anii 1984 și 1989 s-au întâlnit miercuri, la Rm. Vâlcea, pentru a rememora clipele de glorie.</p>
<p>De această dată, fostele glorii de la Chimistul s-au reunit din nou la Rm. Vâlcea, la invitația firmei Annabella, într-un restaurant select din Parcul Zăvoi. Printre oaspeții de seamă ai evenimentului s-au numărat Constantin Roibu (fost director SC Oltchim SA), Venerica Pătru (fost prim secretar al județului), Eusebiu Vețeleanu (viceprimar Rm. Vâlcea) și familia Dorina și Dan Mutu (Annabella), dar și foștii conducători ai clubului, Ioan Gavrilescu și Petre Berbecaru, organizatorii evenimentului. Anul trecut, clubul SCM Râmnicu Vâlcea a organizat în Sala Sporturilor Traian o festivitate de premiere a fostelor jucătoare de la Chimistul, care au triumfat în Cupa IHF în anii 1984 și 1989. Cinci jucătoare au fost pe teren la ambele trofee IHF: Doina Rodeanu, Maria Torok Duca, Edit Matei, Maria Dincă și Rodica Pestrea.</p>
<p>Seara a început cu un moment de reculegere în memoria celor care au contribuit a performanțele din acea vreme și au trecut în neființă, fostele jucătoare Nicolița Băzărâncă și Cristina Lada Rouă, Mihai Ionel (fost director al SC Oltchim), Adrian Ghiță, Constantin Stănculescu, Marin Nistor (foști președinți de secție handbal) și Constantin Tită, primul director al Sălii Sporturilor Traian.<br/>
Avocatul Cezar Tită organizează în memoria tatălui său un memorial devenit tradițional la Rm. Vâlcea. Ediția din acest an este programată în perioada 8-9 august, iar alături de SCM Rm. Vâlcea mai sunt invitate Rapid București, SCM Craiova și Debrecen (Ungaria).</p>
<h2><span>„Eram renumiți în Europa pentru mesele comune”</span></h2>
<p>A fost o seară de neuitat la <span>Rm. Vâlcea</span>, în care s-au depănat multe amintiri, s-a dansat și s-au făcut multe poze. Joi, întreaga echipă a mers în vizită la Hidrocentrala de la Ciunget, după care a urmat de o masă comună la Călimănești.</p>
<p>La cererea fetelor, cel mai longeviv conducător din handbalul românesc, Ioan Gavrilescu a cântat a microfon &lt;Besame mucho!&gt;, melodia sa preferată, pe care o fredona la fiecare banchet al echipei. „Pe lângă faptul că Oltchim avea o echipă de top, eram renumiți în toată Europa pentru mesele comune pe care le organizam după jocuri. Timp de 30 de ani, echipa a jucat fără întrerupere în cupele europene” a povestit Ioan Gavrilescu, care la 84 de ani a fost sufletul petrecerii.</p>
<p>Acesta a condus destinele echipei Oltchim nu mai puțin de 33 de ani, fiind depășit în sportul românesc doar de Jean Pădureanu, care a fost președinte la Gloria timp de 46 de ani. Pe lângă cele două Cupe IHF în 1984 şi 1989, Oltchim a mai câștigat Cupa Cupelor în 2007 şi Supercupa Europei în 1984 şi 2007, dar nu și-a atins niciodată visul cel mare, Liga Campionilor .</p>
<p>Chimistul Rm. Vâlcea a apărut în 1980, iar în 1984 a cucerit primul trofeu european, Cupa IHF. În finală, Vâlcea a câștigat dubla manșă, 22-18 cu Oldenburg în Germania și 29-21 în Sala Traian. În același an, Vâlcea a câștigat și Supercupa Europei la Varazdin. În finala din 1989, Chimistul a învins acasă pe Vilnius, 26-18 la Rm. Vâlcea și a pierdut în deplasare, 21-26.</p>
<p>CHIMISTUL 1983-1984: Georgeta Andronache, Doina Rodeanu, Hilda Popescu, Maria Petre, Nicoleta Petre, Nicolița Băzărângă (decedată), Rodica Petrea, Maria Torok Verigeanu, Elena Morariu, Adriana Călin, Dorina Bucur, Felicia Tipi, Edit Torok Matei, Daniela Robu, Nicoleta Roșianu, Cristina Lada Rouă (decedată). ANTRENORI: Constantin Popescu (principal), Maria Ciulei (secund), Mobi Mătăsaru (kinetoterapeut)</p>
<p>CHIMISTUL 1988-1989: Doina Rodeanu, Carmen Moldovan, Viorica Dumitrache, Maria Verigeanu, Edith Torok Matei, Liliana Țopea, Denisa Romete, Lăcrămioara Lazăr, Nadina Nedelcu, Rodica Pestrea, Maria Dincă, Elena Păunescu, Mihaela Grădinaru, Maria Petruș Rădoi, Mariana Târcă, Georgeta Curmenț. ANTRENORI: Ion Gherhard, Petre Berbecaru (tur), Gheorghe Ionescu, Ion Gherhard (retur), Mobi Mătăsaru (kinetoterapeut)</p>
<h2><span>Palmares Oltchim Rm. Vâlcea</span></h2>
<p>-19 titluri de campioană a României (1989, 1990, 1991, 1993, 1994, 1995, 1996, 1997, 1998, 1999, 2000, 2002, 2007, 2008, 2009, 2010, 2011, 2012, 2013)<br/>
-14 Cupe ale României (1984, 1990, 1992, 1993, 1994, 1995, 1996, 1997, 1998, 1999, 2001, 2002, 2007, 2011)<br/>
-1 Supercupă a României (2007)<br/>
-1 finală de Liga Campionilor (2010), de alte 5 ori semifinalistă (1990, 1992, 2009, 2012, 2013)<br/>
-2 Cupe EHF (1984, 1989)<br/>
-1 Cupa Cupelor (2007)<br/>
– 1 Supercupa Europei (2007)</p>

]]></description>
    </item>
    <item>
      <title>Constantin Din, cele mai dure declarații din cei trei ani ca președinte al FR Handbal: „Sunt lucruri necurate. Tot ce am făcut, am făcut cu sufletul”. Ce a spus de Gheorghe Tadici. VIDEO</title>
      <link>https://www.prosport.ro/alte-sporturi/handbal/constantin-din-cele-mai-dure-declaratii-din-cei-trei-ani-ca-presedinte-al-fr-handbal-sunt-lucruri-necurate-tot-ce-am-facut-am-facut-cu-sufletul-ce-a-spus-de-gheorghe-tadici-20187624</link>
      <description><![CDATA[<img src="https://www.prosport.ro/wp-content/uploads/2025/06/Constantin-Din-cele-mai-dure-declaratii-din-cei-trei-ani-ca-presedinte-al-FR-Handbal-„Se-fac-lucruri-necurate.-Tot-ce-am-facut-am-facut-cu-sufletul.-Ce-a-spus-de-Gheorghe-Tadici-e1749047543210-1400x848.jpg"/><br/><p>Handbalul românesc este pe un „butoi de pulbere” după ce Consiliul de Administrație al FRH a intrat în conflict cu președintele Constantin Din.</p>
<p>Șeful din handbal a contracarat ieri într-o conferință de presă în care a atacat mai multe persoane care ”se opun deciziilor bune și modernizării acestui sport”.</p>
<h2><span>Constantin Din, săgeți pentru Gheorghe Tadici și Sorin Dinu</span></h2>
<p>Printre ei Flavius Săsăiac și Gheorghe Tadici, dar mai ales vicepreședintele Sorin Dinu, aflat în sală care a intrat în polemici prelungite cu acesta.</p>
<p>Campionatul de tineret nu se desființează, ci devine opțional pentru echipele de ligă sau oricare alte echipe consideră că o astfel de competiție ajută la dezvoltarea jucătorilor tineri.</p>
<p>„Domnul Gheorghe Tadici este sancționat de o comisie, este iertat parțial de altă comisie. Ăsta e un mecanism ăla de care vă spuneam puțin mai devreme. Adică lucruri necurate.</p>
<p>Dacă acest comportament este de acceptat și este un model pentru tinerii noștri sportivi, și nu doar pentru sportivi, e ceva inimaginabil. A fost televizat tot circul și au văzut foarte mulți oameni, ăsta este comportamentul din handbalul nostru.</p>
<p>În schimb, domnul Tadici este susținătorul jucătorului tânăr român. Și noi acum desfințăm campionatul de tineri. De unde-și mai ia domnul Tadici jucător tineri, să-i folosească în echipa mare, dacă noi nu mai le oferim continuitate?</p>
<h2><span>FRH a mers pe opțional, CA a vrut să distrugă, anunță președintele Din</span></h2>
<p>Deci până să apără acest campionat de tineri, 90% dintre juniori, la vârsta 12-19 ani, abandonau handbalul. Cu regula 21 și regula 23. Unde erau juniorii? Da. Cu regula Under 21 și 23.</p>
<p>Federația Europeană încearcă să pregătească practic cât mai mulți oameni, cât mai mulți antrenori, să-i licențieze, să-i califice. Noi nu vrem. Noi, la propunerile domnului Tadici și ale domnului Sâsăiac, noi putem să stăm la nivel de ligă națională pe bancă, fără să fim deja antrenori. Oferim această posibilitate”, a punctat ironic Constantin Din.</p>
<p>„Consiliul de Administrație a votat pentru desființarea campionatului de tineret, dar eu am propus să avem măcar opțiunea. Mă gândesc că opțiunea de a te înscrie, ca și club, la campionatul de tineret ar putea să ajute. Ar putea să ajute, nu știu sigur, nu știu dacă se va înscrie cineva. Eu nu cred că poate veni cineva să spună că am avantajat pe X sau că am dezavantajat pe Y.</p>
<p>Eu tot ce am făcut, am făcut cu sufletul pentru handbalul românesc. Faptul că nu mai am majoritate în Consiliul de Administrație e treaba lor. Eu mă străduiesc în continuare să îmi fac treaba cât mai bine”, a explicat Din.</p>
<h2><span>Din acuză că Dinu, ca vicepreședinte, a dat în judecată FRH</span></h2>
<p>„În ianuarie am avut o întâlnire cu toți conducătorii de Ligă Națională pentru a găsi o formulă pentru protejarea jucătorilor români. Din 28 de participanți, 24 și-au dorit campionat de tineret sau poate au fost 20, nu știu exact. Procentul celor care își doreau acest campionat de tineret era însă covârșitor. Deci oamenii care produc handbal, oamenii care investesc doresc campionat de tineret și vin câțiva membri ai Consiliului de Administrație și se opun, spun că nu este bine.</p>
<p>Oare noi, cei care am fost aleși, nu trebuie să facem ceea ce își doresc membrii afiliați? Unde s-a mai văzut în lumea asta ca un vicepreședinte al unei federații (n.r. – vicepreședintele Sorin Dinu) să dea în judecată federația?</p>
<p>Nu există în istorie așa ceva ca vicepreședintele federației să reprezinte un club sau un jucător împotriva federației.</p>
<p>Iar domnul Dinu a votat pentru desființarea campionatului de tineret. Domnul Tadici, de exemplu, era susținătorul jucătorilor tineri români. Și noi acum desființăm campionatul de tineret”, a încheiat oficialul FRH.</p>
<blockquote><p>Democrația înseamnă să reprezentăm interesul tuturor, nu doar al unui club care beneficiază de un loc în Consiliul de Administrație. Democrația înseamnă și reguli. Îi aștept pe domnul Dinu și pe domnul Sâsâeac aici, să vină la conducere. Să candideze, să câștige, să conducă… pentru că poate fi foarte bine. Dar până atunci ar trebui să ne unim toți și să ținem cont de ce zic oamenii<br/>
Constantin Din, președinte FR Handbal</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/nIer11V4i24?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Scandal între președintele și vicepreședintele FR Handbal! “Să ne spună dl. jurist că e specialist”" width="500"></iframe></div>

]]></description>
    </item>
    <item>
      <title>George Buricea a fost prezentat oficial la SCM Poli Timișoara. Va fi în paralel și selecționerul naționalei masculine</title>
      <link>https://www.prosport.ro/alte-sporturi/handbal/george-buricea-a-fost-prezentat-oficial-la-scm-poli-timisoara-va-fi-in-paralel-si-selectionerul-nationalei-masculine-20188408</link>
      <description><![CDATA[<img src="https://www.prosport.ro/wp-content/uploads/2025/06/dedu.costinas.buricea-1400x1050.jpg"/><br/><p>SCM Poli Timișoara l-a prezentat joi pe noul antrenor, <span>George Buricea</span>, o numire care nu mai este o surpriză pentru nimeni de luni bune de zile.</p>
<p>Cel care vine în locul muntenegreanului Pero Milosevic va fi în continuare și selecționerul naționalei masculine a României, în contextul în care <span>președintele FRH</span> îl condiționează pe Florentin Pera să nu mai fie și antrenor de club în Liga Florilor.</p>
<h2><span>Tatona Timișoara de când a venit Alexandru Dedu în Banat</span></h2>
<p>Buricea va împlini vara aceasta 46 de ani și a trăit, la propriu, ultimul sfert de secol la Constanța, unde a fost jucător și antrenor. Vara aceasta, cu zvonuri care vorbeau despre mutare chiar din ianuarie anul trecut, a făcut o schimbare, pe fondul problemelor financiare mari de la echipa din Dobrogea. „N-aș fi venit la Timișoara dacă nu credeam cu tărie în potențialul acestui proiect. Nu m-aș fi înhămat la o treabă atât de grea dacă nu aveam convingerea că vom reuși să facem ceva mare. Filosofia mea este unitate de grup, disciplină, seriozitate și sacrificiu. Vreau să construiesc și să transform vestiarul Timișoarei într-o familie. Am dovedit și la Constanța și la națională că performanța se face în primul rând se face în primul rând cu puterea grupului. Trebuie să aducem suporterii la sală, să-i facem să rezoneze emoțional cu noi și acest proiect trebuie să înceapă dinspre parchet spre tribună”, a declarat Buricea la prezentarea oficială. El a semnat pentru două sezoane.</p>
<h2><span>A comentat zvonul cum că a fost aproape să ajungă la Steaua</span></h2>
<p>În primăvara aceasta, în presă a apărut informația că Buricea, pe fondul crizei de la Constanța, era înțeles să meargă cu un grup de jucători la CSA Steaua, dar că s-a „sucit” spre Timișoara după ce a devenit clar că roș-albaștrii au retrogradat matematic (și doar teoretic, căci vor reapărea invitații pe fondul desființări mai multor echipe salvate). Unele zvonuri spuneau că de „ciudă” că urmau să fie înlocuiți, jucătorii Stelei nu mai erau motivați să joace bine. „Știu tot ce a apărut. Am fost în discuții cu mai multe echipe, dar astăzi sunt aici și sunt la Timișoara. Asta nu am de unde să știu ce a fos tîn capul jucătorilor de la Steaua. Dacă a fost așa, e o dovadă de neprofesionalism, pentru că erau încă la acel club și trebuiau să-și facă treaba”, a punctat antrenorul.</p>
<h2><span>Liber să aibă două contracte, spre deosebire de Pera</span></h2>
<p>Altfel, deocamdată cel puțin, Constantin Din nu-l poate condiționa pe Buricea să aleagă între naționala masculină și o echipă de club. Le poate antrena pe ambele. „Nu este cazul meu. eu am contract cu FRH, suntem calificați la Europeanul de anul viitor. Contractul meu cu federația va expira la vară. Până atunci, voi și la Timișoara și la națională”, a precizat handbalistul născut la Brăila. Buricea nu a putut spune cu câți jucători a venit de la Constanța momentan, deoarece contractele nu sunt încă și semnate.</p>
<p>După mai multe sezoane de mediocritate, conducătorii lui Poli speră la performanță. „Este un nou început al acestei echipe de tradiție a handbalului timișorean”, a precizat Alexandru Dedu, managerul sportiv al clubului. „Am vrea să fie mai bine sezonul următor și peste două sezoane să ne creați așa multe dificultăți să facem rost de banii de premiere, încât să apelăm și la mediul privat”, a transmis directorul SCM Timișoara, Cătălin Costinaș.</p>

]]></description>
    </item>
    <item>
      <title>Cale liberă pentru George Buricea. SCM Poli Timișoara s-a despărțit oficial de antrenorul Pero Milosevic</title>
      <link>https://www.prosport.ro/alte-sporturi/handbal/cale-libera-pentru-george-buricea-scm-poli-timisoara-s-a-despartit-oficial-de-antrenorul-pero-milosevic-20187078</link>
      <description><![CDATA[<img src="https://www.prosport.ro/wp-content/uploads/2025/06/dedu.milosevic-1400x1050.jpg"/><br/><p>Este o chestiune de zile până când selecționerul echipei naționale de handbal masculin, George Buricea, va fi prezentat oficial drept antrenorul lui SCM Poli Timișoara. Un prim pas s-a făcut deja, după ce clubul alb-violet a anunțat despărțirea de antrenorul muntenegrean Pero Milosevic, deși „principalul” ar mai fi avut contract.</p>
<p><span>Managerul clubului SCM Timișoara, Alexandru Dedu</span>, a precizat că a dorit să-i mulțumească lui Milosevic. Cel mai probabil, <span>Buricea va fi prezentat zilele viitoare de club</span>.</p>
<h2><span>Alexandru Dedu a vrut să facă o despărțire cu caracter oficial de Milosevic</span></h2>
<p>„Am ținut mult să avem această conferință de presă întrucât, în urma discuțiilor pe care le-am avut cu domnul Pero Milosevic am ajuns la un acord amiabil și de bun-simț și consensual, în care începând din acest moment, vom întrerupe relațiile de muncă dintre dânsul și clubul SCM Timișoara. De ce am ținut să facem conferința: pentru că Pero Milosevic este omul care a avut o contribuție decisivă la dezvoltarea din ultimii ani a clubului. A participat la istoria acestui club, este ultimul om care a condus echipa spre un titlu național (n.r Cupa României în 2019) și cred că merită cu prisosință respectul nostru, al clubului, și al celor ce iubesc acest club”, a precizat Dedu.</p>
<p>În total, muntenegreanul a stat 7 ani la Timișoara. Ar fi trebuit să mai aibă un sezon contract. „Au fost 7 ani de neuitat. Primul mandat a fost mult mai prolific, cu participare în cupele europene, Cupa României și un loc 3 în campionat. Anul trecut am venit într-un moment fierbinte. Am fost solicitat și am venit într-un timp foarte scurt pentru a prelua clubul pe care îl iubesc. Am venit fără niciun fel de condiții în prealabil. Anul trecut, s-a reușit evitarea barajului și s-a semnat un contract pe 2+1 ani. Sezonul acesta nu a fost atât de fericit. Toată lumea este de vină. În primul rând eu, jucători, au fost și situații când echipa a fost lipsită de noroc, cu pierderea a cinci meciuri la un gol și patru egaluri. Înțeleg că este în beneficiul clubului cu măsurile ce urmează să se aplice, cu noul antrenor”, a precizat Milosevic.</p>
<h2><span>Milosevic spune că s-a simțit nedorit</span></h2>
<p>E important de precizat că Milosevic venise la Timișoara după ce rămăsese fără echipă în zona Golfului. Antrenorul a ținut să puncteze că îi este greu să-și găsească acum angajament, dar că nu a vrut să se judece pentru o reziliere unilaterală cu Poli. „La 1 iunie este foarte greu ca un antrenor să-și găsească angajament având în vedere că lucrurile acestea s-au planificat din timp. Nu știu ce voi face, este hazard. până în decembrie, cred că voi găsi foarte greu. Aș putea ajunge în Qatar, Kuweit, Spania sau România. Am bănuit cu două luni înainte de acest moment. Au fost tot felul de zvonuri, articole prin presă. A existat o bănuială. Sigur, când există ceva de genul nu este ușor să nici să lucrezi, dar ca un profesionist, am lucrat până în ultima zi de antrenament. În momentul în care s-a pus problema rezilierii, am știut că nu mi-am dorit să mă judeca la comisii”, a mai adăugat Milosevic.</p>
<h2><span>Dedu spune că s-a decis în februarie să schimbe antrenorul</span></h2>
<p>Altfel, dacă Milosevic ar fi devenit bănuitor din jurul datei de 1 aprilie, după cum reiese din ce declară, Dedu spune că s-a decis la final de februarie să-l schimbe. Dar din ianuarie, în Timișoara inclusiv voci din alte sporturi bârfeau că la Timișoara va veni Buricea. „Adevărul este că înainte să vin, am dezvoltat una dintre posibilități să schimb la nivelul băncii tehnice. Dar după ce am venit la Timișoara și am început să cunosc realitățile, decizia a fost ca și anul viitor să continuăm cu același antrenor. Am și început să construim echipa pentru viitorul sezon împreună. O bornă importantă a fost și meciul cu Odorhei (n.r. pierdut cu 31-30 în 22 februarie) care ne-a pus în situația de a fi în pericol de a retrograda. Foarte bine că nu s-a întâmplat. tocmai seria aceasta de cinci partide pierdute la un gol și patru egaluri m-a făcut pe mine să cred că ceva nu este tocmai în regulă în chimia echipei și nu neapărat din vina lui Pero. Dacă noi nu pierdeam cu Odorhei, nu venea Buricea”, a precizat Dedu.</p>
<p>Despre noul deja viitor antrenor, managerul a mai punctat că nu a semnat încă o înțelegere cu Buricea, dar și că lotul e deja făcut și că mulți au semnat pentru numele său. „Prima problemă este cum convingi jucătorii de echipe de cupe europene să vină la o echipă care poate să retrogradeze. Nu a fost ușor. Echipa este închisă. (nr. întrebat dacă existau clauze să se anuleze înțelegerile). În toate contractele au existat. Dar nu este suficient. De ce ar fi ales să vină la Poli? Pentru că e manager unul care știe lumea că se ține de cuvânt”, a adăugat Dedu.</p>

]]></description>
    </item>
    <item>
      <title>SCM Universitatea Craiova a transferat o handbalistă spaniolă „cu o carieră impresionantă”</title>
      <link>https://www.prosport.ro/alte-sporturi/handbal/scm-universitatea-craiova-a-transferat-o-handbalista-spaniola-cu-o-cariera-impresionanta-20187021</link>
      <description><![CDATA[<img src="https://www.prosport.ro/wp-content/uploads/2025/06/ainhoa-1121x1400.jpg"/><br/><p>Echipa feminină de handbal a Craiovei a ratat complet sezonul trecut, din pricina celor trei înfrângeri cu care a încheiat Liga Florilor, clasându-se, în cele din urmă, pe locul pe care l-a ocupat în cea mai mare parte a stagiunii: 7. Pentru stagiunea următoare obiectivele rămân cele legate de revenirea în cupele europene şi clubul din Bănie a făcut deja câteva achiziţii importante în acest sens, iar seria va continua.</p>
<p>Ultimul transfer anunţat de <span>SCM Universitatea Craiova</span> este cel al pivotului care a jucat în ultimele sezoane la Rapid Bucureşti, Ainhoa Hernández Serrador, în vârstă de 31 de ani. În cariera sa mai evoluat la echipa spaniolă Zubileta Evolution Zuazo, unde a fost cel mai bun pivot două sezoane consecutive. Componentă a echipei naţionale a Spaniei, în 2019 a obţinut medalia de argint la Campionatul Mondial din Japonia, iar în 2018 medalia de aur la Jocurile Mediteranene de la Terragona.</p>
<h2><span>Pivotul Ainhoa Hernández Serrador, de la Rapid la SCM Craiova</span></h2>
<p>Ca de obicei, cei de la SCM Craiova au compus un comunicat plin de semne de exclamare, dorind să anunţe sosirea jucătoarei iberice: „Bun venit, Ainhoa Hernández! Suntem bucuroși să anunțăm că Ainhoa Hernández, handbalista spaniolă cu o carieră impresionantă în <span>Liga Florilor</span> și în naționala Spaniei, se alătură echipei noastre! Pivot de forță, cu experiență în competiții internaționale și multiple prezențe la turnee majore, Ainhoa vine la Craiova cu ambiție, determinare și dorința de a scrie o nouă pagină de succes alături de alb-albastre! Bine ai venit, Ainhoa! Craiova te așteaptă cu brațele deschise!”</p>
<h2><span>Cinci achiziţii pentru echipa lui Ovidiu Mihăilă</span></h2>
<p>Celelalte achiziţii din vara aceasta ale celor de la SCM Universitatea Craiova sunt: Natalia Nosek (27 de ani, Slovacia, inter, de la Gloria Bistriţa), Ivona Pavicevic (29 de ani, Muntenegru, extremă, de la Buducnost), Alicia Gogîrlă (22 de ani, inter, de la SCM Rm. Vâlcea), şi Marina Rajcic (31 de ani, Muntenegru, portar, de la Măgura Cisnădie).</p>
<p>Au fost şi plecări de la Craiova: pivotul Joao Ruth, extrema Dijana Mugosa, care i s-a alăturat lui Bogdan Burcea, la Corona Braşov, portarul Jovana Risovic şi jucătoarea de 9 metri, Katarina Dzaferovic, folosită destul de puţin în sezonul precedent.</p>

]]></description>
    </item>
  </channel>
</rss>
