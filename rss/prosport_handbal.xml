<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Alexandru Dedu candidează la șefia Federației Române de Handbal. „Scopul principal nu este să câștig alegerile”</title>
      <link>https://www.prosport.ro/alte-sporturi/handbal/alexandru-dedu-candideaza-la-sefia-federatiei-romane-de-handbal-scopul-principal-nu-este-sa-castig-alegerile-20354678</link>
      <description><![CDATA[<img src="https://www.prosport.ro//wp-content/uploads/2026/01/Alexandru-Dedu-candideaza-la-sefia-Federatiei-Romane-de-Handbal.jpg"/><br/><p>Alexandru Dedu, actual manager al clubului SCM Timișoara, și-a anunțat candidatura la funcția de președinte al Federației Române de Handbal, pe care a mai deținut-o în două mandate.</p>
<p>Dar, Dedu spune că se va retrage dacă vor candida alți foști internaționali și vine chiar cu o listă de opțiuni.</p>
<h2><span>Alexandru Dedu vrea șefia Federației Române de Handbal</span></h2>
<p>Fostul jucător al Barcelonei a postat pe pagina personală de Facebook: „An bun tuturor! Se apropie «alegerile» la FRH. În ultimele luni m-am gândit foarte serios dacă o nouă candidatură la funcția de Președinte este o alegere corectă pentru mine. Am împărțit foaia pe jumătate și am pus plusurile și minusurile. Printre foarte multe motive pro/contra sunt: familia, familia, familia, datoria, cariera, proiectul SCM Timișoara, vârsta, experiența, puterea, relațiile interumane și deloc pe ultima poziție dragostea pentru sport și în special pentru Handbal, viața mea. De ce scriu toate astea acum, pe 1 Ianuarie? Fiindcă am promis multor oameni că nu mai amân decizia. Ca atare, DA, o să candidez”.</p>
<h2><span>De ce candidează?</span></h2>
<p>Apoi, Dedu declară că nu candidează pentru a câștiga și dă o lungă listă de persoane pentru care s-ar retrage.</p>
<p>„Scopul principal nu este să câștig alegerile. Doresc să vin în fața Dumneavoastră și să vă spun cum văd REALITATEA Handbalului. Cred ca sunt cel mai în măsura în momentul asta să fac o analiza reală. De ce această aparentă lipsa de modestie? Datorită CV-ului sportiv, datorită multor ani petrecuți in Administrația Sportiva la nivel de top (Președinte LPH, Președinte FRH, Vicepreședinte COSR, Vicepreședinte FRHG, Membru al ComEx al COSR pentru sporturile de iarna), datorită faptului ca nu am «tușit» sa mă «întorc in iarba» si să muncesc alături de voi, la nivel de Club, unde am trăit și trăiesc toate problemele cotidiene cu care va confruntați.</p>
<p>Rezultatele profesionale, familia, atitudinea și comportamentul cred că mă îndreptățesc să fac afirmația de mai sus. Cunoscând realitatea din interiorul FRH și având deja o experiența în sensul asta, știu câtă muncă și mai ales cât de greu o să fie pentru a se reintra pe un făgaș normal.</p>
<p>Din cauza asta, dacă vreun fost Internațional Român cu experiența reala dobândita in Campionate Profesioniste puternice va candida, EU VOI FACE UN PAS ÎN SPATE și îl voi susține. Condițiile mele sunt: să fie mai tânăr, sau cât se poate de tânăr, să fie fost jucător al Echipei Naționale, să fi avut șansa sa cunoască din interior un Campionat puternic si mentalitatea specifica, să avem idei apropiate în legătură cu implementarea unei strategii la nivel de țară.</p>
<p>Ar ajuta enorm să aibă si experiența administrativă și/sau academică. Mă gândesc cu drag la Cristina Vărzaru, Mica Brădeanu, Mihai Popescu sau Iulian Stamate. Sunt convins ca sunt și alții, dar, pe cei enumerați îi cunosc și îi stimez”, mai spune Dedu.</p>
<h2><span>Dedu ar vrea să plece de la SCM Timișoara</span></h2>
<p>Dincolo de nivelul declarativ, în lumea sportivă se vorbește de câteva luni că <span>Dedu și-ar căuta un nou angajament</span>. La SCM Timișoara, unde la 1 februarie face un an de mandat ca manager, lucrurile nu stau deloc bine. Administrația Fritz nu e foarte încântată că s-au tot cerut suplimentări de bugete. Pentru decembrie, clubul a rămas din nou fără bani, după un episod similar petrecut la final de august. Iar viceprimarul ar fi transmis clubului să se descurce și să facă rost de sponsorizări.</p>
<p>Anul 2026 va avea un start complicat din punct de vedere al alocării bugetare și, mai mult, <span>Dedu a vrut să-și aducă mai mulți colaboratori</span>, dar Paula Romocean, prima femeie viceprimar din Timișoara, s-a opus.</p>

]]></description>
    </item>
    <item>
      <title>Mutare spectaculoasă! A venit o fostă jucătoare de top de la CSM București</title>
      <link>https://www.prosport.ro/alte-sporturi/handbal/mutare-spectaculoasa-a-venit-o-fosta-jucatoare-de-top-de-la-csm-bucuresti-20354279</link>
      <description><![CDATA[<img src="https://www.prosport.ro//wp-content/uploads/2026/01/Emilie-Arntzen-2-1400x932.jpg"/><br/><p>Echipa de handbal SCM Râmnicu Vâlcea a anunțat transferul interului stânga Emilie Arntzen de la Ikast, norvegianca semnând din vara viitoare un contract pentru două sezoane.</p>
<p>Viitoarea jucătoare a Vâlcii are un palmares de invidiat cu naționala Norvegiei, care cuprinde titlul mondial în 2021 și argint în 2017, titlul european în 2014, 2016, 2020 și 2022 și un bronz la Olimpiada din 2016. A câștigat și Liga Campionilor în 2021 alături de Vipers Kristiansand.</p>
<h2><span>A mai jucat 4 ani la CSM București</span></h2>
<p>Emilie <span>a evoluat la CSM București</span> în perioada 2021-2025, fiind una dintre cele mai constante jucătoare și demonstrând o polivalență remarcabilă, jucând la fel de bine pe mai multe posturi. Astfel, după un sezon la Ikast, norvegianca revine în România, dar la Rm. Vâlcea.</p>
<p>„Sunt foarte entuziasmată pentru acest nou capitol al carierei mele și de această dată, pentru că mă voi alătura familiei de la Vâlcea. Abia aștept să vă cunosc pe toti și să lucrăm împreună, pentru a ne atinge obiectivele” a spus interul stânga pentru pagina oficială clubului SCM.</p>
<h2><span>Lider în defensivă</span></h2>
<p>Vâlcea își întărește astfel și defensiva, una mult schimbată în bine de la revenirea antrenorului Florentin Pera, fostul selecționer al naționalei. „Pe lângă faptul că este un adevărat lider în defensivă, Emilie este cunoscută și pentru leadership, viziunea sa de joc, dar și capacitatea de a crea superioritate pe faza de atac, toate aceste elemente definite grație experienței acumulate în acest parcurs internațional de invidiat. Pentru formația noastră, prezența sa aduce un plus de valoare, pentru atingerea viitoarelor obiective din Liga Florilor și competițiile europene” se arată în descrierea făcută jucătoarei de SCM Rm. Vâlcea.</p>
<h2><span>Urmează studii de asistență socială</span></h2>
<p>Arntzen urmează studii de asistență socială, dar îi place si să gătească. „Emilie este un adevărat model. Este o persoană foarte sociabilă și empatică, căreia îi place să fie în mijlocul oamenilor și să fie implicată în activități care au sens pentru ea. În paralel cu sportul de performanță, urmează studii în domeniul asistenței sociale, domeniu în care își dorește să lucreze cu persoane aflate în dificultate, de la oameni în proces de recuperare din dependențe, la persoane reintegrate în societate după detenție ori copii fără sprijin familial. În timpul liber, îi place cafeaua de specialitate, să petreacă timp alături de coechipiere, de prieteni, și are o pasiune pentru gătit, în special pentru deserturi” mai punctează SCM în informarea în care a făcut public transferul nordicei.</p>
<p>SCM Râmnicu Vâlcea a mai anunțat două <span>transferuri importante</span> pentru sezonul viitor, olandeza Sarah Dekker (24 ani) pentru postul de extremă dreaptă și franțuzoaica Marie-Helene Sajka pe inter dreapta.</p>
<p>La capitolul plecări, cele mai importante sunt cele ale coordonatorilor de joc Rebeca Necula și Mia Zschocke și al extremei dreapta Tuva Hove. Norvegianca a semnat în Danemarca, cu HØJ Elite, în timp ce viitoarea destinație a Rebecăi Necula nu a fost încă anunțată oficial.</p>
<p>Foto Mădălina Donose</p>

]]></description>
    </item>
    <item>
      <title>Și-a anunțat despărțirea de SCM Râmnicu Vâlcea. Reacția clubului</title>
      <link>https://www.prosport.ro/alte-sporturi/handbal/si-a-anuntat-despartirea-de-scm-ramnicu-valcea-reactia-clubului-20356595</link>
      <description><![CDATA[<img src="https://www.prosport.ro//wp-content/uploads/2026/01/Si-a-anuntat-despartirea-de-SCM-Ramnicu-Valcea.-Reactia-clubului-1400x933.jpg"/><br/><p>După trei ani petrecuți la SCM Rm. Vâlcea, coordonatorul de joc Rebeca Necula a anunțat conducerea clubului că va părăsi echipa din vară, când ajunge la finalul contractului.</p>
<p>Clubul SCM Râmnicu Vâlcea a emis marți un comunicat, în care și-a informat fanii că Rebeca Necula (23 ani) a decis să nu mai continue la echipă din sezonul următor. Are mai multe oferte tentante, dar nu a anunțat încă viitoarea sa destinație.</p>
<h2><span>„Decizia finală a aparținut jucătoarei și trebuie respectată”</span></h2>
<p>„Luând în considerare situația curentă a sportivei noastre și emoția creată pe platformele online privind situația contractului său, care va ajunge la final în acest sezon competițional, dorim să aducem la cunoștința opiniei publice următoarele precizări:</p>
<p>Fără îndoială, Rebeca este una dintre cele mai profesioniste și talentate jucătoare din handbalul românesc, fiind foarte apreciată de familia SCM Râmnicu Vâlcea.</p>
<p>Conducerea clubului și-a exprimat dorința de a continua colaborarea cu Rebeca, încă de la începutul acestui sezon. Totuși, trebuie înțeles că decizia finală aparține sportivei, iar aceasta trebuie respectată.</p>
<p>După trei ani în care a activat în tricoul nostru, Rebeca va merge din următorul sezon competițional la o altă echipă.</p>
<p>Înțelegem atașamentul tuturor față de Rebeca și le împărtășim emoțiile cauzate de această schimbare. Totodată, subliniem că relația dintre club și sportivă se bazează pe respect, înțelegere și profesionalism, iar, cu această ocazie, dorim să îi mulțumim pentru aportul adus echipei și comunității noastre. Suntem mândri că sub culorile clubului nostru a evoluat, probabil, cea mai promițătoare sportivă din România, însă ușa la SCM Râmnicu Vâlcea îi va rămâne mereu deschisă. Mai mult, Rebeca va avea întotdeauna la Râmnicu Vâlcea un public care o respectă și o susține” e postarea clubul din Zăvoi.</p>
<h2><span>„Am jucat la Vâlcea cu sufletul”</span></h2>
<p>Componentă a naționalei României, Rebeca Necula a oferit și ea o declarație pentru pagina oficială a clubului vâlcean.</p>
<p>„Au apărut multe știri eronate în această perioadă și îmi doresc să clarific situația. A fost o alegere grea și importantă pentru mine și de aceea am avut nevoie de o perioadă mai lungă de gândire. În acest timp, nu am promis mai mult decât am făcut. Într-adevăr, au fost mai multe discuții alături de conducerea clubului, dar am ales un nou capitol pentru cariera mea.</p>
<p>Am jucat la Vâlcea cu sufletul și voi face asta până la sfârșitul contractului, vă asigur de acest lucru. Vreau să mulțumesc clubului SCM Rm. Vâlcea pentru încrederea pe care mi-a dat-o în cei trei ani în care am evoluat aici. De asemenea, mulțumesc publicului pentru simpatia și dragostea cu care m-au înconjurat, am simțit mereu sprijinul suporterilor. Succes mai departe handbalului vâlcean” a spus Necula prin intermediul paginii de socializare a clubului.</p>
<p>Tot la capitolul plecări, extrema dreapta Tuva Hove a semnat cu HOJ Elite (Danemarca), iar interul stânga Mia Zschocke a anunțat că nu va continua la Rm. Vâlcea.</p>
<p>SCM Râmnicu Vâlcea le-a prezentat fanilor primele trei transferuri pentru sezonul viitor: <span>olandeza Sarah Dekker</span> (Esbjerg), franțuzoiaca Marie-Helene Sajka (OCG Nice) și <span>norvegianca Emilie Arntzen</span> (Ikast).</p>
<p>Vâlcenii caută în această perioadă și o înlocuitoare de aceeași valoare pentru Rebeca Necula, iar lista mutărilor rămâne deschisă.</p>
<p>Foto: SCM Râmnicu Vâlcea</p>

]]></description>
    </item>
    <item>
      <title>Nicolae Ceauşescu, furios după ce România a ratat medalia de aur la Jocurile Olimpice</title>
      <link>https://www.prosport.ro/alte-sporturi/handbal/nicolae-ceausescu-furios-dupa-ce-romania-a-ratat-medalia-de-aur-la-jocurile-olimpice-20354185</link>
      <description><![CDATA[<img src="https://www.prosport.ro//wp-content/uploads/2026/01/Nicolae-Ceausescu-furios-dupa-ce-Romania-a-ratat-medalia-de-aur-la-Jocurile-Olimpice-e1767352460699.jpg"/><br/><p>Nicolae Ceaușescu, fostul lider comunist al țării, a fost extrem de furios după ce delegația României de handbal a ratat medalia de aur la Jocurile Olimpice. Întregul episod a fost dezvăluit de Marin Dan, fost campion mondial la ediția din 1974.</p>
<p>Anii ’70 au reprezentat <span>cea mai prolifică perioadă a handbalului masculin românesc</span>, deoarece sportivii autohtoni au pus mâna pe medalia de aur la Campionatul Mondial din 1970, apoi pe medalia de bronz la Jocurile Olimpice din 1972. Totuși, acest rezultat nu l-a mulțumit pe Nicolae Ceaușescu, care a reacționat dur.</p>
<h2><span>Nicolae Ceaușescu, supărat foc pe delegația de handbal a României</span></h2>
<p>Nicolae Ceaușescu aștepta medalia de aur de la Jocurile Olimpice din 1972, la proba de handbal masculin, după ce <span>sportivii români triumfaseră la Campionatul Mondial din 1970</span>. Liderului comunist i se promisese primul loc de către șefii sportului de la acea vreme.</p>
<p>„Acum, după atâția ani, îmi aduc foarte bine, chiar dacă au trecut atâția ani. Au fost mai multe întâmplări acolo. Sigur că eram favoriți, câștigasem ultimul campionat mondial de la Paris. Eu vorbesc de cum ne-am pregătit pentru Jocurile Olimpice. Veneam cu o firmă, cu niște rezultate, eram campionii mondiali de la Paris.</p>
<p>S-a făcut un program, bănuiesc, s-a băgat și politicul, asta aveam să o aflăm mai târziu, pentru că Ceaușescu i-a chemat pe șefii sportului de la vremea respectivă și le-a spus, când au fost întrebați ce medalii se așteaptă și unde, handbalul a fost pus la medalia de aur.</p>
<p>Ceaușescu a înțeles că asta a fost o promisiune, că România va câștiga aurul. Pierdem finala pentru calificarea în finală, cu iugoslavii, care erau nașii noștri. Când am venit de la Jocurile Olimpice, toată lumea era supărată.</p>
<p>Eu vorbeam mai direct ce simțeam și am spus că o să vină vremea când, pentru o medalie de bronz, o să faceți cruci pe la toate bisericile și o să vă rugați să se mai repete performanța asta. Am pierdut un singur meci, la un gol, după un 7 metri dubios”, a spus Marin Dan, conform <span>iAMSport</span>.</p>
<h2><span>Prestații bune ale handbaliștilor români la Jocurile Olimpice din 1972</span></h2>
<p>Jocurile Olimpice de la München, din anul 1972, au adus prestații solide ale handbaliștilor români, care au obținut medalia de bronz. „Tricolorii” au câștigat grupa preliminară, după victorii clare împotriva Spaniei, Norvegiei și Republicii Federale Germania.</p>
<p>În grupa principală, România i-a întâlnit pe reprezentanții Ungariei, pe care i-a învins cu scorul de 20-14, apoi a fost învinsă de Iugoslavia, scor 14-13. „Tricolorii” au trecut de Republica Democrată Germană, scor 19-16, în finala mică.</p>

]]></description>
    </item>
    <item>
      <title>Galeria Rapidului a luat decizia înainte de reluarea Superligii! Primul meci la care ultrașii vor merge după Revelion. EXCLUSIV</title>
      <link>https://www.prosport.ro/alte-sporturi/handbal/galeria-rapidului-a-luat-decizia-inainte-de-reluarea-superligii-primul-meci-la-care-ultrasii-vor-merge-dupa-revelion-exclusiv-20353549</link>
      <description><![CDATA[<img src="https://www.prosport.ro//wp-content/uploads/2026/01/Galeria-Rapidului-a-luat-decizia-inainte-de-reluarea-Superligii-1400x933.jpg"/><br/><p>Galeria Rapidului este cu gândul mai ales la partea a doua a sezonului din Superliga, în condițiile în care echipa lui Costel Gâlcă este acum în lupta pentru titlu.</p>
<p>Totuși, o parte dintre ultrași își vor face „încălzirea” ceva mai devreme, urmând ca fanii să fie prezenți la primul meci pe care fetele Rapidului îl joacă în grupele European League.</p>
<h2><span>Galeria Rapidului nu intră în vacanță! Meciul la care ultrașii vor fi prezenți înainte de reluarea Superligii</span></h2>
<p>Timp de mai bine de două săptămâni, Superliga va lua o pauză, însă de pe 2 ianuarie cei mai mulți dintre jucători vor trage tare în Antalya pentru a se pune la punct fizic.</p>
<p>Până să-și vadă din nou favoriții la lucru în Giulești, suporterii Rapidului au ales varianta perfectă pentru a-și face „încălzirea”. Astfel, fanii din peluză au transmis deja că vor să fie aproape de echipa de handbal, pe care<span> nu cu mult timp în urmă o încurajau în meciurile tari din Liga Campionilor.</span></p>
<p>Acum, Rapid se pregătește de startul în grupele European League, acolo unde a ajuns printr-un veritabil miracol. Astfel, nu este exclus ca Sala Polivalentă chiar să se umple pe 11 ianuarie, atunci când EHF a programat meciul Rapidului cu Tertnes Bergen, formație din Norvegia.</p>
<p>Rapid va mai juca un meci pe teren propriu în luna ianuarie în EHF European League, la București urmând să vină și Oldenburg, echipă din Germania.</p>
<p>Important de precizat că în Polivalentă se vor muta atât Dinamo (echipa de handbal masculin), cât și fetele de la CSM București, după ce aceste formații au jucat în sala din „Ștefan cel Mare” în prima parte a sezonului.</p>
<h2><span>Rapid, la o distanță uriașă de CSM București și Gloria Bistrița</span></h2>
<p>Campioana României în 2022, atunci când a produs o mare surpriză, Rapid este acum la nu mai puțin de zece puncte de CSM București și Gloria Bistrița, echipele care ne reprezintă în Liga Campionilor.</p>
<p>Echipa din Giulești are cinci victorii și tot atâtea înfrângeri, la fel ca Baia Mare.</p>
<p>Prin urmare, primul meci al acestui an, cel de la Slatina, devine unul esențial pentru Rapid, care riscă să rămână în afara locurilor europene. În plus, fetele din Giulești au de luat și o revanșă, după ce Slatina a produs o surpriză foarte mare în partida tur, pe care a câștigat-o la un gol diferență, scor 26-25.</p>
<p>După ce a reușit calificarea în European League, calendarul Rapidului va fi unul extrem de aglomerat, cu meciuri pe care le va juca la interval de doar câteva zile.</p>

]]></description>
    </item>
  </channel>
</rss>
