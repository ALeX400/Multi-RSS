<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristina Neagu, apariție spectaculoasă: „Trăiesc momentul. Mă bucur de timpul liber pe care îl am”</title>
      <link>https://www.prosport.ro/alte-sporturi/handbal/cristina-neagu-aparitie-spectaculoasa-traiesc-momentul-ma-bucur-de-timpul-liber-pe-care-il-am-20345446</link>
      <description><![CDATA[<img src="https://www.prosport.ro//wp-content/uploads/2025/12/Cristina-Neagu-aparitie-spectaculoasa-1400x755.jpg"/><br/><p>Cristina Neagu s-a retras oficial din handbal în 2025 și nici nu se mai gândește la sportul care a consacrat-o și care, de-a lungul anilor, i-a adus foarte multe satisfacții și premii importante.</p>
<p>Cea mai titrată jucătoare de handbal din lume a declarat că nu îi este dor să fie pe teren și că a încheiat fără regrete capitolul care i-a ocupat cea mai mare parte din viață.</p>
<h2><span>Cristinei Neagu nu îi este dor de handbal</span></h2>
<p>Cristina Neagu a vorbit recent despre <span>viața pe care o trăiește după ce a decis să se retragă oficial din handbal</span>. Sportiva în vârstă de 37 de ani a declarat că <span>nu îi este dor de sportul care a consacrat-o</span> și care i-a adus foarte multe satisfacții și premii de-a lungul anilor. Prezentă la un eveniment organizat de o firmă de renume în domeniul imobiliarelor, cea mai titrată jucătoare de handbal din lume a vorbit și despre importanța educației financiare în viața unui sportiv.</p>
<p>„Sunt bine, sunt foarte bine. Mă bucur de timpul liber pe care îl am. Sunt ambasador și investitor în proiectele pe care le au. Trebuie să celebrăm acești zece ani de când au intrat pe piața imobiliară. Le doresc mult succes pe viitor, la cât mai multe proiecte de succes. După cum se știe, cariera de sportiv e destul de scurtă pentru cei mai mulți dintre noi. Sunt și jucătoare care joacă până la 45 de ani. Trebuie să ne gândim și la viitor, domeniul imobiliar poate fi o opțiune bună de investiție pentru noi.</p>
<p>(Este nevoie de educație financiară?) Da, sigur că da. Nu doar în cazul sportivilor. Trebuie să punem mai mult accent în școală pe acest lucru. Noi, ca sportivi, începem altă viață și trebuie să știm să facem investiții bune pentru viitor. (Îți e dor de handbal?) Nu îmi e dor absolut deloc. E straniu, având în vedere cât de mult iubesc handbalul și cât de pasionată am fost. M-am dedicat handbalului foarte mult, acum simt că pot să închid fără regrete acest capitol al vieții mele, să trăiesc momentul și să văd ce vine pe viitor”, a declarat Cristina Neagu.</p>

]]></description>
    </item>
    <item>
      <title>Selecționerul Ovidiu Mihăilă a găsit punctul slab al naționalei feminine de handbal! „E o provocare”</title>
      <link>https://www.prosport.ro/alte-sporturi/handbal/selectionerul-ovidiu-mihaila-a-gasit-punctul-slab-al-nationalei-feminine-de-handbal-e-o-provocare-20346088</link>
      <description><![CDATA[<img src="https://www.prosport.ro//wp-content/uploads/2025/12/ovidiu-mihaila-1400x934.jpg"/><br/><p>Prima reprezentativă de handbal feminin a României s-a clasat pe locul 9 la Campionatul Mondial de handbal feminin din Olanda și Germania.</p>
<p>Ovidiu Mihăilă, selecționerul tricolorelor, a participat la prima conferință de presă de la întoarcerea de la turneul final.</p>
<h2><span>Ovidiu Mihăilă nu a fost mulțumit de apărare la turneul final! „E o provocare”</span></h2>
<p>Contractul lui Mihăilă nu s-a încheiat după acest turneu, iar selecționerul va continua la cârma primei reprezentative, unde are ca obiectiv locurile 1-6 la Euro 2026, organizat și în România,</p>
<p>„Ne-am întrebat și noi înainte de acest Campionat Mondial ce ne-ar putea lipsi pentru a ne apropia de echipele din fruntea clasamentului mondial. Am făcut un prim pas, ne-am asumat ritmul de joc pe care l-am găsit la echipa națională, ne-am propus să ridicăm foarte mult nivelul de joc și cred că acest lucru l-am reușit.</p>
<p>A fost nevoie și de un efort pentru a le păstra într-o bună condiție pe tot parcursul acestui campionat. Toate aceste lucruri trebuie să le păstrăm vizavi de ritmul de joc și felul în care au abordat aceste jocuri de la Campionatul Mondial.</p>
<p>Mai rămâne partea de apărare, unde va trebui să găsim soluții pentru a deveni mai performanți. Trebuie să găsim soluții pentru a ridica nivelul apărării.</p>
<p>Să jucăm un campionat european acasă anul viitor va fi o provocare. Acest Campionat European care se va desfășura și în România înseamnă o responsabilitate pentru întreg handbalul românesc, organizatoric și apoi profesional.</p>
<p>Trebuie să ne ridicăm și noi nivelul și să ne dorim mult mai mult față de ceea ce am reușit la acest Mondial. Cunoscându-le pe fete, fiecare dintre ele va găsi resurse pentru a face mult mai multe lucruri decât s-au întâmplat la acest Campionat Mondial”, a punctat selecționerul.</p>
<div class="wp-caption aligncenter" id="attachment_20336517" style="width: 1410px"><img alt="" aria-describedby="caption-attachment-20336517" class="size-large wp-image-20336517" decoding="async" fetchpriority="high" height="793" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/12/Cat-de-jos-a-ajuns-de-fapt-nationala-Romaniei-de-handbal-feminin.-IHF-crede-ca-Senegal-poate-produce-socul-„Va-incerca-sa-o-surprinda-scaled-e1764929203450-1400x793.jpeg" srcset="https://www.prosport.ro/wp-content/uploads/2025/12/Cat-de-jos-a-ajuns-de-fapt-nationala-Romaniei-de-handbal-feminin.-IHF-crede-ca-Senegal-poate-produce-socul-„Va-incerca-sa-o-surprinda-scaled-e1764929203450-1400x793.jpeg 1400w, https://www.prosport.ro/wp-content/uploads/2025/12/Cat-de-jos-a-ajuns-de-fapt-nationala-Romaniei-de-handbal-feminin.-IHF-crede-ca-Senegal-poate-produce-socul-„Va-incerca-sa-o-surprinda-scaled-e1764929203450-768x435.jpeg 768w, https://www.prosport.ro/wp-content/uploads/2025/12/Cat-de-jos-a-ajuns-de-fapt-nationala-Romaniei-de-handbal-feminin.-IHF-crede-ca-Senegal-poate-produce-socul-„Va-incerca-sa-o-surprinda-scaled-e1764929203450-1536x870.jpeg 1536w, https://www.prosport.ro/wp-content/uploads/2025/12/Cat-de-jos-a-ajuns-de-fapt-nationala-Romaniei-de-handbal-feminin.-IHF-crede-ca-Senegal-poate-produce-socul-„Va-incerca-sa-o-surprinda-scaled-e1764929203450-2048x1160.jpeg 2048w" width="1400"/><p class="wp-caption-text" id="caption-attachment-20336517">Foto: Sport Pictures</p></div>
<h2><span>Norvegia e campioană mondială</span></h2>
<p>Naționala Norvegiei s-a impus, duminică, la Rotterdam, unde a cucerit medalia de aur la Campionatul Mondial, după finala cu Germania, scor 23-20 (11-11). Locul 1 este şi un cadou de rămas-bun pentru portarul Katrine Lunde, care s-a retras de la echipa națională, la 45 de ani şi o carieră fantastică.</p>
<p>Bronzul a revenit echipei naționale Franței. România s-a clasat pe locul 9. Pentru Norvegia, care a jucat a 10-a finală din istoria sa, este al cincilea trofeu mondial, după cele obținute în 1999, 2011, 2015 şi 2021.</p>
<h2><span>Cum a arătat clasamentul CM 2026</span></h2>
<ul>
<li>1. Norvegia, 2. Germania 3. Franţa, 4. Olanda 5. Danemarca 6. Brazilia 7. Ungaria 8. Muntenegru 9. România 10. Angola 11. Polonia 12. Serbia 13. Japonia 14. Spania 15. Suedia 16. Austria 17. Insulele Feroe 18. Cehia 19. Elveţia 20. Tunisia 21. Islanda 22. Argentina 23. Coreea de Sud 24. Senegal 25. Croaţia 26. China 27. Paraguay 28. Egipt 29. Uruguay 30. Cuba 31. Kazakhstan 32. Iran</li>
</ul>
<p>Foto: Facebook / FR Handbal</p>

]]></description>
    </item>
    <item>
      <title>Cum a numit-o Zeljko Kopic pe Cristina Neagu după ce a văzut-o pe marea campioană a României: „Am auzit de ea”</title>
      <link>https://www.prosport.ro/alte-sporturi/handbal/cum-a-numit-o-zeljko-kopic-pe-cristina-neagu-dupa-ce-a-vazut-o-pe-marea-campioana-a-romaniei-am-auzit-de-ea-20345551</link>
      <description><![CDATA[<img src="https://www.prosport.ro//wp-content/uploads/2025/12/cum-a-numit-o-zeljko-kopic-pe-cristina-neagu-dupa-ce-a-vazut-o-pe-marea-campioana-a-romaniei-„am-auzit-de-ea.webp"/><br/><p><span>Zeljko Kopic a avut cuvinte de laudă la adresa Cristinei Neagu, după ce a întâlnit-o pe cea mai titrată handbalistă din istoria României. Tehnicianul croat a recunoscut că numele îi era deja cunoscut, chiar dacă nu a urmărit îndeaproape handbalul feminin.</span></p>
<p><span>Kopic a vorbit deschis despre impresia lăsată de marea campioană și a folosit o comparație care spune totul despre statutul acesteia în sportul mondial. Antrenorul a mărturisit că a auzit de Cristina Neagu ca fiind „Messi în handbal”, vorbind despre impactul uriaș pe care românca l-a avut pentru țară prin performanțele sale.</span></p>
<h2><span>Cum a numit-o Zeljko Kopic pe Cristina Neagu</span></h2>
<p><span><span>Croatul a explicat</span> că, dincolo de rezultatele sportive, îl impresionează traseul unei cariere construite cu răbdare și consecvență. În opinia sa, exemplul Cristinei Neagu este extrem de valoros pentru generațiile tinere, mai ales într-o perioadă în care mulți sportivi se concentrează exclusiv pe contracte avantajoase și pierd din vedere dezvoltarea pe termen lung. </span></p>
<p>„Este bine să fiu aici, mă bucur de eveniment, de oameni. Mă simt foarte bine aici (n.r. în România), am prieteni aici, asta e foarte important pentru mine. Am auzit despre Cristina Neagu, care este Messi în handbal, nu am urmărit handbalul feminin, dar am un mare respect pentru ceea ce a făcut în cariera ei. Foarte mulți jucători, când au contracte bune, nu le pasă. Un astfel de proiect este important pentru jucătorii tineri, pentru că ei trebuie să se gândească la viitor”, a declarat Zeljko Kopic.</p>
<p><span>Desemnată de patru ori de Federația Internațională de Handbal cea mai bună jucătoare din lume, Cristijna Neagu și-a început drumul la CSȘ 5 București, la doar 11 ani, și a parcurs un traseu impresionant la cluburi importante precum Activ Ploiești, Rulmentul Brașov, Oltchim Râmnicu Vâlcea și ZRK Buducnost. Din 2017, Neagu a ales să joace exclusiv pentru CSM București, devenind simbolul clubului și una dintre cele mai respectate figuri din handbalul național, cât și internațional.</span></p>
<h2><span>Cristina Neagu, despre viața sa după retragere</span></h2>
<p>Prezentă la eveniment, <span>Cristina Neagu a discutat </span>despre noutățile din viața ei după ce s-a retras din handbal.</p>
<p>„Sunt bine, sunt foarte bine. Mă bucur de timpul liber pe care îl am. Sunt ambasador și investitor în proiectele pe care le au. Trebuie să celebrăm acești zece ani de când au intrat pe piața imobiliară. Le doresc mult succes pe viitor, la cât mai multe proiecte de succes. După cum se știe, cariera de sportiv e destul de scurtă pentru cei mai mulți dintre noi. Sunt și jucătoare care joacă până la 45 de ani. Trebuie să ne gândim și la viitor, domeniul imobiliar poate fi o opțiune bună de investiție pentru noi.</p>
<p id="p-4">(Este nevoie de educație financiară?) Da, sigur că da. Nu doar în cazul sportivilor. Trebuie să punem mai mult accent în școală pe acest lucru. Noi, ca sportivi, începem altă viață și trebuie să știm să facem investiții bune pentru viitor. (Îți e dor de handbal?) Nu îmi e dor absolut deloc. E straniu, având în vedere cât de mult iubesc handbalul și cât de pasionată am fost. M-am dedicat handbalului foarte mult, acum simt că pot să închid fără regrete acest capitol al vieții mele, să trăiesc momentul și să văd ce vine pe viitor”, a declarat Cristina Neagu.</p>

]]></description>
    </item>
    <item>
      <title>„Nu mai merge cu bătaia! Fără traume”. Giovanni Becali, reacție tranşantă despre violența în sportul din România</title>
      <link>https://www.prosport.ro/fotbal-intern/nu-mai-merge-cu-bataia-fara-traume-giovanni-becali-reactie-transanta-despre-violenta-in-sportul-din-romania-20345225</link>
      <description><![CDATA[<img src="https://www.prosport.ro//wp-content/uploads/2025/12/„Nu-mai-merge-cu-bataia-Fara-traume.-Giovanni-Becali-reactie-transanta-despre-violenta-in-sportul-din-Romania-1400x753.jpg"/><br/><p>Giovanni Becali a discutat despre violența în sportul autohton. Multe cazuri de abuzuri ale antrenorilor au ieșit la iveală, iar impresarul este de părere că acestea nu-și mai au locul.</p>
<p>Impresarul a discutat despre <span>multele cazuri de violență din sport care au apărut în atenția publică </span>în ultimele luni. Gheorghe Tadici sau Camelia Voinea sunt doar doi dintre antrenorii despre care s-a spus că au avut practici violente, fie verbale, fie fizice, la adresa elevilor. Ba mai mult, fosta gimnastă și-ar fi abuzat chiar și fiica, pe Sabina.</p>
<h2><span>Giovanni Becali: „Nu trebuie să existe în sport”</span></h2>
<p>Giovanni Becali a discutat despre practicile din sportul românesc de acum peste două decenii, atunci când <span>violența era la ordinea zilei în sălile de sport</span> autohtone. Impresarul crede că nu aceasta este calea pentru a forma sportivii, oferind un exemplu elocvent: Steaua 1986.</p>
<p>„Nu mai poți să faci ce se făcea înainte. Cred că se putea fără acte de violență. Crezi că Steaua a luat Cupa Campionilor Europeni pentru că au țipat generalii la ei sau Ienei, care era sfântul sfinților? Nici măcar nea Ion Alecsandrescu!</p>
<p>Nici Halagian, Dumnezeu să-l ierte, care era mai dur… Era șmecherit, se făcea dur, dar totuși știa să îl facă pe jucător să înțeleagă că trebuie să câștige neapărat. Poate i-a înjurat, miștocăresc așa, dar nu îi bătea!</p>
<p>Nu mai merg astea cu bătăi. Cei care înjură sunt oameni care nu trebuie să existe în sport. Nu au ce căuta în sport, indiferent de ce au făcut, de câte medalii au câștigat. Nu poți să îi faci copilului tău așa ceva!”, a spus Giovanni Becali, conform <span>Fanatik</span>.</p>
<h2><span>„Medalia se obține prin propria dorință”</span></h2>
<p>Gheorghe Hagi, considerat de mulți drept cel mai bun fotbalist român al tuturor timpurilor, l-a crescut pe Ianis Hagi într-un spirit pozitiv, spune Giovanni Becali, iar rezultatele se văd. Impresarul îl laudă pe patronul Farului Constanța pentru buna creștere a mijlocașului de 27 de ani.</p>
<p>„Nici Hagi nu i-a zis lui Ianis că îl face fotbalist. Îl pregătea, îl îndruma, dar niciodată n-a zis că îl face pe Ianis fotbalist. Gică, dacă Ianis nu voia fotbal, îi spunea: da, tată, nu vrei să te faci fotbalist? Bine! Nu îl forța niciodată!</p>
<p>Dacă voia la facultate, la facultate îl trimitea. Eu, pe fetele mele, le-am lăsat să facă facultăți. O dată dacă le-am luat la un meci, o repriză, în rest nici nu știu ele. Suntem într-o altă eră acum, nu mai merge cu bătaia. Omenia, o viață civilizată între mamă și copil, fără traume. Nu mai există, medalia se obține prin propria dorință”, a mai spus Giovanni Becali, conform sursei de mai sus.</p>

]]></description>
    </item>
    <item>
      <title>Eduard Novak, atac la adresa lui Nicușor Dan după ce acesta a sesizat CCR. „Nu e normal ca președintele României să nu respecte o decizie judecătorească”. EXCLUSIV</title>
      <link>https://www.prosport.ro/alte-sporturi/handbal/eduard-novak-atac-la-adresa-lui-nicusor-dan-dupa-ce-acesta-a-sesizat-ccr-nu-e-normal-ca-presedintele-romaniei-sa-nu-respecte-o-decizie-judecatoreasca-exclusiv-20345100</link>
      <description><![CDATA[<img src="https://www.prosport.ro//wp-content/uploads/2025/12/Eduard-Novak-atac-la-adresa-lui-Nicusor-Dan-dupa-ce-acesta-a-sesizat-CCR.jpg"/><br/><p>Eduard Novak, fostul ministru al Sportului, este dezamăgit de decizia președintelui Românei, Nicușor Dan.</p>
<p>În urmă cu câteva săptămâni<span> Legea Novak a fost votată în Parlamentul României,</span> iar 40% dintre sportivii care evoluează într-o echipă, în competițiile naționale oficiale, trebuie să fie români.</p>
<p>Însă, Eduard Novak, inițiatorul legii respective a primit o lovitură tocmai de unde nu se aștepta. Președintele României a anunțat oficial<span> că a sesizat CCR</span> cu privire la neconstituționalitatea legii Novak, explicînd și motivele.</p>
<h2><span>Eduard Novak, atac la adresa lui Nicușor Dan după ce acesta a sesizat CCR</span></h2>
<p><span>ProSport</span> a stat de vorbă cu fostul ministru, inițiatorul legii respective, iar Eduard Novak a spus că este dezamăgit de decizia președintelui României, dar și de faptul că acesta s-a pronunțat public înainte de decizia CCR.</p>
<p>„Sunt total dezamăgit și mâhnit de două lucruri. Nu mă așteptam la acestă decizie a președintelui României. Însă, îmi este clar că domnul președinte Nicușor Dan nu cunoaște motivarea de la ICCJ, cea prin care s-a spus clar că legea Novak nu produce niciun fel de discriminare și nu îngrădește nimănui dreptul la muncă. Avem o decizie favorabilă și în justiție.</p>
<p>Domnul președinte nu știe acest conținut al motivării deciziei, iar tu ca președinte nu ai cum să nu respecți o decizie judecătorească. Lucurul ăsta e foarte trist pentru noi toți. Apoi, consider o mare greșeală postarea explicativă a președintelui de pe pagina de Facebook. Nu ai voie tu ca președinte să te antepronunți înainte de decizia CCR. Păi cum vor mai judeca dânșii acum? Nu este normal așa ceva! Aceasta lege a avut toate avizele necesare.</p>
<p>Legea asta protejează sportivii din România pe plan intern, nu îngrădim nimănui nimic. În meciurile internaționale fiecare poate să joace cum dorește, deși pe la handbal feminin nu am mai prins Final Four din 2018.  Noi vrem să facem ca alții, dar nu suntem în stare să ne protejăm pe noi? Uitați-vă la campioana mondială Norvegia, la handbal feminin. Toate țările puternice își protejează sporturile. Lucrul ăsta ar trebui să-l știe și domnul președinte al României de la consilierii dânsului.</p>
<p>Este mare păcat dacă legea o să fie întoarsă din nou în Parlament, eu sper că nu. România s-a clasat acum pe locul 9 la Mondialul de handbal feminin, iar șansele ca acele fete să joace și mai mult la echipele de club în campionat erau și mai mari. Sunt total dezamăgit de consilierea pe care domnul președinte Nicușor Dan a primit-o. Eu am vrut să fac bine sportului românesc”, a spus Eduard Novak, pentru<span> ProSport</span>.</p>
<h2><span>Ce a postat pe Facebook președintele României</span></h2>
<p>Nicușor Dan a anunțat pe pagina sa de Facebook ultima decizie pe care a luat-o în legăturia cu Legea Novak.</p>
<p>„Am trimis Curții Constituționale o sesizare de neconstituționalitate asupra legii care impune ca minimum 40% dintre sportivii care evoluează într-o echipă, în competițiile naționale oficiale, să fie sportivi români. Susțin ferm obiectivul de a încuraja și dezvolta sportul românesc, de a sprijini tinerii sportivi și de a investi în formarea lor. Aceste scopuri sunt legitime și necesare.</p>
<p>Totuși, ele trebuie realizate cu respectarea Constituției României și a dreptului Uniunii Europene, la care România este parte. Legea adoptată de Parlament încalcă principiul nediscriminării și libera circulație a lucrătorilor, consacrate atât de Constituție, cât și de tratatele europene, prin raportarea directă la cetățenia sportivilor. În plus, legea afectează dreptul la muncă, prin limitarea accesului sportivilor europeni la competițiile naționale.</p>
<p>Totodata, nu respectă cerințele de calitate și claritate a legii, inclusiv prin stabilirea unor sancțiuni contravenționale care depășesc cadrul general prevăzut de legislația în vigoare, fără o derogare expresă. Experiența altor state europene și regulamentele UEFA arată că sprijinirea sportivilor formați local se poate face eficient fără criterii bazate pe cetățenie, ci prin investiții în academii, centre de juniori și programe de formare”, a arătat Nicușor Dan.</p>

]]></description>
    </item>
  </channel>
</rss>
