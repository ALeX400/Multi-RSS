<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Handbalista Alicia Gogîrlă se transferă la SCM Universitatea Craiova. EXCLUSIV</title>
      <link>https://www.prosport.ro/alte-sporturi/handbal/handbalista-alicia-gogirla-se-transfera-la-scm-universitatea-craiova-exclusiv-20147935</link>
      <description><![CDATA[<img src="https://www.prosport.ro/wp-content/uploads/2025/04/Handbalista-Alicia-Gogirla-se-transfera-la-SCM-Universitatea-Craiova.-EXCLUSIV-e1744880734577-1400x655.jpg"/><br/><p><span>Handbalista Alicia Gogîrlă</span>, care activzează la SCM Rm. Vâlcea va evolua din sezonul viitor la <span>SCM Universitatea Craiova</span>, club cu care a semnat contract pe doi ani. Interul în vârstă de 22 de ani îşi încheie la finalul acestei stagiuni contractul cu gruparea vâlceană şi a ales să continue tot în Oltenia, dar la formaţia din Bănie, antrenată de Ovidiu Mihăilă. Tânăra handbalistă a mai jucat în cariera sa la Corona Braşov, CSM Bucureşti. Alicia Gogîrlă face parte din lotul naţional al României şi a participat la Europenele de anul trecut, competiţie în care a evoluat 71 de minute şi a marcat 7 goluri.</p>
<p>După 21 de etape din Liga Florilor, SCM Universitatea Craiova şi SCM Rm. Vâlcea sunt vecine de clasament, pe locurile 7 şi 8, despărţite de 4 puncte şi se vor duela săptămâna viitoare, în Sala „Traian”. Vâlcea a fost singura echipă care a câştigat la Craiova în această ediţie a Ligii Florilor şi astăzi joacă în deplasare cu Rapid, în etapa a 22-a a campionatului.</p>
<h2><span>Mama Aliciei, Simona Gogîrlă, a antrenat în Bănie</span></h2>
<p>Mama Aliciei Gogîrlă, celebra handbalistă Simona Gogîrlă, a antrenat echipa Craiovei în perioada 2015-2016, înlocuindu-l atunci pe Aurelian Roşca şi predându-i apoi ştafeta lui Bogdan Burcea.</p>
<p>Ca handbalistă, Simona Gogîrlă are în palmares argintul cu naţionala României la Mondialul din 2005 din Rusia. În cariera sa, Simona Gogîrlă a evoluat la formaţii precum Oltchim, Gyor, Itxaco sau Krim şi are în palmares titlurile României, Ungariei, Spaniei şi Sloveniei, dar şi finale de Champions League, Cupa Cupelor sau cupa EHF.</p>

]]></description>
    </item>
    <item>
      <title>Cristina Neagu a luat decizia. Ce va face după ce renunță definitiv la handbal: „Şi-a calculat totul”</title>
      <link>https://www.prosport.ro/alte-sporturi/handbal/cristina-neagu-a-luat-decizia-ce-va-face-dupa-ce-renunta-definitiv-la-handbal-si-a-calculat-totul-20147890</link>
      <description><![CDATA[<img src="https://www.prosport.ro/wp-content/uploads/2025/04/Cristina-Neagu-a-luat-decizia.-Ce-va-face-dupa-ce-renunta-definitiv-la-handbal-1400x1050.jpg"/><br/><p>Cristina Neagu, cea care a fost cea mai bună jucătoare a lumii de patru ori, în anii 2010, 2015, 2016 și 2018, a luat decizia și a stabilit ce va face după ce se va renunța definitiv la handbal.</p>
<p>Între timp, Cristina Neagu mai are o mare dorință: să o ducă CSM Bucureşti în Final Four-ul Ligii Campionilor. Pentru ca acest lucru să se întâmple, „Tigroaicele” vor avea parte de o misiune extrem de dificilă.</p>
<h2><span>Ce va face Cristina Neagu după retragerea din handbal</span></h2>
<p>Cristina Neagu se pregătește pentru ultimul meci în Liga Campionilor, pe teren propriu.<span> Cea mai bună jucătoare din istoria României </span>știe deja și ce va face după ce se va retrage din handbal. Oana Manea a vorbit despre planurile pe care le are <span>cea care a fost cea mai bună jucătoare a lumii de patru ori</span> și a comparat-o chiar cu Gică Hagi.</p>
<p>„Este un moment foarte emoţionant pentru ea. E ultimul meci acasă, în Liga Campionilor, pentru ea şi cu siguranţă va face tot ce îi va sta în putinţă pentru această calificare. Este dorinţa ei să ajungă în Final Four cu CSM, mai ales că e ultimul sezon. Ar încheia frumos şi cu o dorinţă împlinită.</p>
<p>Dacă mă gândesc bine, nici nu ştiu câte recorduri are, că le-a bătut aproape pe toate. Într-un fel, îmi pare rău că se retrage, dar mă gândesc şi la ea. Toate am trecut prin asta, e şi vârsta şi poate îşi doreste şi altceva. Ea a iubit foarte mult acest sport. Mie mi-a fost greu să mă retrag si e foarte greu în viaţa de zi cu zi, când începi să dai peste ce se întâmplă în viaţa reală, nu ce facem noi ca sportive.</p>
<p>Cristina sigur şi-a calculat totul şi s-a gândit ce o să facă în viitor. Cred că o să aibă şi o vacanţă mai mare, după atâta stres, muncă şi antrenamente. Vrea o pauză totală, nici să nu se mai gândească la handbal. Probabil vrea doar să stea la soare.</p>
<p>Oamenii precum Cristina se nasc rar. Ea, Hagi, se nasc foarte rar. Mi-aş dori să avem nu una, ci trei-patru Cristina Neagu, poate aşa o să facem şi noi mult mai multe performanţe. De câte ori jucam, şi la naţionala, şi la echipa de club, Cristina îmi dădea o energie aparte numai prin felul cum se bucura, cum se descătuşa după un gol. Acum îi voi da eu toată energia mea, din faţa televizorului, şi îmi doresc din suflet să se califice”, a spus Oana Manea, conform<span> as.ro</span>.</p>

]]></description>
    </item>
    <item>
      <title>„Cum să-ți spun adio”. Cristina Neagu, postare emoționantă la aproape un an de la moartea tatălui ei</title>
      <link>https://www.prosport.ro/diverse/cum-sa-ti-spun-adio-cristina-neagu-postare-emotionanta-la-aproape-un-an-de-la-moartea-tatalui-ei-20145584</link>
      <description><![CDATA[<img src="https://www.prosport.ro/wp-content/uploads/2025/04/Cum-sa-ti-spun-adio.-Cristina-Neagu-postare-emotionanta-la-aproape-un-an-de-la-moartea-tatalui-ei-scaled-e1744625339437-1400x740.jpg"/><br/><p>Cristina Neagu a postat o fotografie emoționantă, alături de tatăl ei, care a decedat în urmă cu aproape un an. Sportiva a ales o melodie care a ajuns la sufletul fanilor, „How do I say goodbye“ (n.r. „Cum să-ți spun adio”), iar aceștia au reacționat imediat.</p>
<p>Una dintre cele mai mari sportive ale României, Cristina Neagu nu se află în cea mai bună perioadă în viața personală. În curând se va împlini <span>un an de la decesul tatălui său.</span></p>
<h2><span>Cristina Neagu, postare emoționantă cu tatăl ei care a decedat în urmă cu aproape un an</span></h2>
<p>Postarea Cristinei Neagu a adunat 3.600 de like-uri într-o zi. Pentru a-și arăta suferința, handbalista a ales o melodie sugestivă, compusă de Dean Lewis, intitulată „How do I say goodbye”. Versurile melodiei ilustrează iubirea pe care aceasta i-a purtat-o tatălui ei.</p>
<p>„Deci, cum spun la revedere / Cuiva care a fost alături de mine pentru întreaga mea viață? / Tu mi-ai oferit numele și culoarea ochilor tăi / Îți văd fața mereu când mă uit la mine / Deci cum, cum, cum spun la revedere?</p>
<p>Când nu reușeam, tu mereu ai văzut binele în mine / Corect sau greșit, tu mereu ai fost de partea mea / Dar sunt speriat de cum arată viața fără tine / Și am văzut-o cum se uită în ochii tăi / Și îți promit că dacă pleci, mă voi asigura că va fi în siguranță”, sunt versurile melodiei alese de Cristina Neagu.</p>
<p>Cristina Neagu este urmărită pe contul de Instagram de peste 101.000 de fani. Cea mai bună handbalistă a lumii în 2010, 2015, 2016 și 2018 este o prezență constantă pe rețelele de socializare, acolo unde mare parte din postările ei sunt campanii cu sponsorii sau materiale legate de handbal.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DIYXSIbN7mz/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Cristina Neagu (@cristinaneaguofficial)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Cum au reacționat fanii Cristinei Neagu la fotografia cu tatăl ei decedat</span></h2>
<p>Fanii au reacționat imediat, dorind să o consoleze pe sportivă pentru pierderea mare suferită în urmă cu aproape un an.</p>
<p>„O, Doamne, cât de mult semănați!”, „Un înger pentru o stea”, „Multă putere!”, „Toți îi simțim lipsa.. Condoleanțe!”, „Odihnă veșnică!”, au fost câteva dintre comentariile fanilor la postarea Cristinei Neagu.</p>
<p>Sportiva se află în ultimul sezon din carieră, întrucât <span>a anunțat la începutul toamnei că se va retrage</span>. La acest moment, Cristina Neagu joacă pentru CSM București, formație cu care a semnat în anul 2017. De-a lungul carierei, aceasta a mai jucat pentru HC Activ Ploiești, CS Rulmentul Brașov, CS Oltchim Râmnicu Vâlcea și Buducnost.</p>

]]></description>
    </item>
    <item>
      <title>România s-a calificat la Campionatul Mondial</title>
      <link>https://www.prosport.ro/alte-sporturi/handbal/romania-s-a-calificat-la-campionatul-mondial-20145166</link>
      <description><![CDATA[<img src="https://www.prosport.ro/wp-content/uploads/2025/04/Romania-s-a-calificat-la-Campionatul-Mondial-1400x768.jpg"/><br/><p>Naționala României s-a calificat fără niciun fel de emoții la Campionatul Mondial care va avea loc în acest an, competiție la care mai participă 31 de echipe.</p>
<p>Echipa feminină de handbal a țării noastre s-a calificat la pas la competiția mondială care va avea loc la finele anului, după o dublă victorie cu Italia.</p>
<h2><span>Învingătoare în ambele partide din play-off, România va juca la Campionatul Mondial de la sfârșitul anului</span></h2>
<p>Învingătoare cu 30-21 în tur, „tricolorele” au avut nevoie de 5 minute în meciul de la Bistrița pentru a intra în partidă. Pe măsură ce trecea timpul, diferența de pe tabela de marcaj s-a menținut la 4-5 goluri, iar la pauză s-a consemnat un ecart de 3 goluri, 14-1.</p>
<p>Cu totul și cu totul altfel au stat lucrurile în repriza a doua. „Tricolorele” au jucat și la spectacol, dar și eficient, reușind să înscrie nu mai puțin de 17 goluri și să primească doat 7.</p>
<p>Ca urmare, scorul final a fost 31-18, iar handbalistele se pot gândi, deja, la competiția care va avea loc în Germania şi Olanda, între 26 noiembrie – 14 decembrie.</p>
<p>Principalele marcatoare au fost Ostase 6 goluri, Necula 4, Seraficeanu 4, Gogîrlă 4, pentru România, respectiv Dalla Costa 3, Squizziato 3, pentru Italia.</p>
<h2><span>Echipa țării noastre are patru medalii la Campionatul Mondial</span></h2>
<p>La sfârșitul anului va avea loc a 27-a ediţie a Campionatului Mondial, România fiind singura echipă din lume care a participat la toate întrecerile. La turneul final vor participa 32 de echipe.</p>
<p>După meciurile din play-off au mai obținut biletele la turneul final Muntenegru, Insulele Feroe, Polonia, Islanda, Spania, Elveţia şi Suedia. Ultimele echipe europene vor fi cunoscute la finalul confruntărilor Slovenia – Serbia, Cehia – Ucraina, Austria – Turcia.</p>
<p>Deţinătoarea trofeului este Franţa, care în finala întrecerii de acum doi ani a învins Norvegia, cu 31-28. A fost al treilea titlu de acest gen. în afara gazdelor, celelalte echipe de pe continent calificate direct la turneul final sunt <span>medaliatele de la europeanul care a avut loc anul trecut</span>, adică Norvegia, Danemarca şi Ungaria.</p>
<p>La respectiva întrecere, România s-a clasat pe locul 12. A fost ultima prezență a Cristinei Neagu, retrasă între timp de la echipa naţională. De altfel, ea a transmis că la finalul actualei stagiuni competiționale <span>va renunța la sportul de performanță</span>.</p>
<p>Echipa țării noastre are patru medalii: una de aur (câștigată la ediția din 1962), două de argint (1973, 2005) şi una bronz (2015). Cea mai slabă clasare din istorie a fost în 2001, locul 17.</p>
<p>Lotul României pentru „barajul” de Mondial cu Italia:</p>
<ul>
<li>Portari: Bianca Curmenț (Corona Brașov), Yuliya Dumanska (Minaur Baia Mare), Daciana Hosu (CSM București).</li>
<li>Interi: Bianca Bazaliu (Gloria Bistrița-Năsăud), Alicia Gogîrlă, Alina Ilie (Măgura Cisnădie), Diana Lixăndroiu, Ștefania Stoica (Rapid București)</li>
<li>Coordonatori: Andreea Popa (Dunărea Brăila), Alisia Boiciuc (Corona Brașov), Rebeca Necula (SCM Râmnicu Vâlcea)</li>
<li>Extreme: Gabriela Dumitrașcu (Corona Brașov), Mihaela Mihai (CSM București), Mariam Mohamed (Dunărea Brăila), Sonia Seraficeanu (Gloria Bistrița-Năsăud).</li>
<li>Pivoți: Asma Elghaoui (SCM Râmnicu Vâlcea), Lorena Ostase (Gloria Bistrița-Năsăud), Bianca Voica (Corona Brașov).</li>
</ul>

]]></description>
    </item>
    <item>
      <title>România, victorie la scor în Italia, în turul fazei play-off a Campionatului Mondial din 2025</title>
      <link>https://www.prosport.ro/alte-sporturi/handbal/romania-victorie-la-scor-in-italia-in-turul-fazei-play-off-a-campionatului-mondial-din-2025-20142031</link>
      <description><![CDATA[<img src="https://www.prosport.ro/wp-content/uploads/2025/04/Romania-victorie-la-scor-in-Italia-in-turul-fazei-play-off-a-Campionatului-Mondial-din-2025-1400x933.jpg"/><br/><p>Echipa națională de handbal feminin a României a obținut o victorie spectaculoasă, la scor, în Italia, în turul fazei play-off a Campionatului Mondial din 2025.</p>
<p>„Tricolorele” s-au impus cu scorul de 30-21 (17-8) în fața reprezentativei Italiei, într-o partidă care s-a disputat miercuri, 9 aprilie 2025, la Chieti.</p>
<h2><span>România, victorie la scor cu Italia</span></h2>
<p><span>Echipa națională de handbal feminin a României </span>a învins la scor reprezentativa Italiei, în deplasare, în faza play-off a Campionatului Mondial din 2025. „Tricolorele” au făcut instrucție cu italiencele și s-au impus cu scorul de 30-21 (17-8), într-o partidă extrem de spectaculoasă, disputată la Chieti, miercuri, 9 aprilie 2025.</p>
<p>Principalele marcatoare din echipa României au fost Elghaoui (4), Mihai (4), Boiciuc (4), Ostase (3), Gogîrlă (3), Popa (3). De partea cealaltă, cea mai bună marcatoare din tabăra echipei gazdă a fost Rossomando, cu trei reușite. De menționat este că din lotul Italiei a făcut parte și Bianca Ioana Bărbosu, jucătoare de origine română.</p>
<p>În celelalte meciuri din play-off se joacă partidele dintre Croaţia – Spania, Elveţia – Slovacia, Portugalia – Muntenegru, Insulele Feroe – Lituania, Polonia – Macedonia de Nord, Slovenia – Serbia, Islanda – Israel, Cehia – Ucraina, Austria – Turcia și Suedia – Kosovo.</p>
<h2><span>România, la un pas de Campionatul Mondial 2025</span></h2>
<p>Manșa retur este programată duminică, 13 aprilie 2025, la Bistrița. Astfel, câștigătoarea din dubla manșă se va califica la Campionatul Mondial din 2025, care se va fi găzduit de Germania și Olanda, în perioada 26 noiembrie – 14 decembrie. De menționat este că aceasta va fi a 27-a ediție, iar echipa națională de handbal feminin a României este singura care a participat, până acum, la toate edițiile de Campionat Mondial.</p>
<p>Anul acesta, la turneul final vor fi prezente nu mai puțin de 32 de echipe. Deținătoarea trofeului este Franța, care în finala disputată în anul 2023 s-a impus în fața Norvegiei, scor 31-28, și a cucerit al treilea titlu mondial.</p>
<p>Alte trei echipe sunt calificate direct la turneul final al Campionatului Mondial din 2025. Este vorba despre medaliatele de la Campionatul European din 2024, adică Norvegia, Danemarca și Ungaria.</p>

]]></description>
    </item>
  </channel>
</rss>
