<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Motivul pentru care a renunțat Shaquille O’Neal la Cybertruck-ul lui Elon Musk. De ce a vândut maşina care a ajuns la un alt cumpărător celebru</title>
      <link>https://www.prosport.ro/alte-sporturi/auto-moto/motivul-pentru-care-a-renuntat-shaquille-oneal-la-cybertruck-ul-lui-elon-musk-de-ce-a-vandut-masina-care-a-ajuns-la-un-alt-cumparator-celebru-20186879</link>
      <description><![CDATA[<img src="https://www.prosport.ro/wp-content/uploads/2025/06/Motivul-pentru-care-a-renuntat-Shaquille-ONeal-la-Cybertruck-ul-lui-Elon-Musk.-De-ce-a-vandut-masina-care-a-ajuns-la-un-alt-cumparator-celebru-1400x811.jpg"/><br/><p>O nouă lovitură încasată în plin de Elon Musk, după ce legendarul Shaquille O’Neal și-a vândut Cybertruck-ul Tesla celebrului baschetbalist Trendon Watford.</p>
<p>„Shaq” a decis să renunțe la bolidul său electric, nemulțumit de autonomia acestuia, și și-a achiziționat un altul mult mai performant.</p>
<h2><span>Până și Shaquille O’Neal a renunțat la Cybertruck-ul lui Elon Musk. De ce a ales să vândă mașina electrică Tesla</span></h2>
<p>Elon Musk primește o nouă lovitură de proporții. Legenda Shaquille O’Neal a decis să-și vândă Cybertruck-ul Tesla faimosului baschetbalist Trendon Watford de la Brooklyn Nets, scrie <span>benzinga.com</span>.</p>
<p>Fostul superstar din NBA a renunțat la bolidul său futurist electric, personalizat, vopsit maro, nemulțumit de autonomia scăzută a acestuia, de doar 483 de kilometri, și și-a cumpărat o altă mașină electrică, mult mai performantă, cu o baterie de 200 kWh și cu autonomie de 740 de kilometri.</p>
<p>Shaq, <span>renumit pentru vasta sa colecție de mașini</span>, a ales să se despartă de unul dintre cele trei vehicule Tesla Cybertruck ale sale. Vehiculul, care fusese personalizat și vopsit într-un într-o nuanță de maro lucios, a fost vândut lui Trendon Watford de la echipa Brooklyn Nets.</p>
<p>Chiar dacă își declarase admirația pentru Cybertruck, Shaq a renunțat a unul dintre mașinile sale Tesla și a trecut la un Cadillac Escalade IQ, care dispune de o autonomie net superioară.</p>
<p><img alt="" class="size-full wp-image-20187189" decoding="async" fetchpriority="high" height="1000" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/profimedia-1005876315.jpg" srcset="https://www.prosport.ro/wp-content/uploads/2025/06/profimedia-1005876315.jpg 1400w, https://www.prosport.ro/wp-content/uploads/2025/06/profimedia-1005876315-768x549.jpg 768w" width="1400"/></p>
<h2><span>Tendință. Consumatorii se îndreaptă spre vehicule electrice cu autonomie mult mai mare</span></h2>
<p>Tranzacția a fost gestionată de firma Effortless Motors, care scosese mașina la vânzare cu aproximativ o lună în urmă. Încă nu este clar deocamdată dacă Shaq își va vinde Cybertruck-urile rămase, în urma recentei sale schimbări de macaz față de Tesla.</p>
<p>Anul trecut, proprietarul Tesla, Elon Musk, a răspuns la o postare în care prezenta Cybertruck-ul lui Shaq cu un simplu cuvânt, „Frumos”, recunoscând modificarea caroseriei late și luminile roșii de fundal care îl făceau unul dintre cele mai atrăgătoare vehicule.</p>
<p>Decizia lui Shaq de a-și vinde Cybertruck-ul ar putea continua o tendință mai largă în rândul consumatorilor care caută vehicule electrice cu autonomie mai mare.</p>
<p>Autonomia superioară a lui Cadillac Escalade IQ ar putea să-l facă o opțiune mai atractivă pentru consumatorii care călătoresc frecvent pe distanțe lungi. Această schimbare de preferințe a lui Shaquille O’Neal ar putea afecta <span>cota de piață a Tesla în industria vehiculelor electrice</span>, și așa într-o prăbușire continuă în ultimele luni.</p>
<p>Modelul elaborat de Elon Musk circulă fără proleme în Statele Unite, însă este interzis în Europa, unde mașina nu poate fi înmatriculată, deoarece nu respectă normele de siguranță pentru pietoni.</p>
<p> </p>

]]></description>
    </item>
    <item>
      <title>Cum arată un BMW Seria 5 cu aproape 1.000.000 de kilometri parcurşi! Detaliul greu de crezut de la ultima revizie a maşinii</title>
      <link>https://www.prosport.ro/alte-sporturi/auto-moto/cum-arata-un-bmw-seria-5-cu-aproape-1-000-000-de-kilometri-parcursi-detaliul-greu-de-crezut-de-la-ultima-revizie-a-masinii-20184251</link>
      <description><![CDATA[<img src="https://www.prosport.ro/wp-content/uploads/2025/05/Cum-arata-un-BMW-Seria-5-cu-aproape-1.000.000-de-kilometri-parcursi-Detaliul-greu-de-crezut-de-la-ultima-revizie-a-masinii.jpg"/><br/><p>Un BMW Seria 5, modelul E39, cu aproape 1.000.000 de kilometri parcurși, rulat exclusiv pe străzile din nordul Finlandei, la temperaturi extreme, a ajuns celebru în întreaga lume.</p>
<p>Astfel, prestigiosul grup nemțesc BMW AG, prin intermediul diviziei dedicate mașinilor clasice, BMW Group Classic, i-a realizat o inspecție amănunțită mașinii. Iar detaliile confirmate sunt de-a dreptul surprinzătoare.</p>
<h2><span>Un BMW Seria 5 E39 este la doar 375 de kilometri distanță de borna celor 1.000.000 de kilometri parcurși! Motorul și cutia de viteze sunt cele din fabrică</span></h2>
<p>Un BMW Seria 5, model E39, a ajuns celebru în întreaga lume, după ce a izbutit să se facă remarcat cu câteva detalii aproape de necrezut.</p>
<p>Mai întâi de toate, este vorba despre un autoturism care a rulat exclusiv pe străzile din Finlanda, în principal în nordul țării, la temperaturi extreme, cuprinse între -30 și -40 de grade Celsius.</p>
<p>Și a rulat! Pentru că la ultima revizie a mașinii, efectuată la data de 6 mai 2025, în bord erau indicați nu mai puțin de 999.625 de kilometri!</p>
<p>Un al detaliu care a produs stupoare a fost faptul că proprietarul a susținut că mașina nu a avut parte de reparații semnificative de-a lungul existenței ei, iar motorul și cutia de viteze sunt cele cu care autoturismul a ieșit din fabrică.</p>
<p>Până și <span>cei de la BMW</span> AG au fost sceptici cu privire la această ultimă informație, mai ales că mașina a rulat, așa cum am precizat deja, la temperaturi extreme pe mai tot parcursul „vieții” ei.</p>
<p>Astfel, cei de la <span>PiataAuto.md</span> susțin că divizia dedicată mașinilor clasice a gigantului german, BMW Group Classic, a chemat autoturismul în cauză pentru a-i face o inspecție amănunțită. Iar spusele proprietarului s-au confirmat, motiv pentru care exemplarul din Finlanta s-a ales cu un certificat special de autenticitate.</p>
<p>Nemții au putut confirma că din momentul în care modelul respectiv de BMW Seria 5 E39 a ieșit din fabrică și până în mai 2025, foarte puține piese importante au necesitat a fi schimbate. Însă, specialiștii din cadrul BMW au spus că acest lucru a fost posibil și datorită faptului că proprietarul a efectuat corespunzător reviziile și doar la service-urile oficiale ale gigantului german.</p>
<p>În imaginile disponibile în galeria foto a articolului se poate vedea cât de întreținută a fost mașina și faptul că inclusiv acum, la aproape 30 de ani de la ieșirea din fabrică, din 1996, arată impecabil.</p>
<h2><span>BMW pregătește un eveniment important pentru mașina norocosului finlndez</span></h2>
<p>Conform sursei menționate mai sus, <span>BMW Group Classic va urmări</span> îndeaproape parcursul mașinii din următoarele săptămâni, când este așteptat ca în bord să se depășească borna celor 1.000.000 de kilometri. Ulterior, nemții îl vor chema pe finlandez la sediu și vor realiza un material special despre mașina acestuia.</p>
<p>Revenind la aspectul mașinii, aceeași sursă precizează că inclusiv vopseaua este cea originală, din 1996. În acest caz, autoturismului i-au fost aduse doar câteva mici retușări, pe ici pe colo, în cazul unor zgârieturi minore.</p>
<p>De asemenea, atunci când i-au dat jos bara de protecție spate, cei de la BMW au fost surprinși să observe condiția impecabilă în care se află metalul, urmele de rugină fiind practic insesizabile sau chiar inexistente. Din nou, aici este și meritul proprietarului, care a avut grijă în detaliu de mașină și, cel mai probabil, a ținut-o într-un garaj închis.</p>

]]></description>
    </item>
    <item>
      <title>Se anunță o luptă intensă în Harghita Challenge. Cășuneanu: „E un traseu de mare viteză”. SPECIAL</title>
      <link>https://www.prosport.ro/alte-sporturi/se-anunta-o-lupta-intensa-in-harghita-challenge-casuneanu-e-un-traseu-de-mare-viteza-special-20194587</link>
      <description><![CDATA[<img src="https://www.prosport.ro/wp-content/uploads/2025/06/Se-anunta-o-lupta-intensa-in-Harghita-Challenge.-Casuneanu-„E-un-traseu-de-mare-viteza-1400x933.jpeg"/><br/><p>Campionatul Național de Viteză în Coastă a ajuns în acest weekend în Harghita, iar a treia etapă a sezonului are loc în Harghita Băi, acolo unde aproape 80 de piloți sunt gata de start.</p>
<p>Lupta pentru supremație este mai intensă ca niciodată, iar<span> Costel Cășuneanu este nerăbdător să își facă debutul pe acest traseu</span>.</p>
<h2><span>Harghita Challenge, un traseu de mare spectacol </span></h2>
<p>După două etape organizate la Râșnov și Rânca, campionatul se mută într-o nouă stațiune montană, la peste 1.300 de metri altitudine, în Harghita Băi. Este pentru prima oară când cursa de aici este în divizia principală a vitezei în coastă, astfel că participare este una numeroasă.</p>
<p>Pentru liderul Categoriei I din acest sezon, Costel Cășuneanu, este debutul în Harghita, iar în ultimele două zile a făcut recunoașterile traseului lung de 3,6 kilometri.</p>
<p>„E un traseu de mare viteză, e nevoie e o atenție sporită de la început și până după ce treci linia de finiș. Sigur că piloților de monposturi le va plăcea maxim. Va fi o cursă interesantă, trebuie să vedem și cum va evolua vremea”, a declarat pilotul de la Impuls Leasing Rally Team.</p>
<p>Acesta e conștient că are un handicap în fața rivalilor săi din lupta pentru titlu la Categoria I. „Eu sunt la debut, iar ceilalți deja au fost în mai multe rânduri aici, așa că va fi puțin mai greu, dar suntem aici să ne bucurăm de motorsport”, a adăugat cel care în 2019 devenea campion absolut la super rally.</p>
<ul>
<li>Costel Cășuneanu a relansat lupta pentru titlu în super rally!</li>
</ul>
<h2><span>Cum arată clasamentul înainte de cursele din weekend</span></h2>
<p>După primele două etape, Cășuneanu este pe primul loc la Categoria I, cea dedicată turismelor. Cu un model Skoda Fabia RX, acesta are 43 de puncte, în timp ce pe 2 se află Radu Benea și Horațiu Ionescu Cristea, ambii cu câte 30.</p>
<p>Harghita Challenge va debuta sâmbătă cu manșele de antrenamente oficiale, iar duminică de la ora 13:30 sunt programate cele două manșe de concurs care vor decide câștigătorii etapei la cele trei categorii (monoposturi, turisme și electrice).</p>

]]></description>
    </item>
    <item>
      <title>Spaniolii au rămas uimiți că Ion Țiriac a uitat timp de 10 ani că are un Ferrari F40 într-o parcare din Munchen</title>
      <link>https://www.prosport.ro/diverse/spaniolii-au-ramas-uimiti-ca-ion-tiriac-a-uitat-timp-de-10-ani-ca-are-un-ferrari-f40-intr-o-parcare-din-munchen-20192288</link>
      <description><![CDATA[<img src="https://www.prosport.ro/wp-content/uploads/2025/06/Spaniolii-au-ramas-uimiti-ca-Ion-Tiriac-a-uitat-timp-de-10-ani-ca-are-un-Ferrari-F40-intr-o-parcare-din-Munchen-e1749555457351.jpg"/><br/><p>Spaniolii au rămas uimiți de faptul că Ion Țiriac, unul dintre cei mai bogați români, a uitat că și-a lăsat Ferrari-ul F40 într-o parcare din Munchen, timp de zece ani. Colecția impresionantă de automobile de lux a miliardarului a făcut înconjurul lumii în multe rânduri.</p>
<p>Ion Țiriac este un mare iubitor de mașini, având piese de colecție la propriul muzeu. Miliardarul a intrat recent în atenția presei din Spania, după ce și-a uitat parcată o mașină de lux în Munchen, un Ferrari F40, care valorează sute de mii de euro.</p>
<h2><span>Ion Țiriac și-a uitat Ferrari-ul F40 într-o parcare din Munchen</span></h2>
<p>Jurnaliștii spanioli au discutat despre colecția impresionantă de mașini a miliardarului român, care are peste 400 de piese impresionante de colecție, printre care un Porsche 911 clasic. Ibericii sunt șocați de un episod halucinant, când Țiriac a uitat pur și simplu de una dintre mașinile sale.</p>
<p>„Țiriac deținea două Ferrari F40, unul cumpărat de la pilotul de Formula 1, Gerhard Berger, iar, la scurt timp după aceea, a obținut un al doilea model Ferrari la un preț mai mic decât primul.</p>
<p>Anecdota apare atunci când românul și-a parcat cel mai nou Ferrari la Munchen, unde avea deja alte două Ferrari-uri în colecție. Fostul jucător de tenis a uitat însă că are un Ferrari până 10 ani mai târziu, când managerul garajului din Munchen l-a informat că mașinile sale sunt încă acolo.</p>
<p>Trebuie menționat că acest model Ferrari este pe cât de istoric, pe atât de special, fiind unul dintre cele mai emblematice și căutate modele din lume, atât de mult încât doar 1.311 unități au fost vândute între 1987 și 1992, dintre care două au fost parcate la Munchen”, au scris spaniolii de la Huffingtonpost.es.</p>
<h2><span>Ce mașini are Ion Țiriac în colecția sa de lux</span></h2>
<p>Printre mașinile pe care Țiriac le are expuse la Otopeni se numără mai multe nume tari. Piese istorice precum Aston Martin Lagonda (1976), Bentley Continental Drophead Coupe (1962), Bentley S3 (1965), Chevrolet Bel Air Hardtop Sport Coupe (1957), Lincoln Continental (1961) sau Renault Viva Grand Sport (1938) își găsesc locul printre piesele miliardarului.</p>
<p>În urmă cu câțiva ani, Ion Țiriac a primit o ofertă amețitoare, de 12.000.000 de euro pentru una dintre mașinile sale, un Rolls Royce Phantom IV, care i-a aparținut lui Aga Khan al III-lea. Miliardarul a declinat oferta primită de la un alt pasionat de mașini de lux clasice.</p>
<p>„Mie mi s-a oferit pentru Phantom IV – asta a fost a lui Aga Khan al III-lea – care a câștigat Pebble Beach, 12 milioane de euro. Nu l-am vândut, cu toate că, dacă va uitați bine, sunt două la fel: una a fost a prințesei de Kent și alta a lui Aga Khan. Dar aia a câștigat Pebble Beach. Automat, când câștigi un Pebble Beach, prețul este dublu”, a spus Ion Țiriac, în urmă cu un an.</p>

]]></description>
    </item>
    <item>
      <title>Dacia a ales 3 nume şi le-a înregistrat. Cum se vor chema noile modele: două încep cu S şi unul cu F</title>
      <link>https://www.prosport.ro/alte-sporturi/auto-moto/dacia-a-ales-3-nume-si-le-a-inregistrat-cum-se-vor-chema-noile-modele-doua-incep-cu-s-si-unul-cu-f-20185766</link>
      <description><![CDATA[<img src="https://www.prosport.ro/wp-content/uploads/2025/06/Dacia-a-ales-3-nume-si-le-a-inregistrat-1400x785.jpg"/><br/><p>Viitorul automobil de oraș al mărcii Dacia va fi lansat cât de curând, iar compania a înregistrat, deja, 3 nume, două începând cu S şi unul cu F.</p>
<p>compania renault a înregistrat, deja, la Oficiul de Brevete și Mărci industriale din Franța, trei nume pe care le-ar putea folosi pentru viitor model.</p>
<h2><span>Noul model Dacia va fi produs în Europa, dar proiectat în China</span></h2>
<p>Dacia va scoate pe piață, nu mai târziu de anul viitor, un nou automobil electric, care va înlocui actualul Spring. De asemenea, „în plan” sunt și două modele compacte, derivate din Bigster. Cert este că Dacia a înregistrat, la Oficiul de Brevete și Mărci industriale din Franța, trei nume pe care le-ar putea folosi pentru viitor model.</p>
<p>Presa franceză scrie că este vorba despre Suvy, Shaper și First. Shaper <span>rimează cu Duster, Bigster și Jogger</span>, iar First „aduce” cu Spring.</p>
<p>Viitorul automobil a fost anunțat în premieră de Luca de Meo, CEO al grupului Renault, scrie <span>Profit</span>. Totul s-a întâmplat la un eveniment în care a fost prezentată strategia electrică a grupului.</p>
<h2><span>Sunt mulți oameni care nu-și permit o mașină nouă, spun cei de la Renault</span></h2>
<p>De precizat mașina va beneficia de noile procese, care înseamnă <span>reducerea numărului de componente</span>, prin utilizarea furnizorilor din China și folosirea bateriilor LFP, mai ieftine.</p>
<p>„Pregătim o nouă etapă în materie de accesibilitate, mergem înapoi în bucătăria Dacia, unde Ampere și cei de la ACDC aduc un nou vehicul electric de segment A, construit în Europa, și îl vor dezvolta în 16 luni.</p>
<p>Repet, 16 luni, față de 21 de luni Twingo, care era deja destul de rapid, este o adevărată performanță, provoc orice competitor din lume să facă asta, inclusiv pe chinezi, când vor veni în Europa”, a spus Luca de Meo.</p>
<p>„Va fi cu adevărat o Dacia, întotdeauna cea mai bună valoare pentru bani, pentru că ne-am propus să vindem mașina sub 18.000 de euro, bineînțeles să facem bani, în modul în care Dacia este obișnuită să facă.</p>
<p>Un nou automobil electric european, nu science-fiction. Dezvoltare rapidă: desenat și dezvoltat în doar 16 luni. Preț accesibil: disponibil pentru sub 18.000 de euro”, a transmis Le Vot.</p>
<p>„Sunt atât de mulți oameni care nu-și permit o mașină nouă, care are 5 stele EuroNCAP, și ei se duc și se uită la mașini vechi care în ziua de astăzi ar primi zero stele sau chiar stele negative.</p>
<p>Mașinile Dacia cu trei stele au un nivel ridicat de siguranță pasivă și sunt mult mai sigure decât mașinile second-hand pe care le înlocuiesc.</p>
<p>Când înlocuiești mașini second-hand care sunt vechi de șase-șapte ani cu acestea noi, acesta este un lucru bun pentru comunitate. Dacia nu vânează stele EuroNCAP”, a mai9 precizat reprezentantul grupului Renault.</p>

]]></description>
    </item>
  </channel>
</rss>
