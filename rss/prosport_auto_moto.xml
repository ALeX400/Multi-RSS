<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Francezii au reacționat după ce au văzut ce a reușit Dacia Bigster: „Au bulversat standardele!”</title>
      <link>https://www.prosport.ro/alte-sporturi/auto-moto/francezii-au-reactionat-dupa-ce-au-vazut-ce-a-reusit-dacia-bigster-au-bulversat-standardele-20378183</link>
      <description><![CDATA[<img src="https://www.prosport.ro//wp-content/uploads/2026/02/Francezii-au-reactionat-dupa-ce-au-vazut-ce-a-reusit-Dacia-Bigster-„Au-bulversat-standardele.jpg"/><br/><p><span>Francezii au privit ce a reușit Dacia cu Bigster și au reacționat pe măsură. După depășirea pragului de 100.000 de unități produse, presa auto din Franța vorbește despre un model care a schimbat regulile jocului în segmentul SUV-urilor compacte.</span></p>
<p><span>Pentru Dacia Bigster, borna a fost atinsă la puțin peste un an de la startul producției, iar jurnaliștii francezi spun clar că nu este vorba despre un succes întâmplător.</span></p>
<h2><span><b>„Un pariu reușit”</b></span></h2>
<p><span>Francezii recunosc că Bigster a intrat într-o zonă dominată ani la rând de mărci consacrate, dar a făcut-o cu un argument greu de combătut: <span>raportul preț–spațiu–dotări</span>.</span></p>
<p><span> „Dacia a reușit să dea peste cap standardele pieței europene a SUV-urilor”, notează <span>L’Automobiliste.</span></span></p>
<p><span>„Cu Bigster, Dacia a demonstrat că un SUV de clasă C poate fi accesibil fără să pară ieftin”, scrie aceeași publicație, care vorbește despre un „pariu industrial și comercial câștigat”. </span></p>
<p><span>J</span><span>urnaliștii mai notează că succesul vine într-un moment în care clienții europeni sunt tot mai atenți la bani, dar nu vor să renunțe la confort sau la dimensiuni. </span><span>În Franța, Bigster a trecut rapid la statutul de model foarte popular pe stradă. Peste 16.000 de înmatriculări într-un singur an au fost suficiente pentru ca presa să tragă o concluzie clară: „Bigster nu mai este o surpriză!”.</span></p>
<p><span><span>La nivel european</span>, datele sunt și mai bune. Publicațiile auto franceze amintesc că modelul a ajuns lider la vânzările către clienți persoane fizice în segmentul C în a doua parte a lui 2025.</span></p>
<p><span> „Un rezultat care, până nu demult, părea rezervat exclusiv brandurilor consacrate”, mai scriu jurnaliștii.</span></p>
<h2><span>Dacia Bigster, date tehnice</span></h2>
<p><span>Dacia Bigster are o lungime de 4,5 metri, fiind cel mai lung vehicul Dacia. Chiar și versiunea de bază „Essential” oferă dotări precum cruise control, aer condiționat manual, faruri automate, jante din aliaj de 17 inci, geamuri electrice față și spate, cu o singură atingere, și un ecran tactil de 10,1 inci.</span></p>
<p><span>Este echipat cu un motor hibrid de 1,7 litri cu un motor electric de 37 kW și o baterie de 1,2 kWh, care este cuplat la o transmisie automată cu patru trepte cu motoare electrice și putere transmisă roților dn față.</span></p>
<p><span>În ciuda unei puteri de  155 CP, Dacia Bigster nu este cea mai rapidă, reușind să ajungă în 9,5 secunde de la 0 la 100 km/h și o viteză maximă de 180 km/h.</span></p>

]]></description>
    </item>
    <item>
      <title>VIDEO Un inginer a cumpărat o mașină nouă și timp de 38 de ani a abandonat-o într-un hambar. Ce a descoperit fiica lui după ce bărbatul a murit și ea a scos-o la vânzare</title>
      <link>https://www.prosport.ro/alte-sporturi/auto-moto/un-inginer-a-cumparat-o-masina-noua-si-timp-de-38-de-ani-a-abandonat-o-intr-un-hambar-ce-a-descoperit-fiica-lui-dupa-ce-barbatul-a-murit-si-ea-a-scos-o-la-vanzare-20382388</link>
      <description><![CDATA[<img src="https://www.prosport.ro//wp-content/uploads/2026/02/Un-inginer-a-cumparat-o-masina-noua-si-timp-de-38-de-ani-a-abandonat-o-intr-un-hambar.-Ce-a-descoperit-fiica-lui-dupa-ce-barbatul-a-murit-si-ea-a-scos-o-la-vanzare--1400x779.jpg"/><br/><p>Mașina unui fost inginer, cumpărată de nouă în urmă cu mai bine de 38 de ani, a ajuns vedetă în „The Late Brake Show”, după ce a sfârșit abandonată într-un hambar.</p>
<p>Fiica bărbatului a descoperit-o și a scos-o la vânzare, iar acum se încearcă restaurarea ei, însă misiunea nu va fi deloc ușoară.</p>
<h2><span>Jonny Smith, de la „The Late Brake Show”, vrea să restaureze mașina unui fost inginer, după 38 de ani în care a fost abandonată într-un hambar</span></h2>
<p>În urmă cu două săptămâni, emisiunea <span>„The Late Brake Show”</span> a venit cu un nou episod de sute de mii de vizualizări, care are în prim-plan un autoturism Citroen BX 16RS, ieșit pe porțile fabricii în 1983.</p>
<p>Mașina este una specială, deoarece e primul model de Citroen vândut sub egida Grupului PSA, însă mai sunt și alte detalii ce o fac aparte.</p>
<p>Concret, <span>i-a aparținut unui inginer</span> aeronautic renumit, fost membru al Forțelor Aeriene Regale din Marea Britanie (RAF), care a făcut parte din echipa ce a construit faimosul Thrust 2. Este vorba despre un autoturism modificat care în 1983 au doborât recordul mondial de viteză terestră.</p>
<p>Revenind la <span>exemplarul de Citroen</span> BX 16RS, acesta nu s-a consacrat ca fiind o mașină foarte rapidă, însă a fost una apreciată din punct de vedere al aspectului, motiv pentru care s-a numărat printre cele mai vândute ale brandului francez.</p>
<p>Inginerul menționat mai sus a ales să cumpere una, însă a uitat-o rapid în hambarul casei sale și nu s-a mai atins de ea. Zeci de ani mai târziu, în 2024, bărbatul a murit, iar fiica a mers pentru a face ordine în casă și a dat de mașina abandonată în hambar.</p>
<p>Aceasta a scos-o la vânzare, iar autoturismul a ajuns pe mâinile celor de la „The Late Brake Show”, care încearcă să o restaureze. Însă, misiunea nu va fi deloc una ușoară, după cum se arată pe <span>AS.com</span>.</p>
<h2><span>Starea în care se află mașina</span></h2>
<p>Potrivit spuselor fiicei, tatăl a vrut să îi lase mașina moștenire ei sau surorii. Însă, niciuna nu a izbutit să obțină permisul de conducere, astfel că autoturismul a sfârșit abandonat în hambar.</p>
<p>Jonny Smith, realizatorul „The Late Brake Show”, a mers la casa din Lincolnshire pentru a vedea stadiul în care se află mașina și a rămas șocat.</p>
<p>Așa cum era de așteptat, tabla este plină de rugină la toate colțurile și, de asemenea, urmele de umezeală încă persistă. Însă, nu asta l-a speriat pe Smith, ci excrementele care erau prezente pretutindeni, semn că modelul BX 16RS de Citroen a devenit adăpost pentru șoareci.</p>
<p>De asemenea, mașinii îi lipsește o roată, iar motorul se află într-o stare deplorabilă, drept dovadă că nici nu a pornit atunci când a fost rotită cheia în contact. Realizatorul emisiunii a încercat de mai multe ori, însă fără succes, deoarece autoturismul nu a scos niciun sunet.</p>
<p>Rămâne de văzut dacă mașina va putea fi restaurată și implicit cumpărată, fapt ce ar încânta-o maxim pe fiica fostului inginer RAF, care speră ca autoturismul să mai ruleze, măcar o dată, pe străzile din Marea Britanie.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/zs3azSaMfvE?si=Va3KRngsRVlnJoN2" title="YouTube video player" width="560"></iframe></p>

]]></description>
    </item>
    <item>
      <title>Abandon pentru echipajul Tăriceanu – Dumitrescu la Monte-Carlo Istoric 2026. Patru echipaje românești continuă cursa</title>
      <link>https://www.prosport.ro/alte-sporturi/abandon-pentru-echipajul-tariceanu-dumitrescu-la-monte-carlo-istoric-2026-patru-echipaje-romanesti-continua-cursa-20376376</link>
      <description><![CDATA[<img src="https://www.prosport.ro//wp-content/uploads/2026/02/tariceanu-2-1400x758.jpeg"/><br/><p>Campania României la Raliul Monte-Carlo Istoric 2026 a cunoscut primul moment dificil. Echipajul format din Călin Popescu-Tăriceanu și Radu Dumitrescu a fost nevoit să abandoneze competiția, în urma incidentelor survenite pe proba specială 5, desfășurată în cursul serii trecute.</p>
<p>Incidentul a avut loc spre finalul probei, acolo unde o ușoară ieșire în decor a dus la două pene de cauciuc, într-un context deja complicat de lipsa funcționării unor echipamente esențiale. Situația a fost explicată chiar de Călin Popescu-Tăriceanu, într-o declarație care ilustrează nivelul real de dificultate al ediției din acest an: „În proba a 5-a specială de ieri, din păcate, pe finalul probei am avut două pene de cauciuc, ca urmare a unei ușoare ieșiri în decor. Nu aveam decât o singură rezervă. A trebuit să așteptăm să vină asistența, care a așteptat la rândul ei toți concurenții înscriși după noi să treacă. Am acumulat o întârziere foarte mare și, pe cale de consecință, o penalizare consistentă”.</p>
<p>Pe lângă problema cauciucurilor, echipajul s-a confruntat și cu defecțiuni tehnice care au afectat semnificativ desfășurarea probei. Aparatul de navigație și interfonul nu au funcționat, transformând parcursul într-un exercițiu extrem de solicitant: „Mașina aparent nu are nimic. Poate că în direcție se simte ceva, dar până la momentul incidentului aparatul de navigație nu a funcționat, interfonul nu a funcționat. A trebuit să mergem, aș spune, legați la ochi și, în loc să fie o plăcere, s-a transformat într-un fel de încercare nefirească de a continua cursa”.</p>
<p><img alt="" class="aligncenter size-full wp-image-20376378" decoding="async" fetchpriority="high" height="720" sizes="(max-width: 1280px) 100vw, 1280px" src="https://www.prosport.ro//wp-content/uploads/2026/02/tariceanu-1.jpeg" srcset="https://www.prosport.ro/wp-content/uploads/2026/02/tariceanu-1.jpeg 1280w, https://www.prosport.ro/wp-content/uploads/2026/02/tariceanu-1-768x432.jpeg 768w" width="1280"/></p>
<h2><span>„Cursa este foarte frumoasă, dar mult mai grea decât ne-am imaginat…”</span></h2>
<p>În acest context, decizia de abandon a venit firesc, după evaluarea situației și a penalizărilor acumulate: „Cred că a fost mai înțelept. Am luat decizia să ne oprim, am abandonat și am declarat la conducerea cursei acest lucru cu câteva minute în urmă. Sigur, cu mare regret. Cursa este foarte frumoasă, dar este mult mai grea decât ne-am imaginat, mai ales în condițiile în care pe probele speciale circulația este închisă, mediile de viteză sunt ridicate și ritmul este aproape unul de cursă contra cronometru”.</p>
<p>Chiar și în aceste condiții, mesajul transmis de echipajul Tăriceanu – Dumitrescu rămâne unul de susținere pentru restul delegației României. Celelalte patru echipaje românești continuă competiția, iar obiectivul rămâne atingerea liniei de sosire într-unul dintre cele mai dure și solicitante raliuri istorice din Europa. „Colegii noștri, celelalte patru echipaje, continuă cursa. Le urăm mult succes și îi așteptăm la finiș” mai arată Călin Popescu-Tăriceanu.</p>
<p>Abandonul subliniază, încă o dată, realitatea ediției 2026 a Monte-Carlo Historique: o competiție frumoasă, dar extrem de dură, în care regularitatea se împletește cu un ritm de cursă veritabil, iar fiecare decizie tehnică sau strategică poate face diferența între continuare și retragere.</p>
<h2><span>În echipajul României au mai rămas:</span></h2>
<p>Adrian Anton Georgescu – Ștefan Marinescu — Renault 5 Alpine (1981)</p>
<p>Adrian Nicolau – Levente Kovács — Ford Escort Mk1 (1968)</p>
<p>Viorel Ognean – Florin Mitea — Ford Escort Mk2 (1976)</p>
<p>Alexis Bizzarilli – Ioan Plămădială — Fiat X1/9 (1979)</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/Zv73FNmbk9I?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Abandon pentru Tăriceanu–Dumitrescu la Monte-Carlo Istoric 2026. Patru echipaje românești continuă" width="500"></iframe></div>

]]></description>
    </item>
    <item>
      <title>Francezii au aflat că noua Dacia Duster Hybrid va avea o autonomie de până la 1.500 de kilometri: „Versiune revoluționară”</title>
      <link>https://www.prosport.ro/alte-sporturi/auto-moto/francezii-au-aflat-ca-noua-dacia-duster-hybrid-va-avea-o-autonomie-de-pana-la-1-500-de-kilometri-versiune-revolutionara-20379103</link>
      <description><![CDATA[<img src="https://www.prosport.ro//wp-content/uploads/2026/02/Francezii-au-aflat-ca-noua-Dacia-Duster-Hybrid-va-avea-o-autonomie-de-pana-la-1500-de-kilometri.jpg"/><br/><p>Dacia a dezvăluit oficial la Salonul Auto Europa o nouă versiune revoluționară a popularului său SUV, Duster Hybrid-G 150 4×4, iar francezii notează că este una revoluționară.</p>
<p>Modelul stabilește un nou standard în segmentul mașinilor SUV compacte, prin introducerea unei configurații mecanice fără precedent.</p>
<h2><span>Noul Dacia Duster hibrid cu GPL și 4×4 electric promite o autonomie record de până la 1.500 km</span></h2>
<p>Versiunea combină tracțiunea integrală, un grup motopropulsor electric și un sistem cu dublă alimentare compatibil cu benzină și GPL (gaz petrolier lichefiat). Această combinație tehnologică avansată permite SUV-ului să funcționeze în mod pur electric în diverse situații de condus, asigurând o eficiență energetică remarcabilă.</p>
<p><span>Principalul punct forte este autonomia combinată</span>, care poate atinge impresionantul număr de 1.500 de kilometri cu ambele rezervoare pline, o realizare semnificativă pentru clasa sa. Dezvoltarea a fost condusă intern de Dacia, cu scopul de a menține relevanța SUV-urilor 4×4, respectând în același timp obiectivele stricte privind emisiile de dioxid de carbon.</p>
<p>Modelul este disponibil pentru comandă în mai multe țări europene, la un preț competitiv care îl poziționează ca una dintre cele mai atractive opțiuni de pe piața actuală.</p>
<h2><span>Un motor complet nou în segment</span></h2>
<p>Inima sistemului motopropulsor al lui Dacia Duster Hybrid-G 150 4×4 este un motor turbo de 1,2 litri, cu trei cilindri. Motorul hibrid dispune de tehnologia mild-hybrid de 48 de volți, care optimizează consumul de combustibil și permite vehiculului să funcționeze atât pe benzină, cât și pe GPL, fără a necesita modificări.</p>
<p>Sistemul mild-hybrid integrat asistă motorul principal în timpul accelerării și repornirii, reducând volumul de muncă și, <span>în consecință, consumul de combustibil și emisiile</span>. Ingineria sofisticată a fost concepută pentru a respecta standardul de emisii Euro 6e-bis, consolidând angajamentul mărcii față de sustenabilitate.</p>
<p>Ușurința comutării între două tipuri de combustibil oferă șoferilor flexibilitate și economii, adaptându-se atât nevoilor zilnice, cât și călătoriilor lungi. Sistemul de tracțiune integrală al noului Duster este activat electronic, asigurând un răspuns instantaneu datorită unui motor electric de 31 de cai putere dedicat exclusiv punții spate, scriu cei de la <span>Mix vale</span>.</p>
<h2><span>Tracțiune 4×4 inteligentă cu motor electric spate</span></h2>
<p>În condiții normale de conducere, pe drumuri asfaltate și la viteză de croazieră, vehiculul funcționează cu tracțiune față pentru a reduce la minimum consumul de combustibil.</p>
<p>Sistemul monitorizează constant condițiile de aderență. De îndată ce este detectat cel mai mic semn de pierdere a tracțiunii sau patinaj al roților din față, <span>puntea spate se activează în milisecunde</span>, imperceptibil pentru șofer, garantând astfel siguranță și control maxim.</p>
<p>În mediile urbane, tehnologia permite mașinii să funcționeze în mod complet electric până la 60% din timp, utilizând doar motorul din spate, ceea ce reduce emisiile și îmbunătățește confortul acustic.</p>
<h2><span>Autonomie și consum de energie optimizate pentru distanțe de până la 1.500 de kilometri</span></h2>
<p>Dacia Duster Hybrid-G 150 4×4 se mândrește cu un consum mediu oficial de combustibil între 5,5 și 5,6 litri la 100 de kilometri când funcționează pe benzină. Ca urmare, este unul dintre cele mai eficiente vehicule din clasa sa, mai ales având în vedere tracțiunea 4×4.</p>
<p>Eficiența este <span>rezultatul combinației dintre motorul cu ardere internă</span>, sistemul mild-hybrid și sistemul electronic de management, care optimizează funcționarea generală în timp real.</p>
<p>Când se utilizează GPL, consumul de combustibil crește ușor, rămânând în intervalul 7,1 – 7,2 litri la 100 km. Diferența se datorează densității energetice mai mici a gazului în comparație cu benzina, dar este un avantaj economic semnificativ în ce privește costul pe kilometru.</p>
<p>Vehiculul este echipat cu două rezervoare de combustibil de 50 de litri, unul pentru benzină și celălalt pentru GPL, rezultând o autonomie combinată impresionantă de până la 1.500 de kilometri, calculată conform ciclului WLTP.</p>

]]></description>
    </item>
    <item>
      <title>Dacia Logan revine în Franța și reacțiile au apărut imediat: „Prețul care intrigă”</title>
      <link>https://www.prosport.ro/alte-sporturi/auto-moto/dacia-logan-revine-in-franta-si-reactiile-au-aparut-imediat-pretul-care-intriga-20380677</link>
      <description><![CDATA[<img src="https://www.prosport.ro//wp-content/uploads/2026/02/Dacia-Logan-revine-in-Franta-si-reactiile-au-aparut-imediat-„Pretul-care-intriga-933x1400.jpg"/><br/><p>Dacia Logan, una dintre cele mai vândute mașini în istoria României postdecembriste, va fi listată din nou și în Franța, iar jurnaliștii din Hexagon nu au ezitat să își spună opinia sinceră.</p>
<p>Modelul producătorului român a fost descris drept „Rățușca cea urâtă”, din poveștile lui Hans Christian Andersen, însă cu toate acestea, sub această nouă formă ar putea beneficia de succes.</p>
<h2><span>Opinia jurnaliștilor din Hexagon după revenirea Dacia Logan în Franța</span></h2>
<p><span>Francezii sunt mari promotori ai brandului Dacia</span>, care face furori pe întreg continentul, în principal datorită prețurilor accesibile, însă cu toate acestea nu se numără printre fanii modelului Logan.</p>
<p>Tocmai din acest motiv, acesta nu a mai fost listat pe piața din Hexagon în ultimii ani, în locul lui fiind preferat Sandero, de exemplu.</p>
<p>Cu toate acestea, <span>noua Dacia Logan, ajunsă la a treia generație</span>, ar urma să fie din nou disponibilă în Franța, după cum au aflat jurnaliștii de la publicația de specialitate <span>AutoNews.fr</span>.</p>
<p>Însă, nu sub emblema Dacia, ci sub cea Borel, „un specialist GPL bine-cunoscut în Franța”, care se va ocupa individual de importul modelului Logan.</p>
<p>„Revenirea Daciei Logan în Franța și prețul care intrigă. Acesta este anunțat la 17.700 de euro. Un preț care poate părea ridicat în comparație cu sora sa mai mică, modelul de bază Sandero, dar diferența se explică imediat prin prisma motoarelor și echipamentelor echivalente. Sub capotă, Logan Borel nu va avea aceeași gamă de motoare mai vechi. Noutatea constă în motorul 1.2 Eco-G cu dublă alimentare benzină/GPL, care dezvoltă 120 de cai putere. E mai puternic, dar mai presus de toate, mult mai economic, datorită prețurilor reduse la combustibil. Acesta reprezintă principalul puncte forte al acestei reveniri neașteptate. (…) Pentru revenirea sa în Franța, care cu greu poate fi descrisă ca fiind una grandioasă, Dacia Logan amintește de povestea lui Hans Christian Andersen, Rățușca cea urâtă”, au scris francezii de la sursa citată.</p>
<h2><span>Cel mai scump model va costa 21.500 de euro</span></h2>
<p>Logan Borel va fi listat pe piața franceză în mai multe versiuni, iar unele vor beneficia de transmisiune automată cu dublu ambreiaj EDC6.</p>
<p>„Totuși, pentru a beneficia de această opțiune, va trebui să faceți upgrade la cel puțin al doilea nivel de echipare, numit Expression. Și asta va veni la pachet cu un cost suplimentar de 1.600 de euro. În vârful gamei va sta Logan Journey, echipat tot cu transmisie automată, dar cu un preț ce va ajunge la 21.500 de euro”, au mai informat jurnaliștii din Hexagon.</p>
<p>În încheiere, francezii sunt sceptici cu privire la succesul pe care l-ar putea avea noul Logan, cu modificările aduse de Borel:</p>
<p>„Rămâne de văzut dacă puterea numelui său, portbagajul de 528 litri și nostalgia pe care o evocă vor fi suficiente pentru a redeschide ușile către o piață franceză profund transformată după plecarea sa”, au concluzionat cei de la publicația de specialitate.</p>

]]></description>
    </item>
  </channel>
</rss>
