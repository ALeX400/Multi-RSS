<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Francezii anunță lovitura Dacia cu modelul Sandero din 2026: „Giganții auto tremură!”</title>
      <link>https://www.prosport.ro/alte-sporturi/francezii-anunta-lovitura-dacia-cu-modelul-sandero-din-2026-gigantii-auto-tremura-20292254</link>
      <description><![CDATA[<img src="https://www.prosport.ro//wp-content/uploads/2025/10/Francezii-anunta-lovitura-Dacia-cu-modelul-Sandero-din-2026-„Gigantii-auto-tremura.jpg"/><br/><p>Dacia a dominat ani la rând piața europeană la capitolul vânzări de autoturisme și își propune să facă același lucru și în 2026.</p>
<p>Noul model Sandero este unul spectaculos, iar francezii anunță deja că giganții europeni tremură la decizia luată de constructorul din România.</p>
<h2><span>Francezii anunță lovitura Dacia cu modelul Sandero din 2026: „Giganții auto tremură!”</span></h2>
<p>Dacia Sandero 2026 marchează un moment important în evoluția modelului, cu un nou design și, în premieră, o versiune hibridă, totul fără a renunța la filosofia brandului: calitate la un preț accesibil.</p>
<p>După opt ani de succes continuu și peste 300.000 de unități vândute în 2024, Sandero se reinventează. Noul model preia elemente stilistice de la Duster, oferind un aspect mai modern și tehnologic.</p>
<p>Interiorul este și el mult îmbunătățit. Modelul din 2026 va avea materiale textile, un design plăcut și un nou volan ergonomic. Versiunile mai echipate adaugă un ecran tactil de 10 inch, un panou de bord digital de 7 inch și încărcare wireless.</p>
<p>La capitolul siguranță, Sandero primește tehnologii avansate precum frânare automată de urgență, detectare bicicliști și motocicliști, avertizare pentru oboseala șoferului, camere multiple și oglinzi electrice rabatabile.</p>
<p>Presa din Franța a reacționat imediat la noul pariu al celor de la Dacia, lăudând inițiativa.</p>
<p>„Iată noul model Sandero hibrid 2026, revoluția pregătită de Dacia care îi face pe giganții auto să tremure!”, au titrat jurnaliștii francezi de la motorsactu.com.</p>
<h2><span>Dacia vrea să dea lovitura cu modelul hibrid! Când vor fi anunțate prețurile pentru Sandero 2026</span></h2>
<p>Gama de motorizări a noului model Sandero include:</p>
<ul>
<li>TCe 100, un motor pe benzină mai vioi și eficient</li>
<li>Eco-G 120, o motorizare pe GPL cu transmisie automată în premieră, autonomie extinsă la aproape 1.600 km și emisii mai reduse</li>
<li>Iar din 2026, va apărea și modelul cu care Dacia speră să dea lovitura: Stepway Hybrid 155, un sistem full-hybrid cu motor pe benzină, două motoare electrice și o baterie de 1,4 kWh, capabil să ruleze până la 80% din timp în regim electric în oraș</li>
</ul>
<p>Așa cum ne-a obișnuit de-a lungul anilor, Dacia Sandero 2026 promite să rămână cea mai accesibilă citadină din Europa, dar cu un plus considerabil de tehnologie, eficiență și stil.</p>
<p>Lansarea este programată pentru începutul lui 2026, iar prețurile vor fi anunțate în noiembrie 2025, pentru ca toți fanii brand-ului să știe la ce să se aștepte.</p>
<p>Rămâne de văzut dacă modelul Sandero va fi din nou cel mai vândut în Europa, repetând astfel performanțele senzaționale reușite de constructorul român în anii trecuți.</p>

]]></description>
    </item>
    <item>
      <title>Ungurii au văzut cum arată noua Dacia Hipster și au dat verdictul despre lupta cu mașinile chinezești</title>
      <link>https://www.prosport.ro/alte-sporturi/auto-moto/ungurii-au-vazut-cum-arata-noua-dacia-hipster-si-au-dat-verdictul-despre-lupta-cu-masinile-chinezesti-20293423</link>
      <description><![CDATA[<img src="https://www.prosport.ro//wp-content/uploads/2025/10/Ungurii-au-vazut-cum-arata-noua-Dacia-Hipster-si-au-dat-verdictul-despre-lupta-cu-masinile-chinezesti.jpg"/><br/><p>Dacia Spring a fost îmbunătățită, iar producătorul a prezentat și noul concept car electric, Hipster, care ar putea concura cu modelele chinezești.</p>
<p>Maghiarii susțin că Dacia Hipster, un vehicul urban ultracompact, dar revoluționar și ieftin, ar putea fi răspunsul Europei la valul de micromobilitate din China.</p>
<h2><span>Cu Spring și Hipster, Dacia pătrunde pe piața mașinilor electrice, iar ungurii au dat verdictul despre lupta cu mașinile chinezești</span></h2>
<p>Producătorii de la Dacia au lucrat la <span>cea mai populară mașină electrică a firmei, Spring</span>. Ca răspuns la concurența din ce în ce mai acerbă de pe piața mașinilor electrice mici, compania a adus modelului motoare noi, o platformă mai rigidă și sisteme de bord mai moderne, dar a și păstrat cel mai mare atu: prețul scăzut.</p>
<p>Modelul Spring actualizat este disponibil cu motoare de 52 și 75 kW (70 și 100 CP), o îmbunătățire uriașă față de variantele anterioare de 45–65 CP. Versiunea mai puternică accelerează de la 80 la 120 km/h în doar 6,9 secunde, iar noua suspensie și bara stabilizatoare sporesc stabilitatea la volan la toate versiunile.</p>
<p>Și bateria LFP de 24,3 kWh a fost îmbunătățită. Încărcarea rapidă în curent continuu este de 40 kW în loc de 30, permițând o încărcare de 20-80% în mai puțin de o jumătate de oră în condiții ideale. Încărcarea în curent alternativ de 7 kW rămâne standard.</p>
<p>Interiorul dispune de afișaje digitale moderne și conectivitate inteligentă. Versiunea Extreme are de un afișaj central de 10,1 inci, Apple CarPlay wireless și Android Auto. Mașina oferă și funcționalitate V2L, astfel încât puteți chiar să operați dispozitive electrice de pe aceasta.</p>
<p>Modelul pornește de la 16.900 de euro și rămâne cel mai ieftin model electric cu patru locuri de pe piața europeană, scrie <span>haszon.hu</span>.</p>
<h2><span>Viteza maximă este de aproximativ 90 km/h</span></h2>
<p>La salonul de la Paris, Dacia a dezvăluit noul Spring, dar a prezentat și <span>noul său concept car electric, Dacia Hipster</span>, un vehicul urban ultracompact, puritan, dar revoluționar, ieftin, care ar putea fi răspunsul Europei la valul de micromobilitate din China, cum ar fi BYD Seagull, Wuling Mini EV și Citroen Ami.</p>
<p>Mica mașină, lungă de doar 3 metri și cântărind mai puțin de 800 de kilograme, urmează filosofia „mai puțin înseamnă mai mult”. Potrivit Dacia, Hipster nu este o mașină de lux futuristă, ci un erou cotidian al transportului urban: cu scaune din pânză, geamuri manuale și un deschizător de uși acționat prin centură, dar cu o propulsie electrică modernă.</p>
<p>Viteza sa maximă este de aproximativ 90 km/h, iar autonomia este de 150 de kilometri, ceea ce, conform statisticilor, este mai mult decât suficient pentru naveta zilnică a unui locuitor mediu al orașului european.</p>
<p>Unul dintre cele mai mari atracții ale modelului Hipster este prețul. Dacia are în plan un preț de pornire sub 15.000 de euro. Astfel, modelul poate concura cu mașinile chinezești BYD Seagull, Wuling Mini EV și Citroen Ami, dar cu standarde de siguranță și calitate mai stricte.</p>
<h2><span>Sandero este cea mai populară mașină nouă de pasageri din Europa în primele 6 luni din an</span></h2>
<p>Dacia și Stellantis fac lobby comun pe lângă Uniunea Europeană pentru a introduce o nouă categorie de micromașini, inspirată de modelul japonez Kei Cars, care ar scuti autoturismele de oraș de reglementările costisitoare privind siguranța și emisiile impuse modelelor mai mari, reducând prețurile.</p>
<p>Dacă UE dă undă verde, Hipster ar putea fi produs în serie în Europa – și ar putea redefini ce înseamnă o mașină electrică urbană accesibilă.</p>
<p>Dacia Sandero s-a dovedit a fi cea mai populară mașină nouă de pasageri din Europa în prima jumătate a anului 2025, fiind vândute 128.842 de unități.</p>
<p>Deși acest rezultat reprezintă o scădere de 11% față de aceeași perioadă a anului trecut, a fost suficient pentru a plasa Sandero în fruntea listei. În Ungaria, modelul este disponibil cu un motor de 65 de cai putere și un preț de aproximativ 6 milioane de forinți (circa 15.300 de euro), ceea ce îl face o alegere atractivă pentru mulți cumpărători.</p>
<p>Renault Clio s-a clasat pe locul al doilea, cu 122.489 de unități vândute, o creștere de 7% față de anul trecut. Versiunea de bază pentru uz intern a lui Clio are 90 de cai putere și un preț de pornire de 7,2 milioane de forinți (18.400 de euro).</p>

]]></description>
    </item>
    <item>
      <title>Italienii au văzut noua Dacia Hipster și nu s-au ferit de cuvinte</title>
      <link>https://www.prosport.ro/alte-sporturi/auto-moto/italienii-au-vazut-noua-dacia-hipster-si-nu-s-au-ferit-de-cuvinte-20292006</link>
      <description><![CDATA[<img src="https://www.prosport.ro//wp-content/uploads/2025/10/Italienii-au-vazut-noua-Dacia-Hipster-si-nu-s-au-ferit-de-cuvinte-e1759777992602.jpg"/><br/><p>Italienii au văzut noua Dacia Hipster și nu s-au ferit de cuvinte în momentul în care au vorbit despre conceptul lansat recent de către producătorul român.</p>
<p>Aceștia au descris noul autoturism ca fiind „o mașină electrică compactă, accesibilă și surprinzător de funcțională”, care aduce strictul necesar în centrul atenției.</p>
<h2><span>Ce scriu italienii despre Dacia Hipster</span></h2>
<p><span>Noul model Dacia Hipster</span>, care a fost lansat astăzi, 6 octombrie 2025, <span>ar putea reprezenta o mare lovitură, care va cuceri lumea auto</span>. Mașina electrică dezvăluită în avanpremieră la un eveniment de la Paris are un preț de doar 15.000 de euro, fiind mai ieftină chiar decât Dacia Spring.</p>
<p>Italienii au văzut noul concept Dacia și nu s-au ferit de cuvinte în momentul în care au descris noul autoturism. Aceștia vorbesc despre „o mașină electrică compactă, accesibilă și surprinzător de funcțională”, care aduce strictul necesar în centrul atenției.</p>
<p>„Dacia Hipster Concept: mașina electrică care visează la un viitor popular și inteligent. În peisajul auto, unde totul pare să meargă spre «mai mare, mai complex, mai scump», Dacia a decis să vâslească împotriva curentului.</p>
<p>Cu Dacia Hipster Concept, producătorul român al grupului Renault și-a dezvăluit viziunea alternativă asupra mobilității viitorului: o mașină electrică compactă, accesibilă și surprinzător de funcțională, concepută pentru a readuce strictul necesar în centrul discuției.</p>
<p>Nu este doar un concept car, ci o adevărată declarație de intenție: o întoarcere la filozofia «mașinii pentru toți», reînnoită într-o cheie ecologică și digitală”, notează italienii de la <span>corrierenerd.it</span>.</p>
<h2><span>Cum este descris noul autoturism Dacia</span></h2>
<p>Dacia Hipster, un autoturism cu patru locuri, se anunță a fi potrivit atât pentru oraș, cât și pentru drumurile rurale.</p>
<p>„Aspectul robust, plin de caracter, forma cubică ori geamurile drepte care maximizează spațiul interior: fiecare detaliu exprimă simplitatea funcțională. Mai mult decât un stil, este o promisiune: siguranță, funcționalitate în utilizarea zilnică și confort la bord, într-un design ce poate fi recunoscut instantaneu.</p>
<p>Hipster Concept își propune să ofere cea mai mică amprentă de carbon pentru un vehicul cu 4 locuri. Hipster Concept se simte la fel de bine atât în oraș, cât și pe drumurile rurale sau periurbane. Proiectat pentru utilizarea zilnică, poate fi conectat la o priză casnică obișnuită. Două încărcări pe săptămână oferă autonomie suficientă pentru deplasările zilnice.</p>
<p>Conceptul SUB-A este practic pentru utilizarea zilnică, datorită spațiului interior generos raportat la dimensiunile sale și designului modular al banchetei spate rabatabile.</p>
<p>Hipster Concept oferă tot ce te-ai aștepta de la un vehicul de zi cu zi în doar 3 m: 4 locuri de dimensiuni standard, un portbagaj modular de 70 L, care poate ajunge până la 500 L”, anunță site-ul Dacia.</p>

]]></description>
    </item>
    <item>
      <title>Trei români s-au descurcat admirabil la Drift Kings Nations Cup în Grecia</title>
      <link>https://www.prosport.ro/alte-sporturi/auto-moto/trei-romani-s-au-descurcat-admirabil-la-drift-kings-nations-cup-in-grecia-20291804</link>
      <description><![CDATA[<img src="https://www.prosport.ro//wp-content/uploads/2025/10/serres-Drift-Kings-Nations-Cup4-1050x1400.jpeg"/><br/><p>Orașul Serres din Grecia a găzduit weekend-ul trecut o nouă etapă spectaculoasă din cadrul campionatului Drift Kings, eveniment care a inclus și mult-așteptata Nations Cup – competiția pe echipe naționale, unde pasiunea, precizia și adrenalina s-au întâlnit într-un show de excepție.</p>
<p>La fel ca în ediția precedentă, România a urcat pe podium, clasându-se pe locul al 3-lea, după o serie de confruntări intense și uneori controversate. Echipa tricoloră a fost reprezentată de un trio valoros format din Claudiu Adam, Tudor Ciortan și tatăl acestuia, experimentatul Călin Ciortan.</p>
<h2><span>Ce au făcut românii la Drift Kings Nations Cup în Grecia</span></h2>
<p>Românii au început puternic competiția, reușind să elimine echipa Bulgariei în faza Top 8, într-o demonstrație de forță și sincronizare impecabilă.</p>
<p>În semifinale, însă, România a întâlnit o adversară redutabilă: Lituania, întărită de prezența lui Rome Charpentier, pilot de talie mondială cunoscut din Formula Drift.</p>
<p>Confruntarea a fost extrem de strânsă, dar marcată de două decizii discutabile din partea arbitrilor în duelurile lui Călin și Tudor Ciortan, decizii care au înclinat balanța în favoarea balticilor.</p>
<p>Singurul punct pentru România în această fază a fost adus de Claudiu Adam, care a reușit un battle impecabil, demonstrând din nou că este unul dintre cei mai promițători piloți de drift din Europa.</p>
<p>Refăcându-se rapid după dezamăgirea din semifinale, echipa României a intrat motivată în finala mică împotriva gazdelor din Grecia. Cei trei piloți au oferit un spectacol incendiar, presărat cu manevre agresive și control desăvârșit, reușind să învingă echipa elenă și să aducă medalia de bronz acasă.</p>
<h2><span>Ce a spus Claudiu Adam</span></h2>
<p>Claudiu Adam a ținut să mulțumească tuturor celor care îi sunt alături în cariera sa la finalul competiției.</p>
<p>„Le mulțumesc sponsorilor mei pentru susținere, familiei care este mereu lângă mine, staff-ului și colegilor de echipă.</p>
<p>Sunt extrem de mândru că am putut reprezenta România cu onoare și, mai ales, că am reușit să obținem din nou un loc pe podium. Mama mi-a purtat noroc și de data aceasta,” a declarat Claudiu cu zâmbetul pe buze.</p>
<p>Locul al 3-lea la Nations Cup confirmă încă o dată valoarea driftului românesc pe scena internațională.</p>
<p>Performanța echipei formate din Claudiu Adam, Tudor și Călin Ciortan arată nu doar talent, ci și determinare și spirit de echipă. Cu siguranță, România rămâne o forță de temut în competițiile de drift din Europa.</p>

]]></description>
    </item>
    <item>
      <title>Marco Leu a ratat prima sa victorie în automobilism după un ghinion teribil</title>
      <link>https://www.prosport.ro/alte-sporturi/auto-moto/marco-leu-a-ratat-prima-sa-victorie-in-automobilism-dupa-un-ghinion-teribil-20292030</link>
      <description><![CDATA[<img src="https://www.prosport.ro//wp-content/uploads/2025/10/Marco-Leu-1400x771.jpg"/><br/><p><span>Marco Leu, fiul legendarului campion Mihai Leu, a făcut o cursă spectaculoasă la ultima etapă din Campionatul Național de Viteză în Coastă</span>, Trofeul Poiana Brașov, și a avut cel mai bun timp la debutanți, însă o situație neprevăzută pe final a anulat toate rezultatele din manșa decisivă și acesta coborât până pe locul 2, care rămâne însă rezultatul carierei până acum.</p>
<p>După ce a decis să îi continue visul tatălui său, imediat după trecerea în neființă a acestuia, Marco a bifat la Brașov a treia cursă din cariera sa de pilot licențiat. După un podium și un loc 4 la Mediaș, respectiv Râșnov, hunedoreanul a avut o presiune dublă la Brașov, acolo unde este și organizator împreună cu mama sa, Anna Leu.</p>
<h2><span>Marco Leu a ratat prima sa victorie în automobilism după un ghinion teribil</span></h2>
<p>Dacă prima zi a etapei care a strâns peste 10.000 de spectatori s-a desfășurat pe ploaie, toți piloții au dat totul în ziua decisivă, care a stabilit numele câștigătorilor. După ce pe prima manșă a fost pe locul 3 la Grupa 7 cu modelul Peugeot 208 R2, Marco a avut o a două manșă de concurs excelentă, profitând și de ieșirea în decor a lui Denis Mihai, și l-a depășit inclusiv pe experimentatul Alexandru Krepelka, având un avantaj de peste 2 secunde, astfel că își asigurase victoria atât la grupă, cât și la debutanți.</p>
<p>Fără niciun alt concurent din divizie pe traseu, Marco și ceilalți așteptau ca restul piloților să își facă urcarea decisivă, însă totul s-a schimbat când unul dintre piloți a avut probleme tehnice și a lăsat o dâră de ulei de peste 1,5 kilometri. Mai erau doar 14 piloți în așteptarea startului în acel moment. Având în vedere că urma să fie redeschisă circulație în 30 de minute de la incident și misiunea stafului de a curăța traseul era una aproape imposibilă, Colegiul Comisarilor Tehnici a decis anularea manșei, conform regulamentului, astfel că s-au luat doar timpii din prima urcare.</p>
<p>Astfel, <span>pilotul în vârstă de 32 de ani s-a clasat pe locul 2 în topul debutanților de la Trofeul Poiana Brașov </span>și pe 3 la Grupa 7, acesta fiind cel mai bun rezultat al carierei până acum. La ceremonia de premiere, Marco a primit cupele chiar de la mama sa, Anna Leu, care a fost promotorul etapei de la Brașov la care au participat peste 100 de piloți.</p>
<p>„Consider că e deja o victorie pentru mine, chiar dacă nu am urcat pe prima treaptă a podiumului. M-am întors acasă cu satisfacție, încă o experiență în plus și dorință de mai mult”, a transmis Marco imediat după etapă.</p>
<p>Acesta a anunțat că își dorește să își continue cariera în automobilism și să ducă numele de Leu mai departe atât la viteză în coastă, cât și la super rally, competiția pe care chiar tatăl său a creat-o în urmă cu 8 ani.</p>

]]></description>
    </item>
  </channel>
</rss>
