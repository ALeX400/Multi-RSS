<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Secretul „maşinilor însărcinate” din China. Sunt mărci europene celebre</title>
      <link>https://www.prosport.ro/alte-sporturi/auto-moto/secretul-masinilor-insarcinate-din-china-sunt-marci-europene-celebre-20170514</link>
      <description><![CDATA[<img src="https://www.prosport.ro/wp-content/uploads/2025/05/Secretul-„masinilor-insarcinate-din-China.-Sunt-marci-europene-celebre.jpg"/><br/><p>Un videoclip incredibil, în care apar „mașini însărcinate” din China, face valuri pe rețelele de socializare. În imaginile publicate pe internet apar mărci europene celebre, care au avut de suferit din cauza temperaturilor crescute.</p>
<p>Valul de căldură are efecte amuzante asupra unora dintre autovehicule. Cu toate acestea, imaginile bizare care au fost surprinse reprezintă și un real motiv de îngrijorare.</p>
<h2><span>„Mașini însărcinate” pe străzile din China</span></h2>
<p>În ultimele zile, pe rețelele de socializare au început să circule tot mai multe imagini în care apar „mașini însărcinate” din China. Videoclipurile în care apar <span>mărci europene celebre</span>, afectate de căldură, s-au viralizat rapid în mediul online, stârnind amuzamentul internauților, dar și reale motive de îngrijorare.</p>
<p>Concret, în imaginile care s-au răspândit pe internet se poate observa că mai multe autoturisme au fost afectate de valul de căldură care s-a abătut asupra Chinei. Astfel, unele părți din caroseriile mașinilor s-au umflat și arată ca un balon. De aici, internauții au început o serie de glume și au concluzionat că mașinile din China sunt „însărcinate”.</p>
<p>Imaginile din China au fost surprinse de Jennifer Zeng, care a observat că vehiculele sunt afectate de temperaturile extreme. Aceasta este o activistă pentru drepturile omului și a făcut fotografii și videoclipuri pentru a prezenta fenomenul. Clipurile ei au devenit virale pe rețelele de socializare și au adunat peste 750.000 de vizualizări, dar și peste 3.700 de aprecieri.</p>
<p>În primul videoclip publicat pe internet apare un autoturism vișiniu care are o umflătură roșie uriașă pe capotă. În al doilea filmuleț apare o mașină miv, care are două denivelări de-a lungul ușilor și încă una mare, tot pe capotă.</p>
<p>Imaginile distribuite în mediul online au stârnit amuzamentul internauților:</p>
<p>„E băiat sau fată?”, a scris unul dintre utilizatori.</p>
<h2><span>Cum se explică acest fenomen?</span></h2>
<p>Cei de la motor.elpais.com au analizat situația și au stabilit că nu este vorba despre un defect de fabricație. De vină pentru aceste deformări sunt modificările estetice care au fost aduse autoturismelor.</p>
<p>„Cu ceva timp în urmă, pe rețelele de socializare circulau imagini cu vehicule cu capote vizibil bombate, un fenomen care a fost botezat popular ca «mașini însărcinate». Au circulat diverse teorii despre motive, dar care a fost cea reală?</p>
<p>Adevărul este că nu a fost din vina unui defect de fabricație sau unei defecțiuni mecanice. Nici nu are legătură cu originea geografică a vehiculelor: deși imaginile provin din Asia, modelele afectate aparțin unor mărci germane cunoscute.</p>
<p>Adevărata cauză a fost valul de căldură intens prin care trecea țara asiatică. Temperaturile record au avut un impact direct asupra materialelor utilizate în unele mașini, în special vinilurile aplicate pe caroserie în scopuri estetice sau de protecție.</p>
<p>Aceste viniluri, concepute pentru a rezista la diferite condiții meteorologice, au început să dea semne de deteriorare în fața expunerii prelungite la temperaturi extreme și radiații solare directe. Căldura excesivă determină expansiunea gazelor prinse între adeziv și suprafața vehiculului, generând bule vizibile și deformări pe capotă”, notează cei de la <span>motor.elpais.com</span>.</p>

]]></description>
    </item>
    <item>
      <title>Ion Țiriac revine în forță! Trei „frumuseți” ale miliardarului, în București, la festivalul automobilelor istorice</title>
      <link>https://www.prosport.ro/sport-life/ion-tiriac-revine-in-forta-trei-frumuseti-ale-miliardarului-in-bucuresti-la-festivalul-automobilelor-istorice-20170909</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-revine-in-forta-Trei-„frumuseti-ale-miliardarului-in-Bucuresti-la-festivalul-automobilelor-istorice-1400x763.jpg"/><br/><p>Magnatul Ion Țiriac își aduce limuzinele istorice la POLI AutoFEST, cel mai important festival dedicat automobilelor de epocă.</p>
<p>Pasionații trebuie să știe că evenimentul auto retro va avea loc în perioada 16-18 mai 2025, în incinta campusului Universităţii Politehnica din Capitală.</p>
<h2><span>Trei „bijuterii” ale miliardarului Ion Țiriac pot fi admirate în toată splendoarea lor în acest week-end la București</span></h2>
<p><span>Fostul mare jucător de tenis și-a scos limuzinele de lux</span> la înaintare. Trei dintre ele vor fi expuse la POLI AutoFEST, cel mai important festival dedicat automobilelor vechi, ce are loc între 16 și 18 mai 2025, la Universitatea Politehnică din Capitală.</p>
<p>Cele trei modele provin din decade diferite, fiecare cu stilul său distinct: Ford Shelby GT500 Sportsroof din 1969, DeLorean DMC-12 din 1981 şi Lamborghini Diablo, din 1991.</p>
<p>„Pentru ediţia din acest an a POLI AutoFEST, Ţiriac Collection propune o selecţie specială de trei modele care, deşi provin din perioade şi contexte diferite, au un lucru esenţial în comun: fiecare a schimbat radical percepţia asupra a ceea ce înseamnă un automobil remarcabil. Colecţia reprezintă invitaţia într-o călătorie prin istoria inovaţiei auto şi spiritului vizionar, trăsături ce unesc simbolic aceste vehicule spectaculoase.</p>
<p>DeLorean DMC-12 din 1981 a devenit un simbol cultural, depăşind cu mult simpla funcţionalitate a unui automobil. Designul său inovator, cu caroserie din oţel inoxidabil şi portiere de tip ‘gullwing’, i-a conferit un aspect futurist, iar apariţiile sale în cultura pop l-au consacrat ca un adevărat reper în istoria automobilelor.</p>
<p>Unul dintre cele mai notabile momente ale acestui model a fost în trilogia ‘Back to the Future’, când DMC-12 a fost transformat într-o maşină a timpului de către excentricul Doc Brown. Deşi DeLorean nu mai producea maşini în momentul filmărilor, şase exemplare din modelul DMC-12 au fost folosite în producţie, iar unul dintre ele a fost special modificat din fibră de sticlă pentru scenele în care maşina zboară.</p>
<p>Dacă DeLoreanul a fascinat prin viziunea sa avangardistă, Lamborghini Diablo din 1991 a dus provocarea la un alt nivel: extremul performanţei. Modelul a impus un nou standard în rândul supercarurilor anilor ’90, combinând agresivitatea estetică cu o putere care spărgea tiparele acelor vremuri.</p>
<p>Acesta a fost primul Lamborghini care a depăşit viteza de 320 km/h şi, în acelaşi timp, o declaraţie clară că designul îndrăzneţ poate merge mână în mână cu excelenţa tehnică.</p>
<p>În contrast, Ford Shelby GT500 Sportsroof din 1969 evocă spiritul autentic american din epoca muscle car-urilor. Maşina este imaginea pură a forţei şi a pasiunii pentru şofat în forma sa cea mai directă. Creat în colaborare cu legendarul Carroll Shelby, acest model simbolizează performanţa nefiltrată şi carisma unei epoci dominate de adrenalină şi competiţie.</p>
<p>Trei decenii diferite, trei filosofii auto distincte, dar un singur numitor comun: curajul de a rupe tiparele şi de a împinge limitele automobilului dincolo de aşteptări”, anunță Țiriac Collection.</p>
<p><img alt="" class="aligncenter size-large wp-image-19448874" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2022/04/Tiriac-Collection_2-1400x933.jpg" srcset="https://www.prosport.ro/wp-content/uploads/2022/04/Tiriac-Collection_2-1400x933.jpg 1400w, https://www.prosport.ro/wp-content/uploads/2022/04/Tiriac-Collection_2-768x512.jpg 768w, https://www.prosport.ro/wp-content/uploads/2022/04/Tiriac-Collection_2-1536x1023.jpg 1536w, https://www.prosport.ro/wp-content/uploads/2022/04/Tiriac-Collection_2.jpg 1600w" width="1400"/></p>
<p> </p>
<h2><span>Peste 170 de mașini de lux contemporane la Țiriac Collection</span></h2>
<p>Omul de afaceri îi invită pe <span>pasionații de mașini vechi </span>să-i treacă pragul la galeria Tiriac Collection și să admire aici peste 170 de modele de limuzine din toate timpurile, de la cele mai vechi, până la cele din ziua de azi. Showroom-ul este deschis în fiecare week-end, între orele 10:00 şi 19:00, la Otopeni.</p>
<p>„Participarea la POLI AutoFEST este doar o avanpremieră a universului fascinant oferit de Ţiriac Collection, una dintre cele mai vaste şi valoroase galerii auto private din lume. Aici, fiecare model expus reprezintă o filă din istoria tehnologiei, designului şi pasiunii pentru maşini.</p>
<p>Vizitatorii sunt invitaţi să descopere peste 170 de automobile de colecţie, de la rarităţi ale începutului de secol XX, până la maşini de lux contemporane, într-un spaţiu dedicat pasiunii auto autentice.</p>
<p>Galeria Ţiriac Collection este deschisă în fiecare weekend, de vineri, sâmbătă şi duminică, între orele 10:00 şi 19:00, la adresa: Calea Bucureştilor nr. 289, Otopeni”, mai anunță Țiriac Collection.</p>

]]></description>
    </item>
    <item>
      <title>Cum arată SUV-ul Ferrari de 1.200.000 de euro, personalizat, pe care şi l-a cumpărat Neymar</title>
      <link>https://www.prosport.ro/fotbal-extern/cum-arata-suv-ul-ferrari-de-1-200-000-de-euro-personalizat-pe-care-si-l-a-cumparat-neymar-20170822</link>
      <description><![CDATA[<img src="https://www.prosport.ro/wp-content/uploads/2025/05/Cum-arata-SUV-ul-Ferrari-de-1.200.000-de-euro-personalizat-pe-care-si-l-a-cumparat-Neymar-1400x933.jpg"/><br/><p>Neymar (33 de ani), starul celor de la Santos și din naționala Braziliei, și-a îmbogățit colecția de mașini de lux cu un SUV Ferrari, personalizat, care l-a costat nu mai puțin de 1.200.000 de euro.</p>
<p>Este vorba despre un Ferrari Purosangue, un colos de peste două tone care e propulsat de un motor V12 cu o capacitate cilindrică de 6.496 centimetri cubi. Totuși, cei peste 700 de cai putere pe care îi dezvoltă îl ajută să atingă suta de kilometri la oră în puțin peste 3 secunde.</p>
<h2><span>Ferrari Purosangue, personalizat pentru Neymar! SUV-ul de două tone l-a costat pe brazilian 1.200.000 de euro</span></h2>
<p>Aflat în proces de recuperare după accidentarea pe care a suferit-o în aprilie, care l-a determinat <span>să iasă plângând de pe teren, Neymar</span> și-a etalat de curând în fața fanilor nouă achiziție.</p>
<p>La fel ca mulți alți fotbaliști, starul brazilian este pasionat de autoturisme de lux și e fericitul deținător al unei colecții impresionante, care cuprinde bolizi de sute de mii de euro.</p>
<p>Însă, ultima investiție făcută de Neymar este cu totul și cu totul specială. Fostul fotbalist de la FC Barcelona și Paris Saint-Germain a plătit nu mai puțin de 1.200.000 de euro pentru un model personalizat de Ferrari Purosangue.</p>
<p>Este vorba despre un SUV al celebrei companii italiene, greu de peste două tone, care e propulsat de un motor V12 cu o capacitate cilindrică de 6.496 centimetri cubi.</p>
<p>Potrivit <span>The Sun, care a distribuit câteva imagini cu mașina ce pot fi văzute AICI</span>, autoturismul livrat lui Neymar este vopsit negru mat și beneficiază de o mulțime de elemente distinctive. Concret, mai toate ornamentele din interiorul mașinii au fost personalizate astfel încât să îi poarte numele brazilianului. Și, așa cum se poate vedea în imaginile preluate de The Sun, inclusiv pe pragurile de la uși poate fi citit numele Neymar Jr.</p>
<p>Motorul de pe Ferrari Purosangue dezvoltă o putere de peste 700 de cai putere și, conform sursei citate, poate atinge suta de kilometri la oră în doar 3.2 secunde. Asta în ciuda celor două tone pe care le cântărește.</p>
<h2><span>Ce mașini mai pot fi găsite în garajul lui Neymar</span></h2>
<p>Neymar trage tare pentru a se recupera după accidentarea suferită în aprilie, deoarece visează să joace la World Cup 2026 alături de naționala Braziliei. De altfel, înainte de ultimele probleme medicale, în presa internațională s-a vehiculat că <span>Neymar ar dori să revină în fotbalul european, impresarul său aflându-se în cotact cu cluburi precum Barcelona sau Bayern Munchen</span>.</p>
<p>Revenind la slăbiciunea sud-americanului pentru autoturismele de lux, The Sun dezvăluie că Neymar mai are câțiva bolizi rari în garajul personal.</p>
<p>El deține un Rolls-Royce Ghost, cu un preț estimat la aproximativ 350.000 de euro, dar și un Bentley Continental GT.</p>
<p>De asemenea, este fericitul proprietar al unui Lamborghini Huracan, „supercar” care poate accelera până la o viteză maximă de 320 de kilometri pe oră.</p>
<p>Ferrari-ul Purosangue pe care și l-a achiziționat de curând nu este singurul SUV din garajul lui Neymar. Brazilianul mai deține un Mercedes G Wagon, dar și un Aston Martin DBX.</p>
<p>Așadar, fostul fotbalist de la Barcelona pare să fie mai degrabă un fan al confortului decât al vitezei de accelerare.</p>
<p>În sezonul 2024 – 2025, Neymar Jr. a jucat 11 meciuri oficiale în toate competițiile, în care a izbutit să contribuie cu 3 goluri și cu 3 pase decisive.</p>
<p>La nivelul primei reprezentative din Brazilia, Neymar a marcat 79 de goluri într-un total de 128 de apariții.</p>

]]></description>
    </item>
    <item>
      <title>„Jucăriile milionarilor”. Erling Haaland îl copiază pe Ion Țiriac: şi-a mai luat un Ferrari, cu 370.000 de euro</title>
      <link>https://www.prosport.ro/fotbal-extern/jucariile-milionarilor-erling-haaland-il-copiaza-pe-ion-tiriac-si-a-mai-luat-un-ferrari-cu-370-000-de-euro-20167807</link>
      <description><![CDATA[<img src="https://www.prosport.ro/wp-content/uploads/2025/05/„Jucariile-milionarilor22.-Erling-Haaland-il-copiaza-pe-Ion-Tiriac-si-a-mai-luat-un-Ferrari-cu-370.000-de-euro-1400x920.png"/><br/><p>Erling Haaland (24 de ani) pare că i-a copiat pasiunea lui Ion Țiriac (86), care e cunoscut ca fiind unul dintre cei mai fanatici colecționari de mașini din lume.</p>
<p>Atacantul norvegian al celor de la Manchester City este departe de a deține sute de autoturisme de lux, precum magnatul român, însă are un început promițător. Concret, Haaland și-a mai luat un Ferrari, cu 370.000 de euro, care conform presei internaționale este al 8-lea bolid din garajul personal.</p>
<h2><span>Erling Haaland a spart banca pentru un Ferrari 812 Superfast decapotabil! Investiția se ridică la aproape 400.000 de euro</span></h2>
<p>Erling Haaland, unul dintre cei mai prolifici atacanți din fotbalul internațional, a devenit de curând un mare fan al autoturismelor de lux.</p>
<p>Asemenea lui <span>Ion Țiriac, care și-a scos recent din garaj Rolls Royce-ul de milioane de euro</span>, Erling Haaland a început să investească pe bandă rulantă în achiziția de mașini și potrivit presei internaționale a ajuns deja la cifra 8.</p>
<p>Atâția bolizi deține norvegianul, iar ultima „bijuterie” care a intrat în garajul său este un Ferrari 812 Superfast decapotabil de culoare galbenă.</p>
<p>Haaland s-a prezentat deja cu noua achiziție la antrenamentele lui Manchester City, iar un videoclip înregistrat de un fan al „cetățenilor” a devenit viral pe rețelele de socializare.</p>
<p>Potrivit <span>The Sun</span>, Ferrari-ul cumpărat de Haaland are un preț de achiziție de peste 370.000 de euro și este propulsat de un motor de 6.5 litri în V12. Puterea? Nu mai puțin de 789 cai putere dezvoltă bolidul lui Erling Haaland, conform sursei citate, reușind să atingă suta de kilometri la oră în mai puțin de 3 secunde.</p>
<blockquote><p>Milionarii și jucăriile lor”, a scris un internaut, la videoclipul devenit viral pe TikTok.</p></blockquote>
<p>Un altul a glumit:</p>
<blockquote><p>Haaland practic trăiește visul meu”, a scris un alt internaut.</p></blockquote>
<h2><span>Ce mașini mai deține Erling Haaland</span></h2>
<p>Așa cum am precizat deja, Erling Haaland a ajuns să dețină 8 bolizi în prezent. Departe de Ion Țiriac, care la muzeul „Țiriac Collection” are expuse aproximativ 300-400 de exemplare care mai de care mai spectaculoase.</p>
<p>Însă, revenind la internaționalul norvegian, britanicii de la The Sun dezvăluie că acesta mai are în garaj un Bugatti Tourbillon, un exemplar foarte rar și pentru care Haaland, în martie 2025, a plătit peste 5.000.000 de euro!</p>
<p>De asemenea, în septembrie 2024, Erling Haaland a investit în achiziția unui Mercedes Maybach, pe care a plătit aproape 300.000 de euro.</p>
<p>Și, de asemenea, mai deține un Mercedes AMG One, în valoare de peste 3.000.000 de euro, un Mercedes-Benz GLE Coupe AMG 63 S 4Matic, care are un preț de „doar” 150.000 de euro, plus un Rolls-Royce Cullinan, care e evaluat la peste 300.000 de euro.</p>
<p>The Sun susține că prin garajul lui Erling Haaland a mai trecut și un Ferrari, care a fost vopsit în culoarea albastră, una inedită pentru celebra marcă din Italia. Și, nu în ultimul rând, <span>Erling Haaland și-a cumpărat recent un Poresche GT3</span>, portocaliu, pentru care a plătit peste 200.000 de euro.</p>
<blockquote cite="https://www.tiktok.com/@star.snippets3/video/7500638097311272215" class="tiktok-embed" data-video-id="7500638097311272215" style="max-width: 605px; min-width: 325px;">
<section>@star.snippets3 ERLING Haaland leaving training in his brand new convertible Ferrari! Followed by a few of his team mates ! #erlinghaaland #haaland #mcfc #mancity ♬ No Wahala – 1da Banton</section>
</blockquote>
<p><script async="" src="https://www.tiktok.com/embed.js"></script></p>

]]></description>
    </item>
    <item>
      <title>Românii se descurcă de minune în Raliul Ungariei. Simone Tempestini este în top</title>
      <link>https://www.prosport.ro/alte-sporturi/auto-moto/romanii-se-descurca-de-minune-in-raliul-ungariei-simone-tempestini-este-in-top-20166906</link>
      <description><![CDATA[<img src="https://www.prosport.ro/wp-content/uploads/2025/05/Romanii-se-descurca-de-minune-in-Raliul-Ungariei.-Simone-Tempestini-este-in-top-1400x933.jpeg"/><br/><p>De 9 ori campion național absolut, Simone Tempestini, este cel mai bine cotat pilot român după calificările din Raliul Ungariei, a doua etapă din European, acolo unde sunt înscrise nu mai puțin de șase echipaje tricolore.</p>
<p>Tempestini (30 de ani), care îl are copilot pe Sergiu Itu, a avut al patrulea timp la general după calificări, 3:35.087 la finalul probei de 11 kilometri, la mai puțin de 1,2 secunde de finlandezul Roope Korhonen, cel mai rapid de vineri.</p>
<h2><span>Raliul Ungariei, întrecere dominată de români</span></h2>
<p>Pe o Škoda Fabia RS Rally2, pilotul de la Napoca Rally Academy este câștigătorul en-titre al etapei din Ungaria, o performanță unică pentru automobilismul sportiv românesc.</p>
<p>La prima sa participare cu o mașină de top în competițiile internaționale, un Citroen C3 Rally2, Norbert Maior a impresionat pe proba de calificare, obținând al 14-lea timp, cu mult mai bun decât piloți cu experiență masivă.</p>
<p>Maior o are în dreapta pe sora sa mai mica, Francesca, aceștia reușind împreună să devină campioni europeni de juniori în 2023 și vicecampioni mondiali de juniori în 2024. În top 30 de calificare s-a mai clasat doar Bogdan Cuzma, fostul campion de la viteză în coastă, care a reușit timpul cu numărul 22.</p>
<p>Având în vedere că suprafața raliului este una de macadam, cailficările sunt foarte importante, în funcție de poziția în clasament, având posibilitatea de a alege ordinea de start.</p>
<h2><span>6 probe sâmbătă, 6 duminică</span></h2>
<p>Pe macadam, suprafața de concurs se curăță practice odată cu trecerea fiecărui concurent, eliminându-se obstacole precum bolovanii de primele mașini de pe grila de start.</p>
<p>Raliul a debutat aseară târziu cu super speciala de la Királyszentistván. Raliul va continua în această dimineață, azi fiind programate alte șase probe, iar duminică vor avea loc alte șase. Raliul Ungariei are o lungime de 190 de kilometri de probe speciale și 800 de kilometri în total.</p>

]]></description>
    </item>
  </channel>
</rss>
