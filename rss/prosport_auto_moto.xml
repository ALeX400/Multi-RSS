<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Spaniolii au dat verdictul final despre Dacia Sandero: „Cele 4 lucruri pozitive și cele 4 lucruri negative pe care le are”</title>
      <link>https://www.prosport.ro/alte-sporturi/auto-moto/spaniolii-au-dat-verdictul-final-despre-dacia-sandero-cele-4-lucruri-pozitive-si-cele-4-lucruri-negative-pe-care-le-are-20220211</link>
      <description><![CDATA[<img src="https://www.prosport.ro/wp-content/uploads/2025/07/Spaniolii-au-dat-verdictul-final-despre-Dacia-Sandero.-„Cele-4-lucruri-pozitive-si-cele-4-lucruri-negative-pe-care-le-are.jpg"/><br/><p>Dacia Sandero este mașină cea mai bine vândută în Spania, iar prețul său este, fără dubii, principalul său argument de se dă „ca pâinea caldă”.</p>
<p>Ibericii dau acum verdictul despre acest model și spun care sunt cele 4 lucruri pozitive și cele 4 lucruri negative pe care trebuie să le iei în considerare când îl cumperi.</p>
<h2><span>Spaniolii au spus tot despre Dacia Sandero</span></h2>
<p>În acest an, Dacia Sandero este de departe mașină cea mai bine vândută în Spania, iar prețul său este principalul său argument de vânzare, depășește cu mult modele gen MG ZS, Renault Clio și SEAT Ibiza.</p>
<p>Presa spaniolă scrie despre modelul Dacia Sandero și scoate în evidență cele 4 lucruri pozitive, dar și cele 4 lucruri negative, pe care trebuie să le știi înainte să ți-o cumperi, scrie <span>motor.es</span>.</p>
<p>Are mai multe avantaje care i-au permis să devină regina pieței spaniole. Unele dintre ele sunt argumente de cumpărare pentru mulți șoferi.</p>
<h2><span>Patru lucruri bune despre Dacia Sandero</span></h2>
<p>Primul este foarte evident și probabil că sunteți deja familiarizați cu el. Sandero este una dintre cele mai ieftine mașini pe care le puteți cumpăra în Spania. Este, de asemenea, cea mai accesibilă din segmentul său: mașini mici sau segmentul B, cunoscute și sub numele de subcompacte.</p>
<p>Adevărul este că puteți cumpăra unul cu puțin peste 13.000 de euro, deși versiunea vârfului de gamă ajunge la aproape 18.000 de euro. Ce oferă Dacia Sandero pentru acest preț? Un <span>raport bun preț/performanță</span>, dacă totuși aveți niște limite. Concluzia este că, la cât costă, nu există altceva pe piață care să ofere la fel de mult.</p>
<p>Funcția ECO și motorul bicombustibil sunt alte puncte forte, deoarece în prezent în Spania doar Grupul Renault și partenerii săi oferă modele de segment B cu motoare bicombustibil și, prin urmare, funcția ECO a DGT, care permite conducerea fără restricții în orice oraș.</p>
<p>Motorul ECO-G de 100 CP de la Sandero permite utilizarea benzinei sau GPL, ceea ce, pe lângă beneficiul menționat anterior al etichetei ECO, permite economii de aproximativ 30% la combustibil.</p>
<p>În ceea ce privește condusul, Dacia Sandero este o mașină ideală pentru oraș, fiind foarte manevrabilă și plăcută de șofat. Surprinde prin fluiditatea și stabilitatea pe șosea, deși este evident că nu este un vehicul pentru „senzații tari”.</p>
<p>Chestiunea echipamentelor este oarecum complexă în cazul Daciei Sandero, deoarece este adevărat că versiunile de bază sunt rare în acest sens. În cazul în care alegeți versiunea de top, aveți la dispoziție dotări interesante, cum ar fi o cameră video pentru marșarier, acces fără cheie, climatizare automată și un ecran multimedia. În plus, acesta din urmă este funcțional și ușor de utilizat și este combinat cu comenzi fizice pentru elemente cheie, cum ar fi climatizarea.</p>
<p><img alt="" class="aligncenter size-full wp-image-19146565" decoding="async" fetchpriority="high" height="700" sizes="(max-width: 1178px) 100vw, 1178px" src="https://www.prosport.ro/wp-content/uploads/2020/11/dacia-logan-sandero-3-5.jpg" srcset="https://www.prosport.ro/wp-content/uploads/2020/11/dacia-logan-sandero-3-5.jpg 1178w, https://www.prosport.ro/wp-content/uploads/2020/11/dacia-logan-sandero-3-5-768x456.jpg 768w" width="1178"/></p>
<h2><span>Patru aspecte negative ale Daciei Sandero<br/>
</span></h2>
<p>Ca în cazul tuturor vehiculelor de pe piață există și aspecte în care Dacia Sandero ar putea fi îmbunătățită. De exemplu calitatea materialelor. Această bilă neagră este un lucru de care chiar și Dacia este conștientă și este, de fapt, este unul dintre factorii care influențează prețul foarte competitiv pe care îl oferă vehiculele mărcii românești.</p>
<p>Prezența materialelor plastice dure este covârșitoare, deși este adevărat și faptul că <span>Dacia s-a îmbunătățit mult în acest sens în ultimii ani</span>, iar modelul Sandero beneficiază de acest lucru.</p>
<p>La fel și izolația, insuficientă, ce permite transmiterea unui zgomot mai mare decât cel obișnuit provenit de la motor, evacuare și aerodinamică.</p>
<p>Într-o mașină subcompactă ca aceasta, performanța nu este deloc o prioritate, iar Sandero nu face excepție. Cu un motor de 100 CP, nu este chiar mașina ideală pentru depășiri sau urcarea pe șosele montane. Totodată, dacă doriți să folosiți GPL în mod regulat, reacția mașinii este mai lentă decât la benzină.</p>
<p>La fel și transmisia lasă de dorit la Dacia, astfel că și modelul Sandero are această hibă. Senzația la schimbarea treptelor de viteză este ciudată, cu schimbări lungi și oarecum ambigue, mai ales când revii în treptele inferioare.</p>
<p>Suspensia moale este o caracteristică în segmentul de vehicule din care face parte Dacia Sandero, însă acest lucru suferă din greu în viraje. Astfel că, pe șosele cu multe curbe sau la viteze mari, își pierde din suita de drum.</p>

]]></description>
    </item>
    <item>
      <title>Vom avea un român în „Marele Circ”? Răspunsul unui manager italian din Formula 4 ne dă speranțe. SPECIAL</title>
      <link>https://www.prosport.ro/formula-1/vom-avea-un-roman-in-marele-circ-raspunsul-unui-manager-italian-din-formula-4-ne-da-sperante-special-20220151</link>
      <description><![CDATA[<img src="https://www.prosport.ro/wp-content/uploads/2025/07/david-cosma-cristofor-666-1120x1400.jpg"/><br/><p>Mirajul Formulei 1 și visul românesc creionat de managerul italian, Giulio Falsirollo, cel care conduce acum PHM Racing, un team german ce rulează în Formula 4 în Campionatul Internațional Italian.</p>
<p>Un tânăr român performează acum sub bagheta lui la PHM Racing, pilotul bucureștean David Cosma Cristofor, în Formula 4 din campionatul italian.</p>
<h2><span>Formula 1 cu pilot român? Italianul Giulio Falsirollo vorbește despre David Cosma Cristofor</span></h2>
<p>El nu e singurul driver de la noi din țară cu care italianul a mai colaborat în trecut, conform declarațiilor sale.</p>
<p>Formula 4 (F4) este o categorie de curse auto, concepută ca un prim pas în lumea curselor de monoposturi pentru tinerii piloți, după karting. Este o serie de curse de nivel de intrare, creată de FIA, pentru piloți cu vârsta de minim 15 ani. F4 se dorește a fi o punte între karting și Formula 3 și alte categorii superioare, oferind un mediu de învățare accesibil și competitiv.</p>
<p>„Un român poate ajunge la cel mai înalt nivel deși e foarte mult de muncă. David (n.r.- Cosma Cristofor) e cel mai bun pilot de la voi din țară cu care am lucrat în ultimii 10 ani”, explică Falsirollo, care a fost determinant în trecut în ascensiunea unor nume de tineri spre Marele Circ.</p>
<p>PHM Racing este o echipă de motorsport ce activează în Formula 4, în campionatul internațional italian, și e condusă de Giulio Falsirollo, manager italian ce și-a pus amprenta în trecut pe doi piloți ce au reușit pasul final: Formula 1.</p>
<p>Oliver Bearman și Gabriel Bortoleto sunt doi din foștii elevi ai acestuia deși, de-a lungul carierei italianului, el s-a intersectat și cu ascensiunea lui Charles Leclerc.</p>
<h2><span>„Principiile rămân la fel”</span></h2>
<p>Evită elegant să braveze deși rolul său a fost incontestabil. „Ascensiunea lor spre Formula 1 a depins de foarte mulți factori, nu doar de prezența mea. Rolul meu e să identific din karting piloți cu potențial și apoi să le facilitez pașii spre Formula 4 sau 3 și mai departe.</p>
<p>E adevărat că mai nou a mai scăzut vârsta cu care se face accesul spre Formula 4 dar principiile rămân aproape la fel, de la an la altul”, spune Falsirollo.</p>
<p>Falsirollo nu se ferește să spună că David e cel mai bun produs de la noi din țară cu care a colaborat.</p>
<h2><span>„Va progresa”, e optimist italianul</span></h2>
<p>„Da, cu siguranță e numărul 1. E remarcabil cât de repede s-a adaptat la campionatul italian de F4 deși el e la debut. E în prima parte a clasamentului la general după cele 4 etape ceea ce ne face pe noi, cei din echipă, să credem că el va progresa.</p>
<p>E important să avem și răbdare cu el, să nu punem presiune exagerată pentru că el ne dă semnale că poate și mai mult”, completează Falsirollo.</p>
<p>Există mai multe campionate de Formula 4 în întreaga lume, fiecare organizat pe plan național sau regional, sub egida FIA.</p>

]]></description>
    </item>
    <item>
      <title>Omagiu pentru Mihai Leu! Legenda merge mai departe: Super Rally 2025 debutează la Alba Iulia unde se pot admira mașina acestuia, combinezonul de curse și casca originală. SPECIAL</title>
      <link>https://www.prosport.ro/alte-sporturi/auto-moto/omagiu-pentru-mihai-leu-legenda-merge-mai-departe-super-rally-2025-debuteaza-la-alba-iulia-unde-se-pot-admira-masina-acestuia-combinezonul-de-curse-si-casca-originala-special-20219210</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-mesaj-din-7-cuvinte-pentru-Mihai-Leu-1400x933.jpg"/><br/><p>Pentru Mihai Leu motorsportul n-a fost doar o competiție. A fost o chemare, o formă de libertate, un spectacol în care omul și mașina devin una.</p>
<p>Multiplu campion, în box și în raliuri, Leu a fost unul dintre puținii sportivi români care au dominat două discipline complet diferite.</p>
<h2><span>Super Rally 2025 debutează la Alba Iulia, unde Mihai Leu va fi omagiat</span></h2>
<p>Dar, mai presus de toate, a fost un om cu viziune: a înțeles că motorsportul are nevoie de un suflu nou, de un format care să apropie publicul de fenomen. Așa s-a născut Campionatul Național de Super Rally, competiția care, și după plecarea lui, continuă să-i ducă visul mai departe.</p>
<p>În 2025, campionatul ajunge la sezonul cu numărul 8 și se deschide cu o etapă încărcată de emoție și simbolism: Trofeul Alba Iulia, programat pentru sâmbătă, 19 iulie.</p>
<p>Orașul cu cetatea istorică în centrul său devine pentru al treilea an consecutiv gazda uneia dintre cele mai spectaculoase curse urbane din România.</p>
<p>Competiția se desfășoară chiar în inima orașului, pe un traseu stradal cu o lungime de 4,40 kilometri, amenajat în zona Cetății Alba Carolina, un circuit de viteză, plin de provocări, cu șicane și devieri care cer precizie maximă și curaj pur. Greșelile se penalizează în timp, astfel că fiecare secundă contează. Totul se întâmplă la doar câțiva metri de public, exact așa cum și-a dorit Mihai Leu când a creat acest concept unic în România.</p>
<p>La start se aliniază 25 de piloți de top, reprezentând mai multe ramuri ale automobilismului sportiv: de la viteză în coastă, la raliu și curse pe circuit. Printre numele sonore se află Leonard Borlovan, campionul național absolut en-titre, care va concura cu monopostul său Funyo SP05 Evo.</p>
<p>Alături de el, spectacolul va fi asigurat de piloți ca Vali Porcișteanu, fost campion național de raliuri, Lucian Răduț, una dintre legendele vitezei în coastă, dar și Dragoș Savloschi și Aurelian Andronache, la bordul unor monoposturi Wolf.</p>
<p>Evenimentul va aduce și momente speciale, precum participarea echipajelor de familie: Radu și Nicolas Benea, tată și fiu, ambii lideri la diviziile lor în Campionatul Național de Viteză în Coastă, respectiv Adrian și Alexandra Teslovan, tată și fiică, piloți deja reputați de raliuri, semn că pasiunea pentru motorsport se transmite din generație în generație, exact așa cum Mihai Leu a dorit când a fondat acest campionat.</p>
<h2><span>Respect pentru campion care a schimbat regulile jocului</span></h2>
<p>Unul dintre cele mai emoționante momente ale weekendului va fi spațiul memorial dedicat lui Mihai Leu, amenajat în paddock, acolo unde publicul va putea vedea mașina cu care a concurat ultima oară, un Audi R8 GT3, alături de combinezonul său de curse și casca originală.</p>
<p>Nu este doar o vitrină, este o fereastră către o carieră fabuloasă, începută în anii ’90, când Leu devenea primul român campion mondial la box profesionist (versiunea WBO), pentru ca apoi să revină în țară și să cucerească și titlul național la raliuri.</p>
<p>A fost primul care a demonstrat că motorsportul românesc poate avea stil, organizare și public. A investit timp, resurse și suflet pentru a crea un campionat diferit, care nu se desfășoară pe trasee izolate, ci în mijlocul orașelor, acolo unde tinerii pot fi inspirați de sunetul motoarelor și de spectacolul real, nu doar cel de pe ecran.</p>
<h2><span>Care va fi programul?</span></h2>
<p>Totul începe vineri, 18 iulie, cu parada oficială a piloților și mașinilor de concurs, programată de la ora 20:00, pe bulevardul 1 Decembrie 1918 din Alba Iulia. Sâmbătă dimineață, la ora 09:30, încep manșele de recunoaștere, urmate de antrenamentele oficiale, între orele 10:00 și 13:30. Competiția propriu-zisă va avea loc între 14:00 și 15:30, iar festivitatea de premiere este programată pentru ora 16:00, în Parcul Service.</p>
<p>Accesul publicului este gratuit, iar organizatorii, AMC Racing, prin Anna Leu, în parteneriat cu Federația Română de Automobilism Sportiv și Primăria Municipiului Alba Iulia, îi așteaptă pe toți cei care vor să simtă din plin adrenalina, emoția și spiritul unei curse altfel.</p>
<p>Pentru cei care l-au cunoscut pe Mihai Leu, etapa de la Alba Iulia nu este doar o competiție. Este o lecție de continuitate.</p>
<p>Este dovada că valorile în care a crezut, excelența, respectul, curajul, sunt duse mai departe. Pe asfalt, în zgomotul motoarelor, în privirile piloților tineri care își caută locul într-o lume construită de un campion.</p>
<p>Mihai Leu nu mai e pe circuit. Dar este peste tot. Iar legenda lui accelerează mai departe.</p>

]]></description>
    </item>
    <item>
      <title>Simone Tempestini scrie istorie în motorsportul românesc! Victorie categorică la Raliul Sibiului și un nou record absolut în Campionatul Național</title>
      <link>https://www.prosport.ro/alte-sporturi/auto-moto/simone-tempestini-scrie-istorie-in-motorsportul-romanesc-victorie-categorica-la-raliul-sibiului-si-un-nou-record-absolut-in-campionatul-national-20218776</link>
      <description><![CDATA[<img src="https://www.prosport.ro/wp-content/uploads/2025/07/simone-tempestini-1-1400x1000.jpeg"/><br/><p>Simone Tempestini a demonstrat din nou că este un adevărat lider al motorsportului românesc, adjudecându-și pentru a șasea oară consecutiv Raliul Sibiului și depășindu-l pe legendarul Titi Aur în clasamentul all-time al victoriilor în Campionatul Național de Raliuri.</p>
<p>Cu acest succes, pilotul clujean ajunge la impresionantul total de 53 de victorii pe plan intern, din 2015 până în prezent, și devine astfel cel mai titrat pilot din istoria competiției.</p>
<h2><span>Simone Tempestini face spectacol la Raliul Sibiului în stil de mare campion</span></h2>
<p>În prima etapă pe macadam a sezonului 2025, Tempestini a fost de neoprit. A dominat autoritar competiția, impunându-se în toate cele 10 probe speciale ale raliului și terminând cursa cu un avans semnificativ, de 3 minute și 4,2 secunde față de locul al doilea, ocupat de colegul său de la Napoca Rally Academy, Norbert Maior.</p>
<p>Pe ultima treaptă a podiumului a urcat Andrei Gîrtofan, care a încheiat competiția la 4 minute și 34,4 secunde de învingător, după aproape 130 de kilometri cronometrați.</p>
<p>Această etapă a marcat și o premieră pentru sezonul în curs: a fost prima apariție internă a lui Simone Tempestini la volanul noii Skoda Fabia Rally2, un model performant care a confirmat așteptările. În dreapta sa s-a aflat experimentata Carmen Poenaru, copilot cu ani de experiență în raliuri, cu care Tempestini pare să fi format deja un parteneriat solid în acest sezon intern.</p>
<p>Această reușită nu doar că îi aduce a șasea victorie consecutivă la Sibiu și a șaptea în total în acest raliu, dar îl propulsează pe Simone în istoria motorsportului românesc, depășindu-l în mod oficial pe Titi Aur, cel care deținea până acum recordul absolut cu 52 de victorii.</p>
<p>Primul succes al lui Tempestini în campionatul intern a avut loc în urmă cu un deceniu, în 2015, la Brașov, moment care a marcat începutul unei cariere excepționale.</p>
<p>În plus, acesta este al doilea record all-time doborât de Tempestini, după ce în sezonul precedent a devenit cel mai titrat campion național din istorie, câștigând al nouălea titlu, cu unul mai mult decât același Titi Aur.</p>
<h2><span>Tempestini, 135 de puncte în clasament</span></h2>
<p>„Este o onoare pentru mine să ajung în această postură. Nici nu visam la recorduri, dar sunt recunoscător pentru tot ce am realizat până acum. Obiectivul meu rămâne același: să cresc de la o etapă la alta și să devin un pilot tot mai complet.</p>
<p>Le mulțumesc partenerilor, echipei și fanilor care mă susțin necondiționat”, a declarat emoționat Tempestini la finalul competiției.</p>
<p>Etapa de la Sibiu a oferit un spectacol total, atrăgând la start peste 50 de echipaje, și a fost una dintre cele mai spectaculoase din calendar. Vineri seară, piloții au avut parte de un adevărat test de anduranță, concurând în nocturnă pe celebra probă Șanta, iar sâmbătă acțiunea s-a mutat în inima orașului, cu o probă super specială desfășurată în centrul municipiului, o revenire spectaculoasă după o pauză de aproape cinci ani.</p>
<p>În clasamentul general al sezonului 2025, după patru etape disputate, Simone Tempestini își consolidează poziția de lider, cu 132 de puncte. Pe locul secund se află Andrei Gîrtofan, cu 104 puncte, iar podiumul provizoriu este completat de Norbert Maior, care acumulează 85 de puncte.</p>
<p>Campionatul Național de Raliuri intră acum într-o binemeritată pauză de vară, următoarea etapă fiind programată pentru 3-4 septembrie, odată cu revenirea în forță a Raliului Iașului, o competiție cu tradiție și un teren adesea decisiv în lupta pentru titlu.</p>

]]></description>
    </item>
    <item>
      <title>Cum arată noul interior de la Dacia Sandero 2026! Au apărut primele imagini „spion”: „Salt tehnologic evident!”</title>
      <link>https://www.prosport.ro/alte-sporturi/auto-moto/cum-arata-noul-interior-de-la-dacia-sandero-2026-au-aparut-primele-imagini-spion-salt-tehnologic-evident-20218487</link>
      <description><![CDATA[<img src="https://www.prosport.ro/wp-content/uploads/2025/07/Cum-arata-noul-interior-de-la-Dacia-Sandero-2026-Au-aparut-primele-imagini-„spion-„Salt-tehnologic-evident-1400x933.jpg"/><br/><p>Modelul 2026 de Dacia Sandero a fost scos pe asfalt pentru o serie de teste, iar cu această ocazie a fost surprins în premieră și în câteva fotografii.</p>
<p>Presa de specialitate a izbutit să intre în posesia imaginilor, iar jurnaliștii se declară impresionați de saltul tehnologic pe care l-a înregistrat producătorul auto român.</p>
<h2><span>Dacia face ultimele teste cu Sandero 2026 și i-a impresionat pe jurnaliștii din sfera auto</span></h2>
<p><span>Dacia continuă să fie una dintre cele mai vândute mașini de buget din întreaga Uniune Europeană</span>, iar producătorul auto român nu vrea să se dea jos de pe valul pe care a urcat deja de câțiva ani buni.</p>
<p>Succesele bifate de Duster și Sandero au fost impresionante, iar <span>până la lansarea Daciei Evader, care vrea să revoluționeze piața electricelor din Europa</span>, constructorul intenționează să dea lovitura cu un nou model pe combustie.</p>
<p>Este vorba despre Dacia Sandero 2026, care este la doar câteva luni distanță de momentul la care va putea fi comandat în întreaga Europă.</p>
<p>Concret, producătorul român efectuează în aceste zile ultimele teste, iar un exemplar de Dacia Sandero 2026 a fost scos pe asfalt pentru a fi pus la treabă. Și, deși nu trebuia să ajungă pe internet, câteva „fotografii spion” au ajuns pe mâna jurnaliștilor de la publicația de specialitate <span>Motor.es</span>.</p>
<blockquote><p>Interiorul noii Dacia Sandero 2026 este dezvăluit în aceste fotografii spion. Cabina mașinii de buget care se vinde cel mai bine în Spania va face un salt tehnologic evident, odată cu implementarea multiplelor noi caracteristici. Dacia va face din Sandero o mașină mai digitală și mai conectată”, informează ibericii de la Motor.es.</p></blockquote>
<p>Așa cum am precizat deja, jurnaliștii au publicat și câteva <span>fotografii exclusive cu exteriorul și interiorul care pot fi văzute AICI</span>.</p>
<h2><span>Și exteriorul va fi mai atrăgător</span></h2>
<p>Pe de altă parte, Dacia va aduce și câteva modificări importante la exteriorul lui Sandero, deoarece pregătește, în premieră, un model „facelift”.</p>
<blockquote><p>Va debuta cu un model facelift. Această actualizare va aduce numeroase caracteristici noi în ceea ce privește designul exterior, echipamentele tehnologice și aspectele mecanice”, adaugă jurnaliștii.</p></blockquote>
<p>Revenind la interior, detaliu pe care cei mai mulți dintre cumpărători pun foarte mare preț, deoarece acolo își petrec timpul în trafic, Dacia Sandero 2026 va veni la pachet cu un ecran tactil de dimensiuni impresionante.</p>
<blockquote><p>Marea noutate din interiorul noului Sandero va fi, fără îndoială, noul ecran tactil. Acest nou ecran tactil este mult mai mare decât cel utilizat la modelul actual și va repreznta sistemul central al habitaclului. Va fi o componentă cheie pentru gestionarea celei mai recente versiuni a sistemului de infotainment”, se mai arată pe publicația menționată mai sus.</p></blockquote>
<p>În ceea ce privește motorizarea, producătorul român va continua să mizeze pe GPL pentru modelul Sandero, însă va introduce, tot în premieră, și versiuni hibride.</p>
<p>Așadar, procesul de electrificare al Daciei continuă cu pași îndrăzneți, iar spaniolii cred că ar putea fi dată o nouă lovitură pe un segment de piață:</p>
<blockquote><p>Această variantă va da peste cap piața mașinilor hibride accesibile”, completează spaniolii.</p></blockquote>
<p>Dacia Sandero 2026 va fi arătată publicului larg în a doua jumătate a lui 2025, cel mai probabil la Salonul Auto de la Munchen, care e programat în septembrie. În schimb, primele comenzi vor fi livrate în debutul lui 2026.</p>

]]></description>
    </item>
  </channel>
</rss>
