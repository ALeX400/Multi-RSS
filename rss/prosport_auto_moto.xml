<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Oscar Piastri a câștigat Marele Premiu al Olandei, într-o cursă nebună în care Norris, Hamilton şi Leclerc au abandonat</title>
      <link>https://www.prosport.ro/formula-1/oscar-piastri-a-castigat-marele-premiu-al-olandei-intr-o-cursa-nebuna-in-care-norris-hamilton-si-leclerc-au-abandonat-20261122</link>
      <description><![CDATA[<img src="https://www.prosport.ro//wp-content/uploads/2025/08/Oscar-Piastri-a-castigat-Marele-Premiu-al-Olandei-intr-o-cursa-nebuna-in-care-Norris-Hamilton-si-Leclerc-au-abandonat-1400x783.jpg"/><br/><p>Norris, Hamilton şi Leclerc nu au terminat Marele Premiu al Olandei, cursă câștigată de Oscar Piastri</p>
<p>Pilotul de la McLaren și-a mărit avansul în fruntea clasamentului, în timp ce Ferarri a primit o adevărată lovitură în plex, Charles Leclerc şi Lewis Hamilton abandonând.</p>
<h2><span>Australianul Oscar Piastri a câștigat a șaptea cursă din acest an, una în care Norris, Hamilton şi Leclerc au abandonat</span></h2>
<p>Oscar Piastri a câștigat un Mare Premiu al Olandei extrem de agitat, în care <span>coechipierul său de la McLaren, Lando Norris</span>, a abandonat din cauza unei defecțiuni mecanice cu doar câteva tururi înainte de final.</p>
<p>Cursa a avut un prim moment psihologic când Safety Car a fost utilizat după ce Lewis Hamilton a lovit barierele în turul 23, ceea ce a dus la o avalanșă de acțiuni la boxe.</p>
<p>McLaren și-a dus piloții în același timp și, în ciuda unei ușoare întârzieri pentru Norris, ambele mașini și-au menținut pozițiile.</p>
<p>Norris a continuat urmărirea colegului lui și lupta părea să fie încă deschisă pe măsură ce cursa intra în etapele finale. Asta deși Safety Car-ul a intervenit a doua oară, după o coliziune între Charles Leclerc și Kimi Antonelli, primul abandonând.</p>
<h2><span>Ce a spus Piastri după a 7-a victorie stagională</span></h2>
<p>Totul s-a schimbat când a început să iasă fum din mașina McLaren a lui Norris, cu doar câteva tururi înainte de final, forțându-l să se retragă la marginea pistei.</p>
<p>În timp ce britanicul părea descurajat, a avut loc o ultimă apariție a maținii de siguranță, care i-a permis lui Piastri să-și mențină primul loc, în fața campionului mondial, olandezul Max Verstappen, <span>obținând a șaptea victorie stagională</span>. Ca urmare, avansul lui în fruntea clasamentului piloților este de 34 de puncte.</p>
<p>„Am controlat cursa când a fost nevoie și, evident, Lando a fost incredibil de ghinionist pe final, dar am simțit că dețin controlul asupra acelei curse și am mărit ritmul când a fost nevoie.</p>
<p>A fost o cursă puțin diferită față de acum 12 luni, așa că sunt foarte mulțumit de toată munca depusă pentru a încerca să ne îmbunătățim.</p>
<p>Sunt foarte fericit! Mașina de siguranță a intrat de câteva ori pe pistă și a condimentat puțin situația. Sunt foarte mândru de întreaga echipă”, a spus Norris, potrivit <span>site</span>-ului oficial.</p>
<p>Francezo-iranianul Isack Alexandre Hadjar, de la Racing Bulls, plecat în cursă al patrulea, a terminat pe ultimul loc al podiumului, prima astfel de clasare a debutantului care pe 20 septembrie va împlini 21 de ani.</p>
<p>Britanicul George Russell (Mercedes) a ocupat locul 4, iuar thailandezul Alex Albon (Williams) a sotie imediat după el, deși a plecat în cursă al 15-lea.</p>

]]></description>
    </item>
    <item>
      <title>Show la Campionatul Dynamic Drift Moldova. Finala a avut nevoie de un „one more time”</title>
      <link>https://www.prosport.ro/alte-sporturi/auto-moto/show-la-campionatul-dynamic-drift-moldova-finala-a-avut-nevoie-de-un-one-more-time-20255382</link>
      <description><![CDATA[<img src="https://www.prosport.ro//wp-content/uploads/2025/08/Show-la-Campionatul-Dynamic-Drift-Moldova.-Finala-a-avut-nevoie-de-un-„one-more-time-e1756106804750-1400x664.jpg"/><br/><p>A treia etapă a Campionatului Dynamic Drift Moldova s-a desfășurat la Chișinău și a adunat la start un număr impresionant de piloți talentați, demonstrând încă o dată nivelul ridicat la care se află driftul în Republica Moldova. Publicul a avut parte de un spectacol pe cinste, cu dueluri tensionate, execuții spectaculoase și un nivel de pilotaj demn de competiții internaționale.</p>
<p>Printre favoriți s-a aflat și <span>Claudiu Adam, supranumit „tânărul minune” al driftului</span>. Acesta și-a confirmat încă o dată valoarea și potențialul, reușind să urce pe podium și să obțină locul 2 după o etapă plină de emoții și provocări.</p>
<h2><span>Campionatul Dynamic Drift Moldova, etapă spectaculoasă la Chișinău</span></h2>
<p>În calificări, Claudiu a impresionat juriul și publicul cu un parcurs aproape impecabil, fiind răsplătit cu 94 de puncte, ceea ce i-a asigurat poziția a doua în clasament. Determinarea și constanța l-au propulsat în fazele eliminatorii, unde a demonstrat maturitate și curaj în fața unor adversari redutabili.</p>
<p>În Top 8, Claudiu s-a confruntat cu Daniel Nistreanu, pe care a reușit să-l învingă după o evoluție curată și spectaculoasă. Următoarea provocare a venit în Top 4, unde l-a întâlnit pe rivalul său, Ernesto Asaturov. Duelul a fost unul intens, însă Claudiu a reușit să iasă învingător și să avanseze în semifinale.</p>
<p>Acolo l-a așteptat pilotul experimentat Igor Tabacari. Cei doi au oferit o semifinală memorabilă, demonstrând <span>precizie, viteză și control</span> la cel mai înalt nivel. Claudiu s-a impus din nou și astfel a obținut calificarea în marea finală.</p>
<h2><span>Câștigătorul a fost desemnat după un „one more time”</span></h2>
<p>În ultimul act al competiției, Claudiu l-a întâlnit pe Roman Zelensky. Finala a fost una extrem de echilibrată și tensionată, necesitând un „one more time”, semn că diferența dintre cei doi a fost infimă. Din păcate, în ultimul run, Claudiu a fost nevoit să cedeze din cauza unei defecțiuni tehnice la mașină, ceea ce l-a privat de șansa la prima poziție. Totuși, performanța sa a rămas una de excepție, iar locul 2 obținut în această etapă confirmă talentul și perseverența sa.</p>
<p>La final, Claudiu Adam a transmis un mesaj de recunoștință, mulțumind organizatorilor, sponsorilor și echipei tehnice, din care fac parte tatăl său, Claudiu Adam,Valentin Droasca, Piki și Claudiu Pătrașcu – oameni fără de care această performanță nu ar fi fost posibilă.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/08/drift-1.mp4" data-videoid="player_4ac5cf1a6429ac321d27e65fa9732dfe" id="brid_player_4ac5cf1a6429ac321d27e65fa9732dfe" style="aspect-ratio: 16 / 9"></div></div>

]]></description>
    </item>
    <item>
      <title>Detaliul de 25 mm care transformă Dacia Duster! Nemții au făcut schimbarea decisivă pentru SUV-ul românesc</title>
      <link>https://www.prosport.ro/diverse/detaliul-de-25-mm-care-transforma-dacia-duster-nemtii-au-facut-schimbarea-decisiva-pentru-suv-ul-romanesc-20257404</link>
      <description><![CDATA[<img src="https://www.prosport.ro//wp-content/uploads/2025/08/504432331_1106378951523872_5897933289195289848_n.jpg"/><br/><p><!--StartFragment --></p>
<p class="pf0"><span class="cf0">Noul Dacia Duster a devenit rapid unul dintre cele mai populare SUV-uri din Europa </span><span class="cf0">și nu numai, datorită profilului său robust și a prețului imbatabil.</span></p>
<p class="pf0"><span class="cf0">Totuși, mașina dezvoltată de grupul Renault a devenit și mai atractivă pentru iubitorii de off-road datorită unui </span><span class="cf1">kit de </span><span class="cf0">suspensii dezvoltat de o companie germană, care </span><span class="cf2">î</span><span class="cf0">i ridic</span><span class="cf0">ă garda la sol cu aproximativ 25 de milimetri. </span></p>
<h2 class="pf0"><span class="cf1"><span>Detaliul care transformă radical Dacia Duster! Nemții sunt „de vină”</span><br/>
</span></h2>
<p class="pf0"><span class="cf1">Dacia Duster a </span><span class="cf0">fost mereu </span><span class="cf2">î</span><span class="cf0">n ultimii mul</span><span class="cf0">ți ani unul dintre </span><span class="cf1">SUV-uri </span><span class="cf0">populare </span><span class="cf1">din </span><span class="cf2">î</span><span class="cf0">ntreaga lume</span><span class="cf1">, datorită profilului său robust și</span><span class="cf0">, mai ales, </span><span class="cf1">a prețului imbatabil.</span></p>
<p class="pf0"><span class="cf0">Acum, <span>noua m</span></span><span class="cf1"><span>așina dezvoltată de grupul Renault</span> a devenit </span><span class="cf1">și mai atractivă pentru iubitorii de </span><span class="cf0">drumuri montane </span><span class="cf1">datorită unui kit dezvoltat de </span><span class="cf0">H&amp;R, </span><span class="cf1">o companie germană</span> <span class="cf1">de top în domeniul suspensiilor, care îi ridică garda la sol </span><span class="cf0">noului Duster </span><span class="cf1">cu aproximativ 25 de milimetri, potrivit <span>it.motor1.com</span>.<br/>
</span></p>
<p class="pf0"><span class="cf1">Acest </span><span class="cf0">mic detaliu </span><span class="cf1">face diferența atunci când se abordează trasee accidentate sau pante abrupte. În ciuda modificării, amortizoarele originale rămân la locul lor, iar condusul rămâne</span><span class="cf0"> extrem de bine</span><span class="cf1"> controlat, sigur și confortabil chiar și pe distanțe lungi.</span></p>
<div class="wp-caption aligncenter" id="attachment_20257425" style="width: 1090px"><img alt="" aria-describedby="caption-attachment-20257425" class="size-full wp-image-20257425" decoding="async" fetchpriority="high" height="1080" sizes="(max-width: 1080px) 100vw, 1080px" src="https://www.prosport.ro//wp-content/uploads/2025/08/504265752_1106379334857167_6399576330180984833_n.jpg" srcset="https://www.prosport.ro/wp-content/uploads/2025/08/504265752_1106379334857167_6399576330180984833_n.jpg 1080w, https://www.prosport.ro/wp-content/uploads/2025/08/504265752_1106379334857167_6399576330180984833_n-300x300.jpg 300w, https://www.prosport.ro/wp-content/uploads/2025/08/504265752_1106379334857167_6399576330180984833_n-150x150.jpg 150w, https://www.prosport.ro/wp-content/uploads/2025/08/504265752_1106379334857167_6399576330180984833_n-768x768.jpg 768w" width="1080"/><p class="wp-caption-text" id="caption-attachment-20257425">Foto: Facebook Dacia</p></div>
<p><!--StartFragment --></p>
<h2 class="pf0"><span><span class="cf0">Stabilitate mai mare cu distanțiere pentru roți. Italia le-a dat </span><span class="cf1">„</span><span class="cf0">interzis”</span></span></h2>
<p class="pf0"><span>Pentru cei care vor să meargă și </span><span class="cf0"><span>mai departe cu noul Duster</span>, H&amp;R a dezvoltat și distanțiere din aluminiu de </span><span class="cf3">înalt</span><span class="cf0">ă rezistență din linia </span><span class="cf1">„Trak+”, care permit o aliniere precis</span><span class="cf0">ă a roților cu marginile aripilor, </span><span class="cf3">îmbun</span><span class="cf0">ătățind mersul pe șosea și stabilitatea </span><span class="cf3">în off-road.</span></p>
<p class="pf0"><span class="cf3">Vorbind în mod specific despre acest</span><span class="cf2">e distan</span><span class="cf2">țiere</span><span class="cf0">, este important de menționat că aceste componente nu sunt omologate pentru utilizare </span><span class="cf3">în unele </span><span class="cf0">țări, cum ar fi Italia. Cu toate acestea, arcurile, care sunt fabricate tot </span><span class="cf3">în Germania, au omolog</span><span class="cf0">ările necesare pentru utilizarea pe drumuri publice. </span></p>
<p class="pf0"><span class="cf0">Prețurile nu au fost </span><span class="cf3">înc</span><span class="cf0">ă anunțate, dar c</span><span class="cf3">ând vine vorba de arcurile H&amp;R, pre</span><span class="cf0">țul a fost </span><span class="cf2">undeva </span><span class="cf3">în jur de 300 € pentru un kit complet.</span></p>
]]></description>
    </item>
    <item>
      <title>Un vis împlinit pentru Mihai Leu: Hunedoara găzduiește în premieră o etapă din Campionatul Național de Super Rally. SPECIAL</title>
      <link>https://www.prosport.ro/alte-sporturi/un-vis-implinit-pentru-mihai-leu-hunedoara-gazduieste-in-premiera-o-etapa-din-campionatul-national-de-super-rally-special-20254516</link>
      <description><![CDATA[<img src="https://www.prosport.ro//wp-content/uploads/2025/08/Un-vis-implinit-pentru-Mihai-Leu-Hunedoara-gazduieste-in-premiera-o-etapa-din-Campionatul-National-de-Super-Rally-1400x788.jpg"/><br/><p>Municipiul Hunedoara va fi, pe 12 și 13 septembrie, gazda celei de-a treia etape a sezonului 2025 din Campionatul Național de Super Rally. Evenimentul, organizat pentru prima dată în acest oraș, va purta denumirea „Trofeul Mihai Leu”, în memoria campionului hunedorean care a pus bazele acestei competiții și care a rămas o personalitate marcantă a sportului românesc.</p>
<p>Competiția se va desfășura pe un traseu urban amenajat chiar în centrul Hunedoarei, astfel că străzile vor fi transformate temporar într-un circuit stradal, ceea ce va oferi publicului prilejul de a urmări cursele de aproape și de a fi parte din atmosfera specifică acestui tip de evenimente. E pentru prima oară în ultimii 17 ani când orașul în care s-a născut Mihai Leu va găzdui o etapă de campionat național, ultima oară în 2008, aici fiind organizat Raliul Hunedoarei.</p>
<h2><span>Un vis împlinit pentru Mihai Leu: Hunedoara găzduiește în premieră o etapă din Campionatul Național de Super Rally</span></h2>
<p>Organizatorii promit un spectacol de motorsport de cel mai înalt nivel, cu participarea unor piloți consacrați. Printre numele deja confirmate la start se regăsesc Vali Porcișteanu, campion național de raliuri, care va concura la volanul unui Skoda Fabia Rally2, Leo Borlovan (campionul absolut en-titre) cu un monopost Funyo, Dragoș Savloschi și Aurelian Andronache, ambii pe monoposturi Wolf, precum și Radu Benea, care va aduce la linia de start un spectaculos Ferrari 488 Challenge.</p>
<p>Promotorul campionatului, Anna Leu, a subliniat importanța acestei etape pentru Hunedoara și pentru memoria lui Mihai Leu: <em>„Etapa de la Hunedoara va fi ceva special. Mihai și-a dorit dintotdeauna ca această competiție să ajungă și acasă, printre hunedoreni, iar acum visul lui se împlinește”</em>.</p>
<p>De-a lungul ultimelor ediții, Campionatul Național de Super Rally a adus spectacol automobilistic în mai multe orașe din România. București, Târgu Mureș, Craiova, Timișoara sau Alba Iulia au găzduit etape spectaculoase, bucurându-se de un public numeros.</p>
<p>Hunedoara devine astfel parte din circuitul urban al motorsportului românesc, într-un eveniment cu semnificație majoră, l<span>a două luni de la trecerea în neființă a marelui campion</span>.</p>
<p><span>Mihai Leu, primul român campion mondial la box profesionist</span> și, ulterior, campion național absolut de raliuri, a rămas în memoria publicului ca un sportiv complex și determinat.</p>
<p>Fondator al Campionatului Național de Super Rally, acesta și-a dorit ca motorsportul să devină mai accesibil publicului, aducând cursele în mijlocul orașelor, iar de-a lungul anilor sute de mii de fani au putut vedeae îndeaproape mașinile de curse.</p>
<h2><span>Weekend plin de adrenalină în Hunedoara!</span></h2>
<p>Hunedoara se pregătește astfel pentru un weekend plin de adrenalină, zgomot de motoare și emoție, iar 25 de piloți de top din raliuri, drift, viteză în coastă sau anduranță sunt gata să ofere un spectacol de zile mari.</p>
<p>Organizatorii estimează că evenimentul va atrage atât pasionați de automobilism din întreaga țară, cât și localnici dornici să participe la o premieră pentru oraș. Accesul publicului va fi gratuit atât pe 12 septembrie, când are loc startul festiv, cât și a doua zi, când e programată cursa.</p>
<p>Marea finală a sezonului 2025 este programată pentru 25 octombrie, la București, cu un traseu special amenajat în jurul Ateneului Român.</p>

]]></description>
    </item>
    <item>
      <title>Ce însemna Dacia neagră pe timpul lui Nicolae Ceaușescu. Gigi Becali: „Îți dai seama să te împrietenești cu el?”</title>
      <link>https://www.prosport.ro/diverse/ce-insemna-dacia-neagra-pe-timpul-lui-nicolae-ceausescu-gigi-becali-iti-dai-seama-sa-te-imprietenesti-cu-el-20254530</link>
      <description><![CDATA[<img src="https://www.prosport.ro//wp-content/uploads/2025/08/Ce-insemna-Dacia-neagra-pe-timpul-lui-Nicolae-Ceausescu.-Gigi-Becali-„Iti-dai-seama-sa-te-imprietenesti-cu-el-1-1400x932.jpg"/><br/><p>Gigi Becali (67 de ani) a rememorat de curând mai multe episoade fabuloase din copilărie și, printre altele, a dezvăluit ce însemna să ai o mașină Dacia neagră pe timpul lui Nicolae Ceaușescu.</p>
<p>Aparent, nu oricine era capabil să pună mâna pe o asemenea bijuterie, iar de acest aspect era foarte conștient tatăl patronului de la FCSB, Tase Becali.</p>
<h2><span>Gigi Becali a moștenit flerul în afaceri de la tatăl său. Atenția lui Tase Becali la detalii și dezvăluirea despre Dacia neagră deținută pe timpul lui Nicolae Ceaușescu</span></h2>
<p>Ajuns la vârsta de 67 de ani, <span>Gigi Becali a fost puternic lovit de nostalgie</span>, iar într-o intervenție recentă pe care a avut-o în direct, la TV, a rememorat mai multe episoade fabuloase din copilărie.</p>
<p>Printre altele, <span>patronul FCSB și-a adus aminte de Tase Becali</span>, unul dintre cei doi părinți care i-au dat viață. Este vorba despre tatăl miliardarului, care din nefericire s-a stins în urmă cu mulți ani, în 1989 mai precis, pe vremea când Gigi Becali avea doar 31 de ani.</p>
<p>Atanase Becali, pe numele său complet, a fost un om mai mult decât descurcăreț pe vremea dictatorului Nicolae Ceaușescu, astfel că în momentul în care și-a dat ultima suflare i-a lăsat fiului o moștenire de aproximativ 150.000 de dolari, după cum au sugerat mai multe rapoarte din presa românească. E vorba despre o sumă importantă pentru acele vremuri, care i-a permis lui Gigi Becali, într-o oarecare măsură, să pună bazele imperiului pe care l-a ridicat ulterior.</p>
<p>Revenind la declarațiile proaspete oferite de Gigi Becali, afaceristul lasă de înțeles că a moștenit de la tatăl său și flerul în domeniul antreprenorial. Tase Becali avea un ochi de vultur atunci când venea vorba de oportunități și nu lăsa nimic să îi scape, mai ales că viața l-a determinat să schimbe destul de multe locații. Gigi Becali își aduce aminte și acum cum tatăl său a remarcat la un moment dat o Dacie neagră, care pe vremea lui Nicolae Ceaușescu era foarte rară, și a acționat imediat:</p>
<p>„Pe urmă era unul ministru de agricultură, al pădurilor și al apei. Tata tot așa mergea cu oile, vine ăla și oprește, voia brânză. Avea Dacie neagră. Voia să-l acapareze. Îți dai seama, să te împrietenești cu un om cu Dacie neagră. A venit la noi, a mâncat.<br/>
Din vorbă în vorbă, voi de unde sunteți?’. «Din Oltenia». Blidea. Noi când am plecat din Bucovina, ne-am dus prin Oltenia și apoi am mers în Banat. Dar în Oltenia am stat vreo 4-5 ani. Tata pe unde trecea făcea avere repede, că era șmecher”, a spus Gigi Becali pentru Liga <span>DigiSport</span>.</p>
<h2><span>Nu e prima oară când Gigi Becali vorbește cu patos despre ce l-a învățat tatăl său</span></h2>
<p>„Cel mai bun profesor de afaceri pe care l-am avut a fost tata”, a spus Gigi Becali într-un interviu acordat în urmă cu mai mulți ani, potrivit <span>Adevărul</span>, care așa cum am precizat deja, a moștenit 150.000 de dolari de la Tase Becali.</p>
<p>Suma i-a fost lăsată prin intermediul unor rude care aveau rezidența în Statele Unite ale Americii în 1989, iar Gigi Becali a primit și un sfat în ultimele zile din viața tatălui său:</p>
<p>„Ţi-am lăsat bani moştenire în America, o sută cinci zeci de mii de dolari. Să nu ţii mai mult de o sută de oi, pentru că poţi trăi din dobândă”, i s-a transmis actualului patron de la FCSB.</p>
<p>Însă, Gigi Becali a făcut fix pe dos și a luat exemplul din teren al tatălui, care a izbutit să strângă o avere din nimic. Așadar, afaceristul din Pipera a riscat și el și a dat lovitura:</p>
<p>„Cu banii de la tata, am intrat puternic în afaceri. Erau afaceri legate mai ales de comerţ cu produse de tot felul aduse din Turcia, pe care le scoteam la vânzare în pieţele şi târgurile din ţară”, a mai rememorat Gigi Becali.</p>
<p>În peisajul fotbalului românesc, Gigi Becali a intrat undeva la începutul anilor 2000, iar oficial, pe FCSB a preluat-o în 2003.</p>

]]></description>
    </item>
  </channel>
</rss>
