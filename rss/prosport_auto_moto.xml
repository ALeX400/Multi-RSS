<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorin Huțanu, victorie la Trofeul Mihai Leu și șanse mari la al doilea titlu de campion</title>
      <link>https://www.prosport.ro/alte-sporturi/auto-moto/sorin-hutanu-victorie-la-trofeul-mihai-leu-si-sanse-mari-la-al-doilea-titlu-de-campion-20272565</link>
      <description><![CDATA[<img src="https://www.prosport.ro//wp-content/uploads/2025/09/WhatsApp-Image-2025-09-14-at-16.34.52-3-1400x934.jpeg"/><br/><p>Pilotul bucureștean Sorin Huțanu a obținut o victorie categorică la divizia tracțiune față, <span>în cadrul Trofeului Mihai Leu de la Hunedoara</span>, etapă din Campionatul Național de Super Rally, apropiindu-se la doar 3 puncte de liderul clasamentului, Claudiu Motoc. Astfel, lupta pentru titlu se va decide în ultima cursă, programată la București.</p>
<p>După ce, în runda inaugurală, a fost nevoit să abandoneze chiar înaintea manșelor de concurs, din cauza unei probleme tehnice, șansele lui Huțanu de a-și apăra titlul păreau minime. Totuși, acesta a revenit spectaculos, demonstrând un forcing de excepție.</p>
<h2><span>Sorin Huțanu, victorie la Trofeul Mihai Leu și șanse mari la al doilea titlu de campion</span></h2>
<p>Huțanu a dominat grupa încă din antrenamente, iar timpul de 02:46,157 i-a adus victoria. Podiumul clasei 2A, rezervată tracțiunii față, a fost completat de tânărul Nicolas Benea și de Vlad Colceriu. Liderul diviziei, Claudiu Motoc, a terminat abia pe locul cinci la Hunedoara.</p>
<p><em>„A fost o etapă senzațională. Atât de mulți spectatori la o competiție de motorsport nu am mai văzut de mult. Faptul că au fost alături de noi pe tot parcursul evenimentului, de la startul festiv și până la ceremonia de premiere, m-a motivat enorm”</em>, a declarat Huțanu.</p>
<p>Victoria de la Timișoara, dublată de succesul din acest weekend la Hunedoara, l-a readus pe Huțanu în cursa pentru titlu. Acum, totul depinde doar de el: dacă se va impune pe 25 octombrie, la București, va deveni pentru a doua oară campion național de super rally în această divizie.</p>
<p>Cu excepția pasului greșit de la Alba Iulia, Huțanu s-a impus la clasă în toate etapele de super rally la care a participat. <em>„Vom da totul la București, mai ales că vom fi acasă. Sunt convins că și Claudiu (n.r. Claudiu Motoc, actualul lider) va lupta la fel, așa că îmi doresc ca cel mai bun să câștige”,</em> a adăugat pilotul bucureștean.</p>
<p>Înaintea etapei finale de la București, programată pe 25 octombrie, în zona Ateneului Român, clasamentul îl are în frunte pe Claudiu Motoc, cu 53 de puncte, urmat de Sorin Huțanu, cu 50 de puncte.</p>
<h2><span>Mihai Leu, prezent printr-o hologramă la cursă!</span></h2>
<p>Totodată, la competiția organizată în premieră la Hunedoara a avut loc și un moment extrem de emoționant. O hologramă a multiplului campion Mihai Leu le-a vorbit piloților înaintea startului.</p>
<p><em>„Bună seara, Hunedoara! Bună seara tuturor! Mă bucur să fiu din nou aici, aproape de voi. Aici am copilărit, aici am visat și tot de aici a început drumul meu către marea lume. Hunedoara va rămâne mereu în inima mea. Astăzi nu mai sunt lângă voi în trup, ci doar prin această hologramă. </em></p>
<p><em>Știu, nu e același lucru, dar cred că inimile noastre bat împreună în acest moment. Vă simt aproape pe fiecare dintre voi. Știți ce e minunat? Povestea Super Rally nu se oprește odată cu noi. Ea merge mai departe prin voi, piloți, fani, oficiali, prin toți cei care trăiesc cu pasiune pentru motorsport. Vă mulțumesc că duceți mai departe spiritul acestei competiții. Vă doresc succes mâine și, nu uitați, chiar și atunci când viața vă aruncă în șanț, să priviți spre stele!”</em>, a fost mesajul transmis, inclusiv vocea fiind recreată folosind timbrul vocal al lui Mihai Leu.</p>

]]></description>
    </item>
    <item>
      <title>Sentință dură pentru John Elkann, CEO-ul Ferrari: un an de muncă în folosul comunității şi plata a 183 de milioane de euro către Fisc</title>
      <link>https://www.prosport.ro/diverse/sentinta-dura-pentru-john-elkann-ceo-ul-ferrari-un-an-de-munca-in-folosul-comunitatii-si-plata-a-183-de-milioane-de-euro-catre-fisc-20271362</link>
      <description><![CDATA[<img src="https://www.prosport.ro//wp-content/uploads/2025/09/Sentinta-dura-pentru-John-Elkann-CEO-Ferrari-un-an-de-munca-in-folosul-comunitatii-si-plata-a-183-de-milioane-de-euro-catre-Fisc.jpg"/><br/><p>John Elkann, CEO Ferrari, va face muncă în folosul comunității, sentința venind în cazul unui litigiu legat de o moștenire din partea bunicii sale, Marella Caracciolo, care a murit în 2019.</p>
<p>Elkann a ajuns la un acord cu judecătorii din Torino. Scapă de închisoare și va avea de plătit o sumă uriașă.</p>
<h2><span>183 de milioane de euro către Fisc și muncă în folosul comunității</span></h2>
<p>Pentru a închide cazul și a evita alte probleme cu justitiția, legate de acest caz, se va plăti suma de 183 de milioane de euro.</p>
<p>Omul de afaceri, care conduce <span>Ferrari</span>, va face un an de muncă în folosul comunității, adică ar putea lucra în centre sociale sau azile de bătrâni.</p>
<p>John, dar și cei din familia sa Lapo și Ginevra Elkann, plătesc către fiscul italian 183 de milioane de euro. Suma acoperă litigiul legat de averea venită de la Marella Caracciolo, o figură emblematică din Italia ce, potrivit autorităților din Peninsulă, avea bunuri de 800 de milioane de euro.</p>
<p>După o anchetă îndelungată, Fiscul a găsit o evaziune fiscală de 248.5 milioane de euro și o avere „ascunsă” de un miliard de euro. Pentru a se evita plata impozitelor nu s-ar fi declarat anumite bunuri imobiliare.</p>
<h2><span>Ce spune avocatul familiei Elkann</span></h2>
<p>Avocatul familiei, Paolo Siniscalchi, spune că John Elkann nu e vinovat. „În cazul unui rezultat pozitiv, procesul se va stinge, la fel ca în situația fraților Ginevra și Lapo, pentru care s-a cerut deja arhivarea”, a declarat el, potrivit presei italiene.</p>
<p>În Italia se poate termina un astfel de caz, rapid, fără ca persoanele cercetate să fie declarate vinovate. Se clasează cazul și în cazul lui Lapo și Ginevra Elkann. În aceste condiții, toți scapă de acuzațiile penale.</p>
<p>În același caz era cercetați un contabil și un notar, care ar fi făcut fals în acte publice.</p>
<p>John Elkann conduce și Stellantis, grup care are și mărci ca Abarth, Alfa Romeo, Chrysler, Citroen, Dodge, DS Automobiles, Fiat, Jeep, Lancia, Maserati, Opel, Peugeot, Ram sau Vauxhall.</p>
<p>John e fiul Margheritei Agnelli și, de asemenea, nepotul lui Gianni Agnelli, omul care a condus Fiat și avea 4,4 la sută din PIB-ul Italiei şi 3,1 la sută din forţa de muncă a Italiei. Bunicul său Giovanni Agnelli a fondat compania Fiat în 1899.</p>
<ul>
<li><span>S-a vândut cel mai scump Ferrari al verii cu 26.000.000 de dolari. Ion Țiriac are acest o mașină din acest model, dar exemplarul licitat este cu adevărat unicat</span></li>
</ul>

]]></description>
    </item>
    <item>
      <title>Un campion mondial la raliuri vine în acest weekend la Mamaia. Duel de 5 milioane de euro și 6.000 de cai putere</title>
      <link>https://www.prosport.ro/alte-sporturi/auto-moto/un-campion-mondial-la-raliuri-vine-in-acest-weekend-la-mamaia-duel-de-5-milioane-de-euro-si-6-000-de-cai-putere-20275151</link>
      <description><![CDATA[<img src="https://www.prosport.ro//wp-content/uploads/2025/09/Un-campion-mondial-la-raliuri-vine-in-acest-weekend-la-Mamaia.-Duel-de-5-milioane-de-euro-si-6.000-de-cai-putere-1400x911.jpg"/><br/><p>Unul dintre numele emblematice ale raliului mondial, austriacul Manfred Stohl, cu peste 100 de apariții în WRC, titlul mondial în Production WRC și un loc 4 absolut, se va număra printre cei 20 de piloți care se vor duela în finalul acestei săptămâni în Mamaia Rally Show.</p>
<p>Cu peste două decenii de experiență în WRC, Stohl vine în România pentru a concura la bordul unui superb Citroen C3 Rally2, a cărui valoare ajunge la 300.000 de euro. De altfel, toți participanții la competiția de la malul mării, acolo unde înscrierea are loc doar pe bază de invitație specială, vor fi la start cu modele Rally2 de ultimă generație, valoarea totală a acestora depășind 5 milioane de euro.</p>
<h2><span>Un campion mondial la raliuri vine în acest weekend la Mamaia. Duel de 5 milioane de euro și 6.000 de cai putere</span></h2>
<p>Stohl a obținut de-a lungul anilor rezultate spectaculoase în raliurile mondiale, cel mai bun rezultat obținut fiind titlul mondial în Production World Rally Championship, actualul WRC2, în 2000. De asemenea, în sezonul 2006 s-a clasat pe locul 4 absolut în WRC, fiind depășit doar de legendarii Sebastian Loeb, Markus Gronholm și Mirko Hirvonen.</p>
<p><span>Conceptul Mamaia Rally Show transformă nordul stațiunii într-un circuit urban</span>, unde macadamul și asfaltul se împletesc spectaculos. Traseul include viraje strânse, săritori artificiale și zone create special pentru a oferi publicului un show vizual și sonor de neuitat. Formatul „one-to-one” aduce un plus de spectacol: piloții concurează în dueluri eliminatorii, față în față.</p>
<p>Pe lângă Stohl, printre numele importante din afara țării care vor concura în competiția de la mare se numără Efren Lllaren, campionul european FIA ERC 2002, multiplul campion al Italiei, Piero Longhi, campionul en-titre al Turciei, Karem Kazaz, sau campionul Bulgariei, Martin Surilov. <span>Din România, printre numele de top se regăsesc Simone Tempestini</span>, Bogdan Marișca, Norbert Maior, Vali Porcișteanu sau Raul Badiu.</p>
<h2><span>Mamaia se transformă într-un circuit urban!</span></h2>
<p>Organizat de Napoca Rally Academy și Raliul Deltei, în parteneriat cu autoritățile locale, prin Riviera Românească și Visit Mamaia, evenimentul transformă nordul stațiunii într-un veritabil circuit urban. Spectatorii vor avea acces gratuit atât la probe, cât și la activitățile conexe. Evenimentul începe vineri, 19 septembrie, cu prezentarea echipajelor și o sesiune de autografe în Portul Tomis, urmată de parada mașinilor de concurs.</p>
<p>În Mamaia Nord, lângă cluburile Nuba și Fratelli, va fi amenajat Rally Village, un spațiu dedicat fanilor, cu zonă de street food, muzică și activități pentru întreaga familie. Pentru a facilita accesul, organizatorii pun la dispoziție transport gratuit prin „Rally Bus”, dar și parcări dedicate.</p>
<p>Cu peste 6.000 de cai putere aduși pe litoral și nume mari din motorsport la start, Mamaia Rally Show 2025 promite un weekend de adrenalină, spectacol și distracție, devenind un eveniment de neratat atât pentru pasionații de raliuri, cât și pentru turiștii aflați pe final de sezon estival.</p>

]]></description>
    </item>
    <item>
      <title>Chinezii dau lovitura de grație în lupta cu Dacia Sandero. Ce SUV au scos la un preț incredibil</title>
      <link>https://www.prosport.ro/alte-sporturi/auto-moto/chinezii-dau-lovitura-de-gratie-in-lupta-cu-dacia-sandero-ce-suv-au-scos-la-un-pret-incredibil-20273582</link>
      <description><![CDATA[<img src="https://www.prosport.ro//wp-content/uploads/2025/09/Chinezii-dau-lovitura-de-gratie-in-lupta-cu-Dacia-Sandero.-Ce-SUV-au-scos-la-un-pret-incredibil-1400x784.jpg"/><br/><p>În lupta cu Dacia Sandero, chinezii au dat lovitura de grație și au scos un SUV compact (segment C), numit 560, la un preț incredibil.</p>
<p>Marca chineză a scos un SUV compact (segment C), numit 560, care pe unele piețe internaționale costă cu 2.000 de euro mai puțin decât Dacia Sandero.</p>
<h2><span>Prețul incredibil cu care chinezii dau lovitura de grație în lupta cu Dacia Sandero</span></h2>
<p>DFSK 560, cu un motor pe benzină de 141 CP, costă sub 12.000 de euro pe piețele internaționale. DFSK 600 și E5 sunt două repere accesibile în Spania în segmentul SUV-urilor de dimensiuni medii. Numai că marca chineză are și un SUV compact (segment C), numit 560, care pe unele piețe internaționale costă mai puțin decât Dacia Sandero.</p>
<p>Mai exact, în Chile, acest vehicul costă 13.290.000 de pesos, ceea ce reprezintă 11.828 de euro la cursul de schimb actual. În schimb, <span>Sandero pleacă în Spania</span> de la minimum 13.940 de euro. Evident, nivelurile economice ale fiecărei țări sunt foarte diferite, dar chiar și așa, diferența pare cu adevărat considerabilă.</p>
<p>Va aduce DFSK acest 560 în Spania, se întreabă <span>presa iberică</span> de specialitate? Desigur, dacă o face la un preț scăzut <span>pentru a concura cu Dacia Bigster</span>, MG HS, Omoda 5 sau KGM Korando, ar putea atinge o cifră de vânzări interesantă. La urma urmei, mulți oameni sunt interesați în primul rând de un SUV ieftin și practic.</p>
<h2><span>Garanția vehiculului se extinde la 5 ani sau 100.000 km</span></h2>
<p>În Chile, modelul 560, cu o lungime de 4,52 metri, este vândut cu un singur motor pe benzină de 1,8 litri, aspirat natural, care produce 141 CP, cuplat la o transmisie manuală cu cinci trepte. Consumul mediu oficial de combustibil este, însă, ridicat: 11,9 kilometri pe litru, echivalentul a 8,4 litri la 100 km.</p>
<p>Nivelurile de echipare sunt Comfort 2R și Comfort. Prima include jante din aliaj de 17 inch, aer condiționat, portbagaj de plafon, porturi USB, oglinzi retrovizoare cu semnalizatoare integrate și tapițerie din piele ecologică.</p>
<p>Al doilea model este mult mai atractiv, deoarece adaugă un ecran central de 7 inch, un sistem multimedia compatibil cu Android Auto și Apple CarPlay, pilot automat, discuri de frână spate, o antenă tip aripioară de rechin, o cameră video pentru marșarier și un volan reglabil pe înălțime, printre alte dotări. Acest 560 mai echipat costă 13.250 de euro.</p>
<p>Garanția vehiculului se extinde la 5 ani sau 100.000 km, oricare dintre acestea „vine” prima. Dacă ar ajunge în Spania, motorul lui 600, o unitate turbo de 1,5 litri cu 184 CP, ar fi mult mai potrivit pentru 560. De fapt, cu acel nivel de putere, s-ar remarca destul de mult printre rivalii săi.</p>
<p>Rămâne de văzut dacă Invicta Group, distribuitorul DFSK în Spania, va extinde gama mărcii chineze pe piața noastră. De precizat că un SUV urban cu etichetă Eco, DFSK 500 bifuel, poate fi achziționat de la 16.995 de euro, cu finanțare.</p>

]]></description>
    </item>
    <item>
      <title>„Lovitură măiastră!”. Spaniolii sunt dați pe spate de noua găselniță de la Dacia</title>
      <link>https://www.prosport.ro/alte-sporturi/auto-moto/lovitura-maiastra-spaniolii-sunt-dati-pe-spate-de-noua-gaselnita-de-la-dacia-20268192</link>
      <description><![CDATA[<img src="https://www.prosport.ro//wp-content/uploads/2025/09/„Lovitura-maiastra.-Spaniolii-sunt-dati-pe-spate-de-noua-gaselnita-de-la-Dacia.jpg"/><br/><p>Spaniolii sunt dațo pe spate de noua găselniță a Dacia după prezentarea celor două modele, Duster și Bigster, două modele care beneficiază de un sistem  hibrid și care fac din aceste modele 4X4 cele mai accesibile de pe piață.</p>
<p>Potrivit <span>presei spaniole</span>, Dacia, care face parte din grupul Renault a dat o „lovitură măiastră” și a reinventat 4X4-ul cu un ingenios sistem dublu hibrid, care îi pune în dificultate pe rivalii săi.</p>
<p>Astfel, cei care vor să se bucure de un 4X4 accesibil o pot face prin achiziționarea unuia dintre cele două modele de la Dacia, chiar dacă niciuna dinte acestea nu este o mașină de teren în adevăratul sens al cuvântului.</p>
<h2><span>Spaniolii sunt dați pe spate de noua găselniță de la Dacia</span></h2>
<p>Brandul Dacia deține cel mai ieftin 4X4 de pe piață, iar cu cele două modele prezentate recent, Duster și Bigster, a reușit să îi dea pe spate pe spanioli. Concret, Dacia care este de acum dublu hibrid, face ca doritorii de 4X4 la un preț rezonabil să se bucure de o astfel de mașină, prin intermediul celor două modele, chiar dacă și ele au limitările lor, nefiind cu adevărat mașini de teren.</p>
<p>Însă, conform sursei menționate, niciunul dintre modelele 4X4 de piață, la momentul actual, nu oferă mai mult decât acestea două, care au un preț mai mic. De exemplu, noul Duster pornește de la 25.150 de euro, cu TVA inclus, în timp ce <span>Bigster Hybrid</span> are un un preț de pornire de la 20.750 euro, cu TVA inclus, potrivit site-ului oficial.</p>
<p>Astfel, pe lângă prețul convenabil, cele două mașini au și dimensiuni generoase pentru a depăși obstacolele, dat și o gardă la sol ridicată, eficientă pentru a putea circula fără teamă în afara asfaltului sau pe străzile care prezintă denivelări.</p>
<p><span>Dacia ia cu asalt Europa cu modelul Bigster: „Intrăm în Champions. Un SUV de segment C la preț de segment B”</span></p>
<h2><span>4X4 de la Dacia, mai performant în anumite condiții</span></h2>
<p>Dacă până de curând Dacia a mizat pe un sistem convențional pentri versiunile sale cu tracțiune integrată, odată cu noile modele configurația 4X4 va fi extrem de diferită, ceeea ce promite ca Dacia să fie și mai performantă în anumite condiții.</p>
<p>Dacia a profitat de tehnologia de electrificare a grupului Renault, din care face parte, pentru a asista puntea din față printr-o punte spate independentă. Pentru a obține trancțiune pe ambele axe, Dacia a instalat un al doilea motor electric pe axa spate, cu 31 de cai-putere. Aceasta pare să fie o solușie foarte simplă, dar și foate eficientă datorită răspunsului său imedoat, dar și a capacității de a funcționa până la o viteză de 140 km/h, obținând astfel un compromis minum între spațiul mașinii și greutatea acesteia, ceea ce a permis instalarea a două rezervoare de câte 50 de litri, unul pentru benzină și altul pentru GPL, iar rezultatul este o autonomie de până la 1.500 de km.</p>
<p>De asemenea, alimentarea cu două tipuri de combustibil duce la un cost de utilizare redus cu până la 30%. Consumul mediu de benzină este de 5,5 l/100 km, cel de GPL este de 7,1l/100 km, în timp ce Dacia promite că în condusul urban, propulsia electrică va fi responsabilă pentru 60% din deplasări.</p>
<p>Dacia Bigster Hybrid l-a lăsat mască pe un renumit jurnalist din Germania. A comparat-o cu Volkswagen Tiguan</p>

]]></description>
    </item>
  </channel>
</rss>
