<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ultim etapă a Campionatului Național de Raliuri și-a dezvăluit secretele. Show-ul pe macadam, programat la Lacul Vidra. Super speciala e chiar în centrul Municipiului Râmnicu Vâlcea</title>
      <link>https://www.prosport.ro/alte-sporturi/auto-moto/ultim-etapa-a-campionatului-national-de-raliuri-si-a-dezvaluit-secretele-show-ul-pe-macadam-programat-la-lacul-vidra-super-speciala-e-chiar-in-centrul-municipiului-ramnicu-valcea-19996473</link>
      <description><![CDATA[<img src="https://www.prosport.ro/wp-content/uploads/2024/09/raliu-10-1400x789.jpeg"/><br/><p>Ultima etapă din Calendarul Campionatului de Raliuri, Raliul Vâlcii, programat în perioada 25-27 octombrie și-a dezvăluit secretele.</p>
<p>Organizatorul Alexandru Nițișor de la Motor NeoSport a anunțat zilele trecute că probele speciale de la Raliul Vâlcii vor fi la Budești, Fețeni, Dăești și Căciulata, iar cea mai spectaculoasă probă pe macadam se va desfășura la Lacul Vidra, în zona Obârșia Lotrului.</p>
<h2><span>Super speciala, în centrul Municipiului</span></h2>
<p>Raliul Vâlcii se va întinde pe parcursul a trei zile și va cuprinde 11 probe speciale de macadam și total de 123,04 km. Sâmbătă seara este programată super speciala, chiar în centrul Municipiului Râmnicu Vâlcea.</p>
<p>Județul Vâlcea va găzdui în premieră o <span>etapă de raliuri</span> și aici se va stabili campionul național pe macadam, dar și locul 3 în clasamentul general.</p>
<p>Piloții Andrei Gîrtofan, Dan Gîrtofan și Norbert Maior au venit din nou la Râmnicu Vâlcea, pentru a promova evenimentul. Cele trei mașini de concurs au fost expuse câteva ore chiar în centrul Municipiului, unde piloții au interacționat cu fanii de motorsport.</p>
<h2><span>Andrei Gîrtofan: „Nu am mai condus pe asemenea trasee”</span></h2>
<p>Venit după succesul de la Raliul Brașovului, Andrei Gîrtofan anunță că nu a mai condus pe trasee de macadam atât de înguste.</p>
<p>„Probele speciale de la Vâlcea sunt altceva decât ce am pilotat eu până acum, am văzut câteva filmulețe pe pagina de facebook, nu am mai condus pe asemenea trasee. Va fi un raliu foarte tehnic, care necesită o concentrare maximă ca să poți fi și rapid, nimeni nu știe deocamdată cum vor arăta probele, în campionatul nostru nu sunt așa probe înguste pe macadam. Mă bucur că, după mult timp avem un raliu nou în campionat” a declarat Andrei Gîrtofan, venit după succesul de la Raliul Brașovului.</p>
<p>Printre cei care au expus bolizii cu sute de cai putere în centrul Rm. Vâlcea a fost și Traian Pavel, director general al DTO Rally, copilot cu ani de experiență și un obișnuit al etapelor internaționale FIA ERC sau FIA WRC. De asemenea, ambasadorii Raliului Vâlcea, piloții Norbert Maior și Andrei Gîrtofan au fost la cea de a doua prezență în Zăvoi alături de mașinile lor.</p>
<h2><span>Norbert Maior: „Sunt 15 mașini de top la nivel european”</span></h2>
<p>Norbert Maior și sora sa Francesca au devenit recent vicecampioni mondiali de juniori, fiind primul echipaj românesc din istorie care câștigă o etapă în WRC Junior. Maior îi invită pe vâlceni să vadă bolizi de top în Europa. „E un avantaj că sunt probe noi, m-am alăturat acestui proiect datorită entuziasmului organizatorilor, cred că se poate dezvolta ceva frumos de aici. Vâlcenii au ocazia unică să vadă pe viu mașini foarte performante, sunt 15 mașini în Campionatul Național care sunt de top la nivel european” a anunțat Maior.</p>
<p>Norbert Maior a anunțat la Vâlcea și care este visul său: „Am fost pentru prima dată în Campionatul Mondial, fără experiență, pe probe absolut noi, mașina a fost nouă, niciodată nu mersesem cu tracțiune 4×4, tot timpul am mers cu tracțiune față. Visul meu este să ajung pilot de uzină în Campionatul Mondial de Raliuri, pentru asta muncesc, fac asta împreună cu sora mea”.</p>
<h2><span>Dan Gîrtofan: „Nu vezi zilnic mașini de sute de mii euro”</span></h2>
<p>Managerul de echipă Dan Gîrtofan, tatăl lui Andrei, a promis un spectacol total în ultima etapă de raliuri. „Campionatul Național de Raliuri este un sport elitist, comparabil cu ce se întâmplă la Formula 1, Campionatul Mondial de Raliuri sau în cele mai tari campionate de fotbal. Nu vezi în fiecare zi o mașină care costă sute de mii euro, plus că vedeți ce e în spatele piloților, este o muncă de Sisif, este o adevărată industrie” a anunțat și Dan Gîrtofan, care în 28 de ani de carieră nu a lipsit la niciun raliu.</p>
<p>De doi ani, acesta a predat însă ștafeta băiatului său, Andrei. Dan Gîrtofan a susținut un curs de educație rutieră în cadrul programului ERA – Educație, Responsabilitate, Atitudine, în fața a peste 260 de elevi din Râmnicu Vâlcea și care a avut ca scop promovarea conduitei defensive la volan și responsabilizarea tinerilor șoferi.</p>
<h2><span>Cristina Florica: „Adrenalina va fi foarte ridicată”</span></h2>
<p>Handbalista de la SCM Rm. Vâlcea, Cristina Florica a testat mașinile expuse în centrul orașului și acum așteaptă cu nerăbdare ultima etapă a <span>Campionatului Național de Raliuri</span>. „A fost adrenalină mare, a vibrat toată mașina când am pornit-o, mi-a plăcut. Am văzut mașinile, sunt unele foarte puternice, abia aștept să înceapă competiția. Îi invit pe toți vâlcenii să vină la Raliul Vâlcii, este un eveniment special, mi-aș dori să fie cât mai multe la număr. Este o oportunitate să vedem pe viu asemenea mașini și piloți, adrenalina va fi foarte ridicată, sunt entuziasmată” a declarat handbalista de la SCM Rm. Vâlcea.</p>
<p>Foto: Cătălin Mărgărit (PinPhoto)</p>

]]></description>
    </item>
    <item>
      <title>Super Rally București are loc sâmbătă în jurul Sălii Palatului. Benea și Ferrari, printre favoriți</title>
      <link>https://www.prosport.ro/alte-sporturi/auto-moto/super-rally-bucuresti-are-loc-sambata-in-jurul-salii-palatului-benea-si-ferrari-printre-favoriti-20000731</link>
      <description><![CDATA[<img src="https://www.prosport.ro/wp-content/uploads/2024/10/Super-Rally-Bucuresti-are-loc-sambata-in-jurul-Salii-Palatului.-Benea-si-Ferrari-printre-favoriti.jpg"/><br/><p>Lider în clasamentul de la turisme după primele două etape, pilotul timișorean Radu Benea are nevoie de o clasare în Top la Super Rally București, programat sâmbătă pe Calea Victoriei, pentru a deveni principalul candidat la titlul acestei divizii.</p>
<p>Cu două locuri secunde în startul sezonului, pilotul de la Canova Racing care se află la bordul unui Ferrari 488 Challenge are 36 de puncte, fiind urmat de Costel Cășuneanu, cu 33, și Adrian Teslovan, cu 25, astfel că duelul de la București va fi unul decisiv.</p>
<h2><span>Super Rally București se dispută cu trofeul pe masă</span></h2>
<p>Etapa din Super Rally din Capitală se va desfășura mâine pe un traseu care va avea startul din fața Ateneului Român și va înconjura Sala Palatului, lungimea totală fiind de 2,75 kilometri.</p>
<p>Duelul din clasa turismelor se anunță unul intens deoarece la start se vor prezenta și alte câteva nume importante din motorsport, precum Simone Tempestini, Jerome France, Norbert Maior și Geoffrey Schatz. Aceștia din urmă însă vor puncta doar în topul etapei, nu și în clasamentul general.</p>
<p>„Va fi interesant. Sunt bucuros să văd atâtea nume mari la start și cred că cel mai câștigat va fi publicul pasionat deoarece se va da o luptă pentru fiecare zecime de secundă. Sunt pregătit și nerăbdător, mai ales că se anunță și vreme bună pentru sâmbătă”, a spus Radu Benea.</p>
<blockquote><p>La fel ca până acum, Benea va face echipă la Canova Racing cu fiul său Nicolas, care la 16 ani este cel mai tânăr pilot din campionat. Tânărul este pe locul 3 în clasamentul clasei 2A, cea mai disputată din campionat, și va pilota la București un model Ford Fiesta Rally4</p></blockquote>
<p>Cei doi sunt și în lupta pentru clasamentul echipelor, Canova fiind pe 3 în acest moment, cu 37 de puncte, la numai 8 în urma celor care conduc topul, astfel că runda din București ar putea aduce modificări surpriză în top.</p>
<p>„Este primul sezon împreună, în această formulă și deja am reușit câteva rezultate frumoase.</p>
<p>Sunt sigur că vom vedea Canova pe podiumuri în următoarea perioadă, acum ne dorim să ne acomodăm cu mașinile de concurs, așa că ne dorim să ne bucurăm de fiecare kilometru parcurs și sunt convins că rezultatele vor veni odată cu trecerea timpului”, a mai spus Benea senior.</p>
<h2><span>Când va fi  cursa?</span></h2>
<p>Penultima etapă a sezonului 2024 din Campionatul Naţional de Super Rally va avea loc sâmbătă, în centrul Capitalei, pe un traseu special amenajat în jurul Sălii Palatului. Cursa se va desfăşura exclusiv sâmbătă, în două intervale orare.</p>
<p>Prima parte, între orele 9:00 şi 10:00 va programa acele manșe de recunoaşteri, iar de la ora 14:30 sunt programate antrenamentele oficiale, urmate de cele două manşe de concurs.</p>
<p>Între 10:00 şi 14:00 va fi pauză, atunci când publicul va putea cunoaște piloţii în cadrul unei sesiuni „meet &amp; greet”, dar să vadă îndeaproape şi maşinile de curse.</p>

]]></description>
    </item>
    <item>
      <title>Gigi Becali a anunțat noua lege pentru carnet de conducere pe care o va introduce în România. Se schimbă totul pentru cei care fac asta la volan</title>
      <link>https://www.prosport.ro/alte-sporturi/auto-moto/gigi-becali-a-anuntat-noua-lege-pentru-carnet-de-conducere-pe-care-o-va-introduce-in-romania-se-schimba-totul-pentru-cei-care-fac-asta-la-volan-19995794</link>
      <description><![CDATA[<img src="https://www.prosport.ro/wp-content/uploads/2024/09/Gigi-Becali-a-anuntat-noua-lege-pentru-carnet-de-conducere-pe-care-o-va-introduce-in-Romania.-Se-schimba-totul-pentru-cei-care-fac-asta-la-volan.webp"/><br/><p>Gigi Becali, care s-a alăturat recent partidului AUR, a anunțat ce lege va introduce pentru șoferii din România.</p>
<p>Miliardarul e gata să ia o decizie cât se poate de drastică în privința celor care fac asta la volan.</p>
<h2><span>Gigi Becali are toleranță zero la șofatul sub influența drogurilor</span></h2>
<p>Gigi Becali, patronul FCSB, a revenit în politică. Miliardarul s-a alăturat partidului AUR pentru a candida la Camera Deputaților. Finanțatorul campioanei României a anunțat că <span>îl va susține pe George Simion la alegerile prezidențiale.</span></p>
<p>Becali renunțase la politică în momentul în care a fost condamnat la închisoare. Patronul FCSB intenționează să schimbe „Legea Sportului”. Deciziile lui Răzvan Burleanu sunt cele care l-au făcut să candideze.</p>
<p><span>Miliardarul vrea să introducă o lege cât se poate de drastică</span> pentru cei care se urcă beți/drogați la volan. Dacă conduci băut, rămâi fără permis 7 ani. Dacă șofezi sub influența substanțelor interzise, ți se anulează de tot carnetul de conducere: „îl desființez definitiv”.</p>
<p>„O să fac și legea sportului, ca LPF să conducă fotbalul și nu federația. O să eliminăm regual U21, că nu își dă voie legea să obligi, nu o să mai permit să existe președinți și vicepreședinți la federația mai mult de două mandate, ca să nu devină după tirani, că așa se fac, nu mai dau nume, zic la modul general.</p>
<p>Dacă dau nume se consideră păcat și iar tre să mă spovedesc și e părintele lângă mine aici. M-am spovedit după ce i-am atacat ieri, ce să fac?</p>
<p>Voi face și legea pușcăriilor și o să facem și legea cu drogurile, că dacă ești drogat tu nu trebuie să mai ai 10 ani carnet. Poți să te droghezi. Dacă ești beat la volan, nu o să mai ai tu carnet 7 ani. Ce-i asta, că-ți iau carnetul pe 6 luni?</p>
<p>Nu mai ai carnet 5-7 ani. Desființez definitiv carnetul de conducere dacă ești drogat la volan. Vor suferi mulți, că mulți oameni care par serioși se droghează și se urcă la volan și mai și râd de alții. Vor să fie mai puternici cu femeile.</p>
<p>Eu sunt prieten de mult timp cu el (n. r. George Simion) și i-am spus că atunci când o să vină vremea îl voi ajuta, dar nu credeam că voi candida.</p>
<p>Cine m-a obligat să candidez? Burleanu! Dacă nu făcea abuzurile astea pe care le face…Are prea multă obrăznicie, nu ține cont de ce spunem noi.</p>
<p>Atunci am zis să candidez și am zis să facem legea sportului și îi luăm noi puterile lui ca să nu mai facă el”, a declarat Gigi Becali la <span>Fanatik</span>.</p>

]]></description>
    </item>
    <item>
      <title>A bătut recordul lui Titi Aur. Simone Tempestini e cel mai titrat pilot din Campionatul Național de Raliuri! Andrei Gîrtofan a câștigat Raliul Brașovului 2024</title>
      <link>https://www.prosport.ro/alte-sporturi/auto-moto/a-batut-recordul-lui-titi-aur-simone-tempestini-e-cel-mai-titrat-pilot-din-campionatul-national-de-raliuri-andrei-girtofan-a-castigat-raliul-brasovului-2024-19992596</link>
      <description><![CDATA[<img src="https://www.prosport.ro/wp-content/uploads/2024/09/Simone-Tempestini-1050x1400.jpg"/><br/><p>Pilotul brașovean Andrei Gîrtofan a câştigat cea de-a 53-a ediţie a Raliului Brașovului, etapa a opta a Campionatului Naţional de Raliuri.</p>
<p>Echipajul Andrei Gîrtofan/Doru Vrajă (Skoda Fabia Rally 2) s-a impus cu timpul de 01 h 20 min 11 sec 7/10 pe cele nouă probe speciale ale cursei, urmat de fraţii Norbert şi Francesca Maior (Ford Fiesta Rally3 Evo), la 29 sec 6/10, podiumul fiind completat de echipajul Bogdan Marişca/Sebastian Itu (Skoda Fabia R5), la 3 min 12 sec 4/10.Pe locul al patrulea s-a clasat fostul campion naţional Dan Gîrtofan, tatăl lui Andrei, şi copilotul său Andrei Toderaş (Skoda Fabia Rally2), la 03 min 41 sec 2/10 de fiul său.</p>
<h2><span>Recordul lui Simone Tempestini</span></h2>
<p><span>Simone Tempestini</span> a obținut la Brașov al nouălea său titlu de campion național de raliuri. Chiar dacă a fost nevoit să abandoneze în prima probă specială a cursei, Tempestini a stabilit un record absolut pentru automobilismul sportiv românesc, după ce l-a depăşit pe Titi Aur în topul campionilor all-time din raliul românesc. Simone Tempestini are 9 titluri de campion al României: 2015, 2016, 2018, 2019, 2020, 2021, 2022,2023 și 2024.Titi Aur s-a impus în sezoanele 1995, 1997, 1998, 1999, 2000, 2001, 2002 și 2006.</p>
<h2><span>A debutat în CNR la 16 ani</span></h2>
<p><span>Simone Tempestini</span> a debutat în Campionatul Național de Raliuri al României la vârsta de 16 ani, în cadrul Raliului Aradului din 2010. Sportivul Napoca Rally Academy și-a trecut în palmares primul titlu național absolut, în 2015, alături de Dorin Pulpea. În 2016, Tempestini avea să repete performanța, însă alături de Marc Banca. Din 2018, Simone Tempestini a făcut anunțul echipă cu clujeanul Sergiu Itu, iar de atunci cei doi au câștigat 7 titluri! Ultima etapă a Campionatului Naţional de Raliuri , Raliul Vâlcii, va avea loc pe 26-27 octombrie.</p>
<p>Foto: Facebook Simone Tempestini, Facebook Andrei Gîrtofan</p>

]]></description>
    </item>
    <item>
      <title>Milionarul modest. Colegii săi au venit cu Lamborghini sau cu Rolls-Royce, dar el a preferat să conducă mașina lui de 5 ori mai ieftină</title>
      <link>https://www.prosport.ro/fotbal-extern/milionarul-modest-colegii-sai-au-venit-cu-lamborghini-sau-cu-rolls-royce-dar-el-a-preferat-sa-conduca-masina-lui-de-5-ori-mai-ieftina-19998099</link>
      <description><![CDATA[<img src="https://www.prosport.ro/wp-content/uploads/2024/09/Milionarul-modest.jpg"/><br/><p>În timp ai lui colegi conduc Lamborghini sau Rolls-Royce, milionarul modest preferă să se afișeze cu o mașină de cinci ori mai ieftină.</p>
<p>Fotbaliștii echipei engleze Manchester City conduc mașini al căror preț are șase cifre, cu o singură excepție, Josko Gvardiol.</p>
<h2><span>Un milionar modest preferă să conducă o mașină de cinci ori mai ieftină decât a colegilor lui</span></h2>
<p>Josko Gvardiol face notă discordantă în parcarea de la baza de antrenament a lui Manchester City. În timp ce <span>fotbaliștii pregătiți de Pep Guardiola</span> ajung la cantonament la bordul unor bolizi de lux, croatul venit la echipă în vara lui 2023 preferă un Volkswagen.</p>
<p>Jucătorii sunt așteptați deseori la poarta bazei de pregătire de amatorii de autografe, iar unul dintre aceștia a făcut recent un filmuleț, în timp ce jucătorii campioanei Angliei ajungeau. Și absolut toți suporterii au fost susprinși când au văzut ce mașină conducea Gvardiol.</p>
<p>Fotbalistul croat a oprit mașina pentru a da un autograf și a fost lăudat de suporteri. „Umilul meu rege. Genul meu de mașină”, a spus unul dintre fanii echipei lui Pep Guardiola.</p>
<p>Un altul a adăugat: „Dacă trebuie să judec o persoană după mașină – Josko Gvardiol ființă umană de elită”. Un al treilea a comentat: „Toți în mașini cu șase cifre, cu excepția lui Gvardiol”.</p>
<h2><span>Gvardiol câștigă săptămânal 240.000 de euro, iar mașina costă de patru ori mai puțin</span></h2>
<p>Ruben Dias a fost văzut într-un Lambo de 350.000 de lire sterline, în timp ce John Stones și Ederson conduc Rolls-Royce Phantom evaluate la același preț, scrie <span>The Sun</span>.</p>
<p>Rico Lewis, Matheus Nunes și Phil Foden au fost fiecare într-un Mercedes G-Wagons, în valoare de aproximativ 175.000 de lire sterline.</p>
<p>Erling Haaland deține un Audi Rs6, cu prețuri începând de la 120.000 de lire sterline pentru mașină.</p>
<p>Bernardo Silva și Stefan Oretga au Mercedes GLS identic, care poate valora 200.000 de lire sterline, cu dotări personalizate.</p>
<p>Gvardiol a ajuns Manchester City după ce „cetățenii” <span>au plătit 90 de milioane de euro lui RB Leipzig</span>. Are un contract până în 2028, câștigă săptămânal 240.000 de euro, dar preferă să fie la volanul unei mașini care costă cel mult 60.000 de euro.</p>
<h2><span>Gvardiol a marcat un singur gol în acest sezon</span></h2>
<p>Josko Gvardiol este unul dintre jucătorii de la bază de la echipa pregătită de Pep Guardiola. În acest sezon a fost prezent pe teren în nouă meciuri, dintre care șase în Premier League și câte unul în Liga Campionilor, Cupa Ligii Angliei și Community Shield.</p>
<p>A marcat o singură dată, în etapa a șasea din campionat, când Manchester City a remizat, 1-1, în deplasare, cu Newcastle. Jucătorul croat deschis scorul în minutul 35, după o pasă de la Jack Gfrealish, iar gazdele au restabilit egalitatea după o oră de joc, prin Anthony Gordon, aflat la a doua reușită stagională.</p>

]]></description>
    </item>
  </channel>
</rss>
