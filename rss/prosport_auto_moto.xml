<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dacia face mutarea prin care mai câștigă un continent. Intră la prețul acesta cu Duster pe piața unde vrea să devină rapid regină</title>
      <link>https://www.prosport.ro/alte-sporturi/auto-moto/dacia-face-mutarea-prin-care-mai-castiga-un-continent-intra-la-pretul-acesta-cu-duster-pe-piata-unde-vrea-sa-devina-rapid-regina-20201763</link>
      <description><![CDATA[<img src="https://www.prosport.ro/wp-content/uploads/2025/06/Dacia-face-mutarea-prin-care-mai-castiga-un-continent.-Intra-la-pretul-acesta-cu-Duster-pe-piata-unde-vrea-sa-devina-rapid-regina-1400x788.webp"/><br/><p>Dacia dă o nouă lovitură pe piața auto și ajunge cu Duster în îndepărtata Australia, model ce va fi comandat începând cu luna viitoare.</p>
<p>Cu un preț estimativ de 17.000 de euro, Dacia Duster a putea deveni rapid cel mai popular SUV și la Antipozi, după ce a cucerit piața europeană.</p>
<h2><span>Dacia, mutarea de senzație pe piața auto mondială. Duster 3 vrea să cucerească și Australia</span></h2>
<p>Producătorul auto Dacia dă o nouă lovitură pe piața de profil și ajunge cu Duster pe alt continent, tocmai în Australia, modelul urmând a fi comandat începând cu luna iulie, scrie <span>profit.ro</span>.</p>
<p><span>Cu un preț estimat la 30.000 de dolari australieni</span>, echivalent a 17.000 de euro, Dacia Duster 3 are toate șansele să ajungă rapid cel mai popular SUV și la Antipozi, după ce a cucerit piața de pe „Bătrânul Continent”.</p>
<p>Renault va prelua astfel importul și distribuția, sub siglă proprie, așa cum face în America de Sud și, de curând, în Turcia. Noul Duster va ajunge oficial la dealerii din Australia luna viitoare, toto atunci putând fi plasate și comenzile.</p>
<p><img alt="" class="size-large wp-image-20182916" decoding="async" fetchpriority="high" height="943" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Dacia-Duster-1-1400x943.webp" srcset="https://www.prosport.ro/wp-content/uploads/2025/05/Dacia-Duster-1-1400x943.webp 1400w, https://www.prosport.ro/wp-content/uploads/2025/05/Dacia-Duster-1-768x517.webp 768w, https://www.prosport.ro/wp-content/uploads/2025/05/Dacia-Duster-1-1536x1034.webp 1536w, https://www.prosport.ro/wp-content/uploads/2025/05/Dacia-Duster-1.webp 2000w" width="1400"/></p>
<h2><span>Australienii exultă. „Rivalizează cu crossovere precum Skoda Kamiq și Suzuki Vitara”</span></h2>
<p>Australienii abia așteaptă Duster 3, model care, spune presa auto de la Antipozi, <span>rivalizează cu alte SUV-uri similare</span>, de la competitori cunoscuți, ca Skoda Kamiq și Suzuki Vitara.</p>
<p>Directorul general al Renault Australia crede că, inițial, se va primi un număr limitat de mașini Dacia, și asta din cauza cererii mari din Europa, urmând ca, anul viitor, livrările să crească exponențial.</p>
<p>„Mașinile Dacia sunt la câteva săptămâni distanță de Australia. Duster, un SUV mic, similar ca dimensiuni cu un Subaru Crosstrek, este vândut în Europa sub marca românească low-cost Dacia, a Renault.</p>
<p>Mult așteptatul Duster 2025 nu urmează să intre în showroom-urile locale decât luna viitoare, dar probabil că acest lucru nu îi va împiedica pe locuitorii din Sydney să observe două vehicule de omologare care circulă prin oraș și regiunea înconjurătoare în următoarele săptămâni</p>
<p>Vândut în Europa sub marca Dacia, o marcă atentă la costuri a Renault, Duster, construit în România, este un SUV mic care rivalizează cu crossovere precum Skoda Kamiq și Suzuki Vitara”, scrie presa australiană.</p>
<p>„Cererea pentru acest vehicul în Europa este foarte mare, așa că Australia va primi o alocare inițială limitată, înainte ca livrările să crească anul viitor. Spre deosebire de multe alte vehicule din segmentul SUV-urilor mici, Duster are un nivel autentic de abilități off-road pentru cei care vor să scape din jungla urbană”, a declarat Glen Sealey, directorul general al Renault Australia.</p>
<p> </p>

]]></description>
    </item>
    <item>
      <title>Ce s-a întâmplat la prima competiție oficială de drift desfășurată integral pe timp de noapte. Cum s-a desemnat câștigătorul</title>
      <link>https://www.prosport.ro/alte-sporturi/auto-moto/ce-s-a-intamplat-la-prima-competitie-oficiala-de-drift-desfasurata-integral-pe-timp-de-noapte-cum-s-a-desemnat-castigatorul-20200885</link>
      <description><![CDATA[<img src="https://www.prosport.ro/wp-content/uploads/2025/06/Ce-s-a-intamplat-la-prima-etapa-de-drift-desfasurata-integral-noaptea-1400x934.jpg"/><br/><p>La etapa a doua a Campionatului Național de Drift din România, desfășurată pe traseul de la Târgu Mureș, Claudiu Adam a demonstrat din nou că este unul dintre piloții de top ai scenei de drift românești. După o sesiune de calificări solidă, Claudiu s-a clasat pe locul cinci, pregătindu-se pentru battle-urile pline de adrenalină.</p>
<p>În Top 16, Claudiu a beneficiat de un by-run, calificându-se direct în Top 8, unde l-a întâlnit pe Edy Niță, un adversar redutabil. Cu o prestație solidă, Claudiu a trecut mai departe în Top 4, acolo unde a avut un duel spectaculos cu Naty Drift Girl. Cu un stil precis și foarte tehnic, Claudiu și-a adjudecat victoria și a avansat în finala mare a competiției.</p>
<h2><span>A fost nevoie de „One More Time” pentru a se desemna câștigătorul</span></h2>
<p>Finala a fost una de referință, în fața unui public numeros și entuziast. Adversarul său a fost nimeni altul decât Gabi Imre Jr., un alt nume mare din <span>driftul autohton</span>. Cei doi au oferit un battle electrizant, care a necesitat un „One More Time” pentru a decide câștigătorul. Deși Claudiu a arătat consistență în fiecare tură, în urma deliberării juriului, Gabi Imre Jr. a fost desemnat câștigătorul etapei.</p>
<p>Claudiu Adam mulțumește sponsorilor care îi sunt alături în acest sezon și echipei sale dedicate, formată din tatăl său, Valentin Droască, Piki, Cătălin Ioniță, Lucian Papa și Claudiu Pătrașcu, cei care contribuie esențial la fiecare succes. Cu această performanță, Claudiu își consolidează poziția în clasamentul general și promite să revină și mai puternic la următoarea etapă.</p>
<h2><span>„Prima competiție oficială de drift desfășurată complet în regim nocturn”</span></h2>
<p>„Într-o atmosferă electrizantă, în fața a mii de spectatori, Gabi Imre Jr, campionul național absolut en-titre, l-a învins în battle-ul final pe Claudiu Adam, campionul din 2022, după un duel intens și echilibrat, dar în care stilul precis și agresiv al câștigătorului a făcut diferența. Pe locul al treilea s-a clasat Roman Zelinsky, care a învins-o în finala mică pe Natalia Iocsak. Evenimentul organizat de RoDrift a marcat o premieră absolută în motorsportul românesc: prima competiție oficială de drift desfășurată complet în regim nocturn”, arată organizatorii.</p>
<p>70 de piloți din șase țări (România, Bulgaria, Ucraina, Ungaria, Republica Moldova și Norvegia) au fost la etapa a doua din sezonul 2025. Au fost nume ca Sorin Ene, Mikloș Laszlo, Cătălin Trifan, dar și <span>tinere speranțe ale driftului european</span>.</p>
<p>„Evenimentul de la Transilvania Motor Ring nu doar că a stabilit un nou standard pentru competițiile auto din România, dar a demonstrat că driftul poate fi un veritabil magnet de spectatori și o punte între sportul de performanță și spectacolul pur”, mai spun organizatorii.</p>

]]></description>
    </item>
    <item>
      <title>Rușii vor să detroneze Dacia cu noul SUV de la Lada. Cum arată „bijuteria” lui Putin</title>
      <link>https://www.prosport.ro/alte-sporturi/auto-moto/rusii-vor-sa-detroneze-dacia-cu-noul-suv-de-la-lada-cum-arata-bijuteria-lui-putin-20198929</link>
      <description><![CDATA[<img src="https://www.prosport.ro/wp-content/uploads/2025/06/Rusii-vor-sa-detroneze-Dacia-cu-noul-SUV-de-la-Lada.-Cum-arata-„bijuteria-lui-Putin-1.jpg"/><br/><p>Rușii de la AvtoVAZ vor să dea lovitura celor de la Dacia cu Lada Azimut, primul SUV al producătorului auto din ultimele trei decenii.</p>
<p>Noul model lansat în patria lui Vladimir Putin, extrem de modern și inovativ, seamănă extrem de mult cu mărcile de la Dacia, Duster și Bigster.</p>
<h2><span>Rușii, lovitură pentru Dacia cu noul SUV de la Lada</span></h2>
<p>Producătorul auto rus AvtoVAZ vrea să dea o lovitură devastatoare omologilor de la Dacia cu modelul Lada Azimut, primul SUV al producătorului auto din ultimele trei decenii, atunci când, la mijlocul anilor 90 se lansa Lada Niva 2132, versiunea lungă a modelului original Lada Niva, apărut în 1977, scrie <span>piataauto.md</span>.</p>
<p>Noul model lansat în Rusia, modern și inovativ, <span>seamănă extrem de mult cu mărcile de la Dacia</span>, Duster și Bigster.</p>
<p>Cei de la Lada nu au transmis sigur ce dimensiuni va avea noul SUV, versiunea apărută fiind cea de pre-producție, urmând ca atunci când va începe producția de serie, peste un an cu aproximație, modelul să sufere câteva modificări.</p>
<p>Potrivit celor de la AvtoVAZ, platforma de bază e cea de pe Lada Vesta, modificată şi modernizată serios. Suspensia spate a lui Azimut e diferită, designul exterior are o linie înaltă a capotei, jantele sunt de 18 inchi, plafon panoramic, geamuri duble pe faţă, pentru o izolare fonică și mai bună, iar garda la sol este una extrem de generoasă, de 208 mm.</p>
<p>Interiorul contrastează la prima vedere cu exteriorul, deoarece are probleme de poziţionare a unor elemente esențiale, care ar putea fi remediate până la startul producerii mașinilor de serie. Cadranele de bord sunt digitale, iar sistemul multimedia va fi unul în întregime rusesc, cu asistent virtual denumit GigaChat.</p>
<p><img alt="" class="size-full wp-image-20198936" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/profimedia-1012653798.jpg" srcset="https://www.prosport.ro/wp-content/uploads/2025/06/profimedia-1012653798.jpg 1400w, https://www.prosport.ro/wp-content/uploads/2025/06/profimedia-1012653798-768x512.jpg 768w" width="1400"/></p>
<h2><span>Gama de motorizări și estimări de prețuri</span></h2>
<p>Noul Lada Azimut va dispune şi de un model cu o cutie automată. Gama de motorizări din start va cuprinde două propulsoare pe benzină, de 1,6 litri cu 120 CP şi de 1,8 litri cu 132 CP. Cutiile de viteze disponibile sunt una manuală în 6 trepte şi una automată CVT. Un mare inconvenient este legat de faptul că, la toate modelele tracţiunea este doar pe puntea faţă, fără un sistem integral 4×4.</p>
<p>Pe viitor va exista și un motor turbo, de 150 CP, cuplat cu o cutie automată clasică, cu convertor de cuplu.</p>
<p>AvtoVAZ nu a anunțat deocamdată <span>prețurile noilor modele</span>, și asta deoarece producția în sine va începe abia peste un an. Cert este că acesta va fi cel mai scump din gama Lada, estimările pornesc undeva de la 29.000-32.000 de dolari.</p>
<p> </p>

]]></description>
    </item>
    <item>
      <title>Spaniolii au rămas uimiți că Ion Țiriac a uitat timp de 10 ani că are un Ferrari F40 într-o parcare din Munchen</title>
      <link>https://www.prosport.ro/diverse/spaniolii-au-ramas-uimiti-ca-ion-tiriac-a-uitat-timp-de-10-ani-ca-are-un-ferrari-f40-intr-o-parcare-din-munchen-20192288</link>
      <description><![CDATA[<img src="https://www.prosport.ro/wp-content/uploads/2025/06/Spaniolii-au-ramas-uimiti-ca-Ion-Tiriac-a-uitat-timp-de-10-ani-ca-are-un-Ferrari-F40-intr-o-parcare-din-Munchen-e1749555457351.jpg"/><br/><p>Spaniolii au rămas uimiți de faptul că Ion Țiriac, unul dintre cei mai bogați români, a uitat că și-a lăsat Ferrari-ul F40 într-o parcare din Munchen, timp de zece ani. Colecția impresionantă de automobile de lux a miliardarului a făcut înconjurul lumii în multe rânduri.</p>
<p>Ion Țiriac este un mare iubitor de mașini, având piese de colecție la propriul muzeu. Miliardarul a intrat recent în atenția presei din Spania, după ce și-a uitat parcată o mașină de lux în Munchen, un Ferrari F40, care valorează sute de mii de euro.</p>
<h2><span>Ion Țiriac și-a uitat Ferrari-ul F40 într-o parcare din Munchen</span></h2>
<p>Jurnaliștii spanioli au discutat despre colecția impresionantă de mașini a miliardarului român, care are peste 400 de piese impresionante de colecție, printre care un Porsche 911 clasic. Ibericii sunt șocați de un episod halucinant, când Țiriac a uitat pur și simplu de una dintre mașinile sale.</p>
<p>„Țiriac deținea două Ferrari F40, unul cumpărat de la pilotul de Formula 1, Gerhard Berger, iar, la scurt timp după aceea, a obținut un al doilea model Ferrari la un preț mai mic decât primul.</p>
<p>Anecdota apare atunci când românul și-a parcat cel mai nou Ferrari la Munchen, unde avea deja alte două Ferrari-uri în colecție. Fostul jucător de tenis a uitat însă că are un Ferrari până 10 ani mai târziu, când managerul garajului din Munchen l-a informat că mașinile sale sunt încă acolo.</p>
<p>Trebuie menționat că acest model Ferrari este pe cât de istoric, pe atât de special, fiind unul dintre cele mai emblematice și căutate modele din lume, atât de mult încât doar 1.311 unități au fost vândute între 1987 și 1992, dintre care două au fost parcate la Munchen”, au scris spaniolii de la Huffingtonpost.es.</p>
<h2><span>Ce mașini are Ion Țiriac în colecția sa de lux</span></h2>
<p>Printre mașinile pe care Țiriac le are expuse la Otopeni se numără mai multe nume tari. Piese istorice precum Aston Martin Lagonda (1976), Bentley Continental Drophead Coupe (1962), Bentley S3 (1965), Chevrolet Bel Air Hardtop Sport Coupe (1957), Lincoln Continental (1961) sau Renault Viva Grand Sport (1938) își găsesc locul printre piesele miliardarului.</p>
<p>În urmă cu câțiva ani, Ion Țiriac a primit o ofertă amețitoare, de 12.000.000 de euro pentru una dintre mașinile sale, un Rolls Royce Phantom IV, care i-a aparținut lui Aga Khan al III-lea. Miliardarul a declinat oferta primită de la un alt pasionat de mașini de lux clasice.</p>
<p>„Mie mi s-a oferit pentru Phantom IV – asta a fost a lui Aga Khan al III-lea – care a câștigat Pebble Beach, 12 milioane de euro. Nu l-am vândut, cu toate că, dacă va uitați bine, sunt două la fel: una a fost a prințesei de Kent și alta a lui Aga Khan. Dar aia a câștigat Pebble Beach. Automat, când câștigi un Pebble Beach, prețul este dublu”, a spus Ion Țiriac, în urmă cu un an.</p>

]]></description>
    </item>
    <item>
      <title>Se anunță o luptă intensă în Harghita Challenge. Cășuneanu: „E un traseu de mare viteză”. SPECIAL</title>
      <link>https://www.prosport.ro/alte-sporturi/se-anunta-o-lupta-intensa-in-harghita-challenge-casuneanu-e-un-traseu-de-mare-viteza-special-20194587</link>
      <description><![CDATA[<img src="https://www.prosport.ro/wp-content/uploads/2025/06/Se-anunta-o-lupta-intensa-in-Harghita-Challenge.-Casuneanu-„E-un-traseu-de-mare-viteza-1400x933.jpeg"/><br/><p>Campionatul Național de Viteză în Coastă a ajuns în acest weekend în Harghita, iar a treia etapă a sezonului are loc în Harghita Băi, acolo unde aproape 80 de piloți sunt gata de start.</p>
<p>Lupta pentru supremație este mai intensă ca niciodată, iar<span> Costel Cășuneanu este nerăbdător să își facă debutul pe acest traseu</span>.</p>
<h2><span>Harghita Challenge, un traseu de mare spectacol </span></h2>
<p>După două etape organizate la Râșnov și Rânca, campionatul se mută într-o nouă stațiune montană, la peste 1.300 de metri altitudine, în Harghita Băi. Este pentru prima oară când cursa de aici este în divizia principală a vitezei în coastă, astfel că participare este una numeroasă.</p>
<p>Pentru liderul Categoriei I din acest sezon, Costel Cășuneanu, este debutul în Harghita, iar în ultimele două zile a făcut recunoașterile traseului lung de 3,6 kilometri.</p>
<p>„E un traseu de mare viteză, e nevoie e o atenție sporită de la început și până după ce treci linia de finiș. Sigur că piloților de monposturi le va plăcea maxim. Va fi o cursă interesantă, trebuie să vedem și cum va evolua vremea”, a declarat pilotul de la Impuls Leasing Rally Team.</p>
<p>Acesta e conștient că are un handicap în fața rivalilor săi din lupta pentru titlu la Categoria I. „Eu sunt la debut, iar ceilalți deja au fost în mai multe rânduri aici, așa că va fi puțin mai greu, dar suntem aici să ne bucurăm de motorsport”, a adăugat cel care în 2019 devenea campion absolut la super rally.</p>
<ul>
<li>Costel Cășuneanu a relansat lupta pentru titlu în super rally!</li>
</ul>
<h2><span>Cum arată clasamentul înainte de cursele din weekend</span></h2>
<p>După primele două etape, Cășuneanu este pe primul loc la Categoria I, cea dedicată turismelor. Cu un model Skoda Fabia RX, acesta are 43 de puncte, în timp ce pe 2 se află Radu Benea și Horațiu Ionescu Cristea, ambii cu câte 30.</p>
<p>Harghita Challenge va debuta sâmbătă cu manșele de antrenamente oficiale, iar duminică de la ora 13:30 sunt programate cele două manșe de concurs care vor decide câștigătorii etapei la cele trei categorii (monoposturi, turisme și electrice).</p>

]]></description>
    </item>
  </channel>
</rss>
