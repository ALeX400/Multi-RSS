<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Accident șocant în timpul unei curse de MotoGP! Care este starea piloților. FOTO</title>
      <link>https://www.prosport.ro/moto-gp/accident-socant-in-timpul-unei-curse-de-motogp-care-este-starea-pilotilor-foto-20022599</link>
      <description><![CDATA[<img src="https://www.prosport.ro/wp-content/uploads/2024/11/Accident-socant-in-timpul-unei-curse-de-MotoGP-Care-este-starea-pilotilor.-FOTO-1400x933.jpg"/><br/><p>Duminică, 3 noiembrie 2024, în timpul cursei de la Sepang, Malaezia, din etapa 19 a MotoGP, pe circuit a avut loc un accident șocant, la capătul căruia trei piloți au scăpat cu viață ca prin minune.</p>
<p>Accidentul s-a produs chiar în primul tur, iar în prim-planul acestuia s-au aflat Jack Miller (29 de ani), Brad Binder (29) și Fabio Quartararo (25), de la echipele Red Bull KTM Factory Racing, respectiv Monster Energy Yamaha.</p>
<h2><span>„Am auzit o bubuitură și am știut că a fost capul lui Jack”. Accident șocant pe circuitul de la Sepang, în etapa 19 din MotoGP. Miller, Binder și Quartararo au scăpat ca prin minune</span></h2>
<p>Duminică, pe circuitul de la Sepang, Malaezia, a avut loc cursa din etapa 19 a campionatului MotoGP, iar triumfător a ieșit italianul Francesco Bagnaia, din echipa Ducati Lenovo. Imediat în spatele acestuia, la puțin peste 3 secunde, a încheiat spaniolul Jorge Martin, de la Prima Pramac Racing. Iar podiumul a fost completat tot de un italian, respectiv Enea Bastianini, care concurează tot pentru Ducati.</p>
<p>Din nefericire, cursa din Malaezia <span>a fost umbrită de un accident șocant</span>, care s-a petrecut chiar în primul tur. Imediat după primul viraj, mai multe motociclete au intrat în coliziune, iar cei care s-au prăbușit au fost Jack Miller, Brad Binder, ambii din echipa Red Bull, și Fabio Quartararo, de la Yamaha.</p>
<p>Imaginile surprinse cu accidentul sunt de-a dreptul înfiorătoare, mai ales că piloții Red Bull au rămas amândoi inerți la pământ. În schimb, Fabio Quartararo, de la Yamaha, a izbutit să se ridice și să alerge spre boxe, de unde a luat motocicleta de rezervă și a continuat cursa.</p>
<p>Imediat după accident, organizatorii au ridicat steagul roșu, iar personalul medical a intrat pe circuitul de la Sepang pentru a le acorda îngrijiri lui Jack Miller și Brad Binder. Din fericire, ambii au fost stabilizați și au scăpat fără consecințe grave, după cum se arată pe <span>Motorsport.com</span>. Mai mult, Binder a încercat și el să revină în cursă, însă durerile pe care le-a simțit în zona umărului au fost prea puternice și a renunțat în cele din urmă.</p>
<blockquote><p>În timpul accidentului nici măcar nu am văzut ce se întâmplă. Dar am auzit o bubuitură din spate și am știut că a fost capul lui Jack (n.r. – a dat cu casca de asfalt). Apoi l-am văzut întins pe o parte… Sunt foarte fericit că e bine”, a spus Fabio Quartararo, potrivit sursei citate.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/CHfPpNKsIac?si=HL6ThWwEyURJ7nNl" title="YouTube video player" width="560"></iframe></p>
<h2><span>A încheiat cursa pe locul 6</span></h2>
<p>În ciuda accidentului în care a fost implicat și în urma căruia și-a pierdut prima motocicletă, Fabio Quartararo a revenit în cursă și a reușit o performanță senzațională. El a recuperat din handicapul cu care a pornit, iar <span>la capătul Marelui Premiu de la Sepang a terminat</span> pe locul 6 în clasament.</p>
<blockquote><p>Putem spune că suntem fericiți după tot ce s-a întâmplat în acest weekend”, a completat pilotul francez.</p></blockquote>
<p>Revenind la cei doi piloți care au ieșit mai avariați din accident, Francesco Guidotti, team managerul echipei Red Bull KTM, a confirmat pentru <span>MotoGP.com</span> că atât Jack Miller, cât și Brad Binder sunt în afara oricărui pericol.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/p7ejgT0HnN8?si=DvHJ9HzysX3w6lgj" title="YouTube video player" width="560"></iframe></p>

]]></description>
    </item>
    <item>
      <title>Inspirația vine din scaunul rulant. Pilotul român de Cartea Recordurilor, curs inspirațional de motorsport: „Nu există limite în fața pasiunii”. SPECIAL</title>
      <link>https://www.prosport.ro/alte-sporturi/auto-moto/inspiratia-vine-din-scaunul-rulant-pilotul-roman-de-cartea-recordurilor-curs-inspirational-de-motorsport-nu-exista-limite-in-fata-pasiunii-special-20023618</link>
      <description><![CDATA[<img src="https://www.prosport.ro/wp-content/uploads/2024/11/ciprian-lupu-singurul-campion-auto-tetraplegic-8-1400x933.jpeg"/><br/><p>Circuitul Motorpark din Adâncata a fost, zilele trecute, gazda unui eveniment unic în România, organizat de Ciprian Lupu, singurul pilot tetraplegic din lume care a reușit să devină campion național la raliuri.</p>
<p>Cursul, devenit deja unul de tradiție la finalul fiecărui sezon, este destinat exclusiv persoanelor în scaun rulant.</p>
<h2><span>Ciprian Lupu impresionează lumea din jurul său cu sportul pe care-l practică</span></h2>
<p>La eveniment au participat șapte tineri cu dizabilități locomotorii, dornici să învețe tainele motorsportului și să își depășească limitele alături de oameni care împărtășesc aceeași pasiune pentru viteză și adrenalină.</p>
<p>Nu doar Ciprian a fost prezent să îi inspire, dar mentori le-au fost cei mai în vogă piloți români ai momentului la raliuri, Simone Tempestini, de 9 ori campion național absolut, și Norbert Maior, campion european și vicecampion mondial de juniori.</p>
<p>Ciprian Lupu, care a intrat în motorsport acum șase ani, a dovedit că limitele fizice nu pot sta în calea determinării. În ciuda tetraplegiei, acesta a avut ambiția de a participa la raliuri și de a concura la cel mai înalt nivel.</p>
<p>Determinarea sa nu doar că l-a transformat într-un pilot de succes, dar l-a și inspirat să devină mentor pentru persoanele cu dizabilități care visează să intre în lumea motorsportului.</p>
<p>„Vreau să le arăt că dacă eu am reușit să îmi îndeplinesc visul, și ei o pot face. Mulțumesc Hidroelectrica pe această cale fiindcă a făcut posibil acest vis”, a declarat Ciprian.</p>
<h2><span>Experiența circuitului și lecțiile celor mai buni piloți din țară</span></h2>
<p>În cadrul cursului de la Adâncata, cei șapte tineri au avut ocazia să învețe tehnici de pilotaj, dar și de conducere defensivă, atât de la Ciprian, cât și de la doi dintre cei mai de succes piloți de raliuri din România: Norbert Maior și Simone Tempestini.</p>
<p>Cei doi campioni s-au alăturat inițiativei și au lucrat împreună cu Ciprian pentru a le oferi participanților o experiență completă pe circuit. Lecțiile au inclus tehnici de pilotaj, de control al mașinii și de gestionare a situațiilor de urgență, dar și o sesiune de discuții despre mindset-ul necesar în sport și despre modul în care îți poți folosi emoțiile pentru a excela.</p>
<p>Simone Tempestini, multiplu campion de raliuri, a povestit că a fost impresionat de dorința de învățare și de curajul celor prezenți. „Este extraordinar să vezi cum acești tineri își doresc să își trăiască visul, indiferent de obstacole.</p>
<p>Pentru mine, această experiență a fost o lecție de perseverență. Nu știu dacă eu îi inspir pe ei, dar cu siguranță mentalitatea lor de învingători mă inspiră pe mine”, a declarat el.</p>
<h2><span>Pasiunea care depășește orice obstacol</span></h2>
<p>Pentru participanți, cursul de pilotaj a fost mai mult decât o simplă experiență de condus pe circuit. Mulți dintre ei nu avuseseră până acum șansa de a experimenta un astfel de nivel de adrenalină și viteză, iar pentru unii, evenimentul a reprezentat chiar o primă întâlnire cu motorsportul.</p>
<p>Însă, sub îndrumarea lui Ciprian și a celor doi campioni, fiecare dintre cei șapte a reușit să își depășească temerile și să se lase purtat de pasiunea pentru viteză.</p>
<p>Unul dintre participanți, Dănuț Briceag, a mărturisit că este pasionat de motorsport.</p>
<p>„A fost o experiență incredibilă. M-am simțit liber, m-am simțit în control. Ciprian ne-a arătat că putem fi campioni în propriile noastre vieți, chiar și atunci când lumea ne spune că suntem limitați.</p>
<p>Nu știu dacă aș putea să ajung vreodată la raliuri, poate doar din postura de copilot, acolo cred că m-aș descurca mai bine”, a afirmat cursantul.</p>
<h2><span>Impactul inițiativei lui Ciprian Lupu asupra comunității</span></h2>
<p>Inițiativa lui Ciprian Lupu a avut un impact profund nu doar asupra participanților, ci și asupra întregii comunități de motorsport și a celor care urmăresc poveștile inspiraționale ale persoanelor cu dizabilități.</p>
<p>Prin acest curs de pilotaj, Ciprian speră să atragă atenția asupra nevoii de incluziune în toate domeniile și să transmită un mesaj puternic: dizabilitatea nu definește limitele unui om.</p>
<p>„Este ceva ce vreau să ofer la rândul meu după ce am avut ocazia de a învăța de la cei mai buni în acești ani. Cred cu tărie că motorsportul este pentru toată lumea.</p>
<p>Prin acest eveniment am vrut să le ofer celor aflați în aceeași situație ca mine o șansă de a trăi această experiență, de a simți adrenalina și bucuria de a fi la volan. Este un mesaj pentru noi toți – limitele sunt doar mentale”, a spus Ciprian.</p>
<p>Cursul de la Motorpark este unul dintre planurile ambițioase ale lui Ciprian. Acesta intenționează să organizeze mai multe evenimente similare și să creeze o comunitate de susținere și mentorat pentru tinerii cu dizabilități care vor să urmeze un drum similar.</p>
<p>De asemenea, Lupu speră că, prin acest proiect, va contribui la schimbarea percepției publice și la eliminarea stereotipurilor legate de dizabilitate.</p>
<h2><span>În România există peste 9.000 de mașini special adaptate pentru șoferi cu dizabilități</span></h2>
<p>„Mi-aș dori ca unul dintre cei șapte să îmi devină rival în Campionatul Național de Raliuri. Există deja un alt prieten, Cătălin Petroșanu, care a fost în trecut la curs, iar acum a început să participe la curse.</p>
<p>Cine știe, poate pe viitor, vom avea o clasă dedicată în campionate”, a adăugat cel care în 2022 a intrat în Cartea Recordurilor ca fiind primul pilot din lume în scaun rulant care câștigă un titlu național într-un campionat de raliuri.</p>
<p>Prin inițiativa sa, Ciprian Lupu ne-a arătat că adevărata putere stă în voință și pasiune, iar povestea sa este un exemplu că orice vis poate deveni realitate, indiferent de piedici. În România, conform statisticilor, sunt 9.000 de mașini special adaptate pentru șoferi care au anumite dizabilități.</p>

]]></description>
    </item>
    <item>
      <title>„Operațiunea Titan”. Cum a fost dezmembrată cea mai periculoasă rețea de hoți de mașini sport de lux, după o investigație de 7 ani. „Prădătorii” aveau 30 de bolizi de 7.700.000 de euro în garaje clandestine</title>
      <link>https://www.prosport.ro/diverse/operatiunea-titan-cum-a-fost-dezmembrata-cea-mai-periculoasa-retea-de-hoti-de-masini-sport-de-lux-dupa-o-investigatie-de-7-ani-pradatorii-aveau-30-de-bolizi-de-7-20020946</link>
      <description><![CDATA[<img src="https://www.prosport.ro/wp-content/uploads/2024/10/„Operatiunea-Titan.-Cum-a-fost-dezmembrata-cea-mai-periculoasa-retea-de-hoti-de-masini-sport-de-lux-dupa-o-investigatie-de-7-ani.jpg"/><br/><p>„Operațiunea Titan” a destructurat cea mai periculoasă rețea de hoți de mașini de lux, după o investigație de șapte ani.</p>
<p>Polițiștii britanici au demarat o investigație la capătul căreia au pus capăt unei rețele de hoți care aveau 30 de bolizi în valoare de 7,7 milioane de euro în mai multe garaje clandestine.</p>
<h2><span>Cum a destructurat poliția cea mai periculoasă rețea de hoți de mașini</span></h2>
<p>O rețea cunoscută de contrabandă de mașini sport de lux a fost destructurată de poliție, la capătul a șapte ani de investigații. „Operațiunea Titan” a avut succes recuperându-se bolizi de lux precum un Huracan Spyder, în valoare de peste 300.000 de euro.</p>
<p>Startul operațiunii a avut loc în momentul în care poliția a confiscat mai multe mașini furate dintr-un container în portul din Southampton. În urma unor cercetări a reieșit faptul că aceeași persoană care deținea containerul trimitea mașini de lux din Marea Britanie pe care le obținea în mod fraudulos.</p>
<p>Bărbatul, cunoscut sub numele de Boy Unity, a recrutat de-a lungul timpului mai multe persoane printre care și patru britanici cu ajutorul cărora a pus la cale cea mai periculoasă rețea de hoți de mașini de lux.</p>
<p>Hoții au pus mâna pe 35 de mașini în mod fraudulos, iar uneori foloseau chiar propriile detalii atunci când falsificau documentele. Mașinile achiziționate în mod ilegal erau exportate în Thailanda, folosind transportul maritim.</p>
<p>Potrivit The Sun, poliția a descris această operațiune ca fiind o fraudă financiară „sofisticată”, recuperând modele de mașini de lux Porsche, Mercedes și Ford.</p>
<h2><span>30 din cele 35 de mașini furate, recuperate de poliție</span></h2>
<p>Descoperirea făcută de poliție în portul Southampton a fost extrem de importantă fiindcă a jucat un rol important în interceptarea hoțiilor. Astfel, autoritățile britanice au putut lucra cu cele thailandeze ajungând să descopere rând pe rând hoții.</p>
<p>„Descoperirea de la Southampton Port a fost punctul pivot care ne-a determinat apoi să lucrăm cu autoritățile thailandeze și agențiile naționale de criminalitate pentru a descoperi ceea ce a fost o întreagă organizație criminală”, a declarat Sharon Naughton, șefa NaVCIS, potrivit <span>The Sun</span>.</p>
<p>Companiile care vând astfel de mașini încearcă să ia acum măsuri suplimentare pentru a se proteja împotriva exportului din țară fără să fie alertate. Schema pusă la cale de hoți a făcut pagube uriașe, de peste 7,7 milioane de euro, astfel că e o lovitură importantă dată companiilor de leasing care le-au pus mașinile la dispoziție hoțiilor.</p>
<p>Bărbatul din spatele organizației criminale se află în arest, în așteptarea sentinței.</p>

]]></description>
    </item>
    <item>
      <title>Finală de super rally la malul mării. Piloți de top în lupta pentru titlul absolut din 2024</title>
      <link>https://www.prosport.ro/alte-sporturi/auto-moto/finala-de-super-rally-la-malul-marii-piloti-de-top-in-lupta-pentru-titlul-absolut-din-2024-20010488</link>
      <description><![CDATA[<img src="https://www.prosport.ro/wp-content/uploads/2024/10/super-rally-mihai-leu-masina3-1400x934.jpg"/><br/><p>Ultima etapă a sezonului 2024 în Campionatul Național de Super Rally, competiția lansată de Mihai Leu în urmă cu 7 ani, se va desfășura la finalul acestei săptămâni, la Mangalia, pe circuit stradal, iar mii de spectatori sunt așteptați să îi vadă în acțiune pe unii dintre cei mai buni piloți din țară.</p>
<p>Etapa care va stabili numele noului campion național absolut al singurei discipline urbane din automobilismul sportive românesc a devenit o tradiție, ajungând în acest weekend la ediția cu numărul 5.</p>
<h2><span>Super rally la Mangalia. Piloți de top se bat la titlu</span></h2>
<p>Precedentele ediții au fost castigate de Dani Oțil (2019) și Jerome France (2021, 2022 și 2023), însă ambii sunt absenți la cursa care va avea loc sâmbătă, astfel că vom avea un nou nume pe lista învingătorilor.</p>
<p>Dacă în anii anteriori, Mangalia deschidea sezonul de super rally, de data aceasta va trage cortina peste campionatul din 2024 într-un mod spectaculos deoarece este cea mai intensă luptă pentru titlu din istoria competiției.</p>
<p>Sunt trei piloți care au șanse reale la trofeul din acest an, iar oricare dintre ei va câștiga sâmbătă, va deveni campion fără să mai conteze ce fac ceilalți candidați. Astfel, Leo Borlovan are 51 de puncte, urmat de Radu Benea și Costel Cășuneanu, ambii cu câte 45. Dragoș Savloschi, cu 33 de puncte, are și el o șansă matematică, însă doar dacă el va câștiga etapa, iar ceilalți trei vor termina pe ultimele locuri sau vor abandona.</p>
<p>Promotorul campionatului, Mihai Leu, care va și concura la etapa din Mangalia cu un superb model Audi R8 GT3 LMS, unic în România, este încântat de atmosfera de dinaintea etapei.</p>
<p>„Este cea mai așteptată luptă de când am început proiectul cu super rally. Sunt convins că vom avea record de traseu fiindcă fiecare va încerca să dea tot ce e mai bun. Este o miză imensă, se decide titlul atât la absolut, cât și la echipe, așa că va fi interesant, iar publicul va fi cel mai câștigat”, a spus Leu.</p>
<h2><span>Etapa va avea startul sâmbătă</span></h2>
<p>Publicul va putea să îi cunoască pe piloți chiar de vineri seară, atunci când e programat startul festiv, începând cu ora 19:00, în zona Portului Turistic, acolo unde va fi amenajat și parcul service pentru sâmbătă, când are loc cursa.</p>
<p>Etapa va începe sâmbătă, de la ora 10:00, cu primele manșe de antrenamente, iar de la ora 14:00 se vor desfășura cele două manșe de concurs care vor decide câștigătorul cursei, dar și numele noului campion național absolut.</p>
<p>Un total de 23 de piloți vor concura la finala Campionatului Național de Super Rally powered by Superbet. Printre cei care vor mai lua startul se numără și noul recordmen de titlu la raliuri în România, Simone Tempestini, dar care nu va puncta în clasament, și Emil Ghinea, pilotul din Mangalia care anul acesta a devenit campion la viteză în coastă.</p>

]]></description>
    </item>
    <item>
      <title>Mașinile prăfuite, ținute ascunse decenii întregi, au fost vândute acum pentru zeci de milioane de euro! Imigrantul Rudi Klein și-a făcut o colecție impresionantă cu automobile Porsche, Ferrari, Maserati, Lamborghini sau Mercedes și a păstrat-o secretă</title>
      <link>https://www.prosport.ro/alte-sporturi/auto-moto/masinile-prafuite-tinute-ascunse-decenii-intregi-au-fost-vandute-acum-pentru-zeci-de-milioane-de-euro-imigrantul-rudi-klein-si-a-facut-o-colectie-impresionanta-cu-automobile-porsche-ferrari-maser-20020817</link>
      <description><![CDATA[<img src="https://www.prosport.ro/wp-content/uploads/2024/10/Masinile-prafuite-tinute-ascunse-decenii-intregi-au-fost-vandute-acum-pentru-zeci-de-milioane-de-euro.jpg"/><br/><p>Mai multe mașini prăfuite, care au fost ținute ascunse decenii întregi, au fost vândute recent pentru zeci de milioane de euro.</p>
<p>Imigrantul Rudi Klein și-a făcut o colecție impresionantă cu automobile Porsche, Ferrari, Maserati, Lamborghini sau Mercedes și a păstrat-o secretă.</p>
<h2><span>Colecția impresionantă a fost vândută recent</span></h2>
<p><span>Mai multe mașini prăfuite</span>, care au fost ținute ascunse decenii întregi, au fost vândute recent pentru zeci de milioane de euro, scrie <span>TheSun</span>. Imigrantul Rudi Klein și-a făcut o colecție impresionantă cu automobile Porsche, Ferrari, Maserati, Lamborghini sau Mercedes și a păstrat-o secretă.</p>
<p>Flota incredibilă de mașini a stat foarte mulți ani într-un depozit de vechituri, iar acum automobilele au fost vândute la o licitație în schimbul unor sume uriașe de bani. Astfel, celebra colecție Rudi Klein, care include Porsche-uri retro, <span>Lamborghini-uri</span> și chiar un Mercedes Gullwing a fost vândută pe data de 26 octombrie 2024.</p>
<p>Celebra casă de licitații RM Sotheby’s a organizat vânzarea care a însumat aproximativ 29.6 milioane de dolari, deci aproximativ 23 de milioane de lire sterline. Printre mașinile impresionante din colecție se numără Porsche 356 și 911, unele dintre ele în stare de degradare, dar și zeci de motoare emblematice ale mărcii germane și alte piese.</p>
<p>Totodată, a fost vândut și un Ferrari 330 GTC, un 275 GTS și un Lamborghini Miura P400. Printre bolizii scoși la licitație s-au numărat și mai multe mașini Mercedes-Benz rare, inclusiv un Roadster 300 SL din 1957, care era în mare parte complet.</p>
<h2><span>Cine a fost Rudi Klein</span></h2>
<p>Rudi Klein a fost un imigrant german care a sosit în SUA la sfârșitul anilor 1950 și care a început ca măcelar înainte să înființeze Porsche Foreign Auto, o afacere de depozitare de casări situată în Los Angeles, în 1967. De-a lungul deceniilor, Klein a adunat o colecție incredibilă de mașini clasice din Europa, inclusiv Ferrari, Porsche, Maserati și Lamborghini, toate ținute ascunse departe de privirile indiscrete. Depozitul de vechituri nu a fost niciodată deschis publicului și este cunoscut pentru nivelul ridicat de securitate. Puțini oameni au văzut vreodată colecția. Chiar și după moartea lui Klein în 2001, fiii săi au continuat să țină colecția ascunsă.</p>

]]></description>
    </item>
  </channel>
</rss>
