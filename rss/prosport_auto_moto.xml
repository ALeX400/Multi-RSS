<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine este bărbatul care i-a făcut cadou lui Ion Țiriac o Dacia din 1973: „Am o veste proastă pentru el”</title>
      <link>https://www.prosport.ro/diverse/cine-este-barbatul-care-i-a-facut-cadou-lui-ion-tiriac-o-dacia-din-1973-am-o-veste-proasta-pentru-el-20326945</link>
      <description><![CDATA[<img src="https://www.prosport.ro//wp-content/uploads/2025/11/Cine-este-barbatul-care-i-a-facut-cadou-lui-Ion-Tiriac-o-Dacia-din-1973-„Am-o-veste-proasta-pentru-el22.webp"/><br/><p>Ion Țiriac (86 de ani) a primit de curând, sub forma unui cadou, o Dacia din 1973, model 1300, care are o semnificație aparte petru istoria auto din România.</p>
<p>Deși deține bolizi de foarte multe milioane de euro, magnatul a apreciat enorm gestul și a plasat mașina în expoziția sa privată. Astfel, autoturismul respectiv a devenit primul din marca Dacia care poate fi văzut în muzeul Țiriac Collection.</p>
<h2><span>Ion Țiriac, entuziasmat de mașina Dacia, din 1973, pe care a primit-o de la Radu Merica, fostul său angajat</span></h2>
<p><span>Ion Țiriac este mândrul proprietar al unui garaj</span> pe care, cu ușurință, orice om de pe această planetă ar putea fi invidios. Și asta pentru că magnatul român, conform anumitor surse din presa de specialitate, deține bolizi în valoare cumulată de aproximativ 100.000.000 de euro.</p>
<p>Ce-i drept, Ion Țiriac nu are doar un garaj, ci un muzeu, denumit Țiriac Collection, care e situat în Otopeni și în care pot fi văzute cele circa 400 de autoturisme care se află în proprietatea fostului jucător de tenis.</p>
<p><span>Cu un Ferrari de 3.000.000 de dolari și cu o gamă unică de Rolls-Royce Phantom, pe care le poate rula pe străzi oricând vrea, Ion Țiriac a primit</span> de curând un cadou neașteptat. Este vorba despre o Dacia din 1973, model 1300, care poate părea insignifiantă la prima vedere, dar care are o importanță majoră în istoria auto din România.</p>
<p>Cum este un fin cunoscător al bijuteriilor din domeniu, Ion Țiriac a expus mașina la muzeul său și aceasta a devenit prima din marca Dacia care poate fi admirată printre bolizii Ferrari sau Rolls-Royce:</p>
<p>„I-am mulțumit mult și vestea proastă este că de la mine nu o mai ia înapoi. Am primit, e prima dată când primesc un cadou de la un prieten, după cea din Formula 1. Am căutat o Dacie originală. Asta e din 1973, vă dați seama cum este, și o apreciez extraordinar de mult. Îmi e prieten de foarte, foarte mulți ani de zile. A fost și șeful meu (n.r. – șef în cadrul companiei lui), de altfel, domnul Merica. I-am mulțumit mult și da, vestea proastă e că de la mine nu o mai ia înapoi”, a declarat Ion Țiriac.</p>
<blockquote cite="https://www.tiktok.com/@prosport_ro/video/7574518421958774038" class="tiktok-embed" data-video-id="7574518421958774038" style="max-width: 605px; min-width: 325px;">
<section>@prosport_ro Ion Țiriac a primit un cadou-surpriza, o mașină Dacia #dacia #masina #iontiriac #car #prosport ♬ original sound – Prosport.ro</section>
</blockquote>
<p><script async="" src="https://www.tiktok.com/embed.js"></script></p>
<h2><span>Cine este Radu Merica</span></h2>
<p>Absolvent al Facultății de Chimie și Fizică din Iași, Radu Merica a plecat în Germania la finalul anilor ’90 pentru a studia doctoratul, cu o bursă pe care a primit-o din partea unei universități din Munchen. Ulterior s-a angajat la Mercedes pe funcția de inginer, iar mai apoi a trecut și pe la compania rivală, BMW.</p>
<p>În 2001, Radu Merica a revenit în România și a ajuns să lucreze sub comanda lui Ion Țiriac. Însă, nu oricum, ci pe funcția de Director General, CEO, al întregului Grup Țiriac.</p>
<p>„Ion Țiriac mi-a promis că o să ajung milionar. Încă nu am ajuns acolo. Ajunsesem să nu mai pot dormi nopțile, să am coșmaruri. A fost o perioadă interesantă. Un sfat? Niciodată să nu puneți atât de mult suflet și în niciun caz să nu vă stricați calitatea vieții. Niciun job nu merită așa ceva. Lăsăm stresul la serviciu. Atunci am și albit. Dar am reușit să fac destul de multe lucruri bune în perioada aceea de 5 ani”, a declarat Radu Merica, într-un interviu acordat în urmă cu mai mulți ani, potrivit StartEvo.com.</p>
<p>Radu Merica a ocupat funcția de Director General al Grupului Țiriac timp de aproape 5 ani, până în 2005.</p>

]]></description>
    </item>
    <item>
      <title>Unica fiică a lui Ion Țiriac, cuvinte neașteptate la adresa miliardarului român: „Doar el putea face asta”</title>
      <link>https://www.prosport.ro/sport-life/unica-fiica-a-lui-ion-tiriac-cuvinte-neasteptate-la-adresa-miliardarului-roman-doar-el-putea-face-asta-20326580</link>
      <description><![CDATA[<img src="https://www.prosport.ro//wp-content/uploads/2025/11/Ion-si-Ioana-Tiriac.jpg"/><br/><p>Ioana Natalia Țiriac (28 de ani), singura fiică a fostului tenismen Ion Țiriac (86 de ani), a surprins pe toată lumea, făcând o declarație rară despre miliardarul român.</p>
<p>Ioana, fiica lui Ion Țiriac și a jurnalistei egiptene Sophie Ayad, i-a făcut o caracterizare neașteptată tatălui ei, după ce a fost prezentă la <span>inaugurarea noii galerii Țiriac Collection. </span></p>
<p>Chiar dacă în vara anului trecut, fiica lui Țiriac a decis să se angajeze în domeniul imobiliar, tânăra <span>a moștenit pasiunea pentru mașini </span>de la magnatul român.</p>
<h2><span>Ioana Țiriac, declarație rară despre tatăl ei: „Doar un om cu un devotament autentic pentru măiestrie ar fi putut face asta”</span></h2>
<p>Ioana Țiriac a fost atât de impresionată de colecția de 300 de mașini a tatălui său, încât i-a făcut o caracterizare rară miliardarului. Asta în condițiile în care tânăra nu mai apelase la un asemenea gest până acum.</p>
<p>„Ceea ce a făcut întotdeauna ca această colecție să fie cu adevărat remarcabilă este varietatea ei. Doar un om cu un devotament autentic pentru măiestrie ar fi putut să adune toate acestea laolaltă”, a fost mesajul transmis de Ioana Țiriac tatălui ei, într-o postare pe Instastory.</p>
<p>Deși este specializată în economie în Statele Unite, Ioana Țiriac a ales să-și construiască propriul drum profesional, departe de afacerile uriașe ale tatălui ei. Aceasta lurează ca agent imobiliar într-o companie de top din Emiratele Arabe Unite.</p>
<h2><span>Ion Țiriac a tăiat panglica împreună cu fiica sa la evenimentul de lansare a noii colecții de automobile</span></h2>
<p>Ion Țiriac și fiica sa au tăiat panglica săptămâna aceasta, la evenimentul de inaugurare a noii galerii Țiriac Collection, la care au luat parte și Ghoerghe Hagi, Ilie Năstase și Elisabeta Lipă.</p>
<p>Omul de afaceri a precizat că este cea mai mare colecție de acest fel din Europa: „E cea mai mare colecție de automobile și câteva motociclete din Europa.</p>
<p>Toate valorile dinăuntru au fost plătite, am un singur cadou, o mașină de Formula 1. Dar veți vedea modele de la final de 1800, până la cele care au ajuns săptămâna trecută”, a declarat Ion Țiriac.</p>

]]></description>
    </item>
    <item>
      <title>Italienii de la Gazzetta dello Sport au reacționat după ce au văzut noile Dacia Duster și Dacia Bigster</title>
      <link>https://www.prosport.ro/alte-sporturi/auto-moto/italienii-de-la-gazzetta-dello-sport-au-reactionat-dupa-ce-au-vazut-noile-dacia-duster-si-dacia-bigster-20328521</link>
      <description><![CDATA[<img src="https://www.prosport.ro//wp-content/uploads/2025/11/Italienii-de-la-Gazzetta-dello-Sport-au-reactionat-dupa-ce-au-vazut-noile-Dacia-Duster-si-Dacia-Bigster-1400x790.jpg"/><br/><p>Jurnaliștii italieni de la Gazzetta dello Sport anunță că au fost deschise comenzile la noul motor Hybrid-G 150 4×4 cu dublă alimentare, pe benzină și GPL, pentru Duster și Bigster.</p>
<p>Cea mai semnificativă noutate pentru ambele vehicule este motorul hibrid 4×4 cu dublă alimentare benzină-GPL, Hybrid-G 150.</p>
<h2><span>Gazzetta dello Sport a anunțat care este prețul de pornire pentru versiunea Expression a lui Bigster</span></h2>
<p>Cu o baterie litiu-ion de 48V cu o capacitate de 0,84 kWh, combinată cu un motor electric, această nouă unitate permite condusul 100% electric. În mediul urban, de exemplu, Duster și Bigster pot fi conduse în mod electric până la 60% din timp cu noul Hybrid-G 150 4×4.</p>
<p>Acest motor este cuplat la o transmisie automată, cu dublu ambreiaj în 6 trepte pentru motorul cu ardere internă și două trepte suplimentare pentru motorul electric.</p>
<p>Cu acest motor hibrid, <span>versiunea de bază Expression a lui Duster pornește de la</span> 28.500 de euro, în timp ce versiunea Expression a lui Bigster pornește de la 29.900 de euro. Livrările primelor comenzi sunt programate să înceapă în martie 2026.</p>
<p>Noul motor hibrid 4×4 cu dublă alimentare de la Dacia, disponibil pe Duster și Bigster, oferă un consum redus de combustibil și emisii de dioxid de carbon mai mici decât versiunea actuală. Această unitate dispune de un motor cu ardere internă hibrid mild hybrid de 1,2 litri, de 48V, în față, cu o putere de 140 CP (103 kW) și un motor electric în spate, cu o putere totală de până la 31 CP (23 kW), pentru o putere totală de 154 CP (113 kW).</p>
<p>Două rezervoare la bord, 50 de litri pentru benzină și alți 50 de litri pentru GPL, oferă o autonomie de până la 1.500 km în ciclul WLTP pentru Duster.</p>
<h2><span>Motorul Hybrid 155 poate parcurge până la 80% din kilometrajul urban în mod 100% electric</span></h2>
<p>Acest Hybrid-G 150 4×4 transmite un cuplu bun chiar și la viteze mici cu motorul electric spate. În schimb, la viteze mari, funcționează la o viteză redusă și garantează o tracțiune optimă până la 140 km/h.</p>
<p>Cu acest motor hibrid cu dublă alimentare, Duster consumă 6 l/100 km (benzină) și 7,3 l/100 km (GPL), cu emisii de dioxid de carbon de 135 g/km (benzină) și 117 g/km (GPL). <span>În ceea ce privește Bigster</span>, consumul de combustibil este de 5,9 l/100 km (benzină) și 7,2 l/100 km (GPL), în timp ce emisiile de dioxid de carbon sunt de 134 g/km (benzină) și 117 g/km (GPL).</p>
<p>Ziariștii de la <span>Gazzetta dello Sport</span> mai notează că Dacia Duster are acum o gamă de motoare complet reînnoită, deoarece, pe lângă noul Hybrid-G 150 4×4, există și Hybrid 155, care înlocuiește versiunea 140. Deja prezent pe Bigster, acesta are un motor pe benzină cu patru cilindri, cu 109 CP, plus două motoare electrice și o baterie de 230V și 1,4 kWh.</p>
<p>Cu o transmisie automată, Hybrid 155 poate parcurge până la 80% din kilometrajul urban în mod 100% electric. Cu un consum de combustibil de 4,6 l/100 km și emisii de dioxid de carbon de 105 g/km, ambele valori mai mici decât cele ale modelului Hybrid 140, acest Duster Hybrid 155 este disponibil în versiunea de bază Expression de la 26.650 de euro, cu livrări începând din decembrie 2025.</p>
<h2><span>Motorul Eco-G 120 emite cu 10% mai puțin dioxid de carbon decât echivalentul său pe benzină</span></h2>
<p>Această Dacia oferă și noul Mild Hybrid 140 în locul modelului Mild Hybrid 130, cu un consum de combustibil de 5,4 l/100 km și emisii de dioxid de carbon de 122 g/km. Disponibil de la 23.150 de euro, primele livrări încep din decembrie 2025.</p>
<p>În fine, <span>există motorul Eco-G 120</span>, care înlocuiește Eco-G 100. Acesta este un motor GPL mai puternic, care emite cu 10% mai puțin dioxid de carbon decât echivalentul său pe benzină. Cu două rezervoare, unul de 50 de litri pentru benzină și altul de 50 de litri pentru GPL, oferă o autonomie de până la 1.380 km.</p>
<p>Are un consum combinat de combustibil de 7,5 l/100 km și emisii de dioxid de carbon de 121 g/km. Disponibil de la 19.990 de euro, livrările fiind programate pentru primul trimestru al anului 2026. O versiune cu transmisie automată va urma la o dată ulterioară.</p>

]]></description>
    </item>
    <item>
      <title>Ferrari a ajuns la 6 miliarde de euro. Cât costă celelalte echipe de Formula 1</title>
      <link>https://www.prosport.ro/formula-1/ferrari-a-ajuns-la-6-miliarde-de-euro-cat-costa-celelalte-echipe-de-formula-1-20326390</link>
      <description><![CDATA[<img src="https://www.prosport.ro//wp-content/uploads/2025/11/Ferrari-a-ajuns-la-6-miliarde-de-euro.-Cat-costa-celelalte-echipe-de-Formula-1.jpg"/><br/><p>Scuderia Ferrari, una dintre cele mai iubite echipe de Formula 1, chiar și printre fanii români, a ajuns să valoreze 6.5 miliarde de euro. Lewis Hamilton are un aport important la creșterea uriașă a echipei italiene, care e mult peste celelalte contracandidate.</p>
<p>Deși sezonul actual este unul dezastruos pentru Scuderia Ferrari, care nu a câștigat nici măcar o cursă din cele 21, pe plan financiar lucrurile stau mai bine ca niciodată. Mutarea „Lewis Hamilton” a părut un fiasco total pe pistă, dar lucrurile stau bine cel puțin în afaceri.</p>
<h2><span>Scuderia Ferrari depășește orice record în Formula 1. Echipa valorează 6 miliarde de euro</span></h2>
<p>Conform celor de la Forbes, constructorii italieni au pus bazele unui brand de neegalat în Formula 1. Scuderia Ferrari a ajuns să valoreze 6.5 miliarde de euro, deși echipa nu a mai câștigat niciun titlu de 18 ani, de <span>când Kimi Raikkonen punea mâna pe marele trofeu</span>.</p>
<p>Italienii au beneficiat enorm de pe urma lui Lewis Hamilton, pe care l-au semnat începând cu acest sezon. Contractul britanicului cu Ferrari se întinde și pentru anul viitor. Pe locul 2 în clasamentul valorilor se află Mercedes, cu o cotă de 5.1 miliarde de euro. Locul 3 este ocupat de McLaren, cu 3.81 miliarde de euro, iar sub podium este Red Bull Racing, cu puțin sub 3.8 miliarde de euro.</p>
<p>Ultimele două decenii au consemnat pierderi mari de teren pentru Ferrari față de competitoare, mai ales față de Mercedes AMG, Red Bull Racing, ori, cel mai recent, McLaren Mercedes. Sebastian Vettel, Nico Rosberg, Lewis Hamilton sau Max Verstappen și-au împărțit titlurile în ultimii 15 ani.</p>
<p>Dominanța lui Michael Schumacher din anii 2000 pare departe de ceea ce se întâmplă astăzi la Ferrari, care are mai multe dispute interne. Piloții Charles Leclerc și Lewis Hamilton acuză că mașina nu este la standardele așteptate, iar președintele echipei le transmite să vorbească mai puțin și să „piloteze mai bine”.</p>
<h2><span>Lewis Hamilton, beneficiu financiar, dar fiasco pe pistă</span></h2>
<p>Aducerea lui Lewis Hamilton la Ferrari părea o mutare de succes pentru echipă, care spera să obțină primul titlu după 18 ani. Britanicul ar fi dorit o serie de modificări la monopost, dar inginerii italieni au refuzat întregul pachet de propuneri al multiplului campion mondial.</p>
<p>„Sir” nu a reușit să termine nici măcar o singură cursă pe podium, bifând un record negativ în istoria Ferrari. <span>Singurul triumf al pilotului recordmen s-a înregistrat la cursa de Sprint din China</span>. În rest, în majoritatea cazurilor, Lewis Hamilton a avut mari „bătălii” cu bolidul Ferrari.</p>
<p>În cadrul Grand Prix-ului Chinei, ambii piloți Ferrari au fost descalificați din cauza unor probleme la podea, iar cursele de la Zandvoort și Sao Paulo au consemnat un dublu „DNF” pentru piloții italienilor, care s-au ciocnit, ori au avut probleme grave cu mașinile.</p>
<p>În cadrul cursei din Singapore, Lewis Hamilton a rămas fără frâne în ultimele două tururi, atunci când avea un avantaj de peste 35 de secunde față de rivalul lui istoric Fernando Alonso. În cele din urmă, după ce a tăiat toate curbele pentru a rămâne în siguranță, britanicul a terminat peste iberic la doar câteva sutimi de secundă.</p>
<p>Charles Leclerc ocupă poziția 5 în clasamentul general al piloților, cu 214 puncte, sub Lando Norris, favorit la câștigarea titlului, Oscar Piastri, Max Verstappen și George Russell. Lewis Hamilton este pe locul 6, cu doar 148 de puncte strânse, la 26 distanță de debutantul Kimi Antonelli.</p>

]]></description>
    </item>
    <item>
      <title>Ion Țiriac nu s-a ferit să spună ce mașină i s-ar potrivi lui Gică Hagi: „A fost modest, de aia e regele nostru”</title>
      <link>https://www.prosport.ro/alte-sporturi/ion-tiriac-nu-s-a-ferit-sa-spuna-ce-masina-i-s-ar-potrivi-lui-gica-hagi-a-fost-modest-de-aia-e-regele-nostru-20325822</link>
      <description><![CDATA[<img src="https://www.prosport.ro//wp-content/uploads/2025/11/Ion-Tiriac-nu-s-a-ferit-sa-spuna-ce-masina-i-s-ar-potrivi-lui-Gica-Hagi.jpeg"/><br/><p>Ion Țiriac a organizat un eveniment special odată cu redeschiderea galeriei auto și a spus ce mașină i s-ar potrivi lui Gică Hagi.</p>
<p><span>Evenimentul grandios </span>găzduit de fostul tenismen a fost un real succes și numeroase personalități și-au făcut apariția. Printre aceștia s-a aflat Gică Hagi, alături de fiica și ginerele său. Miliardarul nu a ratat ocazia să vorbească despre „Rege” la superlativ.</p>
<p>Nu crede că o mașină de lux i-ar fi potrivită deoarece e un om modest, dar care ar transforma orică mașină în Hagi, atât de mare e numele său prin tot ce reprezintă.</p>
<h2><span>Ion Țiriac, vorbe speciale pentru Gică Hagi: „Ar putea să conducă orice”</span></h2>
<p>Gică Hagi a fost unul dintre invitații de onoare ai lui Ion Țiriac. Magnatul și-a expus cele 300 de mașini la Țiriac Collection, acolo unde oricine poate merge să viziteze începând din nou, de azi.</p>
<p>În cadrul evenimentului, Ion Țiriac a vorbit despre mașinile sale, dar și despre ce mașină i s-ar potrivit din toată colecția celui mai mare fotbalist român din istorie. Îl știe foarte bine pe Hagi și modestia îl caracterizează, astfel că nu există mașină care l-ar putea reprezenta pe „Rege”, ci el ar putea reprezenta orice mașină.</p>
<blockquote><p>„Hagi a fost întotdeauna un om foarte talentat, dar și foarte calculat. Nu cred că lui Hagi i s-ar potrivi o mașină de 1.500 de cai sau o limuzină de 20 de metri. A fost întotdeauna la locul lui, a fost un om modest, de aia îl și numim regele nostru. Deci el ar putea să conducă orice mașină, pentru că mașina s-ar transforma în Hagi, nu Hagi trebuie să se transforme în mașină. La Ianis e altceva. Dar, astăzi, eu prefer o mașină solidă pe șosea, decât una rapidă”, a spus Ion Țiriac.</p></blockquote>
<h2><span>Țiriac Collection își redeschide porțile</span></h2>
<p>Celebrul muzeu cu mașini al lui Ion Țiriac își redeschide porțile pentru vizitatori. Au avut loc modificări majore pentru a putea expune peste 300 de mașini pe care magnatul <span>nu a vrut să le vândă</span>, deși a avut o ofertă impresionantă, dar pe care le-a donat fundației condusă de fiul său, Alexandru Țiriac.</p>
<blockquote><p>„E cea mai mare colecție de automobile și câteva motociclete din Europa. Toate valorile dinăuntru au fost plătite, am un singur cadou, o mașină de Formula 1. Dar, veți vedea modele de la final de la 1800, până la cele care au ajuns săptămâna trecută.</p>
<p>Vreau să mulțumesc nominal în acest fel lui Bentley, care a făcut niște unicate pentru România. Și firma Porsche a făcut 10 mașini numite Transfăgărșan, ne-au onorat pe noi, românii, și ne-au dat 001, care e din nou în această colecție. O să vină în viitor anul acesta o surpriză”, a precizat miliardarul.</p></blockquote>

]]></description>
    </item>
  </channel>
</rss>
