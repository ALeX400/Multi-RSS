<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Accident șocant în timpul unei curse de MotoGP! Care este starea piloților. FOTO</title>
      <link>https://www.prosport.ro/moto-gp/accident-socant-in-timpul-unei-curse-de-motogp-care-este-starea-pilotilor-foto-20022599</link>
      <description><![CDATA[<img src="https://www.prosport.ro/wp-content/uploads/2024/11/Accident-socant-in-timpul-unei-curse-de-MotoGP-Care-este-starea-pilotilor.-FOTO-1400x933.jpg"/><br/><p>Duminică, 3 noiembrie 2024, în timpul cursei de la Sepang, Malaezia, din etapa 19 a MotoGP, pe circuit a avut loc un accident șocant, la capătul căruia trei piloți au scăpat cu viață ca prin minune.</p>
<p>Accidentul s-a produs chiar în primul tur, iar în prim-planul acestuia s-au aflat Jack Miller (29 de ani), Brad Binder (29) și Fabio Quartararo (25), de la echipele Red Bull KTM Factory Racing, respectiv Monster Energy Yamaha.</p>
<h2><span>„Am auzit o bubuitură și am știut că a fost capul lui Jack”. Accident șocant pe circuitul de la Sepang, în etapa 19 din MotoGP. Miller, Binder și Quartararo au scăpat ca prin minune</span></h2>
<p>Duminică, pe circuitul de la Sepang, Malaezia, a avut loc cursa din etapa 19 a campionatului MotoGP, iar triumfător a ieșit italianul Francesco Bagnaia, din echipa Ducati Lenovo. Imediat în spatele acestuia, la puțin peste 3 secunde, a încheiat spaniolul Jorge Martin, de la Prima Pramac Racing. Iar podiumul a fost completat tot de un italian, respectiv Enea Bastianini, care concurează tot pentru Ducati.</p>
<p>Din nefericire, cursa din Malaezia <span>a fost umbrită de un accident șocant</span>, care s-a petrecut chiar în primul tur. Imediat după primul viraj, mai multe motociclete au intrat în coliziune, iar cei care s-au prăbușit au fost Jack Miller, Brad Binder, ambii din echipa Red Bull, și Fabio Quartararo, de la Yamaha.</p>
<p>Imaginile surprinse cu accidentul sunt de-a dreptul înfiorătoare, mai ales că piloții Red Bull au rămas amândoi inerți la pământ. În schimb, Fabio Quartararo, de la Yamaha, a izbutit să se ridice și să alerge spre boxe, de unde a luat motocicleta de rezervă și a continuat cursa.</p>
<p>Imediat după accident, organizatorii au ridicat steagul roșu, iar personalul medical a intrat pe circuitul de la Sepang pentru a le acorda îngrijiri lui Jack Miller și Brad Binder. Din fericire, ambii au fost stabilizați și au scăpat fără consecințe grave, după cum se arată pe <span>Motorsport.com</span>. Mai mult, Binder a încercat și el să revină în cursă, însă durerile pe care le-a simțit în zona umărului au fost prea puternice și a renunțat în cele din urmă.</p>
<blockquote><p>În timpul accidentului nici măcar nu am văzut ce se întâmplă. Dar am auzit o bubuitură din spate și am știut că a fost capul lui Jack (n.r. – a dat cu casca de asfalt). Apoi l-am văzut întins pe o parte… Sunt foarte fericit că e bine”, a spus Fabio Quartararo, potrivit sursei citate.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/CHfPpNKsIac?si=HL6ThWwEyURJ7nNl" title="YouTube video player" width="560"></iframe></p>
<h2><span>A încheiat cursa pe locul 6</span></h2>
<p>În ciuda accidentului în care a fost implicat și în urma căruia și-a pierdut prima motocicletă, Fabio Quartararo a revenit în cursă și a reușit o performanță senzațională. El a recuperat din handicapul cu care a pornit, iar <span>la capătul Marelui Premiu de la Sepang a terminat</span> pe locul 6 în clasament.</p>
<blockquote><p>Putem spune că suntem fericiți după tot ce s-a întâmplat în acest weekend”, a completat pilotul francez.</p></blockquote>
<p>Revenind la cei doi piloți care au ieșit mai avariați din accident, Francesco Guidotti, team managerul echipei Red Bull KTM, a confirmat pentru <span>MotoGP.com</span> că atât Jack Miller, cât și Brad Binder sunt în afara oricărui pericol.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/p7ejgT0HnN8?si=DvHJ9HzysX3w6lgj" title="YouTube video player" width="560"></iframe></p>

]]></description>
    </item>
    <item>
      <title>Cine este Tudor Tudurachi, pilot dublu premiat la Gala Federației Române de Automobilism Sportiv! „Urmează o cursǎ de 24 de ore din Dubai”. SPECIAL</title>
      <link>https://www.prosport.ro/alte-sporturi/auto-moto/cine-este-tudor-tudurachi-pilot-dublu-premiat-la-gala-federatiei-romane-de-automobilism-sportiv-urmeaza-o-cursa-de-24-de-ore-din-dubai-special-20042293</link>
      <description><![CDATA[<img src="https://www.prosport.ro/wp-content/uploads/2024/12/Cine-este-Tudor-Tudurachi-pilot-dublu-premiat-la-Gala-Federatiei-Romane-de-Automobilism-Sportiv-„Urmeaza-o-cursa-de-24-de-ore-din-Dubai-1400x933.jpg"/><br/><p>Tudor Tudurachi (17 ani), pilotul ieşean care a participat pentru prima datǎ în acest an la douǎ mari competiții de anduranțǎ, una la categoria Logan în Romania şi una la categoria GT4 în Germania – şi le-a câştigat pe amândouǎ, a fost dublu premiat, sâmbǎtǎ, la Gala Federației Române de Automobilism Sportiv (FRAS).</p>
<p>Puștiul a câștigat Romanian Endurance Series clasa Logan Cup înainte de ultima etapă, în condițiile în care la această clasă au fost cei mai mulți piloți la start.</p>
<h2><span>Tudor Tudurachi este mare speranță dintr-un sport extrem, pilot dublu premiat la Gala Federației Române de Automobilism Sportiv</span></h2>
<p>Pe lângǎ competiția din țara noastrǎ, Tudor a fost cel mai bun pilot şi la campionatul german Spezial Tourenwagen Trophy (STT).</p>
<p>„Pentru mine, aceste premii reprezintǎ foarte mult, pentru cǎ, atât în România, cât şi în Germania, a fost prima oarǎ când am participat la competiții de GT4 la cel mai înalt nivel.</p>
<p>Sunt foarte mândru cǎ le-am câştigat pe amândouǎ de la prima participare. Îmi doresc sǎ urmeze multe de acum înainte şi pe pistele din România şi pe cele din strǎinǎtate.</p>
<p>În ianuarie, particip la prima mea cursǎ de 24 de ore din Dubai, unde vreau sǎ obțin rezultate care sǎ-i facǎ pe români mândri de mine”, spune Tudor, proaspǎt premiat</p>
<p>În unele curse din România au existat şi defecțiuni tehnice, care l-au provocat să își depășească limitele pentru a diminua ecartul în raport cu piloții din față, ca să poată câștiga puncte importante.</p>
<p>Chiar dacă Tudor pilotează singur, el nu e singur în nicio cursă, iar reușitele lui nu ar fi fost posibile fără echipa sa Willi Motorsport – antrenorul său Sergiu Nicolae și mecanicii.</p>
<h2><span>„Germanilor nu le venea să creadă”</span></h2>
<p>Tudor încheie 2024 cu rezultate excepționale pentru un sportiv de 17 ani. În Germania a făcut istorie, fiind cel mai tânăr campion din istoria de 40 de ani a STT.</p>
<p>„Nu a câștigat niciodată un pilot cu vârsta de 16 ani. Eu am împlinit 17 ani înainte de ultima cursă a campionatului. La fiecare cursă organizatorii îmi aminteau, în spirit de glumă, că sunt singurul pilot care are voie să concureze doar după ce semnează părinții.</p>
<p>De asemenea, sunt singurul român cu performanțe și titluri internaționale la categoria GT4. Germanilor nu le venea să creadă că un băiat de 16 ani din Iași, România, reușește să câștige o cursă în fața unor piloți experimentați”, spune Tudor Tudurachi.</p>
<p>În GT4 poți participa după 16 ani, însă nici la această vârstă nu ți se permite accesul pe toate pistele. Cei mai mulți copii încep să piloteze la 13-14 ani pe mașini foarte mici (Volkswagen Lupo, Dacia Logan, Suzuki Swift).</p>
<p>Tudor a ales să sară peste această etapă și să concureze direct la categoria GT4, unde mașinile sunt mult mai puternice și nivelul competițional este unul foarte ridicat, unde participă piloți cu experiență, cu vârste de peste 20 de ani.</p>
<p>El a început antrenamentele pe un BMW M4 GT4 la 15 ani și a participat la primul concurs de la această categorie la o săptămână după ce a împlinit 16 ani.</p>
<h2><span>Ce urmează pentru 2025</span></h2>
<p>După un 2025 cu multe performanțe, Tudor va trece la un nivel competițional superior și va participa la GT4 European Series, campionat european unde vin cele mai puternice echipe europene ale clasei GT4.</p>
<p>Pilotul va reprezenta România în echipă cu antrenorul său, Sergiu Nicolae.</p>
<p>Mergând până la capătul viselor, obiectivul cel mai important al lui Tudor este să câștige o cursă de 24 de ore la categoria GT3. Dar, pentru a ajunge la această performanță, și-a propus să aibă o evoluție firească, etapizată și să dobândească suficientă experiență prin participarea la cele mai importante competiții ale clasei GT4.</p>
<p>„Voi participa la curse de 24 de ore unde voi viza, evident, cel puțin un loc pe podium. De asemenea, îmi doresc un titlu european la categoria GT4. Așadar, ca un prim pas spre visul meu măreț voi participa în 2025 la GT4 European Series, unde voi încerca să fac din nou istorie”, promite Tudor.</p>

]]></description>
    </item>
    <item>
      <title>Reacția lui Elon Musk după ce a văzut cum arată un Cybertruck colantat în alb de către un fotbalist</title>
      <link>https://www.prosport.ro/alte-sporturi/auto-moto/reactia-lui-elon-musk-dupa-ce-a-vazut-cum-arata-un-cybertruck-colantat-in-alb-de-catre-un-fotbalist-20037420</link>
      <description><![CDATA[<img src="https://www.prosport.ro/wp-content/uploads/2024/11/Reactia-lui-Elon-Musk-dupa-ce-a-vazut-cum-arata-un-Cybertruck-colantat-in-alb-de-catre-un-fotbalist-1400x775.jpg"/><br/><p>Isaiah Simmons (26 de ani), jucător profesionist de fotbal american la New York Giants, în National Football League (NFL), a izbutit să îi atragă atenția miliardarului Elon Musk (53), după ce și-a colantat mașina Cybertruck într-un mod inedit.</p>
<p>Patronul Tesla, Space X și X nu s-a putut abține și i-a lăsat un comentariu sugestiv lui Simmons. Iar acesta din urmă, vizibil impresionat, a reacționat.</p>
<h2><span>„Apreciez, frate!”. Starul NFL Isaiah Simmons, copleșit de un mesaj pe care l-a primit de la Elon Musk</span></h2>
<p>Isaiah Simmons, starul din NFL al celor de la New York Giants, este mândrul posesor al unui autoturism marca Tesla, modelul Cybertruck.</p>
<p>Celebrul SUV 100% electric este renumit la nivel mondial pentru aspectul său futurist și ieșit din tipare. Dacă toate mașinile, mai ales cele electrice, încearcă să aibă o aerodinamică aproape perfectă, <span>Tesla Cybertruck sfidează această regulă</span> și afișează un aspect foarte colțuros.</p>
<p>Și cu toate că mașina este extrem de diferită față de cele mai multe autoturisme din trafic, mulți milionari aleg să o personalizeze în diverse moduri.</p>
<p>Este și cazul lui Isaiah Simmons, care și-a dus Cybertruck-ul la celebrul atelier Abushi Automotive Design din New York. Aici, întreaga mașină i-a fost colantată în alb mat, doar oglinzile și cauciurile rămânând negre, pentru a crea puțin contrast. În schimb, până și jantele au fost colantate în alb mat.</p>
<p>Cei de la Abushi au creat un videoclip special de prezentare pentru mașina lui Isaiah Simmons, iar starul din NFL a distribuit și el filmarea pentru a se mândri cu noua sa bijuterie.</p>
<p>Iar spre surprinderea fotbalistului de la New York Giants, printre cei care <span>au reacționat la postare s-a regăsit și Elon Musk</span>, patronul Tesla.</p>
<p>Miliardarul a ținut să valideze designul superb pe care l-au realizat cei de la atelierul Abushi Automotive Design din New York și a scris un singur cuvânt:</p>
<blockquote><p>Nice (n.r. – frumos)”, a postat Elon Musk, în secțiunea de comentarii.</p></blockquote>
<p>Copleșit de comentariul pe care l-a primit de la miliardar, Isaiah Simmons a răspuns:</p>
<blockquote><p>Appreciate it, bro! (n.r. – Apreciez, frate!”)”, a scris Isaiah Simmons.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/C69iprWPwXG/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by ABUSHI (@abushi)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Ce au spus internauții despre Cybertruck-ul starului din NFL</span></h2>
<p>Nu doar Elon Musk a fost încântat să vadă aspectul elegant al mașinii Tesla Cybertruck deținută de Isaiah Simmons. Internauții s-au înghesuit și ei în secțiunea de comentarii și au lăudat, rând pe rând, treaba făcută de cei de la Abushi:</p>
<blockquote><p>Probabil singurul colant care arată mai bine decât argintiul original” / „Ai transformat Cybertruck-ul într-o pânză pentru creativitatea și imaginația umană” / „Această mașină este magnifică în orice culoare”, sunt doar câteva dintre mesajele lăsate de internauți, la postarea lui Isaiah Simmons.</p></blockquote>
<p>Potrivit <span>Forbes.com</span>, cea mai economică versiune de Tesla Cybertruck are un preț de pornire de 79.990 dolari. Este vorba despre varianta cu două motoare. În schimb, varianta premium, cu trei motoare, are un preț de pornire de la 99.990 dolari, informează aceeași sursă.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/C69ew_3AoMN/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Isaiah Simmons (@isaiahsimmons)</p>
</div>
</blockquote>
<p><script async="" src="//www.instagram.com/embed.js"></script></p>

]]></description>
    </item>
    <item>
      <title>„Operațiunea Titan”. Cum a fost dezmembrată cea mai periculoasă rețea de hoți de mașini sport de lux, după o investigație de 7 ani. „Prădătorii” aveau 30 de bolizi de 7.700.000 de euro în garaje clandestine</title>
      <link>https://www.prosport.ro/diverse/operatiunea-titan-cum-a-fost-dezmembrata-cea-mai-periculoasa-retea-de-hoti-de-masini-sport-de-lux-dupa-o-investigatie-de-7-ani-pradatorii-aveau-30-de-bolizi-de-7-20020946</link>
      <description><![CDATA[<img src="https://www.prosport.ro/wp-content/uploads/2024/10/„Operatiunea-Titan.-Cum-a-fost-dezmembrata-cea-mai-periculoasa-retea-de-hoti-de-masini-sport-de-lux-dupa-o-investigatie-de-7-ani.jpg"/><br/><p>„Operațiunea Titan” a destructurat cea mai periculoasă rețea de hoți de mașini de lux, după o investigație de șapte ani.</p>
<p>Polițiștii britanici au demarat o investigație la capătul căreia au pus capăt unei rețele de hoți care aveau 30 de bolizi în valoare de 7,7 milioane de euro în mai multe garaje clandestine.</p>
<h2><span>Cum a destructurat poliția cea mai periculoasă rețea de hoți de mașini</span></h2>
<p>O rețea cunoscută de contrabandă de mașini sport de lux a fost destructurată de poliție, la capătul a șapte ani de investigații. „Operațiunea Titan” a avut succes recuperându-se bolizi de lux precum un Huracan Spyder, în valoare de peste 300.000 de euro.</p>
<p>Startul operațiunii a avut loc în momentul în care poliția a confiscat mai multe mașini furate dintr-un container în portul din Southampton. În urma unor cercetări a reieșit faptul că aceeași persoană care deținea containerul trimitea mașini de lux din Marea Britanie pe care le obținea în mod fraudulos.</p>
<p>Bărbatul, cunoscut sub numele de Boy Unity, a recrutat de-a lungul timpului mai multe persoane printre care și patru britanici cu ajutorul cărora a pus la cale cea mai periculoasă rețea de hoți de mașini de lux.</p>
<p>Hoții au pus mâna pe 35 de mașini în mod fraudulos, iar uneori foloseau chiar propriile detalii atunci când falsificau documentele. Mașinile achiziționate în mod ilegal erau exportate în Thailanda, folosind transportul maritim.</p>
<p>Potrivit The Sun, poliția a descris această operațiune ca fiind o fraudă financiară „sofisticată”, recuperând modele de mașini de lux Porsche, Mercedes și Ford.</p>
<h2><span>30 din cele 35 de mașini furate, recuperate de poliție</span></h2>
<p>Descoperirea făcută de poliție în portul Southampton a fost extrem de importantă fiindcă a jucat un rol important în interceptarea hoțiilor. Astfel, autoritățile britanice au putut lucra cu cele thailandeze ajungând să descopere rând pe rând hoții.</p>
<p>„Descoperirea de la Southampton Port a fost punctul pivot care ne-a determinat apoi să lucrăm cu autoritățile thailandeze și agențiile naționale de criminalitate pentru a descoperi ceea ce a fost o întreagă organizație criminală”, a declarat Sharon Naughton, șefa NaVCIS, potrivit <span>The Sun</span>.</p>
<p>Companiile care vând astfel de mașini încearcă să ia acum măsuri suplimentare pentru a se proteja împotriva exportului din țară fără să fie alertate. Schema pusă la cale de hoți a făcut pagube uriașe, de peste 7,7 milioane de euro, astfel că e o lovitură importantă dată companiilor de leasing care le-au pus mașinile la dispoziție hoțiilor.</p>
<p>Bărbatul din spatele organizației criminale se află în arest, în așteptarea sentinței.</p>

]]></description>
    </item>
    <item>
      <title>Inspirația vine din scaunul rulant. Pilotul român de Cartea Recordurilor, curs inspirațional de motorsport: „Nu există limite în fața pasiunii”. SPECIAL</title>
      <link>https://www.prosport.ro/alte-sporturi/auto-moto/inspiratia-vine-din-scaunul-rulant-pilotul-roman-de-cartea-recordurilor-curs-inspirational-de-motorsport-nu-exista-limite-in-fata-pasiunii-special-20023618</link>
      <description><![CDATA[<img src="https://www.prosport.ro/wp-content/uploads/2024/11/ciprian-lupu-singurul-campion-auto-tetraplegic-8-1400x933.jpeg"/><br/><p>Circuitul Motorpark din Adâncata a fost, zilele trecute, gazda unui eveniment unic în România, organizat de Ciprian Lupu, singurul pilot tetraplegic din lume care a reușit să devină campion național la raliuri.</p>
<p>Cursul, devenit deja unul de tradiție la finalul fiecărui sezon, este destinat exclusiv persoanelor în scaun rulant.</p>
<h2><span>Ciprian Lupu impresionează lumea din jurul său cu sportul pe care-l practică</span></h2>
<p>La eveniment au participat șapte tineri cu dizabilități locomotorii, dornici să învețe tainele motorsportului și să își depășească limitele alături de oameni care împărtășesc aceeași pasiune pentru viteză și adrenalină.</p>
<p>Nu doar Ciprian a fost prezent să îi inspire, dar mentori le-au fost cei mai în vogă piloți români ai momentului la raliuri, Simone Tempestini, de 9 ori campion național absolut, și Norbert Maior, campion european și vicecampion mondial de juniori.</p>
<p>Ciprian Lupu, care a intrat în motorsport acum șase ani, a dovedit că limitele fizice nu pot sta în calea determinării. În ciuda tetraplegiei, acesta a avut ambiția de a participa la raliuri și de a concura la cel mai înalt nivel.</p>
<p>Determinarea sa nu doar că l-a transformat într-un pilot de succes, dar l-a și inspirat să devină mentor pentru persoanele cu dizabilități care visează să intre în lumea motorsportului.</p>
<p>„Vreau să le arăt că dacă eu am reușit să îmi îndeplinesc visul, și ei o pot face. Mulțumesc Hidroelectrica pe această cale fiindcă a făcut posibil acest vis”, a declarat Ciprian.</p>
<h2><span>Experiența circuitului și lecțiile celor mai buni piloți din țară</span></h2>
<p>În cadrul cursului de la Adâncata, cei șapte tineri au avut ocazia să învețe tehnici de pilotaj, dar și de conducere defensivă, atât de la Ciprian, cât și de la doi dintre cei mai de succes piloți de raliuri din România: Norbert Maior și Simone Tempestini.</p>
<p>Cei doi campioni s-au alăturat inițiativei și au lucrat împreună cu Ciprian pentru a le oferi participanților o experiență completă pe circuit. Lecțiile au inclus tehnici de pilotaj, de control al mașinii și de gestionare a situațiilor de urgență, dar și o sesiune de discuții despre mindset-ul necesar în sport și despre modul în care îți poți folosi emoțiile pentru a excela.</p>
<p>Simone Tempestini, multiplu campion de raliuri, a povestit că a fost impresionat de dorința de învățare și de curajul celor prezenți. „Este extraordinar să vezi cum acești tineri își doresc să își trăiască visul, indiferent de obstacole.</p>
<p>Pentru mine, această experiență a fost o lecție de perseverență. Nu știu dacă eu îi inspir pe ei, dar cu siguranță mentalitatea lor de învingători mă inspiră pe mine”, a declarat el.</p>
<h2><span>Pasiunea care depășește orice obstacol</span></h2>
<p>Pentru participanți, cursul de pilotaj a fost mai mult decât o simplă experiență de condus pe circuit. Mulți dintre ei nu avuseseră până acum șansa de a experimenta un astfel de nivel de adrenalină și viteză, iar pentru unii, evenimentul a reprezentat chiar o primă întâlnire cu motorsportul.</p>
<p>Însă, sub îndrumarea lui Ciprian și a celor doi campioni, fiecare dintre cei șapte a reușit să își depășească temerile și să se lase purtat de pasiunea pentru viteză.</p>
<p>Unul dintre participanți, Dănuț Briceag, a mărturisit că este pasionat de motorsport.</p>
<p>„A fost o experiență incredibilă. M-am simțit liber, m-am simțit în control. Ciprian ne-a arătat că putem fi campioni în propriile noastre vieți, chiar și atunci când lumea ne spune că suntem limitați.</p>
<p>Nu știu dacă aș putea să ajung vreodată la raliuri, poate doar din postura de copilot, acolo cred că m-aș descurca mai bine”, a afirmat cursantul.</p>
<h2><span>Impactul inițiativei lui Ciprian Lupu asupra comunității</span></h2>
<p>Inițiativa lui Ciprian Lupu a avut un impact profund nu doar asupra participanților, ci și asupra întregii comunități de motorsport și a celor care urmăresc poveștile inspiraționale ale persoanelor cu dizabilități.</p>
<p>Prin acest curs de pilotaj, Ciprian speră să atragă atenția asupra nevoii de incluziune în toate domeniile și să transmită un mesaj puternic: dizabilitatea nu definește limitele unui om.</p>
<p>„Este ceva ce vreau să ofer la rândul meu după ce am avut ocazia de a învăța de la cei mai buni în acești ani. Cred cu tărie că motorsportul este pentru toată lumea.</p>
<p>Prin acest eveniment am vrut să le ofer celor aflați în aceeași situație ca mine o șansă de a trăi această experiență, de a simți adrenalina și bucuria de a fi la volan. Este un mesaj pentru noi toți – limitele sunt doar mentale”, a spus Ciprian.</p>
<p>Cursul de la Motorpark este unul dintre planurile ambițioase ale lui Ciprian. Acesta intenționează să organizeze mai multe evenimente similare și să creeze o comunitate de susținere și mentorat pentru tinerii cu dizabilități care vor să urmeze un drum similar.</p>
<p>De asemenea, Lupu speră că, prin acest proiect, va contribui la schimbarea percepției publice și la eliminarea stereotipurilor legate de dizabilitate.</p>
<h2><span>În România există peste 9.000 de mașini special adaptate pentru șoferi cu dizabilități</span></h2>
<p>„Mi-aș dori ca unul dintre cei șapte să îmi devină rival în Campionatul Național de Raliuri. Există deja un alt prieten, Cătălin Petroșanu, care a fost în trecut la curs, iar acum a început să participe la curse.</p>
<p>Cine știe, poate pe viitor, vom avea o clasă dedicată în campionate”, a adăugat cel care în 2022 a intrat în Cartea Recordurilor ca fiind primul pilot din lume în scaun rulant care câștigă un titlu național într-un campionat de raliuri.</p>
<p>Prin inițiativa sa, Ciprian Lupu ne-a arătat că adevărata putere stă în voință și pasiune, iar povestea sa este un exemplu că orice vis poate deveni realitate, indiferent de piedici. În România, conform statisticilor, sunt 9.000 de mașini special adaptate pentru șoferi care au anumite dizabilități.</p>

]]></description>
    </item>
  </channel>
</rss>
