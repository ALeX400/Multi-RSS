<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Campionatul Mondial de Supermoto va fi la Târgu Mureș în acest weekend. Concurează 30 de piloți și evenimentul sportive se transmite în 90 de țări. VIDEO</title>
      <link>https://www.prosport.ro/alte-sporturi/auto-moto/campionatul-mondial-de-supermoto-va-fi-la-targu-mures-in-acest-weekend-concureaza-30-de-piloti-si-evenimentul-sportive-se-transmite-in-90-de-tari-19981504</link>
      <description><![CDATA[<img src="https://www.prosport.ro/wp-content/uploads/2024/09/Campionatul-Mondial-de-Supermoto-va-fi-la-Targu-Mures-in-acest-weekend.jpg"/><br/><p>Circuitul de la Târgu Mureș, Transilvania Motor Ring, e gazdă în premieră pentru România a Campionatului Mondial de Supermoto, în acest weekend.</p>
<p>Evenimentul e unul de anvergură el urmând a fi transmis în peste 90 de state ale lumii. Peste 30 de piloți din 14 țări se vor întrece pe cel mai spectaculos circuit din România.</p>
<h2><span>Campionatul Mondial de Supermoto va fi la Târgu Mureș în acest weekend. Concurează 30 de piloți</span></h2>
<p>1600 de metri din care 350 de offroad, cu sărituri, curbe și derapaje controlate fac parte din rețeta unui eveniment de prestigiu organizat în țara noastră.</p>
<p>Circuitul de Supermoto din Ardeal a fost construit în această primăvară de o echipă de specialiști veniți tocmai din Italia. Acesta a fost inaugurat în august odată cu o etapă de Campionat Național de Super Moto.</p>
<p><span>Campionul mondial en titre, Marc Reiner Schmidt</span>, și liderul actual al clasamentului general va fi și el prezent pentru a-și duce lupta pentru titlul suprem împotriva francezului Thomas Chareye și a italianului Elia Sammartin, cu trei etape înainte de finalul stagiunii 2024.</p>
<p>Grand Prix of Romania este etapa a 6-a din Campionatul Mondial dar cu această ocazie circuitul de la Târgu Mureș va găzdui și manșe din Campionatul European și Baclanic de Supermoto.</p>
<h2><span>Cel mai mare eveniment moto în România</span></h2>
<p>„Dezvoltam și partea de turism odată cu acest eveniment unic în România. Am pus Cerghidul (localitatea de lângă Târgu Mureș unde e circuitul) pe harta lumii, alături de Londra sau alte orașe mari care găzduiesc astfel de competiții.</p>
<p>După doi ani de muncă am reușit să aducem acest campionat aici iar impactul financiar nu e unul mare pentru că avem oameni care ne ajută, voluntari, iar la circuit avem toate elementele logistice necesare, gen ambulanță sau restaurant. Acest campionat e Formula 1 în Supermoto.</p>
<p>E cel mai mare eveniment care se poate organiza în această nișă de motorsport”, a precizat Thomas Moldovan, unul din coordonatorii acestei competiții.</p>

]]></description>
    </item>
    <item>
      <title>Lupta decisivă la podiumul final din 2024 la viteză în coastă! Cine se află printre favoriți</title>
      <link>https://www.prosport.ro/alte-sporturi/auto-moto/lupta-decisiva-la-podiumul-final-din-2024-la-viteza-in-coasta-cine-este-favorit-19981250</link>
      <description><![CDATA[<img src="https://www.prosport.ro/wp-content/uploads/2023/08/costel-casuneanu1-1400x933.jpg"/><br/><p>Costel Cășuneanu revine în Pasul Gutâi din Maramureș, traseu unde acum doi ani a câștigat, deși avea o mână în gips.</p>
<p>De data aceasta, pilotul băcăuan își poate asigura un loc pe podiumul final al sezonului 2024 la Masters, divizia de top a Campionatului Național de Viteză în Coastă.</p>
<h2><span>Cine va fi pe podiumul final din 2024 la viteză în coastă! Cine este favorit</span></h2>
<p>După ce în primăvară a decis să renunțe la monopostul Wolf și să piloteze din nou pe un model Skoda Fabia RS, Cășuneanu s-a reacomodat rapid și la Sinaia chiar a stabilit un nou record de timp pe cel mai vechi traseu de viteză în coastă din țara noastră.</p>
<p>Cu două clasări pe 2 și alte două clasări pe 4 în primele patru runde ale sezonului în curs, Cășuneanu este pe poziția a doua în clasamentul Categoriei I, cu 60 de puncte, iar o clasare pe podium în acest weekend, la Maramureș Hill Climb Challenge, i-ar asigura un nou podium general în clasamentul final, al treilea consecutiv pentru cel care în trecut concura doar la etape de off road și rally raid.</p>
<p>„E un traseu care mi-a plăcut dintotdeauna. Acum doi ani am obținut victoria la categorie, deși aveam o mână în gips, iar anul trecut am fost pe 3 la open. Am început să mă reacomodez la turisme și cumva îmi pare rău că e deja penultima etapă a sezonului, dar ne vom bucura de fiecare kilometru de traseu”, a spus Cășuneanu.</p>
<h2><span>Cursa este duminică la ora 13.00</span></h2>
<p>Un total de 60 de piloți sunt înscriși la Maramureș Hill Climb Challenge, care va începe sâmbătă dimineață cu manșele de recunoaștere, urmate de antrenamentele cronometrate.</p>
<p>Cele două manșe de concurs decisive pentru a stabili cei mai buni piloți sunt programate pentru duminică de la ora 13:00.</p>
<p>Pe lângă podiumul de la viteză în coastă, Cășuneanu mai este în obiectiv și pentru titlul la echipe cu Impuls Leasing Team la Super Rally, dar și titlul de campion la turisme.</p>
<p>Ultimele două etape de la Super Rally vor fi în octombrie, la București și Mangalia.</p>

]]></description>
    </item>
    <item>
      <title>Ce a descoperit un bărbat într-un subsol părăsit. „Bijuteria” a stat neatinsă timp de 34 de ani: cum arată acum</title>
      <link>https://www.prosport.ro/alte-sporturi/auto-moto/ce-a-descoperit-un-barbat-intr-un-subsol-parasit-bijuteria-a-stat-neatinsa-timp-de-34-de-ani-cum-arata-acum-19982275</link>
      <description><![CDATA[<img src="https://www.prosport.ro/wp-content/uploads/2024/09/Ce-a-descoperit-un-barbat-intr-un-subsol-parasit.-Bijuteria-a-stat-neatinsa-timp-de-34-de-ani.-cum-arata-acum-1400x787.jpg"/><br/><p>Un bărbat a făcut o descoperire inedită într-un subsol părăsit. Este vorba despre o mașină Camaro, un model rar, care a stat neatins timp de 34 de ani.</p>
<p>Cu toții am văzut poveștile despre mașinile care au fost găsite „accidental”.</p>
<p>Acestea sunt mașini grozave care au fost depozitate pentru a fi reparate sau poate de unele proprietarii nu au avut timp și au cam uitat de ele.</p>
<h2><span>„Bijuterie” neatinsă timp de 34 de ani, găsită într-un subsol părăsit de un bărbat</span></h2>
<p>Acesta este și cazul lui Camaro Z28 1LE IROC din 1990, care a fost ascuns <span>într-un subsol timp de 34 de ani</span>.  Are șase mile pe odometru și nu a fost niciodată înmatriculat sau condus.</p>
<p>Acest Camaro 1LE cu opțiuni perfecte a fost cumpărat și apoi depozitat, unde a fost uitat timp de peste trei decenii.</p>
<p>Rezultatul este acela că are cel mai mic kilometraj 1LE IROC Z28 Camaro de pe planetă.</p>
<ul>
<li>Vezi pozele cu Camaro Z28 1LE IROC din 1990 <span>AICI</span>.</li>
</ul>
<h2><span>Care este povestea „bijuteriei”: „Tolston era convins că acesta era Camaro-ul pe care trebuia să îl aibă”</span></h2>
<p>„Povestea noastră începe cu iubitorul de Camaro Donald Toalston. Toalston a citit prima dată despre Camaro 1LE «Ordered to Go» în revista Car Craft în martie 1989. Mai târziu, în același an, a citit un articol în revista Super Chevy intitulat The Secret Camaro.</p>
<p>Aceste două povestiri l-au convins pe Tolston că acesta era Camaro-ul pe care trebuia să îl aibă. El a mers la Lavery Chevrolet din Alliance, Ohio, pentru a obține Camaro cu opțiunile potrivite.</p>
<p>Dacă Lavery vă sună cunoscut, este pentru că a fost un dealer de înaltă performanță în anii 1960 și a vândut COPO #65, un Camaro 1969 cu opțiunea ultra-rare 9737! Camaro 1990 a fost livrat de Cassens Transport Company de la uzina Camaro pe 4 ianuarie 1990, către Lavery Chevrolet. Observați opțiunile rare de eliminare a radioului și a autocolantului (…)”, au notat jurnaliștii de la <span>Motortrend</span>.</p>
<p>Odată livrat la Lavery, <span>modelul</span> Camaro 1990 1LE Z28 IROC a trecut prin inspecția de predare-primire (PDI).</p>
<p>Donald Toalston s-a asigurat că dealerul a îndepărtat cu atenție autocolantul de pe geam și a găsit fișa de construcție a mașinii, care arată în mod clar codul opțiunii 1LE, împreună cu detalii specifice, cum ar fi opțiunile de eliminare a autocolantului și a radioului.</p>
<p>După PDI, rarul Camaro a stat pe podeaua showroom-ului dealerului timp de două săptămâni înainte de a fi transportat cu o platformă la clădirea avocatului lui Toalston și manevrat într-un colț al subsolului.</p>
<p>În acel moment avea 6,3 mile pe odometru și nici măcar nu fusese înmatriculată. Și acolo a stat, depozitată corespunzător pe cricuri, sub un capac de mașină timp de 34 de ani.</p>
<p>Sursa foto: Facebook <span class=""><span class="xt0psk2">Jeff Makovich </span></span>și motortrend.com</p>

]]></description>
    </item>
    <item>
      <title>Concedieri masive la DACIA. Sumele uriașe pe care le primesc cei care aleg să plece de bunăvoie din fabrică de la 1 octombrie</title>
      <link>https://www.prosport.ro/alte-sporturi/auto-moto/concedieri-masive-la-dacia-sumele-uriase-pe-care-le-primesc-cei-care-aleg-sa-plece-de-bunavoie-din-fabrica-de-la-1-octombrie-19982325</link>
      <description><![CDATA[<img src="https://www.prosport.ro/wp-content/uploads/2024/09/Concedieri-masive-la-DACIA.-Sumele-uriase-pe-care-le-primesc-cei-care-aleg-sa-plece-de-bunavoie-din-fabrica-de-la-1-octombrie.webp"/><br/><p>De la 1 octombrie, compania Dacia anunță începerea unui nou program de concedieri voluntare. Angajații care aleg să plece de bunăvoie din fabrică vor fi răsplătiți cu sume uriașe de reprezentanții companiei.</p>
<p>Astfel, personalul poate primi sume de până la 200.000 de lei, în funcție de vechimea pe care o are fiecare angajat în cadrul fabricii.</p>
<p>Motivul concedierilor masive este reorganizarea companiei.</p>
<h2><span>Concedieri voluntare la Dacia. Angajații care aleg să plece de bunăvoie din fabrică de la 1 octombrie primesc mari sume de bani</span></h2>
<p>Mai exact, producătorul de <span>mașini Dacia</span> le propune angajaților să demisioneze din companie, în schimbul unor sume de bani deloc mici, cuprinse între 22.000 lei și 185.000 de lei.</p>
<p>Schimbările vin  în contextul modernizării proceselor de producție și adaptarea unor noi modele și tehnologii de automatizare, potrivit<span> Profit.ro</span>.</p>
<p>Iată ce sume primesc angajații, în funcție de vechime:</p>
<ul>
<li>2 și 4 ani vechime – 55.000 de lei</li>
<li>4 și 8 ani vechime – 98.000 de lei</li>
<li>8-12 ani vechime – 120.000 de lei</li>
<li>12-16 ani vechime – 150.000 de lei</li>
<li>peste 16 ani vechime – 185.000 de lei</li>
</ul>
<p>Compensații financiare vor primi și cei care au suferit diverse accidentări la locul de muncă, sumele ajungând până la 210.000 de lei, iar de data aceasta vechimea nu mai este luată în considerare.</p>
<p>Pentru a beneficia de aceste compensații, angajații trebuie să depună cererile începând din 9 septembrie, până în data de 20 septembrie.</p>
<h2><span>Lovitură dată de Dacia cu modelul Sandero. „ Preţul său accesibil, raportat la o imagine bună de maşină practică, l-au ajutat să aibă o poziţie atât de bună în Europa”</span></h2>
<p>În prima jumătate a anului 2024, <span>modelul Dacia Sandero a devenit cea mai populară mașină din Europa</span>, succesul venind în contextul în care cifrele de vânzări scăzuseră dramatic pentru Tesla Model Y.</p>
<p>„Modelul românesc Dacia Sandero e din nou cea mai populară maşină din Europa în prima jumătate a anului 2024, după o cădere dramatică a cifrelor de vânzări pentru Tesla Model Y, model care reuşise anterior să se claseze pe prima poziţie şi să o menţină o lungă perioadă de timp.</p>
<p>De asemenea, în top 10 al celor mai vândute modele se remarcă o creştere mare a unor modele de hatchback-uri care doar acum un an păreau că nu mai au un mare viitor pe piaţă. Ne referim aici inclusiv la VW Golf, un model pe care germanii intenţionau să-l pensioneze, alături de Passat, şi pentru care acum oferă din noi şi motorizări diesel.</p>
<p>Aşadar, Dacia Sandero a acumulat vânzări de 143.596 exemplare în primele 6 luni ale anului 2024 în Europa. Preţul său accesibil, raportat la o imagine bună de maşină practică, l-au ajutat să aibă o poziţie atât de bună în Europa.</p>
<p>Dacia Sandero înregistrase vânzări de 235 mii de unităţi pe parcursul anului 2023, iar în decursul celor 12 luni poziţia de lider lunar a fost de mai multe ori schimbată între cele două modele (…)”, anunțau cei de la <span>piataauto.md</span>.</p>

]]></description>
    </item>
    <item>
      <title>Situație neașteptată: un român poate deveni campion mondial în WRC în acest weekend</title>
      <link>https://www.prosport.ro/alte-sporturi/auto-moto/situatie-neasteptata-un-roman-poate-deveni-campion-mondial-in-wrc-in-acest-weekend-19982757</link>
      <description><![CDATA[<img src="https://www.prosport.ro/wp-content/uploads/2024/09/Situatie-incredibila-un-roman-poate-deveni-campion-mondial-in-WRC-in-acest-weekend-1400x788.jpg"/><br/><p>Norbert Maior este lider autoritar în divizia juniorilor la Acropole Rally, ultima etapă a sezonului de juniori, și dacă va câștiga poate deveni campion mondial, însă depinde de jocul rezultatelor celorlalți contracandidați.</p>
<p>După ce a încheiat vineri seară pe prima poziție, Maior a avut probleme tehnice cu modelul Ford Fiesta Rally3 și a pierdut postura de lider pe prima probă de sâmbătă, însă a revenit spectaculos ulterior și s-a reinstalat pe 1, iar în acest moment are un avantaj de două minute și 6 secunde în fața următorului clasat, actualul lider mondial Romet Jurgenson.</p>
<h2><span>Cine este Norbert Maior, românyl care poate deveni campion mondial în WRC în acest weekend</span></h2>
<p>Duminică se vor mai desfășura doar trei probe speciale, pe o lungime totală de 54 de kilometri, astfel că pilotul originar din Brașov să devină al doilea român care câștigă o etapă de juniori în Campionatul Mondial de Raliuri (WRC), după Simone Tempestini în 2016.</p>
<p>Mai mult, deoarece etapa din Grecia este considerată și finala sezonului, punctajul se dublează aici, astfel că Maior va obține 50 de puncte în cazul unei victorii, față de 25 cât se ofereau la celelalte etape, la care se va adăuga câte un punct bonus pentru fiecare probă specială câștigată.</p>
<p>Astfel, dacă etapa s-ar încheia în situație de acum, pilotul de la Napoca Rally Academy ar avea 79 de puncte, urmând să îi depășească pe neo zeelandezul Taylor Gill (72p) și turcul Ali Turkkan (71p).</p>
<h2><span>Maior calcă pe urmele lui Simone Tempestini</span></h2>
<p>Lider este estonianul Romet Jurgensson, cu 105 puncte, însă cu mențiunea că acesta a avut multe probleme tehnice în această zi, astfel că în cazul unui abandon ar pierde nu mai puțin de 36 de puncte și ar fi depășit astfel de român.</p>
<p>Este doar o situație teoretică, dar e clar că încă există niște speranțe, care în urmă cu două zile nici măcar nu existau.</p>
<p>Chiar dacă Jurgensson ar rămâne în cursă, Maior și-ar asigura titlul de vicecampion mondial, a doua mare performanță a României în WRC după ce Simone Tempestini a devenit campion mondial în 2016.</p>

]]></description>
    </item>
  </channel>
</rss>
