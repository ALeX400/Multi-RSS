<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Super Rally București are loc sâmbătă în jurul Sălii Palatului. Benea și Ferrari, printre favoriți</title>
      <link>https://www.prosport.ro/alte-sporturi/auto-moto/super-rally-bucuresti-are-loc-sambata-in-jurul-salii-palatului-benea-si-ferrari-printre-favoriti-20000731</link>
      <description><![CDATA[<img src="https://www.prosport.ro/wp-content/uploads/2024/10/Super-Rally-Bucuresti-are-loc-sambata-in-jurul-Salii-Palatului.-Benea-si-Ferrari-printre-favoriti.jpg"/><br/><p>Lider în clasamentul de la turisme după primele două etape, pilotul timișorean Radu Benea are nevoie de o clasare în Top la Super Rally București, programat sâmbătă pe Calea Victoriei, pentru a deveni principalul candidat la titlul acestei divizii.</p>
<p>Cu două locuri secunde în startul sezonului, pilotul de la Canova Racing care se află la bordul unui Ferrari 488 Challenge are 36 de puncte, fiind urmat de Costel Cășuneanu, cu 33, și Adrian Teslovan, cu 25, astfel că duelul de la București va fi unul decisiv.</p>
<h2><span>Super Rally București se dispută cu trofeul pe masă</span></h2>
<p>Etapa din Super Rally din Capitală se va desfășura mâine pe un traseu care va avea startul din fața Ateneului Român și va înconjura Sala Palatului, lungimea totală fiind de 2,75 kilometri.</p>
<p>Duelul din clasa turismelor se anunță unul intens deoarece la start se vor prezenta și alte câteva nume importante din motorsport, precum Simone Tempestini, Jerome France, Norbert Maior și Geoffrey Schatz. Aceștia din urmă însă vor puncta doar în topul etapei, nu și în clasamentul general.</p>
<p>„Va fi interesant. Sunt bucuros să văd atâtea nume mari la start și cred că cel mai câștigat va fi publicul pasionat deoarece se va da o luptă pentru fiecare zecime de secundă. Sunt pregătit și nerăbdător, mai ales că se anunță și vreme bună pentru sâmbătă”, a spus Radu Benea.</p>
<blockquote><p>La fel ca până acum, Benea va face echipă la Canova Racing cu fiul său Nicolas, care la 16 ani este cel mai tânăr pilot din campionat. Tânărul este pe locul 3 în clasamentul clasei 2A, cea mai disputată din campionat, și va pilota la București un model Ford Fiesta Rally4</p></blockquote>
<p>Cei doi sunt și în lupta pentru clasamentul echipelor, Canova fiind pe 3 în acest moment, cu 37 de puncte, la numai 8 în urma celor care conduc topul, astfel că runda din București ar putea aduce modificări surpriză în top.</p>
<p>„Este primul sezon împreună, în această formulă și deja am reușit câteva rezultate frumoase.</p>
<p>Sunt sigur că vom vedea Canova pe podiumuri în următoarea perioadă, acum ne dorim să ne acomodăm cu mașinile de concurs, așa că ne dorim să ne bucurăm de fiecare kilometru parcurs și sunt convins că rezultatele vor veni odată cu trecerea timpului”, a mai spus Benea senior.</p>
<h2><span>Când va fi  cursa?</span></h2>
<p>Penultima etapă a sezonului 2024 din Campionatul Naţional de Super Rally va avea loc sâmbătă, în centrul Capitalei, pe un traseu special amenajat în jurul Sălii Palatului. Cursa se va desfăşura exclusiv sâmbătă, în două intervale orare.</p>
<p>Prima parte, între orele 9:00 şi 10:00 va programa acele manșe de recunoaşteri, iar de la ora 14:30 sunt programate antrenamentele oficiale, urmate de cele două manşe de concurs.</p>
<p>Între 10:00 şi 14:00 va fi pauză, atunci când publicul va putea cunoaște piloţii în cadrul unei sesiuni „meet &amp; greet”, dar să vadă îndeaproape şi maşinile de curse.</p>

]]></description>
    </item>
    <item>
      <title>Costel Cășuneanu a relansat lupta pentru titlu în super rally! Când se va disputa marea finală</title>
      <link>https://www.prosport.ro/alte-sporturi/auto-moto/costel-casuneanu-a-relansat-lupta-pentru-titlu-in-super-rally-cand-se-va-disputa-marea-finala-20002366</link>
      <description><![CDATA[<img src="https://www.prosport.ro/wp-content/uploads/2024/10/Costel-Casuneanu-a-relansat-lupta-pentru-titlu-in-super-rally-Cand-se-va-disputa-marea-finala-e1728239588498-1400x765.jpg"/><br/><p>Campionul național absolut de super rally din 2019, Costel Cășuneanu, a făcut o cursă senzațională la București și este la numai 6 puncte de liderul sezonului 2024 înaintea etapei finale care va avea loc peste două săptămâni la Mangalia.</p>
<p>După un început slab de campionat, când a fost doar pe locul 9, pilotul din Bacău a avut o revenire spectaculoasă, iar acum este implicat direct în lupta pentru titlu.</p>
<h2><span>Costel Cășuneanu trage la titlu în super rally! A mai rămas o singură manșă de disputat</span></h2>
<p>Acesta a avut un start excelent în Capitală și chiar a oferit timpul de reper al antrenamentelor, cu 02:07,679.</p>
<p>La Super Rally București, etapă care a strâns mii de spectatori pe marginea traseului, dar și piloți de top din toate disciplinele, Cășuneanu a obținut al doilea timp, un spectaculos 02:05,453, fiind depășit doar de Simone Tempestini cu mai puțin de jumătate de secundă.</p>
<p>Liderul la zi al sezonului, Leo Borlovan, a fost pe 14 la București, astfel că a obținut un singur punct și a ajuns la 51, fapt ce i-a permis lui Cășuneanu să se apropie periculos cu o etapă înainte de încheierea sezonului. Pilotul de la Impuls Leasing are 45 de puncte, astfel că o victorie la Mangalia i-ar aduce al doilea titlu absolut din carieră după cel din 2019.</p>
<p>Cășuneanu a avut o etapă foarte bună în Capitală și la echipe, acolo unde împreună cu Aurelian Andronache, a urcat pe prima poziție, iar în acest moment sunt mari favoriți să repeta performanța reușită în 2022. Impuls Leasing Rally Team are 76 de puncte, cu 12 mai mult decât următoarea echipă clasată.</p>
<h2><span>19 octombrie, Mangalia, ultimul bal</span></h2>
<p>„A fost o cursă excelentă chiar dacă am început ezitant. A fost din ce în ce mai bine, acum îmi pare rău că s-a terminat așa repede, cred că puteam doborî din nou recordul.</p>
<p>Am avut parte de un sprijin extraordinar din partea echipei mele și asta a contact. Vom da totul în finală”, a spus Cășuneanu.</p>
<p>Marea finală a sezonului va avea loc pe 19 octombrie, pe străzile din Mangalia, Super Rally fiind un concept dedicate exclusiv curselor pe traseu urban.</p>

]]></description>
    </item>
    <item>
      <title>Simone Tempestini a rămas fără frâne la 150 km/h: A evitat, la limită, o tragedie! VIDEO</title>
      <link>https://www.prosport.ro/alte-sporturi/auto-moto/simone-tempestini-a-ramas-fara-frane-la-150-km-h-a-evitat-la-limita-o-tragedie-20008617</link>
      <description><![CDATA[<img src="https://www.prosport.ro/wp-content/uploads/2024/10/Simone-Tempestini-se-bate-pentru-titlul-european-la-raliuri-in-acest-weekend-60-de-echipe-la-start.jpg"/><br/><p>Unul dintre favoriții etapei finale din Campionatul European de Raliuri din Polonia, Simone Tempestini, a părăsit prematur competiția după ce în ziua decisivă, într-un moment în care era pe podium, a rămas fără frâne și a ieșit în decor, evitând la limită o tragedie.</p>
<p>Campionul național absolut al României a avut o prestație excelentă pe asfaltul din Polonia și se afla pe locul 3 după primele două zile ale competiției care a tras cortina peste competiția continentală.</p>
<h2><span>Simone Tempestini, la un pas de tragedie</span></h2>
<p>Cu Francesca Maior copilot, Tempestini era la 25 de secunde de locul 1 în momentul în care pe proba cu numărul 9 i-au cedat frânele la modelul Skoda Fabia RS. Deși în fața sa se afla un fotograf, cu o îndemânare ieșită din comun, clujeanul a fost extrem de calm și a evitat la secundă un impact care putea fi fatal, spre uimirea comentatorilor etapei.</p>
<p>În plus, mașina a ieșit intactă, având doar mici avarii după această situație dramatică. Tempestini încheie astfel sezonul continental pe locul 6, în condițiile în care în ultimele două etape a fost trădat de partea tehnică, fiind nevoit de fiecare dată să abandoneze din acest motiv, altfel ar fi devenit primul român care a obținut un podium în cea mai importantă competiție de raliuri.</p>
<p>„Important este că atât eu, cât și Francesca, suntem bine, nu am pățit nimic, și mașina nu are nicio problemă cu excepția unui mic fir care ne-a adus în situația asta. Privim cu optimism spre sezonul viitor, atunci când ne dorim să obținem o clasare mult mai bună”, a spus pilotul de la Napoca Rally Academy.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DBDmXGlOzjv/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de 🙋🏻‍♂️ Víctor Quintana (@kenny_vts)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Se pregătește de Super Rally la Mangalia</span></h2>
<p>Românul a concurat în acest sezon și pentru MRF Tyres Team, care a încheiat pe locul 2 în clasamentul echipelor. Totodată, a obținut al nouălea titlu de campion național absolut, un record în acest domeniu.</p>
<p>Ultima cursă în care Simone Tempestini va lua startul în acest an va fi finala de Super Rally, de la Mangalia, care va avea loc sâmbătă pe traseu urban. Acolo, campionul României va concura doar ca invitat, nepunctând în clasamentul general.</p>

]]></description>
    </item>
    <item>
      <title>România, locul 3 pe națiuni la Drift Kings Nation Cup 2024! Unde s-a desfășurat competiția și ce româncă s-a impus la clasa fete. VIDEO</title>
      <link>https://www.prosport.ro/alte-sporturi/romania-locul-3-pe-natiuni-la-drift-kings-nation-cup-2024-unde-s-a-desfasurat-competitia-si-ce-romanca-s-a-impus-la-clasa-fete-video-20003143</link>
      <description><![CDATA[<img src="https://www.prosport.ro/wp-content/uploads/2024/10/Romania-locul-3-pe-natiuni-la-Drift-Kings-Nation-Cup-2024-Unde-s-a-desfasurat-competitia-si-ce-romanca-s-a-impus-la-clasa-fete.-VIDEO.jpg"/><br/><p>Echipajul format din Claudiu Adam, Călin Ciortan Senior și Tudor Ciortan Junior s-a clasat pe podium la Drift Kings Nation Cup 2024.</p>
<p>Au participat piloți din România, Grecia, Cipru, Lituania, Bulgaria, Turcia, Ungaria, Polonia, iar competiția avut loc pe circuitul de la Serres – Grecia.</p>
<h2><span>Ce s-a întâmplat la Drift Kings Nation Cup 2024! Surpriză la clasa fete</span></h2>
<p>A fost poziția a treia pentru România care a trecut în prima fază de Ungaria în top 8 și de Cipru în top 4 pentru obținerea locului 3</p>
<p>În cadrul Campionatului European de drift – Drift Kings, Alice Ene a câștigat la clasa fete, locul 1 in etapă și tot odată titlul de vicecampioana europeană la Drift.</p>
<p><iframe allowfullscreen="allowfullscreen" frameborder="0" height="258" scrolling="no" src="https://www.facebook.com/plugins/video.php?height=258&amp;href=https%3A%2F%2Fwww.facebook.com%2FFRAS.RO%2Fvideos%2F2292113687810051%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>
<p>„Este a doua ediție a Cupei Națiunilor Drift Kings! Acest eveniment palpitant reunește echipe de până la cinci piloți din diferite țări pentru a concura într-o afișare dinamică de abilități, viteză și stil de drifting.</p>
<p>Această competiție confruntă țări între ele în lupte intense de top 16 pentru a afla care națiune se mândrește cu cei mai buni drifter. Cu șoferi din întreaga lume, concursul este aprig, iar entuziasmul este mare, deoarece își reprezintă țara natală”, se arată în comunicatul organizatorilor.</p>
<ul>
<li>Competiția „Drift Kings” poate fi urmărita LIVE pe următorul link: https://www.youtube.com/driftkingstv</li>
</ul>
<p>De asemenea, „Global Drift Series – 2024”, competiție organizată de CC Drift Team București, va debuta în România cu prima etapă „Open Drift – ACR” pe circuitul de Karting Speed Park Bacău, pe 19-20 octombrie.</p>

]]></description>
    </item>
    <item>
      <title>Milionarul modest. Colegii săi au venit cu Lamborghini sau cu Rolls-Royce, dar el a preferat să conducă mașina lui de 5 ori mai ieftină</title>
      <link>https://www.prosport.ro/fotbal-extern/milionarul-modest-colegii-sai-au-venit-cu-lamborghini-sau-cu-rolls-royce-dar-el-a-preferat-sa-conduca-masina-lui-de-5-ori-mai-ieftina-19998099</link>
      <description><![CDATA[<img src="https://www.prosport.ro/wp-content/uploads/2024/09/Milionarul-modest.jpg"/><br/><p>În timp ai lui colegi conduc Lamborghini sau Rolls-Royce, milionarul modest preferă să se afișeze cu o mașină de cinci ori mai ieftină.</p>
<p>Fotbaliștii echipei engleze Manchester City conduc mașini al căror preț are șase cifre, cu o singură excepție, Josko Gvardiol.</p>
<h2><span>Un milionar modest preferă să conducă o mașină de cinci ori mai ieftină decât a colegilor lui</span></h2>
<p>Josko Gvardiol face notă discordantă în parcarea de la baza de antrenament a lui Manchester City. În timp ce <span>fotbaliștii pregătiți de Pep Guardiola</span> ajung la cantonament la bordul unor bolizi de lux, croatul venit la echipă în vara lui 2023 preferă un Volkswagen.</p>
<p>Jucătorii sunt așteptați deseori la poarta bazei de pregătire de amatorii de autografe, iar unul dintre aceștia a făcut recent un filmuleț, în timp ce jucătorii campioanei Angliei ajungeau. Și absolut toți suporterii au fost susprinși când au văzut ce mașină conducea Gvardiol.</p>
<p>Fotbalistul croat a oprit mașina pentru a da un autograf și a fost lăudat de suporteri. „Umilul meu rege. Genul meu de mașină”, a spus unul dintre fanii echipei lui Pep Guardiola.</p>
<p>Un altul a adăugat: „Dacă trebuie să judec o persoană după mașină – Josko Gvardiol ființă umană de elită”. Un al treilea a comentat: „Toți în mașini cu șase cifre, cu excepția lui Gvardiol”.</p>
<h2><span>Gvardiol câștigă săptămânal 240.000 de euro, iar mașina costă de patru ori mai puțin</span></h2>
<p>Ruben Dias a fost văzut într-un Lambo de 350.000 de lire sterline, în timp ce John Stones și Ederson conduc Rolls-Royce Phantom evaluate la același preț, scrie <span>The Sun</span>.</p>
<p>Rico Lewis, Matheus Nunes și Phil Foden au fost fiecare într-un Mercedes G-Wagons, în valoare de aproximativ 175.000 de lire sterline.</p>
<p>Erling Haaland deține un Audi Rs6, cu prețuri începând de la 120.000 de lire sterline pentru mașină.</p>
<p>Bernardo Silva și Stefan Oretga au Mercedes GLS identic, care poate valora 200.000 de lire sterline, cu dotări personalizate.</p>
<p>Gvardiol a ajuns Manchester City după ce „cetățenii” <span>au plătit 90 de milioane de euro lui RB Leipzig</span>. Are un contract până în 2028, câștigă săptămânal 240.000 de euro, dar preferă să fie la volanul unei mașini care costă cel mult 60.000 de euro.</p>
<h2><span>Gvardiol a marcat un singur gol în acest sezon</span></h2>
<p>Josko Gvardiol este unul dintre jucătorii de la bază de la echipa pregătită de Pep Guardiola. În acest sezon a fost prezent pe teren în nouă meciuri, dintre care șase în Premier League și câte unul în Liga Campionilor, Cupa Ligii Angliei și Community Shield.</p>
<p>A marcat o singură dată, în etapa a șasea din campionat, când Manchester City a remizat, 1-1, în deplasare, cu Newcastle. Jucătorul croat deschis scorul în minutul 35, după o pasă de la Jack Gfrealish, iar gazdele au restabilit egalitatea după o oră de joc, prin Anthony Gordon, aflat la a doua reușită stagională.</p>

]]></description>
    </item>
  </channel>
</rss>
