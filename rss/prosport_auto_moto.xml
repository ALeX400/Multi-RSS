<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Jucăriile milionarilor”. Erling Haaland îl copiază pe Ion Țiriac: şi-a mai luat un Ferrari, cu 370.000 de euro</title>
      <link>https://www.prosport.ro/fotbal-extern/jucariile-milionarilor-erling-haaland-il-copiaza-pe-ion-tiriac-si-a-mai-luat-un-ferrari-cu-370-000-de-euro-20167807</link>
      <description><![CDATA[<img src="https://www.prosport.ro/wp-content/uploads/2025/05/„Jucariile-milionarilor22.-Erling-Haaland-il-copiaza-pe-Ion-Tiriac-si-a-mai-luat-un-Ferrari-cu-370.000-de-euro-1400x920.png"/><br/><p>Erling Haaland (24 de ani) pare că i-a copiat pasiunea lui Ion Țiriac (86), care e cunoscut ca fiind unul dintre cei mai fanatici colecționari de mașini din lume.</p>
<p>Atacantul norvegian al celor de la Manchester City este departe de a deține sute de autoturisme de lux, precum magnatul român, însă are un început promițător. Concret, Haaland și-a mai luat un Ferrari, cu 370.000 de euro, care conform presei internaționale este al 8-lea bolid din garajul personal.</p>
<h2><span>Erling Haaland a spart banca pentru un Ferrari 812 Superfast decapotabil! Investiția se ridică la aproape 400.000 de euro</span></h2>
<p>Erling Haaland, unul dintre cei mai prolifici atacanți din fotbalul internațional, a devenit de curând un mare fan al autoturismelor de lux.</p>
<p>Asemenea lui <span>Ion Țiriac, care și-a scos recent din garaj Rolls Royce-ul de milioane de euro</span>, Erling Haaland a început să investească pe bandă rulantă în achiziția de mașini și potrivit presei internaționale a ajuns deja la cifra 8.</p>
<p>Atâția bolizi deține norvegianul, iar ultima „bijuterie” care a intrat în garajul său este un Ferrari 812 Superfast decapotabil de culoare galbenă.</p>
<p>Haaland s-a prezentat deja cu noua achiziție la antrenamentele lui Manchester City, iar un videoclip înregistrat de un fan al „cetățenilor” a devenit viral pe rețelele de socializare.</p>
<p>Potrivit <span>The Sun</span>, Ferrari-ul cumpărat de Haaland are un preț de achiziție de peste 370.000 de euro și este propulsat de un motor de 6.5 litri în V12. Puterea? Nu mai puțin de 789 cai putere dezvoltă bolidul lui Erling Haaland, conform sursei citate, reușind să atingă suta de kilometri la oră în mai puțin de 3 secunde.</p>
<blockquote><p>Milionarii și jucăriile lor”, a scris un internaut, la videoclipul devenit viral pe TikTok.</p></blockquote>
<p>Un altul a glumit:</p>
<blockquote><p>Haaland practic trăiește visul meu”, a scris un alt internaut.</p></blockquote>
<h2><span>Ce mașini mai deține Erling Haaland</span></h2>
<p>Așa cum am precizat deja, Erling Haaland a ajuns să dețină 8 bolizi în prezent. Departe de Ion Țiriac, care la muzeul „Țiriac Collection” are expuse aproximativ 300-400 de exemplare care mai de care mai spectaculoase.</p>
<p>Însă, revenind la internaționalul norvegian, britanicii de la The Sun dezvăluie că acesta mai are în garaj un Bugatti Tourbillon, un exemplar foarte rar și pentru care Haaland, în martie 2025, a plătit peste 5.000.000 de euro!</p>
<p>De asemenea, în septembrie 2024, Erling Haaland a investit în achiziția unui Mercedes Maybach, pe care a plătit aproape 300.000 de euro.</p>
<p>Și, de asemenea, mai deține un Mercedes AMG One, în valoare de peste 3.000.000 de euro, un Mercedes-Benz GLE Coupe AMG 63 S 4Matic, care are un preț de „doar” 150.000 de euro, plus un Rolls-Royce Cullinan, care e evaluat la peste 300.000 de euro.</p>
<p>The Sun susține că prin garajul lui Erling Haaland a mai trecut și un Ferrari, care a fost vopsit în culoarea albastră, una inedită pentru celebra marcă din Italia. Și, nu în ultimul rând, <span>Erling Haaland și-a cumpărat recent un Poresche GT3</span>, portocaliu, pentru care a plătit peste 200.000 de euro.</p>
<blockquote cite="https://www.tiktok.com/@star.snippets3/video/7500638097311272215" class="tiktok-embed" data-video-id="7500638097311272215" style="max-width: 605px; min-width: 325px;">
<section>@star.snippets3 ERLING Haaland leaving training in his brand new convertible Ferrari! Followed by a few of his team mates ! #erlinghaaland #haaland #mcfc #mancity ♬ No Wahala – 1da Banton</section>
</blockquote>
<p><script async="" src="https://www.tiktok.com/embed.js"></script></p>

]]></description>
    </item>
    <item>
      <title>Românii se descurcă de minune în Raliul Ungariei. Simone Tempestini este în top</title>
      <link>https://www.prosport.ro/alte-sporturi/auto-moto/romanii-se-descurca-de-minune-in-raliul-ungariei-simone-tempestini-este-in-top-20166906</link>
      <description><![CDATA[<img src="https://www.prosport.ro/wp-content/uploads/2025/05/Romanii-se-descurca-de-minune-in-Raliul-Ungariei.-Simone-Tempestini-este-in-top-1400x933.jpeg"/><br/><p>De 9 ori campion național absolut, Simone Tempestini, este cel mai bine cotat pilot român după calificările din Raliul Ungariei, a doua etapă din European, acolo unde sunt înscrise nu mai puțin de șase echipaje tricolore.</p>
<p>Tempestini (30 de ani), care îl are copilot pe Sergiu Itu, a avut al patrulea timp la general după calificări, 3:35.087 la finalul probei de 11 kilometri, la mai puțin de 1,2 secunde de finlandezul Roope Korhonen, cel mai rapid de vineri.</p>
<h2><span>Raliul Ungariei, întrecere dominată de români</span></h2>
<p>Pe o Škoda Fabia RS Rally2, pilotul de la Napoca Rally Academy este câștigătorul en-titre al etapei din Ungaria, o performanță unică pentru automobilismul sportiv românesc.</p>
<p>La prima sa participare cu o mașină de top în competițiile internaționale, un Citroen C3 Rally2, Norbert Maior a impresionat pe proba de calificare, obținând al 14-lea timp, cu mult mai bun decât piloți cu experiență masivă.</p>
<p>Maior o are în dreapta pe sora sa mai mica, Francesca, aceștia reușind împreună să devină campioni europeni de juniori în 2023 și vicecampioni mondiali de juniori în 2024. În top 30 de calificare s-a mai clasat doar Bogdan Cuzma, fostul campion de la viteză în coastă, care a reușit timpul cu numărul 22.</p>
<p>Având în vedere că suprafața raliului este una de macadam, cailficările sunt foarte importante, în funcție de poziția în clasament, având posibilitatea de a alege ordinea de start.</p>
<h2><span>6 probe sâmbătă, 6 duminică</span></h2>
<p>Pe macadam, suprafața de concurs se curăță practice odată cu trecerea fiecărui concurent, eliminându-se obstacole precum bolovanii de primele mașini de pe grila de start.</p>
<p>Raliul a debutat aseară târziu cu super speciala de la Királyszentistván. Raliul va continua în această dimineață, azi fiind programate alte șase probe, iar duminică vor avea loc alte șase. Raliul Ungariei are o lungime de 190 de kilometri de probe speciale și 800 de kilometri în total.</p>

]]></description>
    </item>
    <item>
      <title>Campionul Mihai Leu a învins încă o dată boală! Mesajul sportivului: „Merg până la capăt”</title>
      <link>https://www.prosport.ro/diverse/campionul-mihai-leu-a-invins-inca-o-data-boala-mesajul-sportivului-merg-pana-la-capat-20164022</link>
      <description><![CDATA[<img src="https://www.prosport.ro/wp-content/uploads/2025/05/Campionul-Mihai-Leu-a-invins-inca-o-data-boala-Mesajul-sportivului.-„Merg-pana-la-capat-1400x745.jpg"/><br/><p>Vești excelente vin din partea lui Mihai Leu, campionul nostru câștigând încă o dată teribila bătălie pe care o dă cu cancerul de peste un deceniu.</p>
<p>Fostul campion din box și raliuri a trecut cu bine peste o nouă intervenție chirurgicală extrem de complicată în urma unei hemoragii digestive și a postat un mesaj în care vorbește despre starea sa actuală de sănătate.</p>
<h2><span>Mihai, încă o dată Leu în fața cancerului! Mesajul sportivului de pe patul de spital</span></h2>
<p>Mihai Leu vine cu vești senzaționale de pe patul de spital, campionul nostru câștigând încă o bătălie în războiul pe care îl duce cu cancerul de peste 10 ani.</p>
<p><span>Fostul campion din box și raliuri a trecut din nou razant pe lângă moarte</span>, după ce a suferit o nouă intervenție chirurgicală extrem de complicată, în urma unei hemoragii digestive. Acesta a postat un mesaj pe rețelele de socializare în care le transmite recunoștință fanilor săi pentru grija avută și le dezvăluie acestora cum se simte în momentul de față.</p>
<p>Marele sportiv al României a ieșit de la Terapie Intensivă și a fost dus în rezervă, unde a început să-și revină ușor, ușor. Mihai Leu le promite românilor că va face tot ce depinde de el să „meargă până la capăt” cu recuperarea.</p>
<p>„Dragii mei,</p>
<p>Am citit cât am putut din sutele de mesaje, comentarii și postări prin care mi-ați arătat că sunteți alături de mine. Chiar dacă nu am avut mereu acces la telefon, să știți că sprijinul vostru a ajuns la mine, și mi-a dat putere.</p>
<p>Am trecut cu bine peste perioada grea de după operație. Astăzi sunt deja pe secție, în rezervă, și am început recuperarea. E un drum care cere răbdare și tărie, dar sunt pregătit să merg până la capăt.</p>
<p>Vă mulțumesc din suflet pentru toate gândurile bune, fiecare încurajare a contat. Sper ca în curând să revin acasă și să vă dau vești din ce în ce mai bune.</p>
<p>Cu respect și recunoștință, Mihai”, a scris pe Facebook campionul român.</p>
<p><img alt="" class="aligncenter size-full wp-image-19959779" decoding="async" fetchpriority="high" height="418" src="https://www.prosport.ro/wp-content/uploads/2024/08/Dezvaluiri-incredibile-de-la-Irinel-Popescu-profesorul-care-l-a-salvat-de-la-moarte-pe-fostul-mare-pugilist-Mihai-Leu.jpg" width="583"/></p>
<h2><span>Profund recunoscător profesorului Irinel Popescu</span></h2>
<p>Cu câteva zile în urmă, după ce a depășit perioada critică, Mihai Leu a postat un alt mesaj în care a mulțumit din inimă echipei de medici de la Spitalul Fundeni, conduse de profesorul Irinel Popescu, <span>omul căruia îi datorează faptul că este acum în viață</span>.</p>
<p>„Vă mulțumesc din inimă! Am trecut din nou printr-o cumpănă, dar cu ajutorul lui Dumnezeu, al medicilor și al gândurilor voastre bune, am reușit să merg mai departe. Vă simt aproape, iar fiecare mesaj de încurajare mi-a dat putere. Chiar dacă acum sunt în continuare la Terapie Intensivă, sper ca în curând să mă pot muta în rezervă și să încep recuperarea, să mă întorc la curse cât mai rapid.</p>
<p>Sunt profund recunoscător echipei de la Spitalul Fundeni, conduse de domnul profesor Irinel Popescu. Aici lucrează niște oameni extraordinari, dedicați și cu suflet mare, cărora le datorez enorm. Mă bucur să știu că nu sunt singur în această luptă și am atât de mulți oameni alături de mine”, a scris Mihai Leu.</p>

]]></description>
    </item>
    <item>
      <title>El e românul care a impresionat în prima competiție de marcă din Formula 4! „Lecțiile lui Kimi Antonelli mi-au fost de mare folos”. SPECIAL</title>
      <link>https://www.prosport.ro/alte-sporturi/auto-moto/el-e-romanul-care-a-impresionat-in-prima-competitie-de-marca-din-formula-4-lectiile-lui-kimi-antonelli-mi-au-fost-de-mare-folos-special-20164268</link>
      <description><![CDATA[<img src="https://www.prosport.ro/wp-content/uploads/2025/05/david-cosma-cristofor3.jpg"/><br/><p>Românul inițiat de pilotul de Formula 1, David Cosma Cristofor, a debutat în Campionatul Italian și e top în clasamentul general al celor aflați la primul an de F4, categoria Rookies.</p>
<p>Weekendul recent încheiat a marcat startul noului sezon de Formula 4 Campionatul Italian. La start s-au aliniat peste 40 de piloți, astfel că organizatorii au fost nevoiți să schimbe sistemul de accedere în cursa finală, aceștia introducând o rundă de calificare formată din 2 grupe inițiale.</p>
<h2><span>David Cosma Cristofor face senzație în Formula 4! „Lecțiile lui Kimi Antonelli mi-au fost de mare folos”</span></h2>
<p>Campionatul italian 2025 marchează o premieră pentru motorsportul de la noi, nu mai puțin de 3 piloți români fiind înscriși la start. Astfel, Luca Viișoreanu și Andrei Dună au reprezentat team-ul românesc Real Racing, <span>în timp ce debutantul David Cosma Cristofor a rulat sub egida echipei germane PHM.</span></p>
<p>David a ales campionatul italian după ce în start de an a impresionat în prima competiție de marcă din Formula 4, Campionatul din Orientul Mijlociu.</p>
<p>Pilotul bucureștean, elev la International School of Bucharest, a certificat forma din Orient și pe circuitul de la Misano, deși prima parte a cursei a fost marcată de probleme tehnice.</p>
<p>David a reușit să fie singurul român care a intrat pe grila din finală unde însă o penalizare de 10 secunde l-a privat de un loc 11 surprinzător chiar și pentru stafful tehnic al PHM.</p>
<h2><span>„Suntem 3 piloți români care concurăm în acest campionat”</span></h2>
<p>Finishul cursei l-a adus pe David în prima parte a clasamentului, rezultat promițător pentru pilotul român în vederea întregului sezon.</p>
<p>„Prima dată când am urcat într-o mașină de Formula 4 cel care m-a inițiat e actualul pilot de Formula 1, Kimi Antonelli el m-a învățat să stau calm până la finalul cursei pentru că orice se poate întâmpla.</p>
<p>Lecțiile primite de la el mi-au fost de folos și acum în Italia și îi sunt foarte recunoscător. Suntem 3 piloți români care concurăm în acest campionat. Deși ceilalți doi au deja un an de experiență diferențele între noi, la timpi, sunt foarte mici.</p>
<p>Îmi pare rău că nu au prins și ei finala din acest weekend”, a punctat David, care e în top în clasamentul debutanților la general, după prima etapă de F 4 italiană.</p>
<p>Calendar Formula 4 Italia</p>
<ul>
<li>25 mai – Vallelunga / R2</li>
<li>22 iunie Monza / R3</li>
<li>13 iulie Mugello / R4</li>
<li>3 august Imola / R5</li>
<li>21 septembrie Barcelona / R6</li>
</ul>

]]></description>
    </item>
    <item>
      <title>Cum arată acum „fița milionarilor”, mașina sport care a fost daună totală, după ce a lovit frontal o vacă. A fost scoasă la vânzare de celebrul ei proprietar</title>
      <link>https://www.prosport.ro/diverse/cum-arata-acum-fita-milionarilor-masina-sport-care-a-fost-dauna-totala-dupa-ce-a-lovit-frontal-o-vaca-a-fost-scoasa-la-vanzare-de-celebrul-ei-proprietar-20164119</link>
      <description><![CDATA[<img src="https://www.prosport.ro/wp-content/uploads/2025/05/Cum-arata-acum-„fita-milionarilor-masina-sport-care-a-fost-dauna-totala-dupa-ce-a-lovit-frontal-o-vaca.-A-fost-scoasa-la-vanzare-de-celebrul-ei-proprietar-2.jpg"/><br/><p>O mașină sport care a fost deținută de mai mulți milionari a fost scoasă la vânzare de tatăl lui Lewis Hamilton. Bolidul retro, unul de lux, a fost „daună totală” după ce a lovit frontal o vacă.</p>
<p>Iso Grifo, o mașină legendară, care este vânată de foarte mulți milionari ai lumii, a fost scoasă la vânzare. Această marca de mașină a fost vândută în ediție limitată începând cu anii 1930, iar mulți colecționari vânează acest tip pentru că este mult mai rar decât clasicele Ferrari, Porsche, Bugatti sau Aston Martin.</p>
<h2><span>O mașină de milionari a fost scoasă la vânzare de celebrul proprietar</span></h2>
<p>Hamilton Sr. este gata să vândă un Iso Grifo din 1965, o mașină care a fost fabricată în doar 26 de exemplare. Conform <span>Marca</span>, prețul de vânzare este de cel puțin o jumătate de milion de euro. Modelul este foarte rar, iar tatăl pilotului l-a achiziționat în anul 2007.</p>
<p>La vremea aceea, Anthony Hamilton a cumpărat-o după ce a suferit un accident soldat cu daună totală. Mașina a lovit frontal o vacă. Iso Grifo a fost fabricat începând cu anii 1930, atunci când era o simplă mașină de oraș. După anii 1960, modelul a devenit mult mai elitist.</p>
<p>Iso Grifo este un model sport, echipat cu motor de 5,4 sau de 7 litri, care putea concura cu cele mai puternice rivale. Mașina pe care o are tatăl pilotului de Formulă 1 are o serie unică de șasiu, dar și o istorie foarte îndelungată.</p>
<h2><span>Scurta istorie a bolidului de lux deținut de tatăl lui Lewis Hamilton</span></h2>
<p>Mașina a fost fabricată în 1967 și a fost testată pentru prima oară de jurnaliștii revistei britanice Autocar, una dintre cele mai vechi publicații auto din lume, fondată în 1895. Britanicii au mers la fabrica Bresso din Lombardia pentru a o conduce la Marele Premiu al Italiei, din 1967. Apoi, aceștia s-au întors cu bolidul în țara natală.</p>
<p>John Bolster, redactorul revistei, a condus bolidul, care putea ajunge la 240 de km/h, preț de mii de kilometri. După ce a ajuns în Regat, aceasta a apărut și în documentarul Magical Mystery Tour, al formației Beatles.</p>
<p>Mașina a fost scoasă la vânzare, iar Mike Hailwood, un pilot foarte cunoscut de la acea vreme, a achiziționat-o. El este campion mondial de nouă ori, iar în palmares are 75 de victorii, dintre care 14 în Isle of Man Tourist Trophy, o competiție britanică faimoasă.</p>
<p>După ce a achiziționat-o, pilotul nu a dorit să o folosească pe străzile din Londra, ci a mers cu ea în Africa de Sud. Acolo a avut parte de un eveniment nefericit, lovind frontal o vacă. <span>Mașina a fost avariată considerabil</span>, dar readusă la starea inițială printr-o echipa devotată, cu piese noi de la fabrică.</p>
<p>După 1972, aceasta a fost expediată înapoi în Anglia, iar în 2007 a fost achiziționată de Anthony Hamilton, tatăl celebrului pilot de la Ferrari. Acesta a avut grijă ca atunci când a achiziționat-o să fie la condițiile inițiale, astfel că a trecut printr-un proces de restaurare în Germania.</p>

]]></description>
    </item>
  </channel>
</rss>
