<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Unde poate fi cumpărată noua Dacia cu doar 3.900 de euro. Cine beneficiază de reducere</title>
      <link>https://www.prosport.ro/alte-sporturi/auto-moto/unde-poate-fi-cumparata-noua-dacia-cu-doar-3-900-de-euro-cine-beneficiaza-de-reducere-20288404</link>
      <description><![CDATA[<img src="https://www.prosport.ro//wp-content/uploads/2025/10/Unde-poate-fi-cumparata-noua-Dacia-cu-doar-3.900-de-euro.-Cine-beneficiaza-de-reducere.jpg"/><br/><p>Noua mașină Dacia poate fi cumpărată la prețul incredibil de doar 3.900 de euro, dar numai anumite categorii de persoane beneficiază de reducere.</p>
<p>Echipată cu două motoare electrice, 5 locuri și un portbagaj de 308 de litri, noua Dacia poate fi cumpărată în Italia cu doar 3.900 de euro.</p>
<h2><span>Cine sunt persoanele care pot cumpăra noua Dacia cu doar 3.900 de euro</span></h2>
<p><span>Dacia Spring 100% electric</span> este ușor de încărcat la domiciliu sau la stațiile publice. Interiorul acestei mașini de oraș cu 5 locuri are caracteristici avansate, cum ar fi sistemul multimedia de 10” cu conectivitate wireless.</p>
<p>Noua schemă de casare a vehiculelor electrice din Italia reduce enorm prețurile, cu până la 11.000 de euro pentru cumpărătorii eligibili, sperând să stimuleze vânzările de vehicule electrice în țară.</p>
<p>Bonusul la casare este limitat la familiile cu venituri mici care locuiesc în zone urbane. Dacia Spring costă acum 3.900 de euro, în timp ce Leapmotor T03 poate fi achiziționat pentru 4.900 de euro.</p>
<p>Într-o perioadă în care prețurile mașinilor noi cresc și nu sunt accesibile pentru multe gospodării, Italia a lansat o schemă de casare surprinzător de generoasă, care face ca unele vehicule electrice să fie aproape absurd de accesibile, scrie <span>Cars Coops</span>.</p>
<p>În cadrul programului, cumpărătorii cu venituri mici care își schimbă o mașină înmatriculată înainte de 2015 ar putea pleca acasă într-o Dacia Spring nou-nouță pentru doar 3.900 de euro.</p>
<h2><span>Cine sunt persoanele care beneficiază de reducere</span></h2>
<p>Ajutorul dat de statul italian, în valoare totală de 597 de milioane de euro, este conceput să crească vânzările de mașini electrice la cel puțin 39.000 de unități până în iunie 2026. În prezent, vehiculele complet electrice reprezintă doar 5,2% din piața Italiei, mult sub media Uniunii Europene de 15,8%.</p>
<p>Pentru a putea beneficia de reducerea maximă de 11.000 de euro, potențialii cumpărători de vehicule electrice trebuie să renunțe la un vehicul Euro 5 (sau anterior), să locuiască într-o zonă urbană cu peste 50.000 de locuitori și să aibă un venit annual familial sub 30.000 de euro.</p>
<p>Gospodăriile cu venituri de până la 40.000 de euro pot beneficia de o reducere de 9.000 de euro. interesant este că și întreprinderile mici beneficiază de subvenții, care acoperă 30% din costul unui vehicul electric, plafonat la 20.000 de euro pentru unul nou.</p>
<p><span>Dacia a redus prețul de pornire</span> în Italia pentru modelul Spring EV de la 17.900 la 14.900 de euro. Cu aplicarea bonusului integral la casare, cifra scade la 3.900 de euro. Punctul de plecare este versiunea Essential Electric 45, echipată cu un motor de 44 CP (33 kW / 45 CP) și o baterie de 26,8 kWh, care oferă o autonomie de 225 km.</p>
<h2><span>Dacia Spring poate acoperi, în medie, până la 6 zile de condus în oraș</span></h2>
<p>Conform producătorului, Dacia Spring 100% electrică este și mai atractivă cu noul său design. Conectată, versatilă și cu cea mai bună capacitate de încărcare din categoria sa, această mașină electrică de oraș se dovedește a fi plină de avantaje.</p>
<p>Cu designul modular, Dacia Spring oferă cel mai spațios portbagaj din clasa sa. În plus, are 32,7 l de compartimente de depozitare inteligente și la îndemână și 4 locuri confortabile pentru adulți, după cum se menționează pe smite-ul oficial.</p>
<p>Spring poate acoperi, în medie, până la 6 zile de condus în oraș. În timpul călătoriilor zilnice poate fi verificat nivelul bateriei de la distanță sau încărcarea până la 80% în 45 minute.</p>
<p>Timpul de încărcare și recuperarea autonomiei depind de temperatura exterioară, puterea stației de încărcare, stilul de condus și nivelul de încărcare al bateriei. Funcționează doar cu un încărcător opțional DC Combo de 30 kW, utilizat în exterior.</p>

]]></description>
    </item>
    <item>
      <title>DACIA, schimbare revoluționară. Anunțul noului CEO şi ce se va întâmpla cu prețurile maşinilor</title>
      <link>https://www.prosport.ro/alte-sporturi/auto-moto/dacia-schimbare-revolutionara-anuntul-noului-ceo-si-ce-se-va-intampla-cu-preturile-masinilor-20288138</link>
      <description><![CDATA[<img src="https://www.prosport.ro//wp-content/uploads/2025/10/DACIA-schimbare-revolutionara.-Anuntul-noului-CEO-si-ce-se-va-intampla-cu-preturile-masinilor.webp"/><br/><p>DACIA, cel mai mare producător de automobile din România, este gata pentru o schimbare revoluționară, care ar putea fi implementată complet până în 2035.</p>
<p>Anunțul a fost făcut de Katrin Adt (53 de ani), fiica unui diplomat german care se poate mândri cu faptul că e noul CEO al grupului DACIA.</p>
<h2><span>DACIA ar putea vinde exclusiv mașini electrice începând cu anul 2035. Noul CEO, Katrin Adt, a oferit declarații îndrăznețe</span></h2>
<p>DACIA este unul dintre producătorii de automobile din Europa care au avut parte de mare succes în ultimii ani, iar asta s-a datorat faptului că șefii companiei au anticipat bine direcția în care va merge piața.</p>
<p>Pe de-o parte, cel mai mare producător auto din România are în portofoliu <span>Dacia Spring, una dintre cele mai accesibile electrice nu doar din Europa</span>, ci din întreaga piață internațională. Pe de altă parte, <span>Dacia reușit să facă din Duster și Bigster unele dintre cele mai vândute modele de pe „Bătrânul continent”</span>, după ce raportul calitate-preț a ajuns de asemenea de invidiat, mult peste ce oferă brandurile consacrate din Germania, Franța sau Italia.</p>
<p>Iar liderii Dacia, sub atenta coordonare a noului CEO, Katrin Adt, vor să o țină pe aceeași linie pozitivă și sunt gata de o adevărată revoluție.</p>
<p>În cadrul primei interacțiuni pe care a avut-o cu presa din România, Katrin Adt, care este fiica unui diplomat german și are o carieră de aproape 30 de ani în industria auto, cu grupul Mercedes-Benz în CV, printre altele, a transmis că DACIA ar putea ajunge să vândă doar autoturisme electrice începând cu anul 2035.</p>
<p>Anuțul lui Katrin Adt nu a fost unul tranșant și s-a lăsat de înțeles că direcția companiei va fi aleasă și în funcție de ce vor decide liderii Uniunii Europene.</p>
<p>„Sunt directorul mărcii Dacia de mai puțin de o lună, deci cred că încă mai am nevoie de timp pentru a înțelege brandul și a defini, împreună cu echipa mea, strategia. Dar e deja limpede că misiunea mea este aceea de a duce Dacia către un viitor în care succesul său să fie la fel de mare ca în trecutul apropiat. Și asta într-o perioadă în care regulile (n.n. – cele din piața auto) se schimbă, pe piață apar noi competitori iar reglementările se modifică. Dacia se confruntă cu realitățile unei piețe în schimbare profundă. Dacă industria auto trebuie să ajungă la emisii zero în 2035, asta este valabil și pentru Dacia”, și-a început discrusul Katrin Adt, citată de <span>Economica</span>.</p>
<h2><span>A rostit cuvântul cel mare: electrificare</span></h2>
<p>Pe piața auto, emisii zero înseamnă mașini 100% electrice, iar în continuarea discursului, noul CEO al Dacia nu s-a ferit să pună punctul pe „i”.</p>
<p>„Se așteaptă de la mine și de la echipa mea să adaptez Dacia la noul mediu din industria auto. Și acest mediu este legat strâns de electrificare. Avem deja reglementări în Europa care ne impun schimbări până în 2035, când va trebui să oprim producția de mașini cu motoare cu ardere internă (ICE). Și, desigur, responsabilitatea mea este aceea de a conduce Dacia către acest nou mediu. Nu trebuie să uităm că rădăcinile mărcii Dacia sunt legate de mobilitatea accesibilă și asta trebuie să păstrăm odată cu electrificarea. Trebuie să menținem accesibilitatea mărcii precum și cel mai bun raport valoare – preț din industrie pentru clienții noștri. Asta înseamnă modul inteligent de electrificare a Dacia”, a completat Katrin ADt.</p>
<p>Așadar, în viitorul nu foarte îndepărtat, modelele Duster sau Bigster ar putea să îi calce pe urme lui Spring, care este în continuare singurul exemplar 100% electric vândut de Dacia. Producătorul auto român mai are în portofoliu și Dacia Jogger, care este full hybrid, însă nu full electric.</p>

]]></description>
    </item>
    <item>
      <title>Francezul France, omul-record din motorsportul românesc. Șase titluri în cinci ani: „La Brașov va fi sărbătoarea muncii din 2025”. SPECIAL</title>
      <link>https://www.prosport.ro/alte-sporturi/auto-moto/francezul-france-omul-record-din-motorsportul-romanesc-sase-titluri-in-cinci-ani-la-brasov-va-fi-sarbatoarea-muncii-din-2025-special-20288084</link>
      <description><![CDATA[<img src="https://www.prosport.ro//wp-content/uploads/2025/10/Jerome-France-1400x933.jpg"/><br/><p><span>După Simone Tempestini</span>, motorsportul românesc are un al doilea pilot născut în afara granițelor țării care scrie istorie. Stabilit de aproape 20 de ani în România și căsătorit aici, Jérôme France a câștigat șase titluri de campion național în ultimii cinci ani, iar în fiecare sezon stabilește record după record la viteză în coastă și Super Rally.</p>
<p>Fost campion de juniori la viteză în coastă în Franța, la începutul anilor 2000, Jérôme a avut o pauză lungă și a început să își urmeze visul adolescenței abia în urmă cu șapte ani, când a fost convins de Mihai Leu să concureze în Super Rally. „Din acel moment, motorsportul a devenit parte din viața mea de zi cu zi”, mărturisește Jérôme, care tocmai și-a asigurat al treilea titlu de campion național absolut la viteză în coastă, cu o etapă înainte de final.</p>
<h2><span>Francezul France, omul-record din motorsportul românesc. Șase titluri în cinci ani: „La Brașov va fi sărbătoarea muncii din 2025”</span></h2>
<p><span>După ce în 2021, 2022 și 2023 s-a impus autoritar la Super Rally</span>, Jérôme a făcut pasul spre viteză în coastă, iar în 2023 a obținut primul titlu, confirmându-și valoarea și în 2024. Anul acesta s-a impus în cinci din cele șapte etape, astfel că la etapa finală, programată în weekend, la Trofeul Poiana Brașov, va concura doar pentru a celebra titlul de campion.</p>
<p>În mod normal, Jérôme pilotează un prototip Norma NP01, însă pentru cursa de la Brașov va veni cu un spectaculos Alpine A110 GT. „De data aceasta urc cu Alpine RGT. Nu mai vânez recorduri, ci caut bucuria pură a pilotajului și șansa de a aduce puncte pentru Hospice Casa Speranței, echipa cu care concurăm în campionat”, a adăugat acesta.</p>
<p>Datorită rezultatelor sale fantastice din acest sezon, în care a stabilit patru recorduri ale traseelor de la Rânca, Sinaia, Reșița și Harghita Băi, Jérôme a fost pus pe afișul marii finale de la Brașov. „E o onoare să fiu pe afiș alături de Mihai Leu, un campion care a transformat pasiunea în eleganță și lupta în artă. Sunt valorile care ne-au legat și mă bucur să fiu la cursa lui de suflet”, a ținut campionul să menționeze.</p>
<p>În total, nu mai puțin de 101 piloți vor lua startul în acest weekend la etapa finală a Campionatului Național de Viteză în Coastă, Trofeul Poiana Brașov, pe traseul care leagă Brașovul de Poiana Brașov. Pe lângă victoria din clasamentul absolut, Jérôme se poate bucura și de titlul la echipe cu Hospice Casa Speranței, acolo unde colegi îi are pe Sorin Huțanu, Nicolas Benea și Radu Benea.</p>
<h2><span>Mai vrea un titlu și apoi va căuta alte performanțe</span></h2>
<p>Atunci când concura în Super Rally, France a anunțat că, dacă va ajunge să câștige titlul de trei ori, nu va mai concura ulterior în singurul campionat pe traseu exclusiv urban din România, ci va căuta noi provocări. Așa a ajuns la viteză în coastă. Cu al treilea titlu în buzunar aici, francezul anunță că va concura și anul viitor.</p>
<p>„Vreau și al patrulea titlu la viteză în coastă, mai ales că sezonul viitor se anunță cel mai interesant de când particip eu la curse în România. Dacă voi câștiga și în 2026, atunci voi merge spre o altă disciplină, cel mai probabil la raliuri. Acolo va fi mai greu să bat recorduri, voi concura în special de plăcere”, a dezvăluit Jérôme France.</p>
<p>Trofeul Poiana Brașov va debuta sâmbătă, de la ora 09:00, cu manșele de antrenamente și se va încheia la ora 18:00, cu o pauză între 13:00 și 14:00, atunci când drumul va fi redeschis circulației publice. De asemenea, duminică, în ziua decisivă, deschiderea temporară a circulației va fi între 12:00 și 13:00, iar la ora 13:20 sunt programate manșele oficiale de concurs.</p>

]]></description>
    </item>
    <item>
      <title>Cât costă BMW-ul lui Valentino Rossi, scos la vânzare</title>
      <link>https://www.prosport.ro/alte-sporturi/auto-moto/cat-costa-bmw-ul-lui-valentino-rossi-scos-la-vanzare-20286667</link>
      <description><![CDATA[<img src="https://www.prosport.ro//wp-content/uploads/2025/09/Cat-costa-BMW-ul-lui-Valentino-Rossi-scos-la-vanzare.jpg"/><br/><p>Presa din Spania a rupt tăcerea și a dezvăluit cât va costa BMW-ul italianului Valentino Rossi.</p>
<p>Jurnaliștii MARCA au anunțat că mașina va fi scoasă la licitație pe 18 octombrie la München.</p>
<h2><span>BMW-ul lui Valentino Rossi va costa între 435.000 și 485.000 de euro</span></h2>
<p>RM Sotheby’s <span>va scoate la licitație</span> BMW-ul lui Valentino Rossi. Modelul M4 GT3 a fost îmblânzit în 27 de curse de pilotul italian. Mașina <span>va costa între 435.000</span> și 485.000 de euro, informează MARCA.</p>
<p>„Mașina este acum gata de vânzare pe 18 octombrie. Se spune că o mașină grozavă nu are nevoie de introducere, dar are nevoie de o poveste, iar modelul M4 GT3 pe care îl vedeți în aceste imagini cu siguranță are una.</p>
<p>Nu pentru că este oferită direct de BMW prin divizia sa M Motorsport, ci pentru că această unitate, cu șasiu 22-046, a fost îmblânzită în 27 de curse de Valentino Rossi, acumulând o listă de realizări capabile să ridice părul pe spatele oricărui fan al sporturilor cu motor.</p>
<p>Prima lor apariție a avut loc la Monza în 2023, în timpul Cupei de Anduranță GT World Challenge Europe. Doar o lună mai târziu, Rossi și Maxime Martin au surprins la Brands Hatch cu un loc doi în Cupa Sprint.</p>
<p>Povestea de dragoste cu podiumurile nu a întârziat să apară, cu o victorie generală la Misano și sentimentul că alianța cu echipa WRT avea un viitor strălucit. Sezonul 2024 i-a adus pe Rossi și BMW-ul său în prima ligă cu o intrare în Campionatul Mondial de Anduranță.</p>
<p>Mașina începea să-și lase amprenta, și nu doar cu Rossi la volan. Dar abia în 2025 și-a pus amprenta la Bathurst. Acolo, alături de Charles Weerts și Raffaele Marciello, italianul a venit de pe locul doisprezece pe grilă pentru a termina pe locul doi în cursa de 12 ore, realizând un final istoric de 1-2 pentru echipa WRT.</p>
<p>Dincolo de elementele esențiale, punctul anecdotic al acestui M4 GT3 este că încă poartă cicatricile acelei ultime bătălii. BMW a decis să nu le ascundă, ci să le păstreze cu ajutorul lui Walter Maurer, artistul care a proiectat livrea a șase BMW Art Cars.</p>
<p>Pentru a face acest lucru, a aplicat un lac mat transparent care sigilează «cicatricile războiului» și a semnat mașina, adăugând o notă suplimentară de autenticitate legendei.</p>
<p>Mașina a fost condusă și de alte nume notabile, precum Augusto Farfus și Charles Weerts. Este oferită cu livrea folosită la adio în Australia și cu o istorie care amestecă victorii, înfrângeri și realizări epice.</p>
<p>O istorie care va fi foarte bine plătită atunci când RM Sotheby’s o va scoate la licitație la München (puteți licita pe site-ul lor web) pe 18 octombrie, deoarece se așteaptă un preț de vânzare între 435.000 și 485.000 de euro”, a notat <span>MARCA</span>.</p>

]]></description>
    </item>
    <item>
      <title>Nepotul favorit al lui Ion Țiriac îşi face „talentul” la Dubai cu un Brabus de 600.000 de euro</title>
      <link>https://www.prosport.ro/alte-sporturi/tenis/nepotul-favorit-al-lui-ion-tiriac-isi-face-talentul-la-dubai-cu-un-brabus-de-600-000-de-euro-20286393</link>
      <description><![CDATA[<img src="https://www.prosport.ro//wp-content/uploads/2025/09/Nepotul-favorit-al-lui-Ion-Tiriac-isi-face-„talentul22-la-Dubai-cu-un-Brabus-de-600.000-de-euro.webp"/><br/><p>Alexander, nepotul favorit al lui Ion Țiriac (86 de ani), pare să fi preluat pasiunea magnatului și a decis să își facă „talentul” la Dubai cu un autoturism modificat de Brabus, în valoare de 600.000 de euro.</p>
<p>Mai precis, un Porsche 911 Turbo S Coupe, care dezvoltă nu mai puțin de 900 cai putere și atinge suta de kilometri la oră în 2.5 secunde. Prețul? 600.000 de euro.</p>
<h2><span>Alexander are aceeași pasiune ca magnatul Ion Țiriac! Nepotul miliardarului s-a dat pe circuitul Yas Marina din Dubai cu un Brabus de 600.000 de euro</span></h2>
<p><span>Alexander Țiriac, nepotul favorit al magnatului Ion Țiriac</span>, își va face bunicul mândru cu ultima postare pe care a realizat-o pe platformele de socializare.</p>
<p>Dacă <span>de la tatăl său, Ion Ion Țiriac, a preluat pasiunea pentru bodybuilding și a demonstrat deja că se transformă într-un pachet de mușchi</span>, de la magnatul familiei, Alexander a moștenit dragostea pentru automobilele de lux.</p>
<p>Ion Țiriac este mândrul deținător al uneia dintre cele mai spectaculoase colecții de mașini din întreaga lume, aproximativ 400 de exemplare, unele cu valori estimate de milioane de euro, iar nepotul său favorit pare să îi calce pe urme. Aflat la Dubai, în Emiratele Arabe Unite, Alexander Țiriac a mers pe celebrul circuit Yas Marina, însă nu singur, ci împreună cu un bolid Porsche 911 Turbo S Coupe modificat de celebrul brand Brabus.</p>
<p>„Următorul record (n.r. – timp record) al unui tur de circuit de la Yas Marina”, a glumit Alexander Țiriac, pe pagina sa de Instagram, în dreptul unei fotografii cu spatele spectaculos al bolidului.</p>
<h2><span>Detalii despre mașina condusă de nepotul lui Ion Țiriac</span></h2>
<p>Bolidul modificat este listat și pe site-ul <span>Brabus.com</span>, iar specificațiile acestuia sunt de-a dreptul spectaculoase. Motorul dezvoltă nu mai puțin de 662 kW, adică 900 de cai putere și are un cuplu de 1000 Nm.</p>
<p>Acesta îl ajută să accelereze de la 0 la 100 de kilometri la oră în doar 2.5 secunde, iar viteza maximă pe care o poate atinge bolidul este de 340 de kilometri la oră. De dragul celor pasionați de statistici, Brabus a publicat și consumul combinat al autoturismului, care este de 12.5 litri pe suta de kilometri. Însă, în ritm de circuit, așa cum l-a condus Alexander Țiriac, consumul este semnificativ mai mare.</p>
<p>În ceea ce privește prețul net al modelului Porsche 911 Turbo S Coupe modificat de Brabus, acesta este de aproape 600.000 de euro. Concret, potrivit datelor oficiale, de 589.679 euro.</p>
<p>„Nepoții mei sunt în regulă și ei, sunt băieți mari. Alexandru are 1.95 metri înălțime și 48 la picior. Ce vrei? Mai mult de atât nu puteam să fac”, Ion Țiriac, despre nepotul său favorit.</p>

]]></description>
    </item>
  </channel>
</rss>
