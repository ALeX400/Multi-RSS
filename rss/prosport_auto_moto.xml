<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Povestea motociclistului fermier din Republica Moldova care reprezintă România! „Vreau să plantez cireși”. SPECIAL</title>
      <link>https://www.prosport.ro/alte-sporturi/auto-moto/povestea-motociclistului-fermier-din-republica-moldova-care-reprezinta-romania-vreau-sa-plantez-ciresi-special-19914159</link>
      <description><![CDATA[<img src="https://www.prosport.ro/wp-content/uploads/2024/06/Povestea-motociclistului-fermier-din-Republica-Moldova-care-reprezinta-Romania-„Vreau-sa-plantez-ciresi.-SPECIAL-1400x933.jpg"/><br/><p>E sportiv de top la doar 12 ani dar visează să devină proprietarul unei plantații de cireși. Campion al României dar și Balcanic, Daniel Marian trăiește peste Prut la Chișinău dar reprezintă țara noastră.</p>
<p>Practică motocrosul de 5 ani însă deja are un palmares de invidiat chiar dacă e doar la gimnaziu. E doar în clasa a 6-a dar are vitrina plină de trofee, poate chiar mai multe chiar și decât cărțile de la școală.</p>
<h2><span>Daniel Marin face motociclism și reprezintă România! „Vreau să plantez cireși”. SPECIAL</span></h2>
<p>Deși e născut în Republica Moldova, la Chișinău, puștiul Daniel Marin e sportiv care concurează pentru România în competițiile de motocros.</p>
<p>Și nu o face doar ca un simplu hobby deoarece rezultatele îl recomandă ca un motoclist de top pentru Estul Europei. De ce? Foarte simplu. Acum 2 ani a ieșit atât campion național cât și Campion est-european la clasa 65.</p>
<p>Însă începutul nu a fost pe o motocicletă. „De mic am primit un ATV de care m-am plictisit destul de repede. Apoi, după ce am văzut niște clipuri pe internet, de pe telefonul mobil m-am rugat de ai mei să mă lase să merg la motocros.</p>
<p>Mama nici nu a vrut să audă, în timp ce tata a zis că lui îi e frică. Într-un final i-am convins să mă susțină”, își începe mărturisirea puștiul de 12 ani de peste Prut care concurează de ceva timp pentru România.</p>
<h2><span>Are sprijinul dirigintei de la școala generală</span></h2>
<p>Se antrenează la Iași cu un fost mare sportiv cu aceleași origini, multiplu campion național la noi în țară, Cociu Mihăilă. “Sportivii din Moldova vin aici în România pentru că e o competiție mult mai puternică, circuitele sunt mult mai bune, plus că avem adversari motocicliști internaționali”, admite Cociu.</p>
<p>Băiețelul din Chișinău e mândria clasei lui. “Doamna dirigintă se bucură pentru mine, de rezultatele mele și chiar mă încurajează înainte de curse”, completează Daniel Marian care admite că prețul plătit pentru a fi Campion Est European nu a fost unul foarte “ieftin”.</p>
<p>Ca să ajungă în top a trecut peste două accidentări, o dată chiar “izbutind” să își rupă o mână. A visat la o motocicletă dar în același timp și-a construit acum câțiva ani în minte și dorința de a deveni programator.</p>
<p>„M-am răzgândit. Acum vreau să fiu fermier! Am un teren primit de la bunicii mei și vreau acolo să plantez cireși, nu să fac un traseu de moto. Asta cred că mă voi face după ce voi încheia cu motocrosul”, se confesează puștiul legitimat la ACS Endurach Iași, cu care a participat în weekend la Campionatul European / Semifinală de la Zărnești la clasa 85.</p>
<p>Foto: Marius Dinca</p>

]]></description>
    </item>
    <item>
      <title>Musk a anunțat că Tesla va face 50.000 de TIR-uri în 2024. E ridicol, însă, câte a făcut în realitate</title>
      <link>https://www.prosport.ro/alte-sporturi/auto-moto/musk-a-anuntat-ca-tesla-va-face-50-000-de-tir-uri-in-2024-e-ridicol-insa-cate-a-facut-in-realitate-19907500</link>
      <description><![CDATA[<img src="https://www.prosport.ro/wp-content/uploads/2024/06/Musk-a-anuntat-ca-Tesla-va-face-50.000-de-TIR-uri-in-2024.-E-ridicol-insa-cate-a-facut-in-realitate.webp"/><br/><p>În octombrie 2022, Elon Musk a asigurat investitorii că Tesla va produce 50.000 de TIR-uri Tesla Semi până în 2024.</p>
<p>Cu toate acestea, realitatea s-a derulat cu totul altfel, deoarece producția Tesla Semi a fost afectată de întârzieri spre frustrarea clienților. În total, Tesla a produs sub 200 de TIR-uri de când prototipul a fost prezentat la sfârșitul anului 2017.</p>
<h2><span>Musk se lăuda că Tesla va face 50.000 de TIR-uri în 2024</span></h2>
<p>Această cifră, 200, include și flota proprie a Tesla, fiind aproximativ o sută de camioane care efectuează curse de testare.</p>
<p>Inițial, Tesla și-a propus ca Semi să intre în producție cel târziu în anul 2019, dar abia la finalul anului 2022, compania a dezvăluit mult așteptatul TIR Semi. O instalație de producție de mare volum pentru Semi este în prezent în construcție la Giga Nevada, iar primul set de vehicule este așteptat să iasă de pe linia de producție la sfârșitul anului 2025. Pentru clienții externi, livrările sunt programate să înceapă în 2026, după cum a confirmat directorul executiv al Tesla, Lars Moravy.</p>
<p>Întârzierea a lăsat mulți clienți, inclusiv giganți din industrie precum Pepsi, într-o poziție dificilă. Pepsi, unul dintre puținii care au primit Tesla Semi, are în prezent 36 de TIR-uri implementate în flota sa, cu planuri de a se extinde la 86 de vehicule Semi în curând.</p>
<p>Cu toate acestea, alți clienți, precum ASKO Norway, s-au confruntat, de asemenea, cu așteptări lungi.</p>
<p>Svein Sollie, directorul de transport de la ASKO Norway, și-a exprimat nemulțumirea, menționând că, în ciuda faptului că au depus un depozit pentru 10 TIR-uri Semi în 2017, nu au primit niciunul.</p>
<p>„Nu suntem mulțumiți de situația de la Tesla. (Au trecut) aproape șapte ani, este o perioadă lungă de așteptare”, a remarcat Sollie pentru Reuters, potrivit <span>Benziga.com</span>.</p>
<p>UPS, un alt client important, a rezervat 125 de Tesla Semi în 2017.<span> Un purtător de cuvânt al gigantului de livrare </span>a declarat că se lucrează îndeaproape cu Tesla „pentru a stabili o dată la care să luăm în primire TIR-urile”, dar nu a oferit mai multe detalii. Există, de asemenea, noutăți în ceea ce privește prețul unui TIR. La lansare, Tesla a stabilit prețul pentru versiunea cu autonomie de 500 de mile a TIR-ului Semi la 180.000 de dolari, iar versiunea de 300 de mile la 150.000 de dolari.</p>
<h2><span>Cât s-a plătit pentru un TIR Tesla Semi</span></h2>
<p><span>Administrația metropolitană de gestionare a calității aerului </span>din Sacramento a oferit o subvenție de 4,5 milioane de dolari companiei Pepsi pentru a cumpăra 18 TIR-uri Tesla Semi. Această garanție a făcut parte din inițiativa agenției de a promova adoptarea vehiculelor electrice.</p>
<p>Cu toate acestea, acest lucru înseamnă, de asemenea, că Pepsi a cumpărat camioanele cu 250.000 de dolari bucata, ceea ce face ca prețul plătit de companie cu ajutorul subvenției acordate, să fie cu aproximativ 40% mai mare decât prețul anunțat inițial pentru versiunea cu autonomie mai mare a camionului.</p>

]]></description>
    </item>
    <item>
      <title>Maria Sharapova, apariție sclipitoare la Monaco. Rivala Simonei Halep i-a cântat lui Lewis Hamilton o „melodie tristă”</title>
      <link>https://www.prosport.ro/alte-sporturi/auto-moto/maria-sharapova-aparitie-sclipitoare-la-monaco-rivala-simonei-halep-i-a-cantat-lui-lewis-hamilton-o-melodie-trista-19905645</link>
      <description><![CDATA[<img src="https://www.prosport.ro/wp-content/uploads/2024/05/sharapova-si-hamilton.jpg"/><br/><p>Maria Sharapova a avut o apariție spectaculoasă la Monaco, acolo unde a asistat la Marele Premiu F1, cursă câștigată de Charles Leclerc.</p>
<p>Sharapova a fost surprinsă într-o ținută elegantă în timp ce cânta „o melodie pop tristă” pentru starul Formulei 1, Lewis Hamilton. Rusoaica a atras toate privirile fiind îmbrăcată cu o rochie roșie realizată de designerul Stella McCartney.</p>
<h2><span>Maria Sharapova, apariție senzațională la Grand Prix de la Monaco</span></h2>
<p>Maria Sharapova este un mare fan al Formulei 1 și foarte bună prietenă cu viitorul pilot Ferrari, Lewis Hamilton. Fosta sportivă, în vârstă de 37 de ani, a împărtășit imaginile alături de starul din Formula 1 pe contul ei de Instagram, spre deliciul fanilor. Cei 4.6 milioane de urmăritori ai acesteia au apreciat fotografiile și au lăsat numeroase comentarii, potrivit <span>The Sun</span>.</p>
<p>Maria Sharapova are în palmares cinci titluri de Grand Slam. Primul a fost Wimbledonul, pe care l-a obținut în 2004, pe când avea doar 17 ani, după ce a învins-o pe Serena Williams în finală.</p>
<h2><span>Retragere din tenis după 19 ani de carieră sportivă</span></h2>
<p><span>Maria Sharapova a intrat în lumea tenisului profesionist</span> în anul 2001 și s-a retras din circuit 19 ani mai târziu, în ianuarie 2020, după un meci pierdut în două seturi la Australian Open.</p>
<div class="mg-bottom-20" data-platform="Gallery inline">
<div class="single__gallery--inline">
<div class="main">
<p>Una dintre cele mai mari rivalități ale Mariei Sharapova a fost cu jucătoarea americană Serena Williams. Cele două s-au întâlnit pe teren de 22 de ori, dar Sharapova a câștigat doar de două ori, ambele victorii fiind obținute în 2004, când avea vârsta 17 ani. Atunci, ea a învins-o pe Williams în finala de la Wimbledon cu 6-1, 6-4 și în finala Turneului Campioanelor cu 4-6, 6-2, 6-4.</p>
<p>Sharapova este una dintre puținele jucătoare care a câștigat toate cele patru turnee de Grand Slam. La Australian Open s-a impus în 2008, învingând-o pe Ana Ivanovic cu 7-5, 6-3. La Roland Garros a câștigat de două ori: în 2012 a învins-o pe Sara Errani cu 6-3, 6-2, iar în 2014 a câștigat împotriva Simonei Halep cu 6-4, 6-7 (5), 6-4, după un meci intens. La US Open, Sharapova a câștigat în 2006, învingând-o pe Justine Henin-Hardenne cu un dublu 6-4.</p>
<p>În momentul de față, <span>Maria Sharapova se dedică vieții de mămică</span>, publicând deseori imagini pe rețelele de socializare cu activitățile pe care le are în această nouă postură. Sportiva a devenit mamă pe 1 iulie 2022 și are un băiețel pe nume Theodor.</p>
<p>Fosta mare jucătoare de tenis este activă pe social media, pe Instagram având 4,6 milioane de urmăritori. Rusoaica a devenit recent vedeta show-ului Valentino de la Paris Fashion Week.</p>
<p>Sursa foto: Instagram Maria Sharapova</p>
</div>
</div>
</div>

]]></description>
    </item>
    <item>
      <title>Cine este Alexandru „Dodo” Pițígoi, campionul ultimelor două ediții de viteză în coastă! Ce iubește mai mult decât Formula 1 în viața asta și pe ce bolizi a concurat: „Am trăit cu drogul ăsta”. SPECIAL</title>
      <link>https://www.prosport.ro/alte-sporturi/auto-moto/cine-este-alexandru-dodo-pitigoi-campionul-ultimelor-doua-editii-de-viteza-in-coasta-ce-iubeste-mai-mult-decat-formula-1-in-viata-asta-si-pe-ce-bolizi-a-concurat-am-trait-19913527</link>
      <description><![CDATA[<img src="https://www.prosport.ro/wp-content/uploads/2024/06/Cine-este-Alexandru-„Dodo-Pitigoi-campionul-ultimelor-doua-editii-de-viteza-in-coasta-1400x933.jpg"/><br/><p>Alexandru „Dodo” Pițígoi (45 de ani) e un nume care nu mai are nevoie de prezentare în raliuri. Participă de un sfert de secol în curse, este în ultimii doi ani campion național la viteză în coastă.</p>
<p>Ultimele sezoane l-au prezentat ca fiind cel care se duela constant cu mult mai cunoscutul în sport, Mihai Leu, care după o carieră fantastică în box s-a reprofilat în motorsport.</p>
<h2><span>Cine este Alexandru „Dodo” Pițígoi, campionul ultimelor două ediții de viteză în coastă</span></h2>
<p>Alex Pițigoi are o poveste de viață interesantă pentru că și-a cunoscut soția la curse, unde a fost și ea pilot. Deține din 2015 o licență internațională FIA emisă de Congo, țară în care a derulat afaceri și unde a locuit mai mulți ani.</p>
<p>„Concurez la viteză în coastă, dar merg și la circuit, obiectivul e să-mi apăr titlul național la prima.</p>
<p>De mic copil am fost îndrăgostit de curse, am mers la curse. Tatăl meu a fost șeful Comisiei Tehnice de la FR de Automobilism Sportiv. Am trăit cu drogul ăsta, știam cam tot despre partea tehnică, p partea de verificare. Înainte de 1989 erau curse internaționale foarte tari în România.</p>
<p>Erau circuite stradale, la Galați, la Reșița. Cu Skode și Dacii. Erau alte vremuri atunci, dar din 1985 sunt atent la tot ce întâmplă.</p>
<p>Am debutat în raliuri la 20 de ani, în 1999, copilot pe o Dacia 1310, apoi ca pilot în 2000 în Cupa Ford Ka, pe care am și câștigat-o.</p>
<p>Câțiva ani am mers cu mașini tracțiune față: Ford Ka, Ford Puma Kit Car, Hyundai Coupe Kit Car, iar de la jumătatea sezonului 2003 am trecut pe tracțiune integrală: Mitsubishi Evo 7, Mitsubishi Evo 9 și Ford Focus WRC care la momentul respectiv (2008) a fost cea mai performantă mașină din campionatul naţional”, povestește plin de vervă Pițigoi.</p>
<blockquote><p>Sunt instructor certificat Porsche, singurul om din România. Facem si evenimente de prevenție, învățăm cum să se descurce oamenii in situații limită. De câțiva ani susțin împreună cu unul din sponsorii mei o campanie de responsabilitate socială  – Start Colectării Selective</p></blockquote>
<p>„Până în 1999 nu puteai concura la raliuri. Aveai voie să participi doar după ce aveai experiență de doi ani la condus după ce luai carnetul. Adică 20 de ani, acum poți la juniori la 16 ani. Dacă puteam să concurez mai repede o făceam. Nici nu erau atunci astfel de circuite de asemenea anvergură.</p>
<p>Mașina mea este susținută de o echipă tehnică, care are mai mulți oameni. Evident se lucrează cu mai mulți piloți. Bugetul meu anual pentru participare este în jur de 120.000 de euro. Mă descurc cu banii de la parteneri, care uneori ajung, uneori nu ajung.</p>
<p>Un set de anvelope costă 2500 de euro și ai nevoie de un set la fiecare cursă”, continuă acesta, admițând că există și probleme financiare, nu numai adrenalina cursei.</p>
<blockquote><p>Sezonul acesta e foarte disputat, au venit mulți piloți cu mașini noi și puternice. Radu Benea a venit cu Ferrari, o mașină puternică. Bolidul pe care șil-a luat e numprul 1, Horațiu Cristea are o experiență deosebită. Nu sunt favorit acest an, deși am câștigat două etape. Costel Cășuneanu are, de asemenea, o forță desoebită</p></blockquote>
<h2><span>Cum este viața de campion național pentru Alex Pițigoi?</span></h2>
<p>„Dacă sunt campion național nu înseamnă că eu câștig toate cursele. Am câștigat ultimii doi ani, dar totul s-a decis în ultima cursă.</p>
<p>M-am bătut cu Mihai Leu și totul s-a decis la trei miimi de secundă, ceea ce e foarte puțin. Insesizabil pentru un privitor.</p>
<p>Câțiva ani am mers cu mașini tracțiune față: Ford Ka, Ford Puma Kit Car, Hyundai Coupe Kit Car, iar de la jumătatea sezonului 2003 am trecut pe tracțiune integrală: Mitsubishi Evo 7, Mitsubishi Evo 9 și Ford Focus WRC care la momentul respectiv (2008) a fost cea mai performantă mașină din campionatul naţional.</p>
<p>Între 2009 și 2016 am avut numai participări sporadice, ocupându-mă mai mult de propria echipă (Colina Motorsport) cu care de-a lungul timpului am obținut multe rezultate notabile (primul titlu de campion al unui pilot străin- Jarko Miettinen, titlul național la echipe sub denumirea BCR Leasing Rally Team etc..)</p>
<p>Din 2016 am început să merg cu Porsche, fiind acum la a treia mașină Porsche 911.</p>
<p>Am mers cu generația 997 la raliuri și Viteză în Coastă, apoi cu generația 991 la Viteză în Coastă (cu care am câștigat titlul de campion național în 2022 și 2023), iar începând de anul ăsta cu ultima generație, 992, cu care am câștigat primele două etap (la Râșnov și Rânca)”, încheie campionul.</p>
<blockquote><p>Îmi place Formula 1, dar nu e prima alegere. Îmi plac cursele de GT Racing, de ancuranță. Oricând aș alege prima opțiune să mă duc la cursa de la La Mans. Fac coaching pentru zona auto în timpul liber, mă consider un profesionist</p></blockquote>

]]></description>
    </item>
    <item>
      <title>Nordicii l-au poreclit Simonberg pe pilotul român de raliuri. Victorie tricoloră în Norvegia</title>
      <link>https://www.prosport.ro/alte-sporturi/auto-moto/nordicii-l-au-poreclit-simonberg-pe-pilotul-roman-de-raliuri-victorie-tricolora-in-norvegia-19913082</link>
      <description><![CDATA[<img src="https://www.prosport.ro/wp-content/uploads/2024/06/Nordicii-l-au-poreclit-Simonberg-pe-pilotul-roman-de-raliuri.-Victorie-tricolora-in-Norvegia.jpg"/><br/><p>Campionul național absolut de raliuri, Simone Tempestini, a obținut o victorie de moral în Norvegia cu o săptămână înainte să ia din nou startul în Campionatul European de Raliuri, la etapa care are loc în Suedia.</p>
<p>Pilotul de la Napoca Rally Academy are un program aglomerat în această perioadă.</p>
<h2><span>Cine este pilotul român de raliuri poreclit Simonberg. Victorie tricoloră în Norvegia</span></h2>
<p>După ce săptămâna trecută a câștigat Raliul Maramureșului, acesta a zburat spre Norvegia pentru a se antrena pe macadam, iar etapa organizată în Aurskog-Høland a fost un bun prilej, mai ales că are o suprafața similară cu cea din Suedia.</p>
<p>“Ultimele 3 raliuri le-am avut numai pe asfalt, iar acolo am pilotat Porrsche, și aveam nevoie să mă reacomodez cu macadamul și cu modelul Rally 2, iar competiția din Norvegia s-a nimerit la fix. Mă bucur că am câștigat, e o bucurie pentru mine, mă ajută mult înaintea etapei din Suedia”, a spus Tempestini.</p>
<p>Acesta a făcut echipaj cu Francesca Maior, colega sa de la Napoca Rally Academy, deoarece copilotul său traditional Sergiu Itu nu a reușit să ajungă.</p>
<p>“Norvegia nu era în plan, așa că Sergiu avea alte planuri pentru această săptămână, dar vom reveni în echipaj la etapa europeană. Îi mulțumesc Francescăi pentru ajutorul de aici, e un copilot excelent”, a adăugat campionul României.</p>
<h2><span>Urmează pentru Simone Tempestini Suedia</span></h2>
<p>La capătul celor 7 probe speciale și 88 de kilometri de macadam, Simone Tempestini a fost mai rapid cu 18,1 secunde decât norvegianul Tore Frank Larsen.</p>
<p>Clujeanul va pleca mâine spre Suedia, acolo unde va începe recunoașterile pentru etapa europeană programată să înceapă joi. După două etape, Tempestini e pe locul 3 la general, dar are o absență în Canare, fiind cotat printre favoriți să devină campion continentale la sfârșitul sezonului 2024.</p>

]]></description>
    </item>
  </channel>
</rss>
