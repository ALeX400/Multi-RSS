<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Se vinde la preț de chilipir motocicleta lui Michael Schumacher</title>
      <link>https://www.prosport.ro/alte-sporturi/auto-moto/se-vinde-la-pret-de-chilipir-motocicleta-lui-michael-schumacher-20228471</link>
      <description><![CDATA[<img src="https://www.prosport.ro/wp-content/uploads/2025/07/Se-vinde-la-pret-de-chilipir-motocicleta-lui-Michael-Schumacher.jpg"/><br/><p>O motocicletă de curse unică, pilotată de legenda Formulei 1, Michael Schumacher, va fi scoasă la licitație și s-ar putea vinde la preț de chilipir.</p>
<p>Honda CBR1000RR SC59 a fost adaptată de la una de șosea la cele de curse pentru ca Schumacher să o folosească pe circuite private, iar acum se va vinde cu 34.000 de euro.</p>
<h2><span>Superbike-ul Honda personalizat al lui Michael Schumacher este scos la vânzare la un preț surprinzător de mic</span></h2>
<p>În luna mai a anului 2008 fostul mare pilot de Formula 1 Michael Schumacher, <span>aflat în activitate la vremea respectiva</span>, surprindea lumea motoclismului. El își făcea apariția pe un motor Honda pentru a concura într-o etapă din Campionatul Internațional al Germaniei, care a avut loc în orașul Oschersleben, din estul țării.</p>
<p>Între timp, motocicleta cu numărul de curse 77 a ajuns să fie scoasă la vânzare, împreună cu o pereche de mănuși și casca, toate semnate Schuberth. Este pentru prima dată când acestea sunt prezentate publicului, cu excepția zilei de 18 mai 2008.</p>
<p>Construită pe un șasiu standard Honda CBR din 2010, motocicleta a fost modernizată cu mai multe componente de curse de înaltă calitate de către Holzhauer Racing Performance (HRP). Renumita firmă germană a păstrat proprietatea tutror obiectelor, după ce au fost <span>folosite de către Schumacher</span>.</p>
<h2><span>Licitația pentru motocicleta lui Michael Schumacher va avea loc în orașul german München</span></h2>
<p>Modificările includ o unitate de comandă personalizată care gestionează controlul tracțiunii, controlul roților și al patinării. De asemenea, dispune de o cutie de aer îmbunătățită, un răcitor de ulei, un schimbător al vitezelor, o evacuare Akrapovic din titan, ghidon special conceput pentru curse și multe altele. Kilometrajul arată doar 3.752 km la momentul catalogării.</p>
<p>Numeroase fotografii îl arată pe Schumacher conducând motocicleta în timpul unor sesiuni de teste, ceea ce face ca aceasta să fie un obiect deosebit de important pentru fanii motorsportului, ai motociclismului, dar mai ales ai fostului mare pilot de Formula 1.</p>
<p>Este disponibilă o fișă completă cu specificațiile tehnice, în care se confirmă proprietatea HRP și utilizarea bicicletei de către Schumacher. Întrucât motorul nu a mai fost pornit de ceva vreme, se recomandă o revizie și o inspecție completă înainte de orice utilizare viitoare a pistei.</p>
<p>„Aceasta este o oportunitate rară și interesantă de a achiziționa o bucată din istoria curselor – o motocicletă superbike adaptată la unul dintre cei mai mari piloți de F1 din toate timpurile.</p>
<p>Cu echipamentul semnat și proveniența confirmată, acest motor va atrage cu siguranță interesul la nivel mondial”, a anunțat un purtător de cuvânt al casei de licitații, potrivit <span>The Sun</span>.</p>
<p>Se așteaptă ca la licitația care va avea loc în orașul german München, motocicleta să se vândă între 20.300 și 30.000 de lire sterline, adică aproximativ 34.000 de euro.</p>

]]></description>
    </item>
    <item>
      <title>România punctează în GT4 European Series, după o cursă de legendă la Misano</title>
      <link>https://www.prosport.ro/alte-sporturi/auto-moto/romania-puncteaza-in-gt4-european-series-dupa-o-cursa-de-legenda-la-misano-20229057</link>
      <description><![CDATA[<img src="https://www.prosport.ro/wp-content/uploads/2025/07/tudor-tudurachi-1.jpeg"/><br/><p>Într-un weekend dominat de ghinion tehnic, echipa 100% românească formată din Tudor Tudurachi, Sergiu Nicolae și Willi Motorsport a reușit o performanță remarcabilă în etapa de la Misano a Campionatului European GT4: locul 8 și primele puncte aduse României în competiție.</p>
<p>Ce părea o etapă compromisă s-a transformat într-o demonstrație de curaj, talent și spirit de echipă. Cu doar câteva ore înainte de cursă, piloții au fost nevoiți să închirieze o mașină pentru a putea lua startul, după ce modelul BMW M4 GT4 EVO pregătit pentru competiție a cedat definitiv.</p>
<h2><span>România participă la GT4 European Series, la cursa de la Misano</span></h2>
<p>Fără niciun antrenament și pornind de pe poziția 31, Tudor Tudurachi și Sergiu Nicolae au reușit o cursă spectaculoasă, pilotând impecabil și depășind zeci de echipaje cotate mai bine. Rezultatul: locul 8 în cursa de duminică, 20 iulie, și debutul României în clasamentul GT4 European Series 2025.</p>
<p>„La doar 17 ani, am trăit cea mai intensă experiență din cariera mea de până acum. Ce s-a întâmplat la Misano va rămâne în ADN-ul meu de pilot. Mașina s-a oprit și n-a mai pornit. Am pierdut sesiuni esențiale, colegii mei au condus 1400 km până la München pentru o piesă care nu a rezolvat problema. Și totuși, nu am abandonat. Am închiriat o mașină și am luptat. Și am reușit”, a declarat Tudor Tudurachi.</p>
<p>Etapa de sâmbătă a fost la fel de tensionată: plecând tot de pe locul 31, Sergiu Nicolae a făcut o cursă excelentă, iar Tudor era pe cale să încheie în top 10 când o pană l-a scos din joc cu doar patru minute înainte de final.</p>
<p>Performanța echipei românești vine într-un sezon istoric: este pentru prima dată când România este reprezentată la GT4 European Series de o echipă complet românească. Campionatul a debutat în aprilie, la Paul Ricard, și se va încheia în octombrie, la Barcelona, trecând prin cele mai prestigioase circuite europene. Următoarea etapă: Nürburgring, pe 30-31 august.</p>
<ul>
<li>Noul fenomen al motorsportului românesc, cetățean de onoare al județului Iași, la doar 17 ani! Tudor Tudurachi a câștigat în acest an cursa de 24 de ore de la Dubai și s-a clasat pe locul 2 la Abu Dhabi. SPECIAL</li>
</ul>
<h2><span>Cine este Tudor Tudurachi</span></h2>
<p>Tudor Tudurachi, cel mai tânăr Campion GT4 din Orientul Mijlociu și câștigător al cursei de 24h de la Dubai, este deja un nume în plină ascensiune în motorsportul internațional. La doar 17 ani, are în palmares titluri naționale și internaționale și scrie o nouă pagină de istorie pentru România în sportul de anduranță.</p>
<p>Cu disciplină, muncă și o echipă excepțională în spate, Tudor demonstrează că visul unei generații poate deveni realitate. România e pe harta marilor curse europene – și nu ca simplu participant, ci ca forță emergentă.</p>

]]></description>
    </item>
    <item>
      <title>Ion Țiriac a plătit peste 2.000.000 de euro pentru un Ferrari Daytona SP3 din cele 599 existente. De ce a decis constructorul italian să mai facă un exemplar, 599+1, după ce sistase producția</title>
      <link>https://www.prosport.ro/diverse/ion-tiriac-a-platit-peste-2-000-000-de-euro-pentru-un-ferrari-daytona-sp3-din-cele-599-existente-de-ce-a-decis-constructorul-italian-sa-mai-faca-un-exemplar-5991-dupa-ce-sistase-productia-20228102</link>
      <description><![CDATA[<img src="https://www.prosport.ro/wp-content/uploads/2025/07/Ion-Tiriac-a-platit-peste-2.000.000-de-euro-pentru-un-Ferrari-Daytona-SP3.jpg"/><br/><p>Ion Țiriac se remarcă și prin colecția impresionantă de mașini pe care o are, una dintre acestea fiind cu adevărat remarcabilă: este vorba de un Ferrari Daytona SP3.</p>
<p>Magnatul a plătit peste 2.000.000 de euro pentru a deține un astfel de bolid, care însă are o poveste inedită, în condițiile în care producția se sistase.</p>
<h2><span>Povestea bolidului Ferrari Daytona SP3 pe care Ion Țiriac a dat peste 2.000.000 de euro. De ce s-a mai făcut un exemplar</span></h2>
<p>Bolidul preferat al lui Ion Țiriac a ajuns pe piață în 2021 și, inițial, producția trebuia să fie de 599 de mașini. În astfel de situații, bătaia pentru a prinde un astfel de bolid este una mare și mulți fani nu reușesc să achiziționeze o astfel de mașină.</p>
<p>La Florența, acolo unde a fost prezentat bolidul Ferrari, toți invitații evenimentului au achiziționat câte o astfel de mașină, plătind o sumă impresionantă pentru acest moft: 2,3 milioane de euro.</p>
<p>Printre cei care au pus mâna pe această mașină sunt și vedete din Formula 1, așa cum sunt Carlos Sainz și Charles Leclerc.</p>
<p>Totuși, cei de la Marca au aflat că <span>s-a mai adăugat un model pe lângă cele 599, cifra fiind acum de 600</span>. Cum s-a ajuns la asta? Modelul va fi scos la licitație, iar banii vor merge către fundația celor de la Ferrari. La începutul acestui an, Ferrari a ajutat la reconstrucția unui campus școlar după incendiile devastatoare din California.</p>
<p>Cel mai probabil, susține sursa citată, acest model de Ferrari se va vinde cu patru milioane de euro, fiind vorba și de ultimul din colecție.</p>
<h2><span>Britanicii, dați pe spate de Ion Țiriac: „Cel mai bogat om de tenis din istorie!”</span></h2>
<p>Pasiunea pentru mașini, dar și faptul că a scris istorie în tenis, au făcut ca Ion Țiriac să fie mediatizat și în presa din străinătate. Iar britanicii au remarcat că<span> fostul mare campion are o avere mai mare și decât legendarii Roger Federer</span>, Rafael Nadal și Novak Djokovic.</p>
<blockquote><p>Ion Țiriac, cel mai bogat om din tenis din istorie, cu o avere mai mare decât a lui Federer, a lui Nadal și a lui Djokovic, dar complet necunoscut.</p>
<p> </p>
<p>E mai bogat decât Cristiano Ronaldo și LeBron James la un loc. Un fost campion de Grand Slam, care a jucat și hochei, are o avere de peste două miliarde de dolari, mai mult decât Roger Federer, Rafael Nadal și Novak Djokovic la un loc”, au scris cei de la sportbilble.com.</p></blockquote>

]]></description>
    </item>
    <item>
      <title>Marco Leu urcă pe urmele tatălui său, la Sinaia: un debut cu o încărcătură emoțională profundă</title>
      <link>https://www.prosport.ro/alte-sporturi/auto-moto/marco-leu-urca-pe-urmele-tatalui-sau-la-sinaia-un-debut-cu-o-incarcatura-emotionala-profunda-20227913</link>
      <description><![CDATA[<img src="https://www.prosport.ro/wp-content/uploads/2025/07/marco-leu-932x1400.jpeg"/><br/><p>La doar câteva săptămâni după dispariția fostului mare campion Mihai Leu, motorsportul românesc trăiește un moment cu o puternică încărcătură emoțională.</p>
<p>Fiul său, Marco Leu, a decis să-i cinstească memoria într-un mod simbolic și curajos: va urca pe traseul de la Sinaia, în cadrul etapei a cincea din Campionatul Național de Viteză în Coastă, acolo unde tatăl său a urcat pentru ultima dată pe podium, exact acum un an.</p>
<h2><span>Marco Leu, debut în Campionatul Național de Viteză în Coastă</span></h2>
<p>Tânărul pilot va deschide oficial manșele de concurs în calitate de forelighter, la volanul aceluiași Audi R8 de peste 600 de cai putere, mașina cu care Mihai Leu a concurat în ultimele două sezoane.</p>
<p>Decizia sa nu este doar una sportivă, ci profund personală, fiind un omagiu emoționant adus memoriei unui tată care a dedicat aproape trei decenii motorsportului românesc, atât ca pilot, cât și ca mentor și promotor, mai ales în Campionatul Național de Super Rally.</p>
<p>În urmă cu numai câteva zile, la Super Rally Alba Iulia, Marco a urcat pentru prima dată în mașina pilotată de tatăl său cu atât de multă pasiune, în ciuda problemelor de sănătate cu care se confrunta.</p>
<p>„Este un moment foarte emoționant pentru mine. Nu este doar o cursă, este o amintire în mișcare. Faptul că voi deschide competiția înseamnă enorm pentru mine și pentru ceea ce a reprezentat tata în acest sport”, a declarat Marco Leu înaintea startului de sâmbătă.</p>
<p>Moartea lui Mihai Leu, la începutul lunii iulie, a lăsat un gol imens în lumea sportului auto românesc. Decizia lui Marco de a urca acum pe traseu vine ca o reafirmare a legăturii profunde dintre tată și fiu și a dorinței ca moștenirea Leu să meargă mai departe, cu respect și curaj.</p>
<p>„Anul acesta voi participa la câteva etape, pentru a mă acomoda cu mașina și cu tot ceea ce înseamnă competiția. E un început. Dar da, vreau să continui ce a început tata, mai ales în Super Rally, pe partea de organizare”, a mai spus Marco.</p>
<h2><span>Evenimentul va aduna la start peste 70 de piloți</span></h2>
<p>Audi-ul R8 pe care îl va pilota este o mașină de top în competițiile de viteză în coastă, cu un comportament extrem de agresiv în regim de cursă, o alegere curajoasă pentru un tânăr aflat la început de drum. Însă tocmai această alegere vorbește despre determinarea și respectul cu care Marco abordează fiecare gest legat de memoria tatălui său.</p>
<p>Trofeul Sinaia este una dintre cele mai spectaculoase și iubite etape din calendarul Campionatului Național de Viteză în Coastă.</p>
<p>Programat în acest weekend, pe drumul emblematic care urcă spre Castelul Peleș, evenimentul va aduna la start peste 70 de piloți și sunt așteptați mii de spectator în cele două zile de competiție. În mijlocul acestei atmosfere, prezența lui Marco Leu ca pilot va fi fără îndoială unul dintre cele mai emoționante momente ale weekendului.</p>

]]></description>
    </item>
    <item>
      <title>Au apărut primele imagini cu Dacia Sandero Stepway! Cum arată și ce schimbări are noul model</title>
      <link>https://www.prosport.ro/alte-sporturi/auto-moto/au-aparut-primele-imagini-cu-dacia-sandero-stepway-cum-arata-si-ce-schimbari-are-noul-model-20227814</link>
      <description><![CDATA[<img src="https://www.prosport.ro/wp-content/uploads/2025/07/Au-aparut-primele-imagini-cu-Dacia-Sandero-Stepway-Cum-arata-si-ce-schimbari-are-noul-model-e1753297605193.jpg"/><br/><p>Noua Dacia Sandero Stepway a apărut pentru prima dată fără camuflaj, iubitorii acestui model luând astfel cu noul model al constructorului român.</p>
<p>Dacia Sandero Stepway a fost surprinsă în timp ce se pregătea pentru filmările spoturilor publicitare oficiale. Schimbările de design sunt evidente, iar începând cu 2026 vor fi însoțite și de un interior modernizat și motorizări mai eficiente față de modelele anterioare.</p>
<h2><span>Cum arată noua Dacia Sandero Stepway! Ce schimbări aduce noul model</span></h2>
<p>Inițial, compania intenționa să lanseze oficial noul Sandero până la finalul acestui an, însă situația s-ar putea schimba, iar lansarea ar putea avea loc chiar în lunile următoare.</p>
<p>Noul model a fost surprins complet necamuflat pe străzile din Marsilia, echipat chiar cu recuzita specifică filmărilor publicitare. Inclusiv numărul de înmatriculare este unul special, folosit doar în materialele grafice oficiale distribuite de Dacia presei.</p>
<p>Modelul prezentat este vopsit într-o nuanță strălucitoare de galben, o culoare nouă în paleta Dacia.</p>
<p>Așa cum era de așteptat, forma farurilor nu s-a schimbat, însă grafica luminoasă interioară este nouă. Acum, luminile de zi și semnalizatoarele sunt poziționate în partea superioară a farurilor.</p>
<p>Grila radiatorului a fost și ea modificată, adoptând un model cu pătrățele în locul celui cu zale. Bara de protecție este, de asemenea, complet redesenată, cu proiectoarele de ceață mutate mai sus decât până acum.</p>
<p>De asemenea, micuțul model românesc se va bucura de motorizări mai eficiente: un motor turbo de 1.2 litri, 3 cilindri, TCe, disponibil în versiuni de 140 și 155 CP, atât în variantă pe benzină, cât și în versiune cu GPL.</p>
<p>„Turnăm clipul publicitar Dacia cu o echipă grozavă. Ce provocare să oprești traficul în Marsilia pe un mare bulevard”, este mesajul care însoțește fotografiile.</p>
<p><img alt="" class="aligncenter size-full wp-image-20227836" decoding="async" fetchpriority="high" height="390" src="https://www.prosport.ro/wp-content/uploads/2025/07/dacia-sandero-stepway.jpg" width="585"/></p>
<h2><span>Dacia scrie istorie cu modelul Dacia Sandero! Cifre absolut remarcabile</span></h2>
<p>Dacia a introdus pentru prima dată modelul Sandero în 2008, iar de atunci <span>a scris istorie cu acest model</span>. De asemenea, un an mai târziu, <span>constructorul român</span> a lansat și modelul Sandero Stepway, ca o completare pentru cei care își doreau o mașină mai mare.</p>
<p>An după an, Dacia Sandero a câștigat popularitate și a reușit să devină încet dar sigur un nume iubit de toți pasionații de mașini din Europa. Chiar dacă a plecat timid la drum, Dacia a reușit să transforme modelul Sandero într-o adevărată bestie atunci când ne raportăm la vânzări.</p>
<p>De pildă, doar în anul 2024, Dacia a vândut peste 300.000 de unități Sanderi doar în Europa, ceea ce a consemnat un record absolut pentru constructorul român. A fost pentru prima dată în istorie când Dacia a depășit pragul de 300.000 într-un an.</p>
<p>Astfel, Dacia Sandero a fost cel mai vândut model în Europa anul trecut, reușind să devanseze nume uriașe de pe piață precum Renault Clio, VW Golf sau Tesla Model Y.</p>

]]></description>
    </item>
  </channel>
</rss>
