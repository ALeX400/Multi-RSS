<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A desenat cu o cariocă numărul de înmatriculare. Polițiștilor de pe autostradă li s-a părut suspect: ce au descoperit când au verificat al cui este</title>
      <link>https://www.prosport.ro/alte-sporturi/auto-moto/a-desenat-cu-o-carioca-numarul-de-inmatriculare-politistilor-de-pe-autostrada-li-s-a-parut-suspect-ce-au-descoperit-cand-au-verificat-al-cui-este-20224843</link>
      <description><![CDATA[<img src="https://www.prosport.ro/wp-content/uploads/2025/07/A-desenat-cu-o-carioca-numarul-de-inmatriculare.-Politistilor-de-pe-autostrada-li-s-a-parut-suspect-ce-au-descoperit-cand-au-verificat-al-cui-este.jpg"/><br/><p>Un incident bizar s-a petrecut în Germania, pe celebra autostradă A7, acolo unde o șoferiță a fost opriță de poliție.</p>
<p>Cu un număr de înmatriculare mai mult decât dubios, soferița nu a avut nicio șansă să evite privirile suspecte ale polițiștilor germani.</p>
<h2><span>A desenat cu o cariocă numărul de înmatriculare, iar polițiștii au oprit-o imediat! Ce a urmat</span></h2>
<p>Poliția din Flensburg a avut parte de un incident neobișnuit petrecut dimineață pe autostrada A7. În jurul orei 8, <span>un Opel Meriva</span> circula spre nordul Germaniei, însă numărul de înmatriculare din spate era unul cu totul și cu totul special.</p>
<p>Dacă numărul de pe față era autentic, perfect regulamentar, situația stătea total diferit pe partea din spate. Șoferița pur și simplu a desenat cu o cariocă numărul de pe spate, iar polițiștii nu au putut ignora acest aspect.</p>
<p>Inițial, polițiștii au presupus că șoferița pierduse plăcuța originală și improvizase una temporară, până urma să obțină una nouă. Însă investigațiile ulterioare au scos la iveală o poveste cu totul diferită.</p>
<p>Femeia de 32 de ani aflată la volan a declarat că tocmai cumpărase mașina și nu apucase încă să înlocuiască plăcuța din spate, așa că o desenase de mână pentru a putea circula.</p>
<p>În realitate însă, numerele de înmatriculare aparțineau unui Fiat Panda și fuseseră raportate ca fiind furate la începutul lunii iulie.</p>
<h2><span>Numărul de înmatriculare nu a fost singura problemă! Ce au mai descoperit polițiștii</span></h2>
<p>Pe lângă utilizarea ilegală a unei plăcuțe de înmatriculare, s-au descoperit și alte nereguli. De pildă, asigurarea mașinii expirase din iunie 2023.</p>
<p>Mai mult decât atât, polițiștii au chemat o altă patrulă pentru a-i face testul de alcoolemie șoferiței. Surprizător sau nu, rezultatul a fost pozitiv, complicând și mai tare problemele avute de persoana respectivă.</p>
<p>Cel puțin permisul ei de conducere era valabil, însă, pentru moment, nu va mai putea circula cu Opelul Meriva, deoarece vehiculul a fost confiscat de poliție.</p>

]]></description>
    </item>
    <item>
      <title>Un Porsche a fost lăsat parcat în centrul capitalei, într-o zonă nepermisă. Ce mesaj a lăsat proprietarul în parbrizul mașinii</title>
      <link>https://www.prosport.ro/alte-sporturi/auto-moto/un-porsche-a-fost-lasat-parcat-in-centrul-capitalei-intr-o-zona-nepermisa-ce-mesaj-a-lasat-proprietarul-in-parbrizul-masinii-20223934</link>
      <description><![CDATA[<img src="https://www.prosport.ro/wp-content/uploads/2025/07/Un-Porsche-a-fost-lasat-parcat-in-centrul-capitalei-intr-o-zona-nepermisa.-Ce-mesaj-a-lasat-proprietarul-in-parbrizul-masinii-1400x788.jpg"/><br/><p>Un foarte bogat om de afaceri și-a lăsat mașina, un Porsche Taycan, parcat pe unul dintre cele mai cunoscute bulevarde din capitală, într-o zonă nepermisă.</p>
<p>De câteva zile, pe bulevardul Vasileos Konstantinou din centrul Atenei stă parcat, într-o zonă nepermisă, un Porsche Taycan, care așteaptă să fie tractat.</p>
<h2><span>Mesajul ciudat pus în parbriz de proprietarul mașinii Porsche Taycan, după ce lăsat autoturismul într-o zonă nepermisă din centrul capitalei</span></h2>
<p><span>O astfel de mașină poate fi cumpărată</span> în Grecia cu minimum 92.500 de euro, dar poate ajunge și la 112.000 de euro. Un foarte bogat om de afaceri a lăsat un astfel de exemplar în centrul capitalei Atena, pe bulevardul Vasileos Konstantinou, lângă Ilisia, într-o zonă nepermisă.</p>
<p>Zona este circulată zilnic, iar mașina a atras privirile curioșilor. În parbriz „tronează” un bilet scris de mână, care clarifică lucrurile cu privire la prezența autoturismului acolo: „E stricat și așteaptă o mașină de tractare. Vă mulțumesc pentru înțelegere”.</p>
<p>Alte motive pentru care autoturismul atrage atenția sunt designul, accelerația, dar mai ales faptul că este <span>prima mașină electrică de serie</span> a mărcii germane.</p>
<h2><span>Amenda este de 30 de euro, fiind urmată de retragerea permisului de conducere pentru 10 zile</span></h2>
<p>În ciuda anunțului privind îndepărtarea iminentă, respectivul Porsche Taycan continuă să fie exact în același loc timp de aproape o săptămână, posibil chiar mai mult, ceea ce a ridicat mai multe semne de întrebare cu privire la ce s-a întâmplat cu adevărat.</p>
<p>Conform publicației carandmotor.gr, la un moment dat în zilele precedente, pe vehicul exista și o amendă de la poliția rutieră. Deși documentul relevant nu mai este vizibil, prezența unui indicator de parcare interzisă în această locație face foarte probabilă confirmarea unei încălcări a legislației pentru parcare ilegală.</p>
<p>Conform Codului Rutier din Grecia, amenda este de 30 de euro și este urmată de retragerea permisului de conducere pentru 10 zile.</p>
<p>Până în prezent, nu se știe dacă vehiculul are într-adevăr o defecțiune mecanică sau dacă bateria de înaltă tensiune s-a descărcat complet, ceea ce ar face imposibilă deplasarea acestuia fără ajutorul unui încărcător sau al unei platforme speciale.</p>
<p>În orice caz, imaginea unui Porsche Taycan luxos „blocat” lângă trotuarul de pe strada Vasileos Konstantinou, cu un bilet pe parbriz și mult praf pe el, ridică semne de întrebare rezonabile, singura certitudine fiind că se așteaptă o platformă. Rămâne de văzut dacă va fi de la asistența tehnică sau de la poliția rutieră.</p>
<p>Respectivul Porsche Taycan atinge viteza de 100 de kilometri pe oră în 3,3 secunde, are o lungime de 5 metri și o lățime de 2 metri, în timp ce înălțimea este de 1,4 metri.</p>

]]></description>
    </item>
    <item>
      <title>Tesla e gata să dea marea lovitură. Ce va lansa Elon Musk</title>
      <link>https://www.prosport.ro/alte-sporturi/auto-moto/tesla-e-gata-sa-dea-marea-lovitura-ce-va-lansa-elon-musk-20223076</link>
      <description><![CDATA[<img src="https://www.prosport.ro/wp-content/uploads/2025/07/Tesla-e-gata-sa-dea-marea-lovitura.-Ce-va-lansa-Elon-Musk-1400x933.jpg"/><br/><p>Presa internațională a aflat că Tesla, compania americană fondată de multimiliardarul Elon Musk (54 de ani), pregătește o nouă lovitură pe piața autoturismelor electrice.</p>
<p>După ce în ultima perioadă s-a vehiculat că Tesla a avut dificultăți în materie de vânzări, Musk e gata să lanseze un autoturism care va schimba totul.</p>
<h2><span>Elon Musk e gata să lanseze o nouă mașină Tesla care va închide definitiv subiectul autonomiei</span></h2>
<p>Proiectul Tesla a luat viață în 2008, odată cu lansarea modelului Roadster, o mașină 100% electrică exclusivistă destinată mai degrabă celor foarte potenți financiar decât publicului de masă.</p>
<p>Însă, în 2012, Elons Musk a scos pe piață Tesla Model S și lucrurile au început să meargă într-o cu totul altă direcție. Mașinile electrice produse de compania americană au început să devină tot mai accesibile, însă cu toate acestea, două probleme au continuat să supere: prețul, care a rămas destul de piperat, chiar dacă a scăzut bine sub 100.000 de euro, și autonomia.</p>
<p>Spre exemplu, Tesla Roadster a avut o autonomie declarată de sub 400 de kilometri cu bateriile pline, în timp ce Tesla Model S a depășit sensibil borna menționată.</p>
<p>Ulterior, avansurile tehnologice au permis societății Tesla să ofere autonomii mai bune pe Model 3, Model X, Model Y sau chiar Cybertruck, însă pentru cei mai mulți dintre interesați, subiectul a rămas unul sensibil.</p>
<p>Și cum în ultimul timp <span>Tesla a înregistrat o scădere a vânzărilor</span>, mai ales pe piața electricelor din Europa, Elon Musk s-a gândit să vină cu o nouă revoluție.</p>
<p>Aparent, miliardarul <span>Musk a lăsat în urmă controversele iscate de Cybertruck</span> și se pregătește să lanseze un nou Model 3, exemplar care este destinat în principal maselor.</p>
<p>Potrivit publicației de specialitate <span>Electrek.co</span>, e vorba despre un Model 3+, care va închide definitiv subiectul autonomiei, deoarece va asigura o rulare, cu o singură încărcare, de până la 800 de kilometri.</p>
<p>Practic, din acest punct aproape că nu vor mai exista diferențe între mașinile pe combustie și cele electrice atunci când vine vorba despre autonomie, detaliu care i-a deranjat pe atât de mulți pasionați.</p>
<h2><span>Baterii mai eficiente</span></h2>
<p>Sursa citată mai sus susține că dimensiunile Tesla Model 3+ vor rămâne similare precedentului Model 3, deoarece s-a umblat doar la capitolul baterii.</p>
<blockquote><p>Dimensiunile și greutatea sunt aceleași, datorită bateriilor cu densitate energetică mai mare. Noul Model 3+ va avea o autonomie de peste 800 kilometri. Era o actualizare extrem de necesară, deoarece mulți dintre cumpărători s-au orientat către variante din China, cum ar fi Xiaomi SU7, care oferă o autonomie de până la 830 de kilometri”, se mai arată pe Electrek.co.</p></blockquote>
<p>Avantajele unui astfel de salt sunt multiple, adaugă specialiștii de la sursa citată. Așa cum am precizat deja, niciun potențial cumpărător nu va mai fi influențat de detaliul autonomiei atunci când va dori să cumpere o Tesla, deoarece aproape nimeni nu conduce 800 de kilometri fără pauză. Totodată, autonomia mărită va scădea timpul de încărcare, astfel că umplerea bateriilor cu 30% din capacitatea totală s-ar putea realiza în aproximativ 4 minute. Rezultatul? O capacitate de 30% în cazul de față s-ar traduce în peste 200 de kilometri parcurși. În plus, este cunoscut faptul că bateriile se degradează în timp. Însă chiar și peste mulți ani, când capacitatea bateriilor va scădea la 50%, mașina tot va avea o autonomie de aproximativ 400 de kilometri, informează sursa citată.</p>

]]></description>
    </item>
    <item>
      <title>Spaniolii au dat verdictul final despre Dacia Sandero: „Cele 4 lucruri pozitive și cele 4 lucruri negative pe care le are”</title>
      <link>https://www.prosport.ro/alte-sporturi/auto-moto/spaniolii-au-dat-verdictul-final-despre-dacia-sandero-cele-4-lucruri-pozitive-si-cele-4-lucruri-negative-pe-care-le-are-20220211</link>
      <description><![CDATA[<img src="https://www.prosport.ro/wp-content/uploads/2025/07/Spaniolii-au-dat-verdictul-final-despre-Dacia-Sandero.-„Cele-4-lucruri-pozitive-si-cele-4-lucruri-negative-pe-care-le-are.jpg"/><br/><p>Dacia Sandero este mașină cea mai bine vândută în Spania, iar prețul său este, fără dubii, principalul său argument de se dă „ca pâinea caldă”.</p>
<p>Ibericii dau acum verdictul despre acest model și spun care sunt cele 4 lucruri pozitive și cele 4 lucruri negative pe care trebuie să le iei în considerare când îl cumperi.</p>
<h2><span>Spaniolii au spus tot despre Dacia Sandero</span></h2>
<p>În acest an, Dacia Sandero este de departe mașină cea mai bine vândută în Spania, iar prețul său este principalul său argument de vânzare, depășește cu mult modele gen MG ZS, Renault Clio și SEAT Ibiza.</p>
<p>Presa spaniolă scrie despre modelul Dacia Sandero și scoate în evidență cele 4 lucruri pozitive, dar și cele 4 lucruri negative, pe care trebuie să le știi înainte să ți-o cumperi, scrie <span>motor.es</span>.</p>
<p>Are mai multe avantaje care i-au permis să devină regina pieței spaniole. Unele dintre ele sunt argumente de cumpărare pentru mulți șoferi.</p>
<h2><span>Patru lucruri bune despre Dacia Sandero</span></h2>
<p>Primul este foarte evident și probabil că sunteți deja familiarizați cu el. Sandero este una dintre cele mai ieftine mașini pe care le puteți cumpăra în Spania. Este, de asemenea, cea mai accesibilă din segmentul său: mașini mici sau segmentul B, cunoscute și sub numele de subcompacte.</p>
<p>Adevărul este că puteți cumpăra unul cu puțin peste 13.000 de euro, deși versiunea vârfului de gamă ajunge la aproape 18.000 de euro. Ce oferă Dacia Sandero pentru acest preț? Un <span>raport bun preț/performanță</span>, dacă totuși aveți niște limite. Concluzia este că, la cât costă, nu există altceva pe piață care să ofere la fel de mult.</p>
<p>Funcția ECO și motorul bicombustibil sunt alte puncte forte, deoarece în prezent în Spania doar Grupul Renault și partenerii săi oferă modele de segment B cu motoare bicombustibil și, prin urmare, funcția ECO a DGT, care permite conducerea fără restricții în orice oraș.</p>
<p>Motorul ECO-G de 100 CP de la Sandero permite utilizarea benzinei sau GPL, ceea ce, pe lângă beneficiul menționat anterior al etichetei ECO, permite economii de aproximativ 30% la combustibil.</p>
<p>În ceea ce privește condusul, Dacia Sandero este o mașină ideală pentru oraș, fiind foarte manevrabilă și plăcută de șofat. Surprinde prin fluiditatea și stabilitatea pe șosea, deși este evident că nu este un vehicul pentru „senzații tari”.</p>
<p>Chestiunea echipamentelor este oarecum complexă în cazul Daciei Sandero, deoarece este adevărat că versiunile de bază sunt rare în acest sens. În cazul în care alegeți versiunea de top, aveți la dispoziție dotări interesante, cum ar fi o cameră video pentru marșarier, acces fără cheie, climatizare automată și un ecran multimedia. În plus, acesta din urmă este funcțional și ușor de utilizat și este combinat cu comenzi fizice pentru elemente cheie, cum ar fi climatizarea.</p>
<p><img alt="" class="aligncenter size-full wp-image-19146565" decoding="async" fetchpriority="high" height="700" sizes="(max-width: 1178px) 100vw, 1178px" src="https://www.prosport.ro/wp-content/uploads/2020/11/dacia-logan-sandero-3-5.jpg" srcset="https://www.prosport.ro/wp-content/uploads/2020/11/dacia-logan-sandero-3-5.jpg 1178w, https://www.prosport.ro/wp-content/uploads/2020/11/dacia-logan-sandero-3-5-768x456.jpg 768w" width="1178"/></p>
<h2><span>Patru aspecte negative ale Daciei Sandero<br/>
</span></h2>
<p>Ca în cazul tuturor vehiculelor de pe piață există și aspecte în care Dacia Sandero ar putea fi îmbunătățită. De exemplu calitatea materialelor. Această bilă neagră este un lucru de care chiar și Dacia este conștientă și este, de fapt, este unul dintre factorii care influențează prețul foarte competitiv pe care îl oferă vehiculele mărcii românești.</p>
<p>Prezența materialelor plastice dure este covârșitoare, deși este adevărat și faptul că <span>Dacia s-a îmbunătățit mult în acest sens în ultimii ani</span>, iar modelul Sandero beneficiază de acest lucru.</p>
<p>La fel și izolația, insuficientă, ce permite transmiterea unui zgomot mai mare decât cel obișnuit provenit de la motor, evacuare și aerodinamică.</p>
<p>Într-o mașină subcompactă ca aceasta, performanța nu este deloc o prioritate, iar Sandero nu face excepție. Cu un motor de 100 CP, nu este chiar mașina ideală pentru depășiri sau urcarea pe șosele montane. Totodată, dacă doriți să folosiți GPL în mod regulat, reacția mașinii este mai lentă decât la benzină.</p>
<p>La fel și transmisia lasă de dorit la Dacia, astfel că și modelul Sandero are această hibă. Senzația la schimbarea treptelor de viteză este ciudată, cu schimbări lungi și oarecum ambigue, mai ales când revii în treptele inferioare.</p>
<p>Suspensia moale este o caracteristică în segmentul de vehicule din care face parte Dacia Sandero, însă acest lucru suferă din greu în viraje. Astfel că, pe șosele cu multe curbe sau la viteze mari, își pierde din suita de drum.</p>

]]></description>
    </item>
    <item>
      <title>Super Rally la Alba Iulia cu un slogan amuzant: „Huțanu și-a făcut planul”!</title>
      <link>https://www.prosport.ro/alte-sporturi/auto-moto/super-rally-la-alba-iulia-cu-un-slogan-amuzant-hutanu-si-a-facut-planul-20222141</link>
      <description><![CDATA[<img src="https://www.prosport.ro/wp-content/uploads/2025/07/super-rally-alba-iulia-hutanu2-1400x1400.jpeg"/><br/><p>Orașul Unirii găzduiește în acest weekend prima etapă din Campionatul Național de Super Rally, iar printre protagoniști se numără și Sorin Huțanu, unul dintre piloții care au impresionat anul trecut în singura competiție urbană de motorsport din România, fondată în urmă cu 8 ani de nimeni altul decât legendarul Mihai Leu.</p>
<p>După un sezon de debut absolut remarcabil în 2024, încheiat cu patru victorii din tot atâtea curse la clasa 2A, Huțanu revine la volanul modelului Audi RS3 LMS cu obiective clare, să continue tradiție la clasa mașinilor cu tracțiune față, dar își dorește să prindă și un podium în clasamentul general al turismelor.</p>
<h2><span>Super Rally la Alba Iulia cu piloți în mare formă! Huțanu este printre cei mai buni</span></h2>
<p>Super Rally-ul de la Alba Iulia deschide un nou sezon spectaculos, cu trasee urbane tehnice și o concurență acerbă în toate clasele.</p>
<p>Pentru Huțanu, această etapă are o dublă semnificație: este locul unde începe drumul spre o nouă dominație la clasa 2A, dar și rampa de lansare către o luptă reală cu nume consacrate din categoriile superioare.</p>
<p>„Am așteptat cu nerăbdare acest moment. Revin cu aceeași dorință de a câștiga, dar și cu mai multă experiență. Anul acesta vreau să confirm că rezultatele de anul trecut nu au fost o întâmplare.</p>
<p>Sunt o fire competitivă de fel și nu renunț, chiar dacă pare imposibil, așa că aș vrea să continui seria de victorii la 2A, dar mi-aș dori și un loc pe podiumul turismelor,” a declarat Sorin Huțanu în avanpremiera cursei.</p>
<p>La primul său sezon în Super Rally, Huțanu a impresionat prin consistență și viteză. A câștigat toate cele patru etape ale sezonului trecut (Alba Iulia, Timișoara, București și Mangalia), acumulând punctaj maxim la clasa 2A, destinată automobilelor cu tracțiune față. Evoluțiile sale l-au plasat printre revelațiile sezonului.</p>
<p>Modelul Audi RS3 LMS a fost un aliat de nădejde pentru Huțanu, oferindu-i echilibrul perfect între putere, aderență și manevrabilitate.</p>
<h2><span>Caravana Super Rally se va muta în orașe precum Timișoara, Mangalia și București</span></h2>
<p>Campionatul din acest an se anunță extrem de disputat, cu o concurență mare atât la tracțiune față, cât mai ales la divizia turismelor, unde s-au înscris deja câteva nume importante precum Vali Porcișteanu, Adrian Teslovan sau Radu Benea.</p>
<p>Cu o listă impresionantă de start clasele și cu prezența unor nume grele din automobilismul românesc. Sorin Huțanu este conștient că nu va fi un parcurs ușor, dar spiritul său competitiv și atitudinea profesionistă îl recomandă drept unul dintre cei care nu vor renunța la lupta cu secundele.</p>
<p>„Fiecare cursă va conta. Toți sunt tot mai bine pregătiți, dar asta mă motivează și mai mult. Știu ce pot, știu ce poate și echipa mea, și sunt pregătit să lupt până la ultima etapă,” a mai adăugat pilotul.</p>
<p>După Alba Iulia, caravana Super Rally se va muta în orașe precum Timișoara, Mangalia și București, fiecare etapă având farmecul și provocările sale. Cu străzi închise circulației, zeci de piloți la start și mii de fani pe margine, sezonul 2025 se anunță spectaculos.</p>

]]></description>
    </item>
  </channel>
</rss>
