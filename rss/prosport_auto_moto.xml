<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum arată noul interior de la Dacia Sandero 2026! Au apărut primele imagini „spion”: „Salt tehnologic evident!”</title>
      <link>https://www.prosport.ro/alte-sporturi/auto-moto/cum-arata-noul-interior-de-la-dacia-sandero-2026-au-aparut-primele-imagini-spion-salt-tehnologic-evident-20218487</link>
      <description><![CDATA[<img src="https://www.prosport.ro/wp-content/uploads/2025/07/Cum-arata-noul-interior-de-la-Dacia-Sandero-2026-Au-aparut-primele-imagini-„spion-„Salt-tehnologic-evident-1400x933.jpg"/><br/><p>Modelul 2026 de Dacia Sandero a fost scos pe asfalt pentru o serie de teste, iar cu această ocazie a fost surprins în premieră și în câteva fotografii.</p>
<p>Presa de specialitate a izbutit să intre în posesia imaginilor, iar jurnaliștii se declară impresionați de saltul tehnologic pe care l-a înregistrat producătorul auto român.</p>
<h2><span>Dacia face ultimele teste cu Sandero 2026 și i-a impresionat pe jurnaliștii din sfera auto</span></h2>
<p><span>Dacia continuă să fie una dintre cele mai vândute mașini de buget din întreaga Uniune Europeană</span>, iar producătorul auto român nu vrea să se dea jos de pe valul pe care a urcat deja de câțiva ani buni.</p>
<p>Succesele bifate de Duster și Sandero au fost impresionante, iar <span>până la lansarea Daciei Evader, care vrea să revoluționeze piața electricelor din Europa</span>, constructorul intenționează să dea lovitura cu un nou model pe combustie.</p>
<p>Este vorba despre Dacia Sandero 2026, care este la doar câteva luni distanță de momentul la care va putea fi comandat în întreaga Europă.</p>
<p>Concret, producătorul român efectuează în aceste zile ultimele teste, iar un exemplar de Dacia Sandero 2026 a fost scos pe asfalt pentru a fi pus la treabă. Și, deși nu trebuia să ajungă pe internet, câteva „fotografii spion” au ajuns pe mâna jurnaliștilor de la publicația de specialitate <span>Motor.es</span>.</p>
<blockquote><p>Interiorul noii Dacia Sandero 2026 este dezvăluit în aceste fotografii spion. Cabina mașinii de buget care se vinde cel mai bine în Spania va face un salt tehnologic evident, odată cu implementarea multiplelor noi caracteristici. Dacia va face din Sandero o mașină mai digitală și mai conectată”, informează ibericii de la Motor.es.</p></blockquote>
<p>Așa cum am precizat deja, jurnaliștii au publicat și câteva <span>fotografii exclusive cu exteriorul și interiorul care pot fi văzute AICI</span>.</p>
<h2><span>Și exteriorul va fi mai atrăgător</span></h2>
<p>Pe de altă parte, Dacia va aduce și câteva modificări importante la exteriorul lui Sandero, deoarece pregătește, în premieră, un model „facelift”.</p>
<blockquote><p>Va debuta cu un model facelift. Această actualizare va aduce numeroase caracteristici noi în ceea ce privește designul exterior, echipamentele tehnologice și aspectele mecanice”, adaugă jurnaliștii.</p></blockquote>
<p>Revenind la interior, detaliu pe care cei mai mulți dintre cumpărători pun foarte mare preț, deoarece acolo își petrec timpul în trafic, Dacia Sandero 2026 va veni la pachet cu un ecran tactil de dimensiuni impresionante.</p>
<blockquote><p>Marea noutate din interiorul noului Sandero va fi, fără îndoială, noul ecran tactil. Acest nou ecran tactil este mult mai mare decât cel utilizat la modelul actual și va repreznta sistemul central al habitaclului. Va fi o componentă cheie pentru gestionarea celei mai recente versiuni a sistemului de infotainment”, se mai arată pe publicația menționată mai sus.</p></blockquote>
<p>În ceea ce privește motorizarea, producătorul român va continua să mizeze pe GPL pentru modelul Sandero, însă va introduce, tot în premieră, și versiuni hibride.</p>
<p>Așadar, procesul de electrificare al Daciei continuă cu pași îndrăzneți, iar spaniolii cred că ar putea fi dată o nouă lovitură pe un segment de piață:</p>
<blockquote><p>Această variantă va da peste cap piața mașinilor hibride accesibile”, completează spaniolii.</p></blockquote>
<p>Dacia Sandero 2026 va fi arătată publicului larg în a doua jumătate a lui 2025, cel mai probabil la Salonul Auto de la Munchen, care e programat în septembrie. În schimb, primele comenzi vor fi livrate în debutul lui 2026.</p>

]]></description>
    </item>
    <item>
      <title>A venit nota pentru Elon Musk! Tesla e bună de plată într-un proces pentru Cybertruck: câți bani a primit un client care a fost indus în eroare cu funcția FSD</title>
      <link>https://www.prosport.ro/diverse/a-venit-nota-pentru-elon-musk-tesla-e-buna-de-plata-intr-un-proces-pentru-cybertruck-cati-bani-a-primit-un-client-care-a-fost-indus-in-eroare-cu-functia-fsd-20214259</link>
      <description><![CDATA[<img src="https://www.prosport.ro/wp-content/uploads/2025/07/A-venit-nota-pentru-Elon-Musk-Tesla-e-buna-de-plata-intr-un-proces-pentru-Cybertruck.-Cati-bani-a-primit-un-client-care-a-fost-indus-in-eroare-cu-functia-FSD-1400x651.jpg"/><br/><p>Elon Musk, fondatorul Tesla, se confruntă cu o nouă mare problemă, după ce un client a dat în judecată compania și a câștigat 10.000 de dolari.</p>
<p>Totul a fost legat de faptul că persoana respectivă a fost indusă în eroare de către funcția FSD a modelului Cybertruck al companiei.</p>
<h2><span>Elon Musk e obligat să scoată bani din buzunare. Un client a câștigat procesul după ce a fost indus în eroare de funcția FSD a Cybertruck-ului său</span></h2>
<p>O nouă bătaie de cap pentru Elon Musk. Fondatorul Tesla a pierdut procesul cu un client ce a dat compania în judecată și a câștigat 10.000 de dolari. Totul din pricina faptului că persoana respectivă a fost indusă în eroare de către <span>funcția FSD a modelului Cybertruck</span> al companiei, scrie <span>electrek.co</span>.</p>
<p>Tesla începe să suporte consecințele aferente pentru inducerea în eroare a clienților care utilizează funcția Full Self Driving. Aceasta este concluzia unei hotărâri arbitrale care prevede rambursarea unui client a 10.000 de dolari, plus onorariile legale pentru neîndeplinirea promisiunilor.</p>
<p>O „instanță” de arbitraj a constatat că Tesla a indus în eroare clienții cu produsul său Full Self Driving și a fost acum obligată să ramburseze, cel puțin către o persoană, plata de 10.000 de dolari, plus onorariile legale, pentru software-ul de conducere nu tocmai autonomă.</p>
<p>Și Franța acumulează acuzații de practici comerciale înșelătoare, dar există vești bune pentru fanii FSD! Dacă sunteți încă dispuși să plătiți pentru acest lucru, Tesla vă va oferi o finanțare cu 0% pentru un Cybertruck nou-nouț.</p>
<p><img alt="" class="size-full wp-image-20037433" decoding="async" fetchpriority="high" height="1184" sizes="(max-width: 956px) 100vw, 956px" src="https://www.prosport.ro/wp-content/uploads/2024/11/cybertruck4.png" srcset="https://www.prosport.ro/wp-content/uploads/2024/11/cybertruck4.png 956w, https://www.prosport.ro/wp-content/uploads/2024/11/cybertruck4-768x951.png 768w" width="956"/></p>
<h2><span>Zeci de mii de mașini rechemate în service</span></h2>
<p>Pe lângă faptul că în Uniunea Europeană Cybertruck-ul nu poate fi înmatriculat, deoarece nu respectă normele de siguranță pentru pietoni, în primăvara aceasta toate unitățile vândute au fost rechemate de urgență în reprezentanță.</p>
<p>„Reglementările europene impun o rotunjire de 3,2 milimetri pe părțile proeminente. Din păcate, este imposibil să se facă o rotunjire de 3,2 milimetri pe o foaie de oțel inoxidabil de 1,4 milimetri”, a declarat Lars Moravy, vicepreședinte Tesla, motivul pentru care Cybertruck-ul nu poate fi înmatriculat în Europa.</p>
<p>Chiar dacă defecțiunea semnalată nu s-a manifestat pe toate mașinile, producătorul <span>a decis să cheme în reprezentanțe toate mașinile în Statele Unite ale Americii</span>. Problema este cauzată de adevizul folosit pentru lipirea foilor de oțel, care cedează după ce este expus timp îndelungat la temperaturi prea ridicate sau prea scăzute.</p>
<p>Din aproape 50.000 de mașini rechemate în service, problema a fost depistată la 151 de unități, cărora le-au fost schimbate panourile de oțel.</p>
<p> </p>

]]></description>
    </item>
    <item>
      <title>Tempestini domină autoritar Raliul Sibiului după prima zi. Se îndreaptă spre o nouă performanță istorică</title>
      <link>https://www.prosport.ro/alte-sporturi/auto-moto/tempestini-domina-autoritar-raliul-sibiului-dupa-prima-zi-se-indreapta-spre-o-noua-performanta-istorica-20217387</link>
      <description><![CDATA[<img src="https://www.prosport.ro/wp-content/uploads/2025/07/Tempestini-domina-autoritar-Raliul-Sibiului-dupa-prima-zi.-Se-indreapta-spre-o-noua-performanta-istorica-1400x933.jpeg"/><br/><p>De 5 ori câștigător consecutiv pe macadamul din Sibiu, Simone Tempestini se îndreaptă vertiginos spre al șaselea succes aici.</p>
<p>Clujeanul este lider după primele 5 probe speciale de la Raliul Sibiului, reușind de altfel să se impună în fiecare dintre ele, astfel că se îndreaptă spre un record senzațional.</p>
<h2><span>Ce se întâmplă cu Tempestini la Raliul Sibiului</span></h2>
<p>Peste 50 de echipaje din șase țări sunt la startul etapei a patra din Campionatul Național de Raliuri, care are loc în acest weekend la Sibiu. De departe toți ochii sunt ațintiți spre Tempestini, pilotul de la Napoca Rally Academy câștigând ultimele cinci ediții.</p>
<p>Având-o pe Carmen Poenaru în dreapta și la prima sa cursă internă din acest an cu modelul Skoda Fabia Rally2, Tempestini a impresionat sâmbătă, când s-a impus clar în primele cinci probe speciale și are deja un avans de peste un minut față de ocupantul poziției secunde, colegul său de club, Norbert Maior. Pe locul 3 se află Andrei Gîrtofan, la 2 minute și 12 secunde de lider.</p>
<p>În Top 10 se mai clasează Bogdan Cuzma, Vali Porcișteanu, Rareș Tomiță, Mihai Manole, Matteo Bernini și Jean Tatu și Jean Tatu jr.</p>
<h2><span>Urmează cinci probe speciale</span></h2>
<p>Ziua de ieri s-a încheiat spectaculos cu o probă de noapte, deja legendara Șanta, acolo unde mii de spectatori au ținut să fie aproape de echipaje, în ciuda frigului de afară. Fanii au creat o atmosferă demnă de meciurile de fotbal, cu fumigene, artificii și torțe.</p>
<p>Astăzi mai sunt de disputat încă cinci probe speciale, ultima fiind super speciala din centrul municipiului Sibiu, revenită în program după aproape 5 ani de pauză.</p>
<p>Dacă își va continua avansul și nu se va întâmpla nimic pe parcursul zilei de azi, Tempestini ar bifa a doua victorie din carieră la Sibiu în care se impune pe toate probele speciale.</p>
<p>Lider după primele trei etape, pilotul clujean și-ar consolida poziția de lider în clasamentul Campionatului Național de Raliuri și se apropie de al zecelea titlu de campion național absolut, un record istoric pentru motorsportul românesc.</p>

]]></description>
    </item>
    <item>
      <title>Simone Tempestini, forțat să abandoneze la Rally di Roma Capitale din cauza unei coliziuni neașteptate cu o vacă! Ce s-a întâmplat</title>
      <link>https://www.prosport.ro/alte-sporturi/auto-moto/simone-tempestini-fortat-sa-abandoneze-la-rally-di-roma-capitale-din-cauza-unei-coliziuni-neasteptate-cu-o-vaca-ce-s-a-intamplat-20211865</link>
      <description><![CDATA[<img src="https://www.prosport.ro/wp-content/uploads/2024/09/Simone-Tempestini-intra-in-ISTORIE-Este-campion-national-absolut-pentru-a-noua-oara-1400x933.jpg"/><br/><p>Un incident neobișnuit a dus la retragerea campionului român Simone Tempestini din etapa italiană a Campionatului European de Raliuri (ERC), desfășurată la Roma.</p>
<p>Pilotul echipei Napoca Rally Academy a fost implicat într-o coliziune cu o vacă ce a pătruns inopinat pe traseul de concurs în timpul probei speciale cu numărul opt.</p>
<h2><span>Incident ciudat la Rally di Roma Capitale cu Simone Tempestini în primplan</span></h2>
<p>Evenimentul s-a produs într-o zonă extrem de dificilă, în care traseul era flancat pe de o parte de un versant abrupt și de cealaltă de munte, reducând drastic posibilitățile de evitare a obstacolelor.</p>
<p>Animalul a apărut imediat după un viraj, într-un punct cu vizibilitate redusă, iar mașina Skoda Fabia RS Rally2 se deplasa cu o viteză de aproximativ 130 km/h. Impactul a fost violent și a avut loc pe partea stângă, în dreptul pilotului.</p>
<p>„Nu am avut timp să reacționez, a fost o apariție bruscă și inevitabilă. Îmi pare rău pentru ceea ce s-a întâmplat cu animalul, dar sunt recunoscător că atât eu, cât și Sergiu suntem bine”, a declarat Tempestini după incident.</p>
<p>Din fericire, nici el, nici copilotul său, Sergiu Itu, nu au suferit vătămări.</p>
<p>Deși echipa a analizat posibilitatea de a continua cursa, avariile suferite de automobil, în special cele la nivelul radiatorului, au făcut imposibilă reluarea în condiții de siguranță. Pentru a preveni distrugeri suplimentare ale mașinii, s-a luat decizia de a se retrage oficial din competiție.</p>
<h2><span>S-a demarat imediat o anchetă să se afle cum a ajuns vaca pe traseu</span></h2>
<p>În momentul producerii accidentului, Tempestini ocupa poziția a 11-a în clasamentul general și se afla într-o luptă strânsă pentru top 10, poziție care i-ar fi adus puncte valoroase pentru echipa MRF Tyres, implicată în cursa pentru titlul european pe echipe.</p>
<p>Reprezentanții raliului au demarat imediat o anchetă, în colaborare cu autoritățile locale, pentru a determina cum a ajuns animalul pe traseu, având în vedere normele stricte de siguranță impuse în competițiile internaționale. Identificarea proprietarului vacii face parte din investigație.</p>
<p>Echipa Napoca Rally Academy își concentrează acum eforturile pe repararea rapidă a mașinii de concurs, în vederea participării la Raliul Sibiului, programat pentru weekendul următor. Etapa sibiană este una crucială în calendarul național, unde Simone Tempestini vizează obținerea celui de-al zecelea titlu de campion absolut, după cinci victorii consecutive în această competiție.</p>
<p><iframe allowfullscreen="allowfullscreen" frameborder="0" height="314" scrolling="no" src="https://www.facebook.com/plugins/video.php?height=314&amp;href=https%3A%2F%2Fwww.facebook.com%2FFRAS.RO%2Fvideos%2F722346817211546%2F&amp;show_text=false&amp;width=560&amp;t=0" style="border: none; overflow: hidden;" width="560"></iframe></p>

]]></description>
    </item>
    <item>
      <title>Dacia e cea mai vândută mașină într-o țară de top din UE! Ce model a făcut din nou ravagii</title>
      <link>https://www.prosport.ro/alte-sporturi/auto-moto/dacia-e-cea-mai-vanduta-masina-intr-o-tara-de-top-din-ue-ce-model-a-facut-din-nou-ravagii-20211961</link>
      <description><![CDATA[<img src="https://www.prosport.ro/wp-content/uploads/2025/07/Dacia-e-cea-mai-vanduta-masina-intr-o-tara-de-top-din-UE-Ce-model-a-facut-din-nou-ravagii.webp"/><br/><p>Dacia a dat din nou lovitura. Un model al celebrului producător de la Mioveni a devenit cea mai vândută mașină într-o țară de top din UE.</p>
<p>Modelul Sandero de la Dacia rămâne în continuare cel mai vândut model în Spania, în luna iunie, în timp ce Renault a devenit cel mai popular brand.</p>
<h2><span>Dacia Sandero, lider detașat la vânzări în Spania: a întrecut Renault Clio și Seat Arona</span></h2>
<p><span>Dacia continuă să aibă rezultate</span> foarte bune în țările din UE. În Spania, modelul Sandero s-a menținut în luna iunie ca fiind cel mai vândut model în Spania. S-au înmatriculat 4.329 de mașini, potrivit unor date făcute publice de asociațiile producătorilor (Anfac), dealerilor (Faconauto) și vânzătorilor (Ganvam), notează <span>lasexta. </span></p>
<p>Al doilea cel mai bine vândut model a fost Renault Clio, cu 3.317 de înmatriulări. E o creștere spectaculoasă a acestui model în Spania, dublându-și vânzările față de aceeași perioadă a anului trecut. Seat Arona ocupă locul 3, cu 2.623 de unități vândute. În top 5 se mai află Peugeot 208 și Opel Corsa.</p>
<p>De asemenea, Renault a depășit Toyota și Volkswagen în luna iunie, deși a fost pe locul doi în primul semestru, după Toyota. Renault conduce clasamentul celor mai vândute mărci în luna iunie, cu 9.590 de înmatriculări.</p>
<p>Dacia Sandero e lider detașat la vânzările din acest an, depășind bariera de 20.000 de unități. E urmată de MG ZS cu 15.014 unități și Renault Clio cu 13.445 de înmatriculări.</p>
<h2><span>Dacia Jogger Hibrid „face ravagii” la spanioli</span></h2>
<p>Un alt model Dacia<span> i-a cucerit definitiv pe spanioli</span> în ultimii ani. Lansat în 2023, Jogger Hibrid este un real succes peste hotare. În doar un an a înregistrat peste 83.000 de comenzi și peste 50.000 de înmatriculări la nivelul întregii lumi.</p>
<p>Crossover-ul lansat de Dacia a devenit un rival puternic al SUV-lor hibride, în special datorită prețului. Doar 25.590 de euro costă mașina care măsoară 4,55 metri lungime și dispune de trei rânduri de scaune, precum și un portbagaj generos, al cărui volum variază de la 595 la 1819 litri.</p>
<blockquote><p>„Dacia este obișnuită să deschidă noi uși, iar acum o face pentru a concura cu SUV-urile hibride și mașinile de familie cu șapte locuri. Aceste modele au de obicei prețuri ridicate, dar nu și în cazul firmei românești.</p>
<p> </p>
<p>O demonstrează Jogger HEV , un model care combină tot ce e mai bun din mai multe lumi: spațiul unui minivan, estetica unui crossover, eficiența unui hibrid și caracterul practic al unei mașini concepute pentru familii numeroase. Toate acestea fără a cheltui o avere”, notează<span> eldesmarque.com.</span></p></blockquote>

]]></description>
    </item>
  </channel>
</rss>
