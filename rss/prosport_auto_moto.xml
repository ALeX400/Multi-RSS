<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>S-a produs minunea: „Michael Schumacher nu mai e țintuit la pat”. La 12 ani de la accident, speranță în viața campionului</title>
      <link>https://www.prosport.ro/formula-1/s-a-produs-minunea-michael-schumacher-nu-mai-e-tintuit-la-pat-la-12-ani-de-la-accident-speranta-in-viata-campionului-20369524</link>
      <description><![CDATA[<img src="https://www.prosport.ro//wp-content/uploads/2026/01/S-a-produs-minunea-„Michael-Schumacher-nu-mai-e-tintuit-la-pat.-La-12-ani-de-la-accident-speranta-in-viata-campionului-e1769333767156-1400x856.jpg"/><br/><p>La aproximativ 12 ani distanță de la momentul cumplitului accident din stațiunea Meribel, în Alpii francezi, s-a produs minunea în cazul lui Michael Schumacher (57 de ani).</p>
<p>Legenda Ferrari și marele campion din Formula 1 nu mai e ținut la pat, după cum au aflat jurnaliștii britanici de la Daily Mail, care au avut recent privilegiul de a păși în vila neamțului din Mallorca, Spania.</p>
<h2><span>Michael Schumacher se poate mișca prin propria casă! Britanicii de la Daily Mail prezintă detalii despre minunea din viața germanului</span></h2>
<p>Michael Schumacher, septuplu campion mondial în Formula 1, continuă să fie o legendă a sporturilor cu motor și nu numai, drept dovadă că <span>produce bani și la 12 ani distanță de la accidentul tragic din stațiunea Meribel</span>, consemnat la data de 29 decembrie 2013. Concret, recent a fost scoasă la licitație mașina cu care a obținut prima victorie din Formula 1, iar prețul de pornire stabilit a fost de 8.5 milioane de euro.</p>
<p>Cât despre starea de sănătate a legendarului pilot german, foarte puține detalii au apărut în presă de-a lungul anilor, iar câteva informații din decembrie 2025 nu erau tocmai pozitive.</p>
<p><span>„Nu-l vom mai vedea pe Michael Schumacher”, spunea Richard Hopkins</span>, fost șef de operațiuni la Red Bull și director la McLaren, fără a dezvolta subiectul prea mult.</p>
<p>Însă, surpriză! Pe 24 ianuarie 2026, britanicii de la <span>Daily Mail</span> au surprins presa internațională și au dezvăluit că au ajuns în „conacul lui Michael Schumacher din Mallorca”, detaliu cel puțin surprinzător, având în vedere că soția pilotului, Corinna, a ținut presa la mare distanță de familie.</p>
<p>„Am călătorit la conacul lui Michael Schumacher din Mallorca – acestea sunt veștile sfâșietoare pe care le-am aflat despre starea fizică a legendei F1”, a titrat Daily Mail.</p>
<p>Însă, veștile nu par să fie tocmai sfâșietoare. Despre Michael Schumacher se credea că este în continuare „țintuit la pat”, însă britanicii de la Daily Mail au aflat că acesta se poate deplasa singur prin casă, cu ajutorul unui scaun cu rotile și, în anumite cazuri, cu intervenția unor îngrijitori. În plus, legenda Ferrari chiar urmărește cursele din Formula 1, de cele mai multe ori alături de bunul său prieten Jean Todt:</p>
<p>„Michael Schumacher nu mai e țintuit la pat și se poate deplasa prin casă, deși doar într-un scaun cu rotile și uneori cu asistența unei echipe de medici, plus asistente și terapeuți. În vârstă de 57 de ani, el primește îngrijiri medicale non-stop. Se spune că tratamentul său costă familia Schumacher zeci de mii de lire sterline pe săptămână. Foarte puțini vizitatori au voie să intre în casa lui Schumacher, fie că se află la proprietatea sa din Mallorca sau la reședința principală din Gland, Elveția. Dar o persoană care are permis accesul este fostul director al echipei Ferrari, Jean Todt. Și se spune că Todt și Schumacher urmăresc împreună Marile Premii din F1”, au preluat britanicii de la <span>Express.co.uk</span>.</p>
<h2><span>Înțelege sau nu ce se întâmplă în jurul lui?</span></h2>
<p>Pe de altă parte, chiar dacă se poate deplasa singur prin casă și urmărește cursele din Formula 1, Michael Schumacher nu ar înțelege mereu tot ceea ce se întâmplă în jurul său.</p>
<p>„Însă, raportul adaugă că nu este clar dacă Schumacher, în ciuda faptului că e conștient, înțelege sau nu ce se întâmplă în jurul său. O sursă anonimă a declarat: «Nu poți fi sigur dacă înțelege totul, pentru că nu poate spune nimănui. Senzația este că înțelege unele dintre lucrurile care se întâmplă în jurul său, dar probabil nu pe toate»”, completează jurnaliștii de la sursa din urmă menționată.</p>
<p>Cât despre zvonurile potrivit cărora Michael Schumacher ar fi asistat la nunta fiicei sale, Gina, din 2024, britanicii au aflat din partea familiei că acestea sunt nefondate. Septuplul campion mondial din Formula 1 nu a fost prezent la evenimentul respectiv.</p>

]]></description>
    </item>
    <item>
      <title>EXTRA I-au furat lui Ion Țiriac o mașină uluitoare: „Nu știu cine. Eu nu am vândut-o”</title>
      <link>https://www.prosport.ro/diverse/i-au-furat-lui-ion-tiriac-o-masina-uluitoare-nu-stiu-cine-eu-nu-am-vandut-o-20367335</link>
      <description><![CDATA[<img src="https://www.prosport.ro//wp-content/uploads/2026/01/I-au-furat-lui-Ion-Tiriac-o-masina-uluitoare-„Nu-stiu-cine.-Eu-nu-am-vandut-o-1400x933.jpg"/><br/><p>Ion Țiriac (86 de ani), unul dintrc cei mai bogați români din lume, un pasionat colecționar de automobile, a vorbit despre mașina sa uluitoare ce i-a fost furată.</p>
<p>E vorba de o mașină care avea același tip de motor cu cea pe care Lancia a avut-o la Campionatul Mondial de Raliuri și cu care câștigase competiția.</p>
<p>România va fi prezentă la actuala ediție a <span>Rallye Monte-Carlo, o ediție specială</span> în care se aniversează 90 de ani de la singura victorie a pilotului român Petre Cristea.</p>
<h2><span>I-au furat lui Ion Țiriac o mașină uluitoare: „Nu știu cine. Eu nu am vândut-o”</span></h2>
<p>Ion Țiriac, omul care deține cea mai spectaculoasă colecție auto din România, a vorbit despre mașina uluitoare ce i-a fost furată. Potrivit magnatului, mașina avea același motor precum cea cu care Lancia a câștigat în anii ’70 Campionatul Mondial de Raliuri, acesta fiind construită la cererea sa.</p>
<p>„Aveau la Torino o echipă de tenis Lancia. Când ei câștigaseră Campionatul Mondial de Rally, eu le-am cerut să îmi facă și mie o mașină.</p>
<p>Tovarășul meu, Năstase, a zis :«Eu ce fac?» L-am păcălit, încă o dată. Mie mi-a făcut exact mașina care câștigase Campionatul Mondial.</p>
<p>Aia a fost mașina pe care Eugen Ionescu Cristea a avut-o aici. Nu știu cine a furat-o, nu am vândut-o niciodată. Mi-a furat-o mie, a vândut-o lui, nu știu.</p>
<p>Aveam motorul care câștigase. Ilie avea un motor normal, i se părea foarte rapid. El nu știa decât să apese pe accelerație. Nu prea știa cum se frânează. Îmi pare rău că nu este aici, el are ocupații multe.</p>
<p>Faptul că atâta lumea este aici, felicitările mele. Vă urez numai bine, luați câte două ceasuri, dacă se strică unul puteți opri și să trageți pe dreapta complet. Treaba acolo este precizia, nu este viteza”, a declarat Ion Țiriac, în cadrul unui eveniment care <span>a marcat participarea României la Rallye Monte-Carlo,</span> ce va debuta pe 29 ianuarie.</p>
<p>La acest concurs, România va avea cinci echipaje, iar din unul dintre acestea va face parte și Călin Popescu Tăriceanu (74 de ani), fost premier al României în perioada 2004-2008.</p>
<h2><span>Țiriac, colecție de sute de mașini și motoare spectaculoase</span></h2>
<p>Ion Țiriac, miliardarul cu afaceri în domeniul imobiliar, auto, bancar sau de asigurări, <span>a inaugurat în noiembrie 2025 „Țiriac Collection”</span>, o galerie de circa 300 de exemplare auto și motoare spectaculoase.</p>
<p>Din aceasta fac parte toate cele șapte modele de Rolls Royce Phantom ale seriei I-VII, inclusiv două din serie a IV-a, cea mai exclusivistă generație de Rolls Royce construită vreodată. Pe lângă acestea, în colecția lui Ion Țiriac se mai află și modele de la Mercedes Benz, Jaguar, Cadillac, Ferrari, Aston Martin, Maserati, Ford Chevrolet, Harley Davidson și Indian Scout, potrivit site-ului oficial al „<span>Țiriac Collection</span>”.</p>

]]></description>
    </item>
    <item>
      <title>EXTRA Francezii au testat o Dacia Duster hybrid. Ce verdict au dat după ce au condus-o „3.000 de kilometri în toate condițiile”</title>
      <link>https://www.prosport.ro/alte-sporturi/auto-moto/francezii-au-testat-o-dacia-duster-hybrid-ce-verdict-au-dat-dupa-ce-au-condus-o-3-000-de-kilometri-in-toate-conditiile-20369316</link>
      <description><![CDATA[<img src="https://www.prosport.ro//wp-content/uploads/2026/01/Francezii-au-testat-o-Dacia-Duster-hybrid-1400x800.jpg"/><br/><p>De la lansarea primei generații în 2010, Duster s-a bucurat de un succes imens, cu peste 2 milioane de unități vândute. Francezii au testat o 3.000 de kiloemtri și au dar verdictul.</p>
<p>Această a treia generație, care a apărut la mijlocul anului 2024, a trecut la o gamă superioară și a îmbunătățit caracteristicile fără a crește semnificativ prețul.</p>
<h2><span>Verdictul francezilor după ce au testat o Dacia Duster hybrid 3.000 de kilometri în toate condițiile</span></h2>
<p>În plus, și-a actualizat motorul, inclusiv modelul hibrid, care acum se mândrește cu 155 CP în loc de 140 CP. Promisiunea este o performanță îmbunătățită și un consum redus de combustibil, împreună cu o experiență de condus mai rafinată.</p>
<p>Pentru pentru a afla totul despre acest nou sistem de propulsie, cei de la revista franceză <span>L’automobile Magazine</span> au testat mașina pe 3.000 km, inclusiv prin trecători montane. O primă concluzie este că <span>Dacia reușește să mențină prețuri mult mai rezonabile</span> decât ale altor mărci.</p>
<p>Sub presiunea unor standarde din ce în ce mai stricte (poluare, zgomot, impact etc.) și a obligației de a respecta reglementările GSR II, care includ adăugarea a numeroase sisteme electronice de asistență pentru siguranță, Dacia a fost nevoită să își majoreze prețurile.</p>
<p>A făcut-o rezonabil, Duster începând de la doar 19.990 de euro pentru versiunea 1.2 GPL 120 CP, un model ale cărui costuri de funcționare sunt remarcabil de mici, comparabile cu cele ale unui motor diesel, grație prețului GPL-ului, scriu jurnaliștii.</p>
<h2><span>Dacia Duster hybrid este cu 3 cm mai scurtă decât generația anterioară</span></h2>
<p>Pentru varianta Hybrid, prețul începe astăzi de la 26.900 de euro în versiunea Expression (28.500 de euro pentru versiunea Extreme), o creștere foarte mică de 300 de euro față de versiunea de 140 CP pe care a înlocuit-o.</p>
<p>Cei de la L’automobile Magazine au testat noul motor 1,8 cu cei 15 CP în plus, plus o treaptă suplimentară de viteză la cutia cu ambreiaj de tip cârlig, mai ales la munte, un punct slab al modelului Hybrid 140 și al motorului 1,6.</p>
<p>Pe lângă autostradă, drumurile orașului și drumurile secundare, mașina a ajuns pe pasul République la sud de St-Etienne, pasurile mai șerpuitoare Cabre și Manse din jurul orașului Gap, fără a uita de urcarea spre stațiunea de schi Orres din Alpii de Sud, cu numeroasele curbe în ac de păr care necesită accelerare.</p>
<p>Trecând de la a doua la a treia generație, <span>Duster nu a crescut</span>, măsurând în continuare 4,34 m lungime, ceea ce rămâne destul de compact. Însă aparențele pot fi înșelătoare, deoarece cu grila perfect verticală, capota foarte orizontală și puternic sculptată, precum și umerii și arcadele roților distinct definite, pare de fapt considerabil mai mare decât este.</p>
<p>De asemenea, merită menționat că este cu 3 cm mai scurt decât generația anterioară (1,66 m față de 1,69 m), probabil pentru a-i îmbunătăți ușor aerodinamica și a reduce consumul de combustibil pe autostradă.</p>
<p>Bordul este geometric, destul de pătrat, cu linii orizontale. Și, deși toate materialele plastice sunt dure – în timp ce un Sandero are o bandă de material textil pe bord – aspectul texturat, așa-numita granulație, le face plăcute ochiului.</p>
<p>În centrul bordului, Expression are un ecran de 10,1 inci capabil să redea wireless imaginile smartphone-urilor, fie că utilizează Android Auto sau Apple CarPlay.</p>
<h2><span>Puncte pozitive și cele negative ale Daciei Duster</span></h2>
<p>Controlul electronic al transmisiei unice a fost îmbunătățit pentru a remedia unul dintre punctele slabe: timpii oarecum lungi de retrogradare a treptelor de viteză atunci când este nevoie de putere.</p>
<p>La fel ca în cazul modelului Hybrid 140, bateria se reîncarcă repede în timpul decelerării și permite frecvent faze de condus electric, perfect silențioasă fie în oraș (aproximativ 50% din timp), pe șosea sau chiar pe autostradă, cu 130 km/h, viteză pe care o poate menține timp de câteva sute de metri.</p>
<p>Singura problemă rămasă o reprezintă timpii de retrogradare a treptelor de viteză, care rămân sesizabili. Tehnologia împiedică o îmbunătățire semnificativă, deoarece este necesară sincronizarea turațiilor motorului cu cele ale roților.</p>
<p>Și, în timp ce motorul electric de tracțiune începe să furnizeze putere imediat, cei 49 CP și cuplul de 205 Nm sunt suplimentați de motorul cu ardere internă abia după aproximativ o jumătate de secundă, timpul necesar transmisiei pentru a retrograda.</p>
<p><span>Puncte pozitive ale Daciei Duster</span> sunt, în optinia jurnalișților, următoarele: raport preț/echipament foarte competitiv; consumul de combustibil în general, și în special în oraș și pe autostradă; performanța și ușurința în utilizare se îmbunătățesc; curse electrice frecvente; ergonomie atentă; coduri de înaltă performanță.</p>
<p>Punctele negative le reprezintă motorul de 1,8 care bubuie și face zgomot pe autostradă; zgomotul vântului de la 100 km/h; suspensia prea fermă în oraș și pe drumuri denivelate; trecerea la o treaptă inferioară puțin lentă, în ciuda progreselor; direcția puțin prea asistată pe șosea.</p>

]]></description>
    </item>
    <item>
      <title>EXTRA Ion Țiriac, replică memorabilă în fața fostului premier al României: „Dumneavoastră știți în ce v-ați băgat?”. Discursul magnatului în fața echipajelor care vor participa la Rallye Monte-Carlo</title>
      <link>https://www.prosport.ro/alte-sporturi/auto-moto/ion-tiriac-replica-memorabila-in-fata-fostului-premier-al-romaniei-dumneavoastra-stiti-in-ce-v-ati-bagat-discursul-magnatului-in-fata-echipajelor-care-vor-participa-la-rallye-mon-20366215</link>
      <description><![CDATA[<img src="https://www.prosport.ro//wp-content/uploads/2026/01/Ion-Tiriac-replica-memorabila-in-fata-fostului-premier-al-Romaniei-„Dumneavoastra-stiti-in-ce-v-ati-bagat-1400x933.jpeg"/><br/><p>Marți, 20 ianuarie 2026, la evenimentul care a marcat participarea României la Rallye Monte-Carlo, Ion Țiriac (86 de ani) a oferit o replică memorabilă în fața lui Călin Popescu Tăriceanu (74), fost premier al României în intervalul 2004-2008.</p>
<p>Acesta din urmă a prezentat evenimentul de marți, pe de-o parte, iar pe de altă parte face parte din echipa României care va debuta pe 29 ianuarie la prestigiosul raliu monegasc.</p>
<h2><span>Cum a reacționat Ion Țiriac după discursul lui Călin Popescu Tăriceanu de la evenimentul premergător Rallye Monte-Carlo</span></h2>
<p>Încă din toamna anului trecut <span>s-a aflat că România revine la Rallye Monte-Carlo</span> într-o ediție cu totul și cu totul specială, deoarece aniversează 90 de ani de la victoria unică a pilotului român Petre Cristea.</p>
<p>Iar marți, 20 ianuarie 2026, la muzeul Țiriac Collection a avut loc un eveniment important premergător faimosului raliu monegasc, sub numele „Petre Cristea Heritage Rally Team Romania – 90 Years”.</p>
<p>Călin Popescu Tăriceanu, al 60-lea prim-ministru din istoria României, face parte din echipa care <span>ne va reprezenta la Rallye Monte-Carlo Historique 2026</span>, iar marți a avut onoarea de a fi prezentator la evenimentul din București.</p>
<p>„Participarea echipei României la Monte-Carlo Historique își propune să marcheze 90 de ani de la victoria compatriotului nostru, Petre Cristea, în Raliul Monte-Carlo. Până astăzi – și, probabil, pentru o bună perioadă de timp în viitor – aceasta rămâne singura victorie a unui pilot român. La Monte-Carlo am dorit să înscriem echipa României pentru a marca acest eveniment. Nu este doar o experiență individuală, ci una de grup. Suntem cinci echipaje, aceasta fiind cerința pentru înscrierea unei echipe naționale”, a declarat Călin Popescu Tăriceanu, ex-prim-ministru al României în intervalul 2004-2008.</p>
<p>Imediat după, Ion Țiriac a preluat microfonul și a ținut să îi ofere o replică lui Tăriceanu. Pe scurt, magnatul s-a declarat impresionat de curajul acestuia din urmă, care a acceptat să participe la un concurs important, la 74 de ani, care s-ar putea desfășura și în condiții vitrege:</p>
<p>„Respectul meu. Dumneavoastră știți în ce v-ați băgat? Aveți vreo idee ce înseamnă ploaia, ce înseamnă vântul, ce înseamnă zăpada, gropile, noroiul și tot ce presupune această competiție? Felicitările mele, dacă aveți acest curaj!”, a punctat Ion Țiriac, în cadrul evenimentului de la muzeul ce îi poartă numele.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2026/01/psp_tiriac-2.mp4" data-videoid="player_87208910f9f716532488e32c8e77a1e7" id="brid_player_87208910f9f716532488e32c8e77a1e7" style="aspect-ratio: 16 / 9"></div></div>
<h2><span>Cum arată cele 5 echipe pe care România le trimite la Rallye Monte-Carlo Historique 2026 și ce mașini vor avea la dispoziție</span></h2>
<p>Călin Popescu Tăriceanu va face echipă cu Radu Dumitrescu și împreună vor conduce o mașină Lancia Fulvia 1.3 S, lansată în urmă cu mai bine de cinci decenii, în 1974.</p>
<p>Mai jos toate echipele României:</p>
<ul>
<li>Adrian Anton Georgescu – Ștefan Marinescu — Renault 5 Alpine (1981)</li>
<li>Adrian Nicolau – Levente Kovács — Ford Escort Mk1 (1968)</li>
<li>Viorel Ognean – Florin Mitea — Ford Escort Mk2 (1976)</li>
<li>Alexis Bizzarilli – Ioan Plămădială — Fiat X1/9 (1979)</li>
<li>Călin Popescu-Tăriceanu – Radu Dumitrescu — Lancia Fulvia 1.3 S (1974)</li>
</ul>

]]></description>
    </item>
    <item>
      <title>S-a filmat în timp ce conducea cu 304 km/h pe un drum cu limită de viteză de 90 km/h. Ce s-a întâmplat apoi</title>
      <link>https://www.prosport.ro/alte-sporturi/auto-moto/s-a-filmat-in-timp-ce-conducea-cu-304-km-h-pe-un-drum-cu-limita-de-viteza-de-90-km-h-ce-s-a-intamplat-apoi-20365600</link>
      <description><![CDATA[<img src="https://www.prosport.ro//wp-content/uploads/2026/01/S-a-filmat-in-timp-ce-conducea-cu-304-kmh-pe-un-drum-cu-limita-de-viteza-de-90-kmh.jpg"/><br/><p>Un șofer teribilist s-a filmat în timp ce conducea cu 304 km/h și acum riscă o amendă usturătoare pentru fapta sa gravă.</p>
<p>Mulți șoferi comit infracțiuni la volan, iar unii vor să se și laude cu „reușitele” lor. Așa a fost și în cazul unui bărbat care a mers cu o viteză foarte mare pe un drum cu limită de 90 km/h. Clipul video postat pe rețelele sociale s-a viralizat rapid, iar poliția a intrat pe fir pentru a identifica șoferul. A fost găsit rapid de autoritățile elene, iar acum riscă sancțiuni drastice.</p>
<h2><span>Încă un șofer teribilist i-a speriat pe greci: A fost identificat de Poliție</span></h2>
<p>Un bărbat a simțit nevoia să se laude că a prins 304 km/h pe un drum limitat la 90 km/h și va plăti scump pentru asta.  Sunt tot mai multe cazuri de acest fel pe rețelele sociale în care cineva se filmează la volan în timp ce depășește cu mult limitele legale pe străzile din străinătate.</p>
<p>Cel mai recent caz a avut loc în Grecia, la Salonic. Pe șoseaua de centură Ring Road, șoferul teribilist a decis să ruleze cu 304 km/h, mult peste viteza maximă admisă. A distribuit clipul pe internet și a devenit rapid viral.</p>
<p>Se afla la bordul unui Audi, după cum reiese din video, dar în textul postării a scris: „Avem vreun Honda care să poată merge cu 300 km/h cu o singură mână?”.</p>
<p>Controla mașina cu o singură mână, în timp ce se filma. A fost o acțiune lipsită de judecată deoarece la 300 km/h e foarte greu de controlat un autovehicul în cazul unui eveniment neprevăzut. Poliția s-a autosesizat și a reușit să îl identifice rapid pe șofer.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/FepEbLMW2f4?si=mnPz3s5007DJjyid" title="YouTube video player" width="560"></iframe></p>
<h2><span>Amendă de până la 8.000 de euro și suspendarea permisului</span></h2>
<p>Pentru o astfel de conduită, bărbatul se va alege cu o sancțiune drastică. Este considerată o infracțiune gravă deoarece a depășit cu peste 200 de km/h viteza maximă admisă pe acel drum. Va rămâne fără permis, dar va mai primi și o amendă de 2.000 de euro.</p>
<p>Dacă a mai avut astfel de ieșiri, sancțiunea va fi dublă, iar perioada suspendării permisului se va extinde de la 1 an la 2 ani. În cazul în care bărbatul e deja recidivist și a mai „călcat strâmb” de două ori, va fi nevoit să se urce în mașină doar pe scaunului pasagerului timp de 4 ani. Amenda se va dubla, din nou, și va ajunge la 8.000 de euro.</p>
<p>Sancțiunile sunt foarte mari în Grecia deoarece comportamentul șoferilor e tot mai agresiv și lipsit de control, ceea ce face ca numărul de accidente să fie în creștere.</p>

]]></description>
    </item>
  </channel>
</rss>
