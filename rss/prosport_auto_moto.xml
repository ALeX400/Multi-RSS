<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Revenire spectaculoasă pentru Mihai Leu în curse. A stabilit un nou record personal la Reșița</title>
      <link>https://www.prosport.ro/alte-sporturi/auto-moto/revenire-spectaculoasa-pentru-mihai-leu-in-curse-a-stabilit-un-nou-record-personal-la-resita-19934841</link>
      <description><![CDATA[<img src="https://www.prosport.ro/wp-content/uploads/2024/07/Revenire-spectaculoasa-pentru-Mihai-Leu-in-curse.-A-stabilit-un-nou-record-personal-la-Resita-1400x1050.jpg"/><br/><p>Fostul mare campion mondial la box, în prezent pilot de automobilism sportiv, Mihai Leu a avut parte de prima sa cursă din acest an, după ce a stat câteva luni departe de circuit din cauza unor probleme medicale.</p>
<p>Leu a concurat la etapa de viteză în coastă de la Reșița unde a făcut senzație, fiind aproape de un podium. La final, a transmis un mesaj de mulțumire emoționant.</p>
<h2><span>Mihai Leu spectacol în curse. Are un nou record personal la Reșița</span></h2>
<p>La numai o săptămână și jumătate după ce a fost externat din spital, Leu s-a înscris la etapa de la Reșița, acolo unde au luat startul 50 de piloți. Hunedoreanul a pilotat un model Audi R8 GT3 LMS, unic în motorsportul din țara noastră.</p>
<p>Fără prea mult timp de reacomodare cu mașina de concurs și după aproape trei luni petrecute în spital, Mihai Leu a impresionat încă de la primele manșe de recunoașteri. Acesta aproape și-a egalat cel mai bun timp al său pe traseul din Valea Domanului, înregistrând 2:18,750.</p>
<p>Duminică, în concurs, a coborât ștacheta până la un spectaculos 2:15,958, cel mai bun din cariera sa aici. Chiar dacă nu a fost îndeajuns pentru a termina pe podium, după adunarea timpului din cele două manșe fiind al cincilea, Leu s-a declarat încântat de evoluția sa la prima cursă din 2024.</p>
<h2><span>Ce spune Mihai Leu după cursă</span></h2>
<p>„Am încheiat cu bine etapa de la Reșița. Cu o mare bucurie în suflet. Au fost câteva luni lungi în care zilnic gândul meu era la revenirea în competiții. Am visat secundă de secundă la acest moment, iar azi am reușit.</p>
<p>Prima mea cursă din 2024. Nu am venit la Reșița cu un obiectiv anume, dar m-am simțit excelent. Cel mai bun timp al meu pe acest traseu era în 2018, când am terminat în 2:18,721. Azi am fost mai rapid cu trei secunde. Totuși, nu a fost suficient să urc pe podiumul final, dar nici nu mai era nevoie. Pentru mine e deja o victorie.</p>
<p>O victorie pe care i-o dedic Annei, care m-a vegheat zi și noapte, fiului meu Marco pentru motivație, staffului medical, echipei mele tehnice, partenerilor care au fost alături de mine și nu în ultimul rând vouă care mi-ați transmis energia voastră pozitivă”, a postat Leu pe pagina sa de facebook.</p>
<p><span>De trei ori campion național la viteză în coastă și o dată campion absolut la raliuri,</span> Leu se pregătește acum pentru următoarea etapă, care va avea loc pe 20 iulie la Sinaia.</p>

]]></description>
    </item>
    <item>
      <title>Simone Tempestini are concurență la Sibiu. Raul Badiu revine în raliul său de casă</title>
      <link>https://www.prosport.ro/alte-sporturi/auto-moto/simone-tempestini-are-concurenta-la-sibiu-raul-badiu-revine-in-raliul-sau-de-casa-19936714</link>
      <description><![CDATA[<img src="https://www.prosport.ro/wp-content/uploads/2024/07/Tempestini-are-concurenta-la-Sibiu.-Raul-Badiu-revine-in-raliul-sau-de-casa-1400x933.jpg"/><br/><p>Câștigătorul primei etapei a sezonului din Campionatul Națonal de Raliuri, Raul Badiu, revine în competiții după ce a lipsit la ultimele două raliuri și va lua startul la Sibiu, în acest weekend, în etapa sa de casă.</p>
<p>Pilotul sibian a început sezonul cu stil și a câștigat clar prima rundă, din Harghita, însă în cea de-a doua, din Argeș, când fusese cel mai rapid la shakedown și al doilea pe Transfăgărășan, a ieșit în decor și a abandonat.</p>
<h2><span>Tempestini  se bate cu Raul Badiu pentru titlu</span></h2>
<p>Din cauza lipsei bugetului, mașina Skoda Fabia Rally2 a lui Badiu nu a putut fi remediată în timp util, astfel că fostul reprezentant al României în Campionatul Mondial de Raliuri a ratat etapele din Maramureș și Cluj, ieșind din calculele pentru titlu.</p>
<p>Acesta va reveni însă acasă, la Sibiu, în prima etapă de macadam a sezonului în Campionatul Național de Raliuri Betano. Considerat unul dintre cei mai talentați piloți români, Badiu a concurat anul trecut pentru prima oară cu un model Rally2 chiar pe acest traseu și a terminat al treilea.</p>
<p>Acum, sibianul este hotărât să lupte pentru victorie cu Simone Tempestini, cel care a câștigat ultimele 4 ediții ale raliului și totodată este lider autoritar al campionatului la mijlocul sezonului.</p>
<h2><span>10 probe speciale sâmbătă și duminică</span></h2>
<p>„Eu îmi doresc să câștig raliul, ar fi o mare bucurie să obțină o victorie acasă, în fața sibienilor mei. Chiar dacă nu am mai concurat de un an pe această suprafață, eu plec încrezător în această cursă”, a spus Badiu.</p>
<p>Pilotul care de-a lungul anilor a câștigat titlul la juniori, dar și Cupa Dacia sau Suzuki, a anunțat că AutoKlass i s-a alăturat pentru acest raliu pentru a putea lua startul.</p>
<p>„Sunt foarte motivat, abia aștept să înceapă etapa, mai ales că vor fi 70 de echipaje din 6 țări, dar și 12 modele Rally2 la start. Va fi un spectacol automobilistic autentic”, a adăugat Badiu.</p>
<p>Raliul va debuta vineri după-amiază cu ultimele antrenamente, urmat de startul festiv, iar sâmbătă și duminică vor avea loc 10 probe speciale, toate pe macadam, pe un total de 136 de kilometri.</p>

]]></description>
    </item>
    <item>
      <title>Lupta la vârf de la viteză în coastă continuă la Reșița. Cine se bate pentru primele locuri</title>
      <link>https://www.prosport.ro/alte-sporturi/auto-moto/lupta-la-varf-de-la-viteza-in-coasta-continua-la-resita-cine-se-bate-pentru-primele-locuri-19932224</link>
      <description><![CDATA[<img src="https://www.prosport.ro/wp-content/uploads/2024/07/Lupta-la-varf-de-la-viteza-in-coasta-continua-la-Resita-1400x934.jpg"/><br/><p>Nu mai puțin de 50 de piloți din toată țara vor concura la finalul acestei săptămâni într-o nouă cursă de viteză în coastă, Memorialul Werner Hirschvogel, care se va desfășura pe Valea Domanului din Reșița.</p>
<p>Cei doi piloți de la Canova Racing, bănățenii Radu Benea și Nicolas Benea, vor lupta pentru victorii la grupele unde concurează în deja tradiționala competiție.</p>
<h2><span>Viteza în coastă se dispută la Reșița. Cine se bate pentru primele locuri</span></h2>
<p>După prima victorie stagională, înregistrată la Mediaș acum nici trei săptămâni, Radu Benea se întoarce pe unul dintre traseele sale preferate. În 2021, la Reșița, acesta lupta cu monoposturile și termina pe un spectaculos loc 4 la open.</p>
<p>Acum, pilotul timișorean vine cu spectaculosul model Ferrari 488 Challenge Evo, cu care a decis să concureze în actualul sezon.</p>
<p>După ce la Râșnov a ratat victoria pe a doua manșă, iar pe Transalpina o greșeală l-a costat podiumul, Benea senior a spart gheața la Mediaș. Din cauza situației controversate din punct de vedere al regulamentului, Benea nu va mai puncta la Masters, ci în campionatul clasic de viteză în coastă.</p>
<p>„Reșița este etapa noastră de casă dacă putem spune așa fiindcă noi suntem din Timișoara, așa că vom avea susținere din partea apropiaților. Nu pot spune că simțim o presiune, dar ne bucurăm să fim la start și vom da totul pentru a obține cei mai buni timpi”, a spus Radu Benea.</p>
<h2><span>Duminică după-amiază vor fi cele două manșe de concurs</span></h2>
<p>Fiul său, cel mai tânăr pilot din Campionatul Național de Viteză în Coastă, la numai 16 ani, Nicolas Benea luptă pentru victorie atât la Debutanți, cât și la Juniori. Dacă la debutanți este deja mare favorit să devină campion, în schimb, la juniori, acesta dă o luptă intensă cu Tudor Luca.</p>
<p>Etapa va începe vineri seară odată cu prezentarea sportivilor la stadionul Mircea Chivu din Reșița, iar sâmbătă vor avea loc manșele de recunoaștere și antrenamentele cronometrate. Duminică, de la ora 13:30, sunt programate cele două manșe de concurs, care vor stabili numele câștigătorilor.</p>

]]></description>
    </item>
    <item>
      <title>Este vestea momentului: marele campion Mihai Leu s-a întors în mașina de curse după ce a câștigat o nouă luptă în spital. FOTO</title>
      <link>https://www.prosport.ro/alte-sporturi/este-vestea-momentului-marele-campion-mihai-leu-s-a-intors-in-masina-de-curse-dupa-ce-a-castigat-o-noua-lupta-in-spital-foto-19930175</link>
      <description><![CDATA[<img src="https://www.prosport.ro/wp-content/uploads/2024/07/Este-vestea-momentului-marele-campion-Mihai-Leu-s-a-intors-in-masina-de-curse-dupa-ce-a-castigat-o-noua-lupta-in-spital-1400x1050.jpeg"/><br/><p>Primul român campion mondial în boxul profesionist, iar în prezent campion național de viteză în coastă, Mihai Leu, a urcat pentru prima oară în acest an la volanul mașinii sale de concurs după ce în ultimele aproape trei luni s-a confruntat cu mai multe probleme de sănătate.</p>
<p>La numai câteva zile după ce a fost externat de la Institutul Fundeni, Mihai Leu a fost prezent în această seară pe circuitul Transilvania Motor Ring din județul Mureș unde a făcut câteva teste cu modelul Audi R8 GT3, o mașină de curse unică în țara noastră.</p>
<h2><span>Mihai Leu s-a întors în mașina de curse după ce a câștigat o nouă luptă în spital. FOTO</span></h2>
<p>Acesta s-a declarat emoționant de moment și chiar a promis că revenirea sa la curse se va face mai repede decât se preconiza.</p>
<p>„Parcă am renăscut, așa mă simt. Îmi era dor maxim de sentimentul ăsta, de a fi din nou la volanul mașinii de concurs.</p>
<p>Azi am și reușit. Am sperat în fiecare zi la asta, chiar dacă uneori părea destul de departe revenirea. Așadar, în curând ne revedem la curse, dragi prieteni”, a scris Leu pe contul său de instagram.</p>
<p>Promotor în Campionatul Național de Super Rally, dar și pilot, atât de super rally, cât și de viteză în coastă, acesta a ratat primele etape ale campionatelor unde era programat să participe și era printre favoriți la titlu.</p>
<p>Din 2019 și până în prezent, Leu a devenit de trei ori campion la viteză în coastă și odată vicecampion, iar la super rally are un titlu de vicecampion.</p>
<h2><span>Ce probleme a avut Mîhai Leu?</span></h2>
<p>Mihai Leu a fost internat acum trei săptămâni la Spitalul Fundeni, din cauza unei complicații apărute în urma unei intervenții chirurgicale recente. Informația că Mihai Leu este internat, apărută pe rețele de socializare, a fost confirmată de profesorul Irinel Popescu, șeful secției Chirurgie Generală II de la Institutul Clinic Fundeni.</p>
<p>Mihai Leu a primit un verdict crunt din partea medicilor, în 2014. Unul din cei mai cunoscuți sportivi din România a fost diagnosticat cu cancer la colon. A petrecut aproape două luni la un spital din Viena unde a trecut prin două operații și a recurs la chimioterapie.</p>

]]></description>
    </item>
    <item>
      <title>Povestea motociclistului fermier din Republica Moldova care reprezintă România! „Vreau să plantez cireși”. SPECIAL</title>
      <link>https://www.prosport.ro/alte-sporturi/auto-moto/povestea-motociclistului-fermier-din-republica-moldova-care-reprezinta-romania-vreau-sa-plantez-ciresi-special-19914159</link>
      <description><![CDATA[<img src="https://www.prosport.ro/wp-content/uploads/2024/06/Povestea-motociclistului-fermier-din-Republica-Moldova-care-reprezinta-Romania-„Vreau-sa-plantez-ciresi.-SPECIAL-1400x933.jpg"/><br/><p>E sportiv de top la doar 12 ani dar visează să devină proprietarul unei plantații de cireși. Campion al României dar și Balcanic, Daniel Marian trăiește peste Prut la Chișinău dar reprezintă țara noastră.</p>
<p>Practică motocrosul de 5 ani însă deja are un palmares de invidiat chiar dacă e doar la gimnaziu. E doar în clasa a 6-a dar are vitrina plină de trofee, poate chiar mai multe chiar și decât cărțile de la școală.</p>
<h2><span>Daniel Marin face motociclism și reprezintă România! „Vreau să plantez cireși”. SPECIAL</span></h2>
<p>Deși e născut în Republica Moldova, la Chișinău, puștiul Daniel Marin e sportiv care concurează pentru România în competițiile de motocros.</p>
<p>Și nu o face doar ca un simplu hobby deoarece rezultatele îl recomandă ca un motoclist de top pentru Estul Europei. De ce? Foarte simplu. Acum 2 ani a ieșit atât campion național cât și Campion est-european la clasa 65.</p>
<p>Însă începutul nu a fost pe o motocicletă. „De mic am primit un ATV de care m-am plictisit destul de repede. Apoi, după ce am văzut niște clipuri pe internet, de pe telefonul mobil m-am rugat de ai mei să mă lase să merg la motocros.</p>
<p>Mama nici nu a vrut să audă, în timp ce tata a zis că lui îi e frică. Într-un final i-am convins să mă susțină”, își începe mărturisirea puștiul de 12 ani de peste Prut care concurează de ceva timp pentru România.</p>
<h2><span>Are sprijinul dirigintei de la școala generală</span></h2>
<p>Se antrenează la Iași cu un fost mare sportiv cu aceleași origini, multiplu campion național la noi în țară, Cociu Mihăilă. “Sportivii din Moldova vin aici în România pentru că e o competiție mult mai puternică, circuitele sunt mult mai bune, plus că avem adversari motocicliști internaționali”, admite Cociu.</p>
<p>Băiețelul din Chișinău e mândria clasei lui. “Doamna dirigintă se bucură pentru mine, de rezultatele mele și chiar mă încurajează înainte de curse”, completează Daniel Marian care admite că prețul plătit pentru a fi Campion Est European nu a fost unul foarte “ieftin”.</p>
<p>Ca să ajungă în top a trecut peste două accidentări, o dată chiar “izbutind” să își rupă o mână. A visat la o motocicletă dar în același timp și-a construit acum câțiva ani în minte și dorința de a deveni programator.</p>
<p>„M-am răzgândit. Acum vreau să fiu fermier! Am un teren primit de la bunicii mei și vreau acolo să plantez cireși, nu să fac un traseu de moto. Asta cred că mă voi face după ce voi încheia cu motocrosul”, se confesează puștiul legitimat la ACS Endurach Iași, cu care a participat în weekend la Campionatul European / Semifinală de la Zărnești la clasa 85.</p>
<p>Foto: Marius Dinca</p>

]]></description>
    </item>
  </channel>
</rss>
