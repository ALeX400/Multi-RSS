<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tată și fiu, pe podiumul etapei de super rally de la Timișoara. Luptă pentru titlu la echipe</title>
      <link>https://www.prosport.ro/alte-sporturi/auto-moto/tata-si-fiu-pe-podiumul-etapei-de-super-rally-de-la-timisoara-lupta-pentru-titlu-la-echipe-19962877</link>
      <description><![CDATA[<img src="https://www.prosport.ro/wp-content/uploads/2024/08/Tata-si-fiu-pe-podiumul-etapei-de-super-rally-de-la-Timisoara.-Lupta-pentru-titlu-la-echipe-1400x934.jpg"/><br/><p>Echipa Canova Racing a terminat pe locul 2 în topul etapei de super rally, care a avut loc la Timișoara.</p>
<p>Ineditul vine de la faptul că aceasta este formată din tatăl Radu Benea și fiul său în vârstă de numai 16 ani, Nicolas Benea, care este și cel mai tânăr pilot din campionatul al cărui promotor este Mihai Leu.</p>
<h2><span>Podium in familie la etapa de super rally de la Timișoara. Luptă pentru titlu la echipe</span></h2>
<p>După ce anul trecut au concurat împreună la anduranță pe circuit deoarece Nicolas avea doar 15 ani, cei doi formează o echipă atât la super rally, cât și la viteză în coastă. La prima etapă, organizată la Alba Iulia, Canova Racing a fost pe locul 4 în topul echipelor, însă în weekend chiar acasă, la Timișoara, a reușit un spectaculos loc 2.</p>
<p>În fața a mii de spectatori prezenți pe traseul special amenajat în centrul municipiului Timișoara, piloții au făcut spectacol la a doua etapă din Campionatul Național de Super Rally, singura competiție de automobilism sportiv care se desfășoară exclusiv pe traseu urban.</p>
<p>Lupta a fost una intensă, cu multe răsturnări de situație, iar o parte dintre favoriți chiar au abandonat din cauza ieșirilor în decor și a problemelor tehnice.</p>
<p>Încurajați de apropiați la prima lor cursă împreună acasă, la Timișoara, cei doi au avut parte de o zi excelentă.</p>
<p>Pe un Ferrari 488 Challenge Evo, Radu Benea a obținut primul său podium la general, având al treilea timp al zilei, și a fost al doilea la turisme, în timp ce Nicolas s-a clasat al patrulea la Grupa 2A la chiar prima sa participare cu modelul Ford Fiesta Rally4.</p>
<h2><span>Ce a zis Radu Benea</span></h2>
<p>„Cred că se putea mai mult, dar până la urmă este cel mai bun rezultat al nostru în super rally și, culmea, a venit chiar acasă la Timișoara în fața celor pe care îi iubim.</p>
<p>Ne-am bucurat să ne vedem familia, prietenii și apropiații pe traseu, încurajându-ne și asta ne-a dat încredere. Mai sunt două etape și cred că orice va fi posibil”, a spus Radu Benea la finalul etapei.</p>
<p>Canova Racing a urcat pe locul 2 în topul echipelor la Super Rally Timișoara, fiind devansată doar de Impuls Leasing Rally (Costel Cășuneanu și Aurelian Andronache), în timp ce pe 3 s-a clasa UniCredit Leasing Team (Mihai Leu și Adrian Teslovan). După două etape, echipa alb-violetă este pe locul 3, cu 37 de puncte, la 16 în urma poziției secunde (Impuls Leasing) și la 18 de liderul RevizieCutie.</p>
<p>Și în clasamentele individuale, cei doi membri ai familiei Benea au urcat în top, iar în acest moment, Benea senior este pe locul 2 la open, cu 27 de puncte, și pe locul 1 la categoria turisme. Nicolas a urcat pe locul 3 la clasa 2A, cu 24 de puncte, fiind devansat doar de mult mai experimentații Sorin Huțanu și Claudiu Motoc.</p>

]]></description>
    </item>
    <item>
      <title>Raliul Iașului, gata de start! Va fi o ediție aniversară, cu două probe de noapte și multe alte surprize</title>
      <link>https://www.prosport.ro/alte-sporturi/auto-moto/raliul-iasului-gata-de-start-va-fi-o-editie-aniversara-cu-doua-probe-de-noapte-si-multe-alte-surprize-19963962</link>
      <description><![CDATA[<img src="https://www.prosport.ro/wp-content/uploads/2024/08/Raliul-Iasului-gata-de-start-Va-fi-o-editie-aniversara-cu-doua-probe-de-noapte-si-multe-alte-surprize-1-1400x933.jpg"/><br/><p>Iașiul va găzdui a 40-a ediție a întrecerii automobilistice de tradiție din „Orașul celor 7 coline”. Așteptarea se apropie de final pentru piloți, copiloți, arbitri, oficiali FRAS și, nu în ultimul rând, pasionați de motosport pentru că ediția din acest an a Raliului Iașului e gata de start!</p>
<p>Competiția auto se va desfășura în perioada în perioada 30 august – 1 septembrie.</p>
<h2><span>Două probe de noapte la Raliul Iașului 2024</span></h2>
<p>Vara se încheie pe macadamul de la Iași, cu o ediție aniversară, plină de surprize. A șaptea etapă din Campionatul National de Raliuri Betano 2024 va avea două probe de noapte. Prima, devenită deja tradiție, va fi SuperSpeciala de la Râpa Galbenă, iar a doua, în premieră, pe macadam.</p>
<p>„Vineri seara, în fața Palatului Culturii, le spunem bun venit oaspeților noștri la Startul Festiv, apoi ne mutăm repede pe SuperSpeciala Râpa Galbenă! Sâmbătă, lupta cu secundele se mută pe macadamul impecabil de pe cele 7 probe speciale, 4 distincte.</p>
<p>Marea noutate a acestui an, prin care vrem să marcăm ediția aniversară, este proba de noapte Resonance, programată la finalul zilei de sâmbătă, după câte două treceri pe Cioca Boca și Mădârjac. La începutul și la finalul probei am pregătit locuri foarte bune pentru spectatori, cu tot ce au nevoie pentru o seară de neuitat, inclusiv foc de tabără care să condimenteze spectacolul oferit de echipaje.</p>
<p>Duminică sunt cele două treceri pe proba ce se întinde între Dobrovăț și Ciurea, celebră pentru cele două săritori artificiale și bucatele tradiționale pe care spectatorii le apreciază la fiecare ediție. Ca de obicei, la final de raliu va avea loc festivitatea de premiere, duminică, după prânz, tot în fața Palatului Culturii”, a declarat Dan Codreanu, managerul Raliului Iașului.</p>
<h2><span>Programul Raliului Iașului 2024</span></h2>
<h3>Vineri, 30 august:</h3>
<p>Shakedown Bârnova – 11:30</p>
<p>Prezentarea echipajelor – 18:15</p>
<p>SSS1 Râpa Galbenă – 21:00</p>
<h3>Sâmbătă, 31 august:</h3>
<p>PS2 Cioca Boca 1 – 10:48</p>
<p>PS3 Mădârjac 1 – 12:01</p>
<p>PS4 Cioca Boca 2 – 15:34</p>
<p>PS5 Mădârjac 2 – 16:47</p>
<p>PS6 Resonance by Night – 20:30</p>
<h3>Duminică, 1 septembrie:</h3>
<p>PS7 Ciurea – 10:30</p>
<p>PS8 Ciurea Power Stage – 13:05</p>
<p>Festivitatea de Premiere – 17:30</p>

]]></description>
    </item>
    <item>
      <title>Au descoperit un Lamborghini Miura SV, după aproape 40 de ani, într-un garaj.  Cum arată bolidul după atâtea decenii în care a fost abandonat de proprietar: costă 2.500.000 de euro</title>
      <link>https://www.prosport.ro/alte-sporturi/auto-moto/au-descoperit-un-lamborghini-miura-sv-dupa-aproape-40-de-ani-intr-un-garaj-cum-arata-bolidul-dupa-atatea-decenii-in-care-a-fost-abandonat-de-proprietar-costa-2-500-000-de-euro-19962782</link>
      <description><![CDATA[<img src="https://www.prosport.ro/wp-content/uploads/2024/08/Au-descoperit-un-Lamborghini-Miura-SV-dupa-aproape-40-de-ani-intr-un-garaj-1400x750.jpg"/><br/><p>Un Lamborghini Miura SV a fost descoperit, după aproape 40 de ani, într-un garaj. Bolidul care costă nu mai puțin de 2.5 milioane de euro a fost abandonat de proprietar și a fost scos recent la lumină.</p>
<p>Automobilul, pe care s-a plătit o avere în 1975, a fost descoperit în nordul Italiei, într-un garaj de cărămidă aflat în curtea unui palat prăbușit.</p>
<h2><span>Au descoperit un Lamborghini Miura SV, după aproape 40 de ani, într-un garaj</span></h2>
<p><span>O descoperire incredibilă a fost făcută </span>într-un garaj de cărămidă din nordul Italiei. Un Lamborghini Miura SV a fost scos la lumină după aproape 40 de ani, fiind vorba despre un autoturism extrem de rar, cu o poveste impresionantă.</p>
<p>„Este vorba despre un Lamborghini Miura SV din 1972, închis timp de zeci de ani într-un garaj de cărămidă într-un palat prăbușit din nordul Italiei. Acest lucru depășește descoperirile tipice de hambar. Fostul proprietar a cumpărat mașina în 1975 pentru 7.500.000 de lire (aproximativ 11.000 de dolari) și a petrecut 40 de ani apărând-o de cumpărătorii insistenți, păstrând mașina ascunsă în siguranță.</p>
<p>Această Miura, una dintre doar cele două construite în culoarea «Bruno Metallizzato» cu un interior «Pelle Avana», este a șaptea fabricată și rămâne nerestaurată din punct de vedere estetic. După o lungă urmărire, mașina a fost în cele din urmă descoperită și nu va fi restaurată, dar păstrată cu grijă în starea inițială și rămâne în Italia”, scriu cei de la <span>classicdriver.com</span>.</p>
<h2><span>Ofertele au început să apară imediat după ce descoperirea a fost făcută</span></h2>
<p>Cel care a făcut <span>impresionanta descoperire</span> a vorbit despre cât de important a fost pentru el acest moment și a dezvăluit că au existat foarte multe persoane care au fost interesate să achiziționeze autoturismul.</p>
<p>„Aceasta a fost una dintre acele căutări care păreau să dureze pentru totdeauna, când aproape îți vine să renunți de disperare. Defunctul proprietar al acestui Miura SV trebuie să fi fost grozav la poker, deoarece ani de zile a jucat cu toți dealerii, brokerii și colecționarii care știau despre mașină.</p>
<p>Acesta s-a stins din viață iar familia a zidit intrarea în palatul care se prăbușește în mijlocul orașului, unde mașina a fost ascunsă pentru a nu fi furată. Am vrut ca mașina să rămână în Italia, având în vedere istoria sa și să păstrăm acele plăcuțe evocatoare de înmatriculare de epocă. A doua zi după ce am scos mașina din locul ei de odihnă, am început să primim apeluri și e-mail-uri de la oameni care aparent au ratat-o ​​și doreau să știe dacă poate fi cumpărată.</p>
<p>Unii au fost destul de deranjați când au aflat că nu era de vânzare, dar suntem încântați că efortul a dat roade în cele din urmă, că mașina va rămâne în Italia și va fi păstrată cu grijă mai degrabă decât restaurată. Cred că regretatul proprietar ar fi de acord”, a povestit Simon Kidston, conform sursei citate anterior.</p>
<p>Mai multe imagini cu autoturismul puteți vedea <span>AICI</span>.</p>

]]></description>
    </item>
    <item>
      <title>Ce lovitură a dat Dacia cu modelul Sandero. Anunțul momentului a venit după prăbușirea Tesla Model Y</title>
      <link>https://www.prosport.ro/alte-sporturi/auto-moto/ce-lovitura-a-dat-dacia-cu-modelul-sandero-anuntul-momentului-a-venit-dupa-prabusirea-tesla-model-y-19964011</link>
      <description><![CDATA[<img src="https://www.prosport.ro/wp-content/uploads/2024/08/Ce-lovitura-a-dat-Dacia-cu-modelul-Sandero.-Anuntul-momentului-a-venit-dupa-prabusirea-Tesla-Model-Y.webp"/><br/><p>Dacia, cunoscută de toți românii pentru producția de automobile, a dat o lovitură uriașă cu modelul Sandero.</p>
<p>Anunțul a fost făcut după o cădere dramatică a cifrelor de vânzări pentru Tesla Model Y.</p>
<h2><span>Ce lovitură a dat Dacia cu modelul Sandero. Anunțul momentului a venit după prăbușirea Tesla Model Y</span></h2>
<p><span>Dacia Sandero a devenit din nou cea mai populară mașină</span> din Europa în prima jumătate a anului 2024. Modelul românesc a acumulat vânzări de 143.596 exemplare în primele 6 luni ale acestui an în Europa, iar asta datorită prețului său accesibil.</p>
<p>VW Golf s-a clasat pe locul 2 cu 126.993 exemplare vândute, iar pe poziția a treia se află Renault Clio — cu 114.623 unități. Pe locul 4 e VW T-Roc, cu 111.381 exemplare, iar pe 5 e un Peugeot 208, cu 107.097.</p>
<p><span>Poziția a 6-a e ocupată de Skoda Octavia</span> cu 102.945 exemplare, urmată de Citroen C3 cu 102.304. Deși deținea prima poziție, Tesla Model Y a coborât tocmai pe locul 8 în preferințele europenilor.</p>
<p>Pe locurile 9 și 10 se află două modele din marca Toyota — Yaris Cross şi Yaris cu 99 și, respectiv, 93 mii mașini vândute.</p>
<p>„Modelul românesc Dacia Sandero e din nou cea mai populară maşină din Europa în prima jumătate a anului 2024, după o cădere dramatică a cifrelor de vânzări pentru Tesla Model Y, model care reuşise anterior să se claseze pe prima poziţie şi să o menţină o lungă perioadă de timp.</p>
<p>De asemenea, în top 10 al celor mai vândute modele se remarcă o creştere mare a unor modele de hatchback-uri care doar acum un an păreau că nu mai au un mare viitor pe piaţă. Ne referim aici inclusiv la VW Golf, un model pe care germanii intenţionau să-l pensioneze, alături de Passat, şi pentru care acum oferă din noi şi motorizări diesel.</p>
<p>Aşadar, Dacia Sandero a acumulat vânzări de 143.596 exemplare în primele 6 luni ale anului 2024 în Europa. Preţul său accesibil, raportat la o imagine bună de maşină practică, l-au ajutat să aibă o poziţie atât de bună în Europa.</p>
<p>Tesla Model Y, deţinătoarea anterioară a primei poziţii, a coborât tocmai pe locul 8 în preferinţele europenilor. Spre exemplu, Model Y a finalizat şi întreg anul 2023 cu poziţia de lider la vânzări în Europa, livrând peste un sfert de milion de maşini electrice europenilor, sau 254.822 automobile.</p>
<p>Dacia Sandero înregistrase vânzări de 235 mii de unităţi pe parcursul anului 2023, iar în decursul celor 12 luni poziţia de lider lunar a fost de mai multe ori schimbată între cele două modele.</p>
<p>Acum, însă, Tesla Model Y a înregistrat 101.181 exemplare vândute în 6 luni, cea ce l-a clasat pe locul 8, păstrându-l totodată şi în rolul de cel mai popular model electric. Însă cifra de vânzări reprezintă o scădere dramatică de 26% faţă de prima jumătate a anului trecut.</p>
<p>Sunt câteva cauze pentru aceste scăderi de vânzări — scăderea vânzărilor de maşini electrice din Germania, acolo unde e localizată fabrica europeană Tesla, întreruperile la această fabrică din prima jumătate de an, dar şi pierderea uşoară a atractivităţii lui Model Y, din cauza prezenţei lungi pe piaţă şi a lipsei unui facelift. Spre exemplu, vânzările lui Tesla Model 3 au crescut cu peste 30% după utimul facelift în Europa”, au scris cei de la <span>piataauto.md</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 257px; left: 383px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Ion Țiriac, gest de magnat şi de patriot adevărat. Ce decizie a luat cel mai bogat român în legătură cu Sabrina Voinea</title>
      <link>https://www.prosport.ro/jocurile-olimpice-paris-2024/ion-tiriac-gest-de-magnat-si-de-patriot-adevarat-ce-decizie-a-luat-cel-mai-bogat-roman-in-legatura-cu-sabrina-voinea-19963960</link>
      <description><![CDATA[<img src="https://www.prosport.ro/wp-content/uploads/2024/08/Ion-Tiriac-gest-de-magnat-si-de-patriot-adevarat.-Ce-decizie-a-luat-cel-mai-bogat-roman-in-legatura-cu-Sabrina-Voinea-1400x1050.jpg"/><br/><p>Ion Alexandru Țiriac, băiatul magnatului Ion Țiriac și cel care conduce Fundația Țiriac, a făcut un anunț de ultimă oră despre Sabrina Voinea, dar și pentru ceilalți sportivi care au câștigat medalii la Jocurile Olimpice de la Paris.</p>
<p>În ciuda faptului că nu a urcat pe podium la mega-competiția organizată în capitala Franței, gimnasta va intra totuși în posesia mașinii de lux oferită de Fundația Ion Țiriac pentru prestația sa de la Paris.</p>
<h2><span>Gest de magnat şi de patriot adevărat al lui Ion Țiriac. Cel mai bogat român, decizie de ultimă oră în legătură cu Sabrina Voinea</span></h2>
<p>Sabrina Voinea a terminat concursul la sol cu nota 13,700, însă o penalizare de o zecime de punct pentru o ieșire de pe covor, a eliminat-o de pe podiumul. Ulterior, imaginile au confirmat că arbitrii au greșit, iar cazul a ajuns la TAS, însă apelul ei a fost respins.</p>
<p>Totuși, Sabrina Voinea se va bucura și ea de cadoul de lux promis și oferit pe care Fundația Țiriac sportivilor medaliați la Jocurile Olimpice de la Paris. Confirmarea a venit de la Ion Ion Țiriac.</p>
<p><img alt="" class="aligncenter size-large wp-image-19963982" decoding="async" fetchpriority="high" height="757" src="https://www.prosport.ro/wp-content/uploads/2024/08/mesaj-Ion-Ion-Tiriac.jpg" width="432"/></p>
<p>România a avut o prestație peste așteptări la Jocurile Olimpice, palmaresul pe medalii fiind următorul: 3 de aur, 2 de bronz și 4 de argint. Imediat după aurul câștigat de David Popovici în proba de 200 de metri liber, Fundația Țiriac, care este condusă de Ion Alexandru Țiriac, a anunțat că fiecare medaliat cu aur va primi o <span>mașină electrică de ultimă generație </span>Hyundai Ioniq 5 în valoare de 50.000 de euro.</p>
<p>Ulterior, Alexandru Țiriac a revenit și a anunțat că toți medaliații vor primi mașini. „21 de medaliați olimpici? Nu, nu… noi am numărat și sunt 22 de medaliați, îmi spune Nadia”, a anunțat Ion Alexandru Țiriac pe contul său de Instagram.</p>
<blockquote><p>Domnul Țiriac nu falimentează! El le-a zis, domnișoară, ai argint, două, acum vino și cu aurul! Mult, puțin, nu știu pentru domnul Țiriac. Important este că atunci când îți dorești trebuie să știi și ce te așteaptă. Vrem aur, dar și acest aur trebuie răsplătit. Că e unul, două, că sunt nouă, fiecare sport este cu sensibilitățile lui, cu numărul de sportivi al lui, cu regulamentele lui – Elisabeta Lipă</p></blockquote>
<p> </p>
<p><img alt="Mihaela Cambei a luat argintul la Jocurile Olimpice și a luat decizia. A anunțat-o la revenirea în România" class="size-full wp-image-19962729" decoding="async" height="770" sizes="(max-width: 1290px) 100vw, 1290px" src="https://www.prosport.ro/wp-content/uploads/2024/08/Mihaela-Cambei-a-luat-argintul-la-Jocurile-Olimpice-si-a-luat-decizia.-A-anuntat-o-la-revenirea-in-Romania.jpg" srcset="https://www.prosport.ro/wp-content/uploads/2024/08/Mihaela-Cambei-a-luat-argintul-la-Jocurile-Olimpice-si-a-luat-decizia.-A-anuntat-o-la-revenirea-in-Romania.jpg 1290w, https://www.prosport.ro/wp-content/uploads/2024/08/Mihaela-Cambei-a-luat-argintul-la-Jocurile-Olimpice-si-a-luat-decizia.-A-anuntat-o-la-revenirea-in-Romania-768x458.jpg 768w" width="1290"/></p>
<h2><span>Și totul nu se oprește aici. „Mașinile reprezintă doar o parte din surpriză”</span></h2>
<p>Fiul lui Ion Țiriac susține că Fundația pe care o conduce a pregătit și alte <span>surprize pentru sportivii români </span>care au câștigat medalii la Jocurile Olimpice și au adus astfel faimă țării în lume.</p>
<p>„Și eforturile supraomenești ale Eroilor noștri, mașinile customizate ”serie unică” sunt deja pe drum, însă ele reprezintă doar o parte din surpriză, pentru că ei merită mai mult decât aplauze și limuzine de la noi toți.</p>
<p>Merită să vadă cât de iubiți sunt. #cadouriiiiiile”, a mai scris Ion Alexandru Țiriac pe contul său de Instagram.</p>
<p><img alt="" class="aligncenter size-full wp-image-19960252" decoding="async" height="720" sizes="(max-width: 1280px) 100vw, 1280px" src="https://www.prosport.ro/wp-content/uploads/2024/08/„Ei-nici-nu-stiu.-Campionul-olimpic-David-Popovici-imagine-virala-din-vacanta.webp" srcset="https://www.prosport.ro/wp-content/uploads/2024/08/„Ei-nici-nu-stiu.-Campionul-olimpic-David-Popovici-imagine-virala-din-vacanta.webp 1280w, https://www.prosport.ro/wp-content/uploads/2024/08/„Ei-nici-nu-stiu.-Campionul-olimpic-David-Popovici-imagine-virala-din-vacanta-768x432.webp 768w" width="1280"/></p>
<h2><span>Medaliații olimpici de la Paris care vor primi mașini de la Ion Țiriac</span></h2>
<p>David Popovici: aur (200 m liber), bronz (100 m liber)</p>
<p>Mihaela Cambei: argint la haltere</p>
<p>Ana Bărbosu: bronz la sol</p>
<p>Florin Enache, Andrei Cornea: aur la dublu vâsle masculin</p>
<p>Simona Radiș, Ioana Vrînceanu, Amalia Bereș, Adriana Adam, Maria Lehaci, Ancuța Bodnar, Roxana Anghel, Magda Rusu, Victoria Petreanu: aur la 8+1</p>
<p>Simona Radiș și Ancuța Bodnar: argint la dublu vâsle feminin</p>
<p>Ioana Vrînceanu și Roxana Anghel: argint la dublu rame feminin</p>
<p>Ionela Cozmiuc și Gianina van Groningen: argint la dublu vâsle feminin, categoria ușoară.</p>

]]></description>
    </item>
  </channel>
</rss>
