<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un Opel Astra a fost prins de radar cu o viteză record de 696 km/h! Toți s-au întrebat cum a fost posibil să fie mai rapid ca un Bugatti: ce s-a întâmplat, de fapt</title>
      <link>https://www.prosport.ro/diverse/un-opel-astra-a-fost-prins-de-radar-cu-o-viteza-record-de-696-km-h-toti-s-au-intrebat-cum-a-fost-posibil-sa-fie-mai-rapid-ca-un-bugatti-ce-s-a-intamplat-de-fapt-20158412</link>
      <description><![CDATA[<img src="https://www.prosport.ro/wp-content/uploads/2025/04/Un-Opel-Astra-a-fost-prins-de-radar-cu-o-viteza-record-de-696-km-pe-ora.-Toti-s-au-intrebat-cum-a-fost-posibil-sa-fie-mai-rapid-ca-un-Bugatti.-Ce-s-a-intamplat-de-fapt.jpg"/><br/><p>Un Opel Astra a fost prins de radar pe o șosea din Belgia cu o viteză record de 696 km/h și nimeni nu înțelege cum este posibil ca respectiva mașină să fie mai iute ca un Bugatti Chiron Super Sport.</p>
<p>Misterul a fost deslușit ulterior, după ce s-a aflat că radarul poliției flamande nu a fost calibrat corect, iar în realitate, șoferul Opelului Astra circula cu aproximativ 60 km/h, pe un sector de drum unde viteza maximă admisă era de 50 km/h.</p>
<h2><span>Opel Astra, prins de radar cu o viteză record de 696 km/h pe o șosea din Belgia!<br/>
</span></h2>
<p>Un banal Opel Astra a fost prins de aparatul radar pe un drum din Belgia cu o viteză incredibilă de 696 km/h, potrivit <span>elpais.com</span>. Cum este oare posibil ca respectiva mașină să fie mai iute ca un Bugatti Chiron Super Sport sau ca un Koenigsegg Jesko Absolut?</p>
<p>Misterul a fost dezlegat după ce s-a aflat că radarul de pe mașina poliției flamande nu ar fost calibrat corect. În realitate, șoferul Opelului Astra rula cu aproximativ 60 km/h, pe un sector de drum unde viteza maximă admisă era de 50 km/h.</p>
<p>Fișa cu specificații a bolidului Koenigsegg Jesko Absolut arată o viteză maximă de 499 km/h, un Bugatti Chiron Super Sport atinge 490 km/h, în timp ce modelul Hennessey Venom F5 ajunge la 484 km/h.</p>
<p>Aceste viteze de-a dreptul amețitoare sunt la îndemâna doar celor mai puternice modele din lume, astfel că viteza atinsă de <span>modelul Opel Astra</span> în Belgia, 696 km/h, părea ceva de domeniul SF.</p>
<p>Mai ales că, viteza maximă a unui Opel Astra este de 235 km/h, și ar fi fost imposibil să ajungă să fie atinsă de aparatul radar cu viteza menționată mai sus. Asta ar fi însemnat că modelul german ar fi rulat cu 193 de metri pe secundă.</p>
<h2><span>Misterul a fost deslușit. Ce s-a întâmplat în realitate</span></h2>
<p>Până la urmă s-a aflat că șoferul din Opelul Astra nu circula cu 696 km/h. Aceasta era viteza indicată în scrisoarea pe primită acasă de către cetățeanul belgian. Amenda a fost direct proporțională cu presupusa viteză: 6.597 de euro pentru conducere cu viteză prea mare într-o zonă urbană.</p>
<p>Conform Autozeitung, autoritățile au lămurit ce s-a întâmplat de fapt. Radarul a fost calibrat greșit și astfel s-a ajuns la o viteză extrem de mare de 696 km/h.</p>
<p>În realitate, <span>șoferul circula cu al său modest Opel Astra</span> cu aproximativ 60 km/h într-o zonă în care limita maximă de viteză era de 50 km/h. Astfel că, acesta nu a scăpat de amendă, doar că, valoarea ei este considerabil mai mică decât cea primită inițial.</p>
<p>Întrucât este o zonă rezidențială în care limita de viteză a fost depășită cu 1 până la 10 km/h, amenda este în jur de 50-55 de euro.</p>

]]></description>
    </item>
    <item>
      <title>Gigi Becali, coșmar pentru asiguratori. Rolls-Royce-ul de 500.000 de euro al miliardarului a fost din nou implicat într-un accident și a ajuns să arate așa</title>
      <link>https://www.prosport.ro/diverse/gigi-becali-cosmar-pentru-asiguratori-rolls-royce-ul-de-500-000-de-euro-al-miliardarului-a-fost-din-nou-implicat-intr-un-accident-si-a-ajuns-sa-arate-asa-20145849</link>
      <description><![CDATA[<img src="https://www.prosport.ro/wp-content/uploads/2025/04/WhatsApp-Image-2025-04-14-at-12.14.14-1400x934.jpeg"/><br/><p>Gigi Becali a devenit un adevărat coșmar pentru asiguratori după ce limuzina magnatului a fost implicată într-un nou accident rutier.</p>
<p>Rolls-Royce-ul în valoare de 500.000 de euro al patronului de la FCSB a apărut luni dimineață „șifonat”, cu o lovitură serioasă în bara din stânga spate.</p>
<h2><span>Gigi Becali a făcut din nou accident cu Rolls-Royce-ul de jumătate de milion de euro</span></h2>
<p><span>Patronul de la FCSB fost implicat într-un nou accident rutier</span> cu bolidul său de lux. Gigi Becali a apărut luni dimineață fața jurnaliștilor la Palatul de la Piața Victoriei cu al său Rolls-Royce în valoare de 500.000 de euro.</p>
<p>Limuzina era însă destul de avariată, o lovitură serioasă în bara din stânga spate fiind dovada vie că latifundiarul din Pipera a fost implicat într-un alt incident auto. Bara era înfundată, iar vopseaua zgâriată serios.</p>
<p>În doar ultimul an și jumătate, Gigi Becali, ajuns la 66 de ani, a mai fost implicat în trei accidente rutiere. În septembrie 2023, bolidul său a fost tamponat din spate de mașina unei tinere. Două luni mai târziu, Becali a intrat într-un șanț pe centura Bucureștiului, la volanul Rolls Royce-ului său, după ce a încercat să evite o mașină venită de pe contrasens.</p>
<p><img alt="Sursa foto: Sport Pictures" class="size-large wp-image-20144317" decoding="async" height="778" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-1400x778.jpg" srcset="https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-1400x778.jpg 1400w, https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-768x427.jpg 768w, https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1-1536x853.jpg 1536w, https://www.prosport.ro/wp-content/uploads/2025/04/Ion-Tiriac-si-Gigi-Becali-folositi-de-escroci-intr-o-inselatorie-de-proportii.-Ce-tepe-isi-luau-cei-care-se-visau-actionari-alaturi-de-miliardarii-Romaniei-1.jpg 1800w" width="1400"/></p>
<h2><span>Patronul de la FCSB se întreba retoric. „Cine e vinovat?”</span></h2>
<p>În august anul trecut, <span>al treilea accident a avut loc la intrarea în Pipera</span>, totul rezolvându-se cu o constatare amiabilă. La scurt timp după producerea accidentului, Gigi Becali nu a vrut să dezvăluie dacă era la volan în momentul impactului, însă a ținut să spună că mașina sa circula regulamentar, moment în care un alt autoturism l-a lovit.</p>
<p>„A intrat cineva în mine, a intrat în maşina mea. Ce mai contează dacă eram eu sau nu la volan? Contează că eram şi eu în maşină! Cine e vinovat? Păi, dacă tu mergi liniştit, frumos, pe o bandă, iar altcineva intră în tine, atunci cine e vinovat? Am făcut amiabilă, da”, a declarat Gigi Becali, citat de <span>Sportpesurse</span>.</p>
<h2><span>Fan înfocat al mărcii de mașini din Marea Britanie</span></h2>
<p>Mercedes, Bentley sau Maybach sunt doar câteva dintre mărcile de lux pe care le-a condus de-a lungul timpului Gigi Becali. De ceva timp însă, patronul „roș-albaștrilor” se află la volanul unui Rolls-Royce și spune că a devenit fan înfocat al companiei din Marea Britanie.</p>
<p>„Rolls-ul e Rolls. N-ai văzut că merg doar cu Rolls. Merg cu altceva? Nu mai pun mâna. Nu mă ating de altă mașină. De ce? E diferență mare între Rolls și alte mașini, ca de la cer la pământ.</p>
<p>Când conduci un Rolls îți place, e ca și cum ai desena. Îți place să mergi cu ea. Te scoli și te gândești ‘Iau micul dejun și după mă duc în Rolls’. E diferență mare între Rolls și restul mașinilor din lume”, a spus Gigi Becali, pentru <span>Fanatik</span>.</p>
<p> </p>

]]></description>
    </item>
    <item>
      <title>Sponsorul FCSB vrea să cucerească Europa cu Cyber X. Cum arată SUV-ul gigantului din China</title>
      <link>https://www.prosport.ro/diverse/sponsorul-fcsb-vrea-sa-cucereasca-europa-cu-cyber-x-cum-arata-suv-ul-gigantului-din-china-20153312</link>
      <description><![CDATA[<img src="https://www.prosport.ro/wp-content/uploads/2025/04/Sponsorul-FCSB-vrea-sa-cucereasca-Europa-cu-Cyber-X.-Cum-arata-SUV-ul-gigantului-din-China-1400x933.jpg"/><br/><p>MG Motor, unul dintre partenerii clubului FCSB, a prezentat, cu ocazia Salonului Auto de la Shanghai, conceptul de crossover Cyber X.</p>
<p>Această mașină măsoară nu mai puțin de 4,3 metri în lungime, cât un Land Rover Defender 90. Modelul încă nu este comercializat, dar sunt șanse mari ca acest lucru să se întâmple cât de curând.</p>
<p>Cu ocazia Salonului Auto de la Shanghai a fost prezentat doar exteriorul, responsabilii având grijă ca geamurile să fie opace, astfel încât să nu poată fi observate detalii din interior.</p>
<h2><span>Partenerul celor de la FCSB a prezentat SUV-ul Cyber X</span></h2>
<p>Imaginile cu Cyber X sunt de-a dreptul impresionante, SUV-ul fiind parcă desprins din filmele a căror acțiune se petrece în viitor.</p>
<p>Atrag atenția, în primul rând, banda LED din partea superioară a autovehiculului și grila frontală de dimensiuni neobișnuit de mari, care creează impresia de „mașină-brută”.</p>
<p>MG Motor, compania care a creat Cyber X, este deținută de SAIC Motor – compania chineză din Shanghai deținută de stat care este cel mai mare exportator de autovehicule din țara asiatică.</p>
<p>Așa cum am menționat, mașina încă nu a intrat în linia de producție, însă este de așteptat ca acest lucru să se petreacă în cel mai scurt timp, potrivit anunțului făcut de Jozef Kaban, șeful de design al SAIC Motor.</p>
<p>Interiorul nu a fost făcut publict, însă compania din China a anunțat că a colaborat cu brandul de smartphone-uri Oppo la partea de tehnologie din habitaclu.</p>
<p>Compania MG, care este partener al FCSB, are de gând ca până în 2026 să includă în catalog opt noi modele de mașini din sedan și SUV.</p>
<h2><span>FCSB și MG, parteneriat până în 2026</span></h2>
<p>Parteneriatul dintre FCSB și colosul MG, început în vara lui 2024, este valabil până în 2026, potrivit anunțului făcut de cele două entități pe site-urile oficiale.</p>
<p>„MG România își unește forțele cu FCSB</p>
<p>– MG România încheie un acord de parteneriat multianual cu FCSB</p>
<p>– Parteneriatul durează până în 2026</p>
<p>– Importatorul român al mărcii MG devine partenerul de mobilitate oficial al clubului</p>
<p>MG România și FCSB au anunțat astăzi încheierea unui contract pe doi ani, care va face ca marca MG să devină partenerul de mobilitate oficial al clubului.</p>
<p>Sărbătorind cea de-a 100-a aniversare în acest an, MG Romania, prin importatorul oficial Quantum Auto Max, va pune mașini la dispoziția jucatorilor și staff-ului prestigioasei echipe de fotbal bucureșteane, iar FCSB va oferi expunere mărcii. Parteneriatul va dura până în 2026. MG și FCSB vor colabora, de asemenea, pentru a crea conținut captivant conceput pentru a implica baza generoasă de suporteri a clubului”, se arată în <span>comunicatul postat pe mgmotor.ro</span>, în vara lui 2024.</p>
<p>La evenimentul de anunțare a parteneriatului de mobilitate cu MG Motor au fost prezenți, din partea FCSB, președintele Consiliului de Administrație Mihai Stoica și antrenorul principal Elias Charalambous.</p>
<p><img alt="" class="size-large wp-image-20153902" decoding="async" fetchpriority="high" height="977" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/PARTENERIAT-FCSB-MG-MOTORS-13.07.2024-2-1400x977.jpg" srcset="https://www.prosport.ro/wp-content/uploads/2025/04/PARTENERIAT-FCSB-MG-MOTORS-13.07.2024-2-1400x977.jpg 1400w, https://www.prosport.ro/wp-content/uploads/2025/04/PARTENERIAT-FCSB-MG-MOTORS-13.07.2024-2-768x536.jpg 768w, https://www.prosport.ro/wp-content/uploads/2025/04/PARTENERIAT-FCSB-MG-MOTORS-13.07.2024-2-1536x1072.jpg 1536w, https://www.prosport.ro/wp-content/uploads/2025/04/PARTENERIAT-FCSB-MG-MOTORS-13.07.2024-2-2048x1429.jpg 2048w" width="1400"/></p>

]]></description>
    </item>
    <item>
      <title>De ce n-a mişcat Mihaela Cambei deloc maşina pe care Ion Țiriac i-a dat-o cadou. Motivul pentru care a abandonat-o în parcare de 8 luni</title>
      <link>https://www.prosport.ro/sport-life/de-ce-n-a-miscat-mihaela-cambei-deloc-masina-pe-care-ion-tiriac-i-a-dat-o-cadou-motivul-pentru-care-a-abandonat-o-in-parcare-de-8-luni-20144831</link>
      <description><![CDATA[<img src="https://www.prosport.ro/wp-content/uploads/2025/04/De-ce-n-a-miscat-Mihaela-Cambei-deloc-masina-pe-care-Ion-Tiriac-i-a-dat-o-cadou.-Motivul-pentru-care-a-abandonat-o-in-parcare-de-8-luni-1-1400x933.jpg"/><br/><p>Mihaela Cambei, vicecampioană olimpică anul trecut la Paris, n-a mișcat deloc, timp de 8 luni, mașina primită cadou de la Ion Țiriac, după ce a câștigat medalia de argint în proba de 49 de kilograme.</p>
<p>Halterofila nu și-a luat deocamdată carnetul de conducere, deoarece prioritatea sa în momentul de față este o medalie la Campionatele Europene din această lună de la Chișinău.</p>
<h2><span>Mihaela Cambei ține bibelou maşina primită cadou acum 8 luni de la Ion Țiriac</span></h2>
<p>Mihaela Cambei, <span>vicecampioană olimpică anul trecut în proba de haltere 49 de kilograme</span>, nu și-a condus, timp de 8 luni, bolidul electric primit cadou de la Ion Țiriac, după ce a câștigat medalia de argint la Paris.</p>
<p>Frumoasa halterofilă nu a avut timp să-și ia carnetul de conducere, deoarece prioritar pentru ea este să obțină o medalie la Campionatele Europene din această lună de la Chișinău.</p>
<p>Sportiva tricoloră a intrat în posesia unei limuzine electrice IONIQ 5, în valoare de 50.000 de euro. Din cauza faptului că nu are încă permis de conducere, ea ține mașina parcată în faţa locuinţei, la opt luni de la Jocurile Olimpice de la Paris.</p>
<p>„Încă nu mi-am luat carnetul, pentru că am această competiţie şi mai am şi alte provocări şi alte obiective de îndeplinit. Printre ele e şi permisul, dar am un an provocator şi trebuie să le iau uşor pe rând. E o necesitate.</p>
<p>Una dintre maşini de acasă, cealaltă e aici în parcare, o văd în fiecare dimineaţă. Cea de la domnul Ţiriac e în parcare, da. Am să-mi iau carnetul cu siguranţă, în curând”, a spus Cambei, la <span>as.ro</span>.</p>
<p>Pe lângă cadoul primit de la magnat, vicecampioana de la Paris a primit o sumă considerabilă și de la autoritățile române în valoare de 100.000 de euro.</p>
<p><img alt="" class="size-large wp-image-20093410" decoding="async" height="1400" sizes="(max-width: 780px) 100vw, 780px" src="https://www.prosport.ro/wp-content/uploads/2025/02/Valentina-Cambei-2-780x1400.jpg" srcset="https://www.prosport.ro/wp-content/uploads/2025/02/Valentina-Cambei-2-780x1400.jpg 780w, https://www.prosport.ro/wp-content/uploads/2025/02/Valentina-Cambei-2-768x1379.jpg 768w, https://www.prosport.ro/wp-content/uploads/2025/02/Valentina-Cambei-2-856x1536.jpg 856w, https://www.prosport.ro/wp-content/uploads/2025/02/Valentina-Cambei-2.jpg 1080w" width="780"/></p>
<h2><span>Mihaela Cambei vrea să devină cea mai medaliată halterofilă din istoria României</span></h2>
<p><span>Sportiva în vârstă de 22 de ani</span> vrea să rămână în istoria sportului românesc. După argintul de la Jocurile Olimpice 2024, ea vrea să revină cu o medalie și mai prețioasă de la Campionatele Europene, programate în perioada 13-21 aprilie.</p>
<p>Mihaela vrea al treilea titlu consecutiv, după ce cele două medalii de aur obținute la Yerevan şi la Sofia. Ea vrea să devină cea mai medaliată halterofilă din istoria României. Mai are de tras, deoarece Loredana Toma are 6 medalii de aur la europene.</p>
<p>„Ar însemna foarte mult un titlu european, mă ajută ca palmares în primul rând şi mi-aş dorit să deţin cât mai multe locuri unu. M-ar ajuta să fiu prima şi la aceste titluri.</p>
<p>M-am gândit la asta şi îmi doresc să devin cea mai medaliată halterofilă. Cu anii, dacă sunt sănătoasă, mi-aş dori să fiu cea mai bună din toate timpurile”, a mai spus Cambei pentru sursa citată.</p>

]]></description>
    </item>
    <item>
      <title>Andrei Gîrtofan câștigă Raliul Harghitei. Continuă șirul ghinioanelor pentru Tempestini</title>
      <link>https://www.prosport.ro/alte-sporturi/auto-moto/andrei-girtofan-castiga-raliul-harghitei-continua-sirul-ghinioanelor-pentru-tempestini-20145388</link>
      <description><![CDATA[<img src="https://www.prosport.ro/wp-content/uploads/2025/04/Andrei-Girtofan-castiga-Raliul-Harghitei.-Continua-sirul-ghinioanelor-pentru-Tempestini-e1744600130282-1400x707.jpeg"/><br/><p>Andrei Gîrtofan a fost cel mai rapid de la Raliul Harghitei, prima etapă a sezonului 2025, și a bifat al doilea succes la general din carieră, profitând de problemele tehnice pe care le-a întâmpinat principalul favorit, Simone Tempestini.</p>
<p>După ce a condus încă de pe primii kilometri ai raliului care a deschis sezonul în Winner Rally, Tempestini și-a păstrat poziția de lider până pe a 8-a probă specială, atunci când mașina de concurs a făcut două pene de cauciuc, astfel că până să revină în service a pierdut nu mai puțin de 50 de secunde.</p>
<h2><span>Simone Tempestini este deposedat de Raliul Harghitei de Andrei Gîrtofan</span></h2>
<p>„Dacă acum doi ani nu am ajuns la finiș, iar anul trecut am mers pe sistemul super rally, de data aceasta mă pot considera norocos că am putut ajunge în parcul service să schimb cauciucurile și să mă clasez al doilea.</p>
<p>Deja pot spune că e o victorie în acest context, deși evident ne doream să fim primii la final”, a declarat Tempestini imediat după ceremonia de premiere.</p>
<p>Colegul său de la Napoca Rally Academy, Norbert Maior, de asemenea un pretendent la titlu nu a fost la fel de norocos, iar pe aceeași probă cu numărul 8 a fost nevoit să abandoneze din postura de ocupant al locului 3 în clasamentul general.</p>
<p>Cu un nou copilot, în persoana lui Tudor Mârza, Andrei Gîrtofan a profitat de aceste situații și și-a adjudecat victoria în prima etapă a sezonului.</p>
<p>Pe un model Skoda Fabia Rally2, Gîrtofan jr a încheiat raliul în 1:08:39.1, cu 41,1 secunde mai rapid decât Tempestini, și cu un minut și 19,6 secunde în fața lui Sebastian Barbu, cel care a completat podiumul.</p>
<h2><span>Ce spune Andrei Gîrtofan</span></h2>
<p>„A fost o victorie muncită pentru noi, suntem bucuroși, dar rămânem realiști pentru că drumul e lung, campionatul abia a început și știm că nu va fi ușor. Nu doar Simone este în top, dar și Norbert poate spera la titlu, a revenit și Sebi Barbu, important este că noi ne vom juca șansa”, a declarat și Andrei Gîrtofan.</p>
<p>În Top 10 la Raliul Harghitei s-au mai clasat Matteo Bernini (Italia), Mihai Manole, Bogdan Cuzma, Adrian Teslovan, Refik Bozkurt (Turcia), Costel Cășuneanu și Reis Suliman. Următoarea etapă a Winner Rally va avea loc în perioada 24-25 mai în Maramureș.</p>

]]></description>
    </item>
  </channel>
</rss>
