<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Panică la Dacia. Francezii au scris despre cifrele îngrozitoare: – 41% la Duster în Europa!</title>
      <link>https://www.prosport.ro/alte-sporturi/auto-moto/panica-la-dacia-francezii-au-scris-despre-cifrele-ingrozitoare-41-la-duster-in-europa-20388488</link>
      <description><![CDATA[<img src="https://www.prosport.ro//wp-content/uploads/2025/09/duster-1400x809.jpg"/><br/><p><span>Presa franceză a analizat primele date de vânzări din 2026 și vorbește despre o scădere semnificativă pentru Dacia Duster pe piața europeană. </span></p>
<p><span>În ianuarie, modelul a înregistrat un minus de 41% față de aceeași lună a anului trecut, într-un context în care piața auto europeană a scăzut cu doar 3,6%.</span></p>
<h2><span>Presa franceză a scris despre scăderea celor de la Dacia </span></h2>
<p><span>Concret, potrivit cifrelor Dataforce citate în Franța, <span>Duster s-a vândut</span> în 8.842 de unități în ianuarie 2026, comparativ cu 14.973 de exemplare în ianuarie 2025. Diferența este considerabilă și a atras rapid atenția analiștilor din presa franceză. </span><span>În Franța, una dintre piețele tradițional puternice pentru Dacia, Duster a coborât până pe locul 15 în clasamentul înmatriculărilor, după ce anul trecut terminase în Top 10.</span></p>
<p><span>Unul dintre factorii invocați de jurnaliști este lansarea noului Dacia Bigster, care pare să fi atras o parte dintre clienții interesați anterior de Duster. În aceeași lună, Bigster a ajuns la 6.063 unități vândute în Europa și urcă rapid în segmentul său.</span></p>
<p><span>Situația nu se oprește la Duster. Dacia Jogger a înregistrat o scădere de 51% în ianuarie, iar Dacia Sandero a coborât cu 44%, până la 11.376 de unități. Per total, vânzările Dacia în Europa au fost mai mici cu aproximativ 35% în prima lună a anului, potrivit datelor analizate de presa franceză.</span></p>
<p><span>Analiștii francezi spun că ianuarie este o lună atipică pentru industria auto, influențată de livrări, stocuri dar și generațiile mașinilor.  </span><span>Un alt element menționat este creșterea prețurilor. În ultimii cinci ani, modelele Dacia s-au scumpit semnificativ, ceea ce schimbă profilul cumpărătorului, dar și nivelul așteptărilor.</span></p>
<h2 id="chapter-0"><span>Noul Dacia Duster hibrid cu GPL și 4×4 electric promite o autonomie record </span></h2>
<p><span><span>Dacia Duster Hybrid-G 150 4×4 </span>a fost prezentat oficial în cadrul Salonului Auto Europa, iar publicațiile din Franța îl descriu drept unul dintre cele mai îndrăznețe proiecte din istoria recentă a mărcii.</span></p>
<p><span>Noua variantă aduce o abordare tehnică inedită în zona SUV-urilor compacte, mizând pe o arhitectură mecanică diferită de tot ce a oferit până acum producătorul. </span><span>SUV-ul integrează tracțiune integrală, propulsie electrică și un sistem bi-fuel care funcționează atât pe benzină, cât și pe GPL. În anumite condiții de rulare, modelul poate merge exclusiv electric, contribuind la reducerea consumului și la o eficiență energetică superioară.</span></p>
<p><span>Unul dintre cele mai importante atuuri este autonomia totală, care poate ajunge până la 1.500 km atunci când ambele rezervoare sunt pline.</span></p>

]]></description>
    </item>
    <item>
      <title>Despărțirea anului! A părăsit-o pe una dintre cele mai frumoase femei: „Sunt singur”</title>
      <link>https://www.prosport.ro/diverse/despartirea-anului-a-parasit-o-pe-una-dintre-cele-mai-frumoase-femei-sunt-singur-20385773</link>
      <description><![CDATA[<img src="https://www.prosport.ro//wp-content/uploads/2026/02/Despartirea-anului-A-parasit-o-pe-una-dintre-cele-mai-frumoase-femei-„Sunt-singur-1400x933.jpg"/><br/><p>Actrița portugheză Margarida Corceiro (23 de ani) și pilotul de Formula 1 britanic Lando Norris (26 de ani) sunt protagoniști în despărțirea anului.</p>
<p>Jurnaliștii de la faimosul tabloid The Sun au aflat despre separarea celor doi, care la finalul lui 2025 formau încă un cuplu.</p>
<h2><span>Lando Norris și Margarida Corceiro s-au despărțit. Campionul din Formula 1 i-a comunicat vestea lui Carlos Sainz</span></h2>
<p>Lando Norris, campionul sezonului 2025 din Formula 1, cu McLaren, a atras atenția camerelor de filmat la testele recente din Bahrain.</p>
<p><span>Lando Norris forma un cuplu cu actrița portugheză Margarida Corceiro</span> din 2023, la scurt timp după aceasta s-a despărțit de la fel de cunoscutul conațional Joao Felix, fost fotbalist la Benfica, Atletico, Chelsea, Barcelona și AC Milan și actual al saudiților de la Al-Nassr.</p>
<p>În decembrie 2025, în pragul sărbătorilor de iarnă, <span>campionul mondial Norris și iubita Corceiro erau încă un cuplu</span>. Însă, în februarie 2026, doar câteva luni mai târziu, situația dintre cei doi s-a schimbat radical. În timpul testelor de la Bahrain, premergătoare sezonului 2026 din Formula 1, Lando Norris a fost întrebat de Carlos Sainz, pilot din echipa Williams Racing, dacă „este totul în regulă între el și Margarida”. În replică, așa cum s-a putut vedea în mai multe clipuri devenite virale în mediul online, Lando Norris a transmis:</p>
<p>„Nu. Sunt singur”, a replicat britanicul.</p>
<p>Vizibil surprins, Sainz a întrebat: „Serios?!”. Norris i-a răspuns afirmativ și ulterior a preferat să schimbe subiectul.</p>
<p>Separarea a fost confirmată și de jurnaliștii de la faimosul tabloid <span>The Sun</span>:</p>
<p>„Campionul mondial de Formula 1, Lando Norris, s-a despărțit de iubita sa, modelul Margarida Corceiro, poate dezvălui The Sun”, informează britanicii.</p>
<h2><span>Au smuls câteva reacții</span></h2>
<p>În continuare, pentru a-și întări dezvăluirea, cei de la The Sun au prezentat câteva declarații oferite de o sursă cu legături în anturajul fostului cuplu Norris-Corceiro.</p>
<p>„Existau ceva semne care indicau separarea de ceva vreme. Au început să se distanțeze după triumful său din sezonul trecut. Însă, da, cel mai importat indiciu a venit la Bahrain, când el și echipa sau au continuat testele înainte de noul sezon. Lando a organizat o petrecere pentru a le mulțumi tuturor celor care i-au fost alături de la început și care au contribuit, într-o măsură mai mică sau mai mare, la titlul câștigat de el. Și cu toții au fost prezenți într-o fotografie de grup. Singura care nu a apărut a fost Margarida. Bineînțeles că asta a dat tonul speculațiilor”, se arată pe The Sun.</p>
<p>Tabloidul britanic l-a contactat și pe purtătorul de cuvânt al lui Lando Norris, însă acesta „a refuzat să comenteze” subiectul.</p>
<p>Margarida Corceiro a ajuns în atenția publicului larg și pentru o relație pe care a avut-o cu Joao Felix, internațional portughez cu 11 goluri și 50 de meciuri bifate în tricoul primei reprezentative de fotbal.</p>

]]></description>
    </item>
    <item>
      <title>Au rămas mască după ce au văzut ce scrie pe TIR-ul olteanului şi ce imagini apar pe prelată</title>
      <link>https://www.prosport.ro/fotbal-intern/superliga/au-ramas-masca-dupa-ce-au-vazut-ce-scrie-pe-tir-ul-olteanului-si-ce-imagini-apar-pe-prelata-20386828</link>
      <description><![CDATA[<img src="https://www.prosport.ro//wp-content/uploads/2026/02/Au-ramas-masca-dupa-ce-au-vazut-ce-scrie-pe-TIR-ul-olteanului-si-ce-imagini-apar-pe-prelata-1400x1050.jpg"/><br/><p>Cei de la Univeristatea Craiova au rămas mască după ce au văzut ce scrie pe TIR-ul unul suporter oltean și ce imagini apar pe prelată.</p>
<p>În consecință, au preluat câteva imagini cu opera de artă și le-au distribuit pe pagina de Instagram a clubului, alături de un mesaj de apreciere.</p>
<h2><span>„O mare inimă albastră pentru ideea acestui suporter”. TIR-ul unui oltean a ajuns pe pagina de Instagram a Universității Craiova</span></h2>
<p><span>Universitatea Craiova se poate desprinde în fruntea clasamentului</span> la finalul rundei 28, dacă o învinge în deplasare pe Unirea Slobozia, însă până la ora fluierului de start, care e programat duminică, 22 februarie, de la ora 20:00, <span>oltenii au ținut să îl aplaude public pe unul dintre suporterii echipei</span>.</p>
<p>Este vorba despre un șofer de TIR, care și-a modificat „casa”, implicit locul în care petrece aproape cel mai mult timp, în cinstea Universității Craiova.</p>
<p>Concret, fanul oltean a vopsit atât capul tractor, cât și cadrul în culorile reprezentative clubului din Bănie finanțat de Mihai Rotaru.</p>
<p>Pe de altă parte, pe capul tractor a adăugat sigla reprezentativă Universității Craiova și doi lei furioși, de asemenea asociați clubului alb-albastru.</p>
<p>Aceleași detalii au fost puse și pe cadru, însă aici apare și mesajul:</p>
<p>„Universitatea Craiova &amp; Gilly Trans. Împreună în Europa”, scrie pe remorca tirului, unde sunt expuse și toate trofeele din palmaresul clubului oltean.</p>
<p>Universitatea Craiova a distribuit imaginile cu opera de artă și a scris pe <span>pagina de Instagram</span>:</p>
<p>„O mare inimă albastră la postare pentru ideea acestui suporter!”, au transmis oltenii.</p>
<p>În nici 24 de ore, postarea a strâns aproape 3.500 de aprecieri și zeci de comentarii, majoritatea cu inimi albastre, din partea suporterilor olteni.</p>
<h2><span>Fanii Universității Craiova sunt cunoscuți ca fiind fanatici</span></h2>
<p>În urmă cu ceva ani, Mihai Bobonete, un cunoscut actor și practicant de stand-up din România, și-a manifestat și el dragostea pentru Universitatea Craiova printr-un gest similar.</p>
<p>Deținător al unui Ford Mustang cu motor de 4.000 cmc pe atunci, Bobonete l-a vopsit în culorile Universității Craiova, iar pe bord a așezat un fular reprezentativ clubului.</p>
<p>Mașina lui Mihai Bobonete devenise virală la finalul deceniului trecut, iar actorul intenționa să o dea cadou unui jucător de la Craiova în eventualitatea în care favoriții săi ar fi cucerit titlul:</p>
<p>„Chiar mă gândeam să o fac cadou unui jucator de la Craiova, dacă am lua titlul anul ăsta. I-as da-o unuia ca Mateiu sau Bancu, dacă ar sta în gheata lui campionatul! Uite, Pigliacelli este un fotbalist care ar merita mașina. I-aș da cheile, fără dar și poate!”, spunea Mihai Bobonete, în 2019.</p>
<p>În cele din urmă, „Bobiță” din Las Fierbinți a vândut mașina:</p>
<p>„Am visat încă din adolescență un automobil puternic, „muscle car” adevărat, și când am avut ocazia și posibilitatea să cumpăr unul, nu am stat pe gânduri. Așa am devenit proprietar de Ford Mustang. Este un monstru cu motor de 4.000 cmc, cu peste 300 de căluți sub capotă. Dar l-am vândut după doar doi ani. (n.r. – De ce l-a vândut?) Pentru că a venit Victor Pițurcă antrenor la Craiova și detest personajul, pentru că statul cere 5.200 de lei impozit pe o astfel de mașină și nu este normal… Mai vrei motive? Pentru că avea un consum de 20 de litri la suta de kilometri, pentru că pe șosele noastre sunt încă turbați care atunci când te văd într-o astfel de mașină vor să facă și ei raliuri cu Dacia Logan și nu se dau la o parte de pe banda de viteză, că „na”, nu îl faci tu pe el cu „rahatul” tău de mașină, pentru că aveam nevoie de piese USA… doar din USA. Și tot așa…”, Mihai Bobonete, potrivit <span>AutoTestMagazin.ro</span>.</p>

]]></description>
    </item>
    <item>
      <title>SPECIAL Un român a strălucit în Qatar! David Cosma Cristofor, locul secund în Formula 4</title>
      <link>https://www.prosport.ro/alte-sporturi/auto-moto/un-roman-a-stralucit-in-qatar-david-cosma-cristofor-locul-secund-in-formula-4-20385338</link>
      <description><![CDATA[<img src="https://www.prosport.ro//wp-content/uploads/2026/02/david-cosma-cristofor4.jpg"/><br/><p>Un adolescent din Capitală a reușit cea mai bună performanță din istoria participărilor românești în Formula 4.</p>
<p>Weekendul trecut, vineri, pe circuitul Lusail din Qatar, <span>David Cosma Cristofor (17 ani) a terminat pe locul doi o cursă</span>.</p>
<h2><span>Un român a strălucit în Qatar! David Cosma Cristofor, locul secund în Formula 4</span></h2>
<p>La câteva zile după ce și-a sărbătorit ziua de naștere, pilotul român David Cosma Cristofor și-a făcut cel mai frumos cadou.</p>
<p>Puștiul a terminat pe locul doi cea de a patra etapă a campionatului internațional din Middle East. Ea a marcat și finalul Campionatului Internațional din Orient ce a marcat debutul sezonului de Formula 4.</p>
<p>David a evoluat pentru Prema Racing, una din echipele de top din acest sport, team-ul italian livrând de-a lungul timpului peste 20 de piloți în Formula 1.</p>
<p>„Eu am visat de la 12 ani, de când eram în karting să pot ajunge la nivelul acesta. Mi-am dorit mult echipa asta pentru că știam că sunt o rampă de lansare pentru piloții de top. Și așa, nu mi-a fost ușor să fiu tot timpul în top 5.</p>
<p>Am preluat o mașină care înainte nu terminase nicio cursă în primele 20”, a explicat pilotul bucureștean.</p>
<p>David a arătat o formă bună încă din primele zile pe circuitul Lusail.</p>
<p>„Am simțit încă din calificări că pot scoate un rezultat bun. Am plecat de pe poziția a doua dar am știut să mă mențin deși am avut probleme cu mașina. Trebuie să mulțumesc familiei mele, sponsorilor mei cât și echipei mele (n.a. Prema) pentru aceste săptămâni minunate”, a explicat la final David.</p>
<p><img alt="" class="aligncenter size-full wp-image-20385349" decoding="async" fetchpriority="high" height="854" sizes="(max-width: 1280px) 100vw, 1280px" src="https://www.prosport.ro//wp-content/uploads/2026/02/david-cosma-cristofor5.jpg" srcset="https://www.prosport.ro/wp-content/uploads/2026/02/david-cosma-cristofor5.jpg 1280w, https://www.prosport.ro/wp-content/uploads/2026/02/david-cosma-cristofor5-768x512.jpg 768w" width="1280"/></p>
<h2><span>Pe locul 4 la clasamentul general</span></h2>
<p>În Qatar, românul i-a luat fața pilotului McLaren, spaniolului Cristian Costoya, cu care e și coechipier la Prema.</p>
<p>David a încheiat pe locul 4 și în clasamentul general, la mare luptă cu pilotul susținut de Mercedes, Kenzo Craigie, nepotul lui Hamilton. Rezultatul este unul cu atât mai notabil cu cât pilotul bucureștean e singurul din top 5 care nu este susținut de o academie de Formula 1.</p>
<p>Totodată, David Cosma Cristofor și-a îmbunătățit la general chiar și clasarea din sezonul trecut de curse din Formula 4 Middle East.</p>
<p>David Cosma Cristofor este un tânăr pilot român de monoposturi, format în karting și promovat ulterior în competițiile de Formula 4, prima treaptă majoră pentru a ajunge în Marele Circ. A obținut rezultate notabile în campionate de karting naționale și internaționale, care i-au facilitat trecerea la monoposturi.</p>

]]></description>
    </item>
    <item>
      <title>Nu e o glumă! Michael Schumacher a fost obligat să dea înapoi trofeul de campion mondial în Formula 1: „Am rămas uimit”</title>
      <link>https://www.prosport.ro/formula-1/nu-e-o-gluma-michael-schumacher-a-fost-obligat-sa-dea-inapoi-trofeul-de-campion-mondial-in-formula-1-am-ramas-uimit-20385250</link>
      <description><![CDATA[<img src="https://www.prosport.ro//wp-content/uploads/2026/02/Nu-e-o-gluma-Michael-Schumacher-a-fost-obligat-sa-dea-inapoi-trofeul-de-campion-mondial-in-Formula-1.-„Am-ramas-uimit-1400x856.jpg"/><br/><p>Nu multă lume știe, dar Michael Schumacher a fost nevoit să returneze trofeul de campion mondial câștigat în Formula 1.</p>
<p>Dezvăluirea a fost făcută de Jenson Button, britanicul ieșit campion mondial în Marele Circ în anul 2009, cel care s-a declarat uluit la acea vreme că trebuie să dea înapoi distincția obținută cu atâta trudă.</p>
<h2><span>Michael Schumacher nu a avut ce face și a dat înapoi trofeul de campion mondial din Formula 1</span></h2>
<p>Incredibil, dar adevărat! <span>Legendarul pilot Michael Schumacher </span>a fost nevoit să returneze trofeul de campion mondial câștigat în Formula 1, scrie <span>sportal.blic.rs</span>.</p>
<p>Jenson Button, britanicul ieșit și el campion mondial în F1 în 2009, a fost cel care a mărturisit că nu i-a venit să creadă că trebuie să dea înapoi premiul câștigat în acel sezon.</p>
<p>Englezul a fost întrebat dacă piloții care au ieșit campioni mondiali de Formula 1 pot păstra trofeul. Conceput în 1995, distincția din argint prezintă semnăturile tuturor câștigătorilor, începând cu Giuseppe Farina în 1950.</p>
<p>Acesta prevede suficient spațiu pentru primele 100 de sezoane ale campionatului. Cu toate acestea, piloții pot păstra cupa doar atâta timp cât sunt campionii în exercițiu, după care trebuie să îl predea noului campion. Vettel l-a detronat pe Button în 2010 și a rămas neînvins până în 2014.</p>
<p>„Răspunsul este nu, nu-l poți păstra, ceea ce m-a uimit. Am primit trofeul acela timp de un an, când am câștigat titlul. Poți să-l urmărești. Dar dacă nu-l câștigi anul viitor, trebuie să-l dai înapoi. Este singurul trofeu care ajunge la actualul campion mondial”, a explicat Jenson Button la Sky Sports F1.</p>
<p>Michael Schumacher deține recordul pentru cea mai lungă serie de victorii din istorie, dominând între 2000 și 2004 în perioada sa de vârf cu echipa Ferrari. Pentru a umple golul din vitrina sa cu trofee, lui Button i s-a spus că trebuie să cumpere o replică. Britanicul, care s-a mutat la McLaren în 2010, a refuzat. Totuși, managerul său a intervenit și a plătit aproximativ 35.000 de lire sterline pentru a se asigura că Button păstrează în continuare trofeul.</p>
<p>„A trebuit să cumpăr o replică a trofeului de campion mondial. M-am gândit: Nu, nu voi face asta! Am muncit tot anul pentru a câștiga acel trofeu. Așa că managerul meu a fost suficient de amabil să mi-l cumpere. Cred că replica a costat în jur de 35.000 de lire sterline, ceea ce este o sumă mare de bani pentru ceva ce ai câștigat deja! A fost un cadou minunat”, a recunoscut fostul pilot britanic.</p>
<div class="wp-caption aligncenter" id="attachment_20385264" style="width: 1410px"><img alt="" aria-describedby="caption-attachment-20385264" class="size-large wp-image-20385264" decoding="async" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/7314236-Hepta_Mediafax_Foto-xpbimages.com_-1400x933.jpg" srcset="https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-1400x933.jpg 1400w, https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-768x512.jpg 768w, https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-1536x1024.jpg 1536w, https://www.prosport.ro/wp-content/uploads/2026/02/7314236-Hepta_Mediafax_Foto-xpbimages.com_-2048x1365.jpg 2048w" width="1400"/><p class="wp-caption-text" id="caption-attachment-20385264">Foto: Mediafax Foto</p></div>
<h2><span>Ce însemnătate are „abonamentul roșu”, cel care deschide toate ușile în lumea F1</span></h2>
<p>Jenson Button a vorbit și despre alte subiecte legate de <span>viața de campion mondial</span>. Una dintre întrebările care i s-au adresat a fost dacă deținătorii titlurilor din F1 au parte de vreun privilegiu în paddock-urile de Formula 1, iar Button a explicat că acestea există.</p>
<p>„Da. Am un abonament roșu pe viață, ceea ce este grozav. Abonamentul roșu îți oferă practic acces complet la întregul paddock. Pot merge la start, la boxe, la centrul de presă și chestii de genul acesta. Trebuie să câștigi titlul mondial pentru a avea acel abonament pe viață, ceea ce este destul de interesant”, a conchis Button.</p>
<p> </p>

]]></description>
    </item>
  </channel>
</rss>
