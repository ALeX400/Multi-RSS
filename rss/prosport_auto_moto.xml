<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Michael Schumacher, ce lovitură. Vânzare record a monopostului său Ferrari: 18.170.000 de dolari</title>
      <link>https://www.prosport.ro/formula-1/michael-schumacher-ce-lovitura-vanzare-record-a-monopostului-sau-ferrari-18-170-000-de-dolari-20179431</link>
      <description><![CDATA[<img src="https://www.prosport.ro/wp-content/uploads/2025/05/Michael-Schumacher-ce-lovitura.-Vanzare-record-a-monopostului-sau-Ferrari-18.170.000-de-dolari-1400x1011.jpg"/><br/><p>Michael Schumacher (56 de ani) continuă să reprezinte una dintre cele mai emblematice figuri din lumea sportului mondial, iar drept dovadă, fostul pilot din Formula 1 a dat o nouă lovitură de imagine.</p>
<p>Cu ocazia Marelui Premiu de la Monaco, casa de licitații RM Sotheby’s, cu sediul în Blenheim, Ontario, Canada, a bifat o vânzare record a monopostului Ferrari pe care Schumacher l-a condus în anul 2001. Concret, „bijuteria” a fost tranzacționată pentru colosala sumă de 18.170.000 de dolari!</p>
<h2><span>Ce nebunie: monopostul Ferrari condus de Michael Schumacher în 2001, vândut la licitație cu 18.170.000 de dolari! S-a stabilit un nou record</span></h2>
<p>Michael Schumacher a ieșit din viața publică după tragicul accident din decembrie 2013, însă imaginea sa continuă să dăinuie la nivelul sportului mondial.</p>
<p>De curând, <span>cu ajutorul soției sale, Corinna, Michael Schumacher i-ar fi semnat o cască britanicului Jackie Stewart</span>, pe care acesta din urmă a purtat-o în timpul unui tur de circuit la Marele Premiu din Bahrain.</p>
<p>Inevitabil, gestul lui Schumacher a stârnit o mulțime de reacții, iar ulterior, același <span>Jackie Stewart a surprins cu următoarea afirmație: „Poate-l vedem pe Michael Schumacher, în curând, la boxe!”</span>.</p>
<p>Până când vor veni eventuale vești bune despre starea de sănătate a neamțului, Michael Schumacher a acaparat din nou presa internațională cu o știre importantă. Unul dintre monoposturile Ferrari pe care le-a condus în anul 2001 a fost scos la vânzare de casa de licitații RM Sotheby’s cu ocazia Marelui Premiu din Formula 1 de la Monaco.</p>
<p>Iar conform prestigioasei publicații <span>The New York Times</span>, „bijuteria” a fost vândută pentru colosala sumă de 18.170.000 dolari.</p>
<figure aria-labelledby="figcaption_attachment_20179444" class="wp-caption aligncenter" id="attachment_20179444"><img alt="" class="size-large wp-image-20179444" decoding="async" height="1011" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/ferrari-schumacher-1400x1011.jpg" srcset="https://www.prosport.ro/wp-content/uploads/2025/05/ferrari-schumacher-1400x1011.jpg 1400w, https://www.prosport.ro/wp-content/uploads/2025/05/ferrari-schumacher-768x555.jpg 768w, https://www.prosport.ro/wp-content/uploads/2025/05/ferrari-schumacher-1536x1109.jpg 1536w, https://www.prosport.ro/wp-content/uploads/2025/05/ferrari-schumacher.jpg 1800w" width="1400"/><figcaption class="wp-caption-text" id="figcaption_attachment_20179444">SURSA FOTO: PROFIMEDIA. 25 mai 2025. Monopostul condus de Michael Schumacher, în 2001, la Marele Premiu de la Monaco</figcaption></figure>
<p>Licitația menționată mai sus reprezintă un record absolut pentru Ferrari, în Formula 1, și a depășit o vânzare realizată în 2022 care a avut în prim-plan tot un monopost condus de Schumacher. Este vorba despre un exemplar care l-a avut la volan pe neamț în 2003 și în schimbul căruia s-a plătit suma de 13.200.000 dolari.</p>
<p>Trebuie precizat că atât în 2001, cât și în 2003, Michael Schumacher a devenit campion în Formula 1 alături de Ferrari. De altfel, legendarul pilot încă deține recordul celor mai multe titluri câștigate în Formula 1, 7 la număr: 1994, 1995, 2000, 2001, 2002, 2003, 2004.</p>
<h2><span>De la ce sumă a început licitația</span></h2>
<p>Potrivit sursei menționate, monopostul vândut pentru suma de 18.170.000 dolari a fost condus de Michael Schumacher în 2001 la Marele Premiu de la Monaco și la Marele Premiu al Ungariei.</p>
<p>Licitația a început de la suma de 9.090.000 milioane de dolari și s-a oprit la cea deja precizată, care include și taxele, după cum informează The New York Times.</p>
<p>Și, nu în ultimul rând, monopostul din 2001 este ultimul care a câștigat și cursa de la Monaco, dar a triumfat și la finalul sezonului competițional din Formula 1.</p>
<p>După acel an, Ferrari fie a câștigat Marele Premiu de la Monaco, dar a pierdut titlul, fie invers. Iar ultimele două triumfuri ale „Scuderiei” din Principat datează din 2017 și 2024, cu Sebastian Vettel și Charles Leclerc protagoniști.</p>

]]></description>
    </item>
    <item>
      <title>Prăbuşirea „diamantului din China”. De ce au scăzut substanțial acțiunile BYD, producătorul de maşini electrice</title>
      <link>https://www.prosport.ro/alte-sporturi/auto-moto/prabusirea-diamantului-din-china-de-ce-au-scazut-substantial-actiunile-byd-producatorul-de-masini-electrice-20180665</link>
      <description><![CDATA[<img src="https://www.prosport.ro/wp-content/uploads/2025/05/Prabusirea-„diamantului-din-China.-De-ce-au-scazut-substantial-actiunile-BYD-producatorul-de-masini-electrice-1400x802.jpg"/><br/><p>Acțiunile BYD, producătorul chinez de mașini electrice, s-au prăbușit pur și simplu pe bursă după ultima decizie luată de asiatici.</p>
<p>Gigantul chinez a hotărât inexplicabil să reducă prețurile a zeci de modele de autovehicule din portofoliu, iar asta a dus la o scădere abruptă a acțiunilor companiei.</p>
<h2><span>Motivul pentru care s-au prăbușit acțiunile BYD, producătorul chinez de maşini electrice</span></h2>
<p>Acțiunile <span>producătorului chinez de mașini electrice BYD </span>au luat-o serios la vale după ultima decizie de neînțeles luată de asiatici, scrie <span>zf.ro</span>. Gigantul chinez a hotărât inexplicabil să reducă prețurile a zeci de modele de autovehicule din portofoliu, iar asta a dus la o totală neîncredere a investitorilor și inevitabil a condus la o scădere abruptă a acțiunilor companiei.</p>
<p>Acţiunile BYD s-au diminuat cu până la 8,25%, marcând o cădere importantă faţă de maximul istoric atins săptămâna trecută. BYD a publicat pe social media Weibo o listă cu 22 de modele de mașini electrice şi hibride plug-in ale căror preţuri vor fi reduse serios până la sfârşitul lunii viitoare.</p>
<p>De exemplu, modelul Seagull, un hatchback urban, i-a fost scăzut prețul cu 20%, ajungând la 55.800 yuani chinezeşti (aproximativ 7.780 dolari), iar sedanul hibrid cu două motoare Seal a fost redus cu aproape 34%, la 102.800 yuani.</p>
<p>Pe continentul european, modelul Seagull se comercializează, în varianta de 3,99 metri lungime, sub denumirea de BYD Dolphin Surf. La noi, prețul de pornire pentru acest model este de doar 19.090 de euro pentru echiparea de bază, iar modelul de top costă sub 18.500 de euro, cu subvenția oferită prin programul Rabla.</p>
<p>Modelul Dolphin Surf, compact de oraș, va concura cu cele mai ieftine două mașini electrice care se vând în UE: Dacia Spring și Leapmotor T03. BYD are deja cinci modele lansate în România și are ca target să vândă în țara noastră 5.000 de mașini în primul an.</p>
<p><img alt="" class="size-large wp-image-20180670" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-1400x933.jpg" srcset="https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-1400x933.jpg 1400w, https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-768x512.jpg 768w, https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-1536x1024.jpg 1536w, https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-2048x1365.jpg 2048w" width="1400"/></p>
<h2><span>Ajustarea prețurilor a dus la avalanșă de clienți în showroom-uri</span></h2>
<p>Scaderea majoră a prețurilor a zeci de modele de mașini electrice BYD a dus la un adevărat iureș de <span>clienți în showroom-urile companiei asiatice</span>. În week-end-ul abia încheiat, traficul în aceste locații a înregistrat o creștere masivă, de aproximativ 30-40%.</p>
<p>Noile preţuri BYD vin după alte scăderi efectuate de producător chinez în această primăvară. Atunci, noile versiuni ale sedanului Han şi SUV-ului Tang au fost lansate cu preţuri iniţiale cu 10,35%, respectiv 14,3% mai mici decât generaţiile anterioare.</p>
<p>Totodată, nu numai BYD a bifat scăderi bursiere la începutul acestei săptămâni. Acţiunile altor mari competitori auto asiatici au înregistrat ajustări mari la bursă. Acţiunile Geely Automobile au scăzut cu 7,29%, Great Wall Motor cu 2,94%, Li Auto cu 4,93%, iar Xpeng a pierdut 4,19%.</p>
<p> </p>

]]></description>
    </item>
    <item>
      <title>A cumpărat un Cybertruck nou de la Tesla, dar ce a descoperit la maşină e de necrezut</title>
      <link>https://www.prosport.ro/alte-sporturi/auto-moto/a-cumparat-un-cybertruck-nou-de-la-tesla-dar-ce-a-descoperit-la-masina-e-de-necrezut-20178914</link>
      <description><![CDATA[<img src="https://www.prosport.ro/wp-content/uploads/2025/05/A-cumparat-un-Cybertruck-nou-de-la-Tesla-dar-ce-a-descoperit-la-masina-e-de-necrezut.jpg"/><br/><p>Un bărbat a cumpărat un Cybertruck nou de la Tesla, dar a descoperit un detaliu incredibil care l-a scandalizat.</p>
<p>Controversatul Cybertruck a fost din nou subiect de discuții pe forumurile dedicate pasionaților de mașini. Un bărbat din Houston, Texas, și-a împărtășit experiența nefericită la scurt timp după achiziția unei mașini cu 0 kilometri în bord. La scurt moment de la achiziție, a constatat că mașina a fost vandalizată înainte de a fi vândută.</p>
<h2><span>Cybertruck, vandalizat înainte de vânzare: semnele descoperite de noul proprietar</span></h2>
<p>Proaspătul proprietar al unui <span>Cybertruck</span> a cerut părerea altor utilizatori de pe forumul Cybertruck Owners Club. Acesta a descoperit primele semne ale problemelor în ziua în care a ajuns cu camioneta acasă. A văzut că sunt mai multe pete de vopsea roșie vizibile în mai multe zone ale vehiculului.</p>
<p>La exterior nu ies în evidență, dar vopseaua roșie e mult mai vizibilă pe partea interioară a ușilor. Potrivit bărbatului, zona afectată cea mai afectată este cadrul ușii, sistemul de închidere și garnitura geamurilor, semn că mașina a fost vandalizată. Aceste zone ar fi fost omise de cei de la Tesla în procesul de curățare.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/RT0V_lREOMI?si=8lg_YCjYIgKHPbUw" title="YouTube video player" width="560"></iframe></p>
<p>Dorind să vadă și părerea altor utilizatori, bărbatul a întrebat pe forum dacă și altora li se pare că mașina care i-a fost vândută a fost vandalizată înainte. Foarte mulți utilizatori au fost de acord cu bărbatul și au criticat modul în care celebra companie a gestionat această situație.</p>
<p>„100% e un Cybertruck vandalizat anterior. Faptul că vopseaua roșie nu a fost îndepărtată corect este un semnal clar. Este o lecție pentru toți cumpărătorii: inspectați vehiculul în detaliu înainte de a semna actele de predare”, a relatat un utilizator.</p>
<h2><span>Bărbatul nu mai poate face nimic: a semnat deja contractul</span></h2>
<p>Noul proprietar de Cybertruck se arată extrem de dezamăgit de lipsa atenției la detalii a celor de la Tesla. „Nu mă așteptam ca un vehicul nou să aibă atâtea defecte cosmetice”.</p>
<p>A recunoscut și că nu mai poate face nimic, regretând că nu a analizat mai cu atenție mașina înainte de a pleca de la reprezentanța auto.</p>
<p>„Am realizat abia după ce am ajuns acasă. Din păcate, am semnat deja și… da, acum sunt legat contractual. Oricum, fiind un leasing, am documentat totul în caz că Tesla va încerca să-mi impute ceva la finalul contractului.”, a concluzionat bărbatul din Houston, relatează <span>TorqueNews.</span></p>
<h2><span>Vânzările Tesla nu s-au ridicat la nivelul așteptărilor</span></h2>
<p>Elon Musk a inovat piața auto atunci când a scos la vânzare mașini electrice. Anii au trecut și au apărut alți competitori care oferă o calitate mai bună la prețuri mult mai mici. <span>Ștafeta a fost preluată </span>de curând de companii chinezești, care iau cu asalt piețele din Europa și SUA.</p>
<p>După doar un an de la lansarea oficială a lui Cybertruck, vânzările Tesla au scăzut cu 35%. Cel mai ieftin model pornește de la 62.000 de dolari și poate fi comandat doar de pe site-ul producătorului. Rămâne de văzut cum vor evolua lucrurile, însă viitorul nu sună prea bine pentru acest camion lansat cu mare fast de celebrul producător american.</p>

]]></description>
    </item>
    <item>
      <title>DACIA, lovită chiar din interiorul Renault! Un model al francezilor a depăşit-o în topul celor mai vândute maşini din Europa</title>
      <link>https://www.prosport.ro/alte-sporturi/auto-moto/dacia-lovita-chiar-din-interiorul-renault-un-model-al-francezilor-a-depasit-o-in-topul-celor-mai-vandute-masini-din-europa-20178262</link>
      <description><![CDATA[<img src="https://www.prosport.ro/wp-content/uploads/2025/05/DACIA-lovita-chiar-din-interiorul-Renault-Un-model-al-francezilor-a-depasit-o-in-topul-celor-mai-vandute-masini-din-Europa.jpg"/><br/><p>Renault domină topul vânzărilor din Europa, dar nu cu un model Dacia. Pentru prima dată în acest an, Dacia Sandero a fost detronată de un alt model al francezilor.</p>
<p>În acest an, topul vânzărilor a fost dominat de cei de la Dacia. Surprinzător, Dacia Sandero a cedat prima poziție în vânzările din Europa în fața unui alt model care împarte aceeași platformă a francezilor, Renault Clio.</p>
<h2><span>Dacia Sandero, depășită pentru prima dată în acest an în topul vânzărilor din Europa</span></h2>
<p>Modelul de la Dacia produs în România și Maroc a suferit o scădere a vânzărilor cu 28% în luna aprilie. Este o scădere destul de mare, cel mai probabil și din cauza anunțului francezilor de la Renault cu privire la lansarea unui model facelift al modelului Sandero, care va fi echipa cu motoare noi și o cutie automată.</p>
<p>Renault Clio a preluat șefia în topul vânzărilor din Europa pe luna aprilie, relatează <span>profit.ro</span>. Diferența de vânzări dintre cele două modele ale aceluiași producător este foarte mică. Renault Clio a vândut cu 400 de mașini mai mult față de Dacia Sandero.</p>
<p>Podiumul e completat de un alt rival al celor două modele pe același segment de gamă. E vorba de Peugeot 208, model vândut în 16.529 de exemplare. Deși cei de la Peugeot au suferit o scădere a vânzărilor cu 6%, au reușit să se mențină în fața celor de la Volkswagen, al cărui SUV se situează pe locul 4, cu o creștere a vânzărilor de 32%.</p>
<p>Segmentul electric și plug-in hybrid câștigă tot mai mult teren și pe piața europeană. Totalul vânzărilor din Europa a fost de 1.07 milioane de autoturisme. Mărcile chinezești „prind aripi” pe piața europeană, dublându-și vânzările de la 26.000 la peste 54.000 de vehicule.</p>
<p>Modelul Sandero, cea mai populară mașină din Europa în 2024, <span>a fost testată</span> de Jamie Edkins, editor la <span>CarWow. </span><span>Acesta a avut ocazia să vadă la treabă, timp de o săptămână, cea mai ieftină mașină aflată la vânzare pe teritorul Marii Britanii și a avut numai cuvinte de laudă.</span></p>
<p>„Cred că principalul motiv pentru care m-am îndrăgostit de această Dacia este simplitatea pură. Nu vreau să devin «bătrânul care țipă la nori», dar de ce sunt atât de multe mașini moderne atât de complicate? Atât de multe modele noi pe care le testez necesită un cont sau o aplicație pentru a accesa anumite funcții? Iar ID7-ul meu mă obligă să mă scufund în ecranul tactil doar pentru a muta gurile de aerisire departe de mâinile mele.</p>
<p>Urcarea în Sandero a fost o gură de aer proaspăt. Primiți un mic ecran tactil decent cu Apple CarPlay și Android Auto, butoane fizice de control al climatizării și un buton simplu, clar etichetat, pentru a dezactiva bipurile de avertizare enervante, dar obligatorii din punct de vedere legal. Este tot ceea ce ai nevoie și nimic mai mult”, a spus Edkins pentru CarWow.</p>
<h2><span>Dacia, cel mai valoros brand românesc</span></h2>
<p>Gigantul de la Mioveni, cu acționariat francez,<span> ocupă primul loc</span> și în clasamentul celor mai bine cotate branduri românești. Deși a suferit o scădere de 5% a valorii de brand, Dacia e cotată la 1.1 miliarde de euro, potrivit raportului de la Brand Finance.</p>
<p>Singurul brand românesc de mașini a devansat și în 2025 branduri de renume precum eMAG, Banca Transilvania sau Dedeman.</p>

]]></description>
    </item>
    <item>
      <title>Vecinii bogătașului au rămas uluiți când și-au dat seama că milionarul are, de fapt, trei mașini Aston Martin identice. De ce au crezut ani de zile că e una singură</title>
      <link>https://www.prosport.ro/alte-sporturi/auto-moto/vecinii-bogatasului-au-ramas-uluiti-cand-si-au-dat-seama-ca-milionarul-are-de-fapt-trei-masini-aston-martin-identice-de-ce-au-crezut-ani-de-zile-ca-e-una-singura-20175963</link>
      <description><![CDATA[<img src="https://www.prosport.ro/wp-content/uploads/2025/05/Vecinii-bogatasului-au-ramas-uluiti-cand-si-au-dat-seama-ca-milionarul-are-de-fapt-trei-masini-Aston-Martin-identice.-De-ce-au-crezut-ani-de-zile-ca-e-una-singura-.jpg"/><br/><p>Un milionar german pasionat de mașini a cumpărat un Aston Martin V8 și, de-a lungul timpului, a devenit atât de „îndrăgostit” de mașina lui, încât a considerat că trebuie să-și mai cumpere încă două mașini identice.</p>
<p>Acest lucru i-a bulversat pe vecinii bogătașului neamț, care au crezut ani de zile că acesta este proprietarul unei singure mașini.</p>
<h2><span>Vecinii bogătașului au rămas fără cuvinte când și-au dat seama că milionarul are trei mașini Aston Martin identice</span></h2>
<p>Un magnat german înnebunit de mașini și-a achiziționat cu ani în urmă un Aston Martin V8. Fermecat de-a dreptul de bolidul său, acesta a decis să-și cumpere încă două mașini identice.</p>
<p>Acest lucru i-a uluit pe vecinii bogătașului neamț, care au crezut în toată această perioadă că acesta că bogătașul a avut mereu aceeași mașină, potrivit <span>marca.com</span>.</p>
<p>Vecinii nu au știut că acesta era un <span>model Aston Martin </span>V8 din anii 1990, produs în doar 101 unități, dintre care doar 30 au avut volanul pe stânga.</p>
<p>Numai că acest nu a avut o singură mașină, ci trei. Identice! Aceeași culoare pe dinăuntru și pe dinafară și cu plăcuțe de înmatriculare foarte asemănătoare, încât doar cei foarte, foarte buni observatori ar fi putut să-și dea seama că nu conduce aceeași mașină.</p>
<h2><span>Identice, dar totuși diferite. Cum este posibil</span></h2>
<p>Neamțul, îndrăgostit nebunește de mașina lui, căuta modele asemănătoare din curiozitate, așa că în 2016 a descoperit un alt autovehicul identic, cu volanul în stânga, ca al lui, și aceleași culori la interior și la exterior. Nu era la două străzi distanță, ci în Japonia. Mai mult decât atât, avea doar 8.000 km la bord.</p>
<p>Curând a început să ia în considerare ideea de a o cumpăra și a o vinde pe prima. Numai că modelul V8 era o mașină necunoscută pentru marea majoritate a oamenilor, așa că vânzarea primei sale mașini nu a fost ușoară. Așa că a decis că era mai bine să le păstreze pe amândouă.</p>
<p>Șase ani mai târziu, în 2022, a găsit un al bolid, identic cu ale sale din garaj, și <span>nu a putut să se abțină să nu o achiziționeze </span>și pe aceasta. Acest lucru l-a ajutat să realizeze că, deși par identice, faptul că sunt construite manual le face să fie diferite unele de altele.</p>
<p>„Fiecare mașină are o oglindă retrovizoare ușor diferită. Același lucru este valabil și pentru mânerele ușilor și comenzile scaunelor și chiar și unele elemente de sub capotă. Echipa din spatele lor a încercat în mod constant să îmbunătățească mașinile, în ciuda faptului că se confruntă cu constrângeri financiare la fiecare pas”, spune bogătașul neamț.</p>
<p>Pentru a-și exprima admirația pentru acest model, germanul a lansat pentru prima dată fotografii în care și-a reunit cele trei modele.</p>
<p> </p>
<p> </p>
<p> </p>

]]></description>
    </item>
  </channel>
</rss>
