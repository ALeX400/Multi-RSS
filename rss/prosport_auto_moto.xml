<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gest pentru Mihai Leu. A fost luată decizia pentru Vulcanii Noroioşi</title>
      <link>https://www.prosport.ro/diverse/gest-pentru-mihai-leu-a-fost-luata-decizia-pentru-vulcanii-noroiosi-20208808</link>
      <description><![CDATA[<img src="https://www.prosport.ro/wp-content/uploads/2025/07/Gest-pentru-Mihai-Leu.-A-fost-luata-decizia-pentru-Vulcanii-Noroiosi-e1751487132310-1400x797.jpg"/><br/><p>Motorsportul românesc își cinstește eroii! Etapa de automobilism de la Vulcanii Noroioși va fi dedicată memoriei lui Mihai Leu.</p>
<p>Fostul mare campion <span>s-a stins din viață</span> pe data de 1 iulie, după o luptă cu o boala crâncenă.</p>
<h2><span>Gest simbolic pentru Mihai Leu. Organizatorii de la Vulcanii Noroioşi îi vor dedica etapa</span></h2>
<p>Organizatorii competiției automobilistice „Rally Start România Pitorească” au luat o decizie cu profundă încărcătură emoțională și simbolică, alegând să transforme etapa programată la Vulcanii Noroioși într-un eveniment omagial dedicat uneia dintre cele mai respectate figuri din sportul cu motor autohton, regretatul Mihai Leu.</p>
<p>În semn de recunoștință pentru întreaga sa contribuție la dezvoltarea motorsportului din România, dar și pentru valorile umane pe care le-a promovat de-a lungul vieții sale, competiția de la Scorțoasa, județul Buzău, va purta începând cu ediția din 2025 denumirea „Trofeul Vulcanii Noroioși – In Memoriam Mihai Leu”.</p>
<p>Evenimentul, programat să se desfășoare în weekendul 5–6 iulie 2025, într-unul dintre cele mai spectaculoase și pitorești peisaje din România, își propune să onoreze moștenirea unui campion care a făcut istorie atât în box, cât și în raliuri.</p>
<p>În plus față de competiția propriu-zisă, sunt așteptate și momente comemorative speciale dedicate fostului campion, menite să ofere un cadru de reflecție și celebrare. Prin „Trofeul Vulcanii Noroioși – In Memoriam Mihai Leu”, motorsportul românesc transmite un mesaj puternic: Mihai Leu nu va fi uitat.</p>
<h2><span>Primarul Hunedoarei, devastat de moartea lui Mihai Leu: „Un om de excepție”</span></h2>
<p>Dan Bobouțanu, primarul Hunedoarei, <span>este devastat</span> după moartea lui Mihai Leu. Fostul mare campion român a trecut în neființă după o luptă crâncenă cu o boală nemiloasă.</p>
<p>„Pe Mihai l-am cunoscut de când lumea, dar ne-am împrietenit cel mai tare din anul 2008 când am întrat împreună ca şi consilieri locali. A fost un prieten foarte bun și un om de excepție!</p>
<p>Împreună am revitalizat fotbalul în municipiul Hunedoara. În anul 2010, eram amândoi consilieri locali, am înființat clubul FC Hunedoara. Era un moment când nu mai exista echipa de fotbal după ce Corvinul a fost dezafectat în 2004 si „Corvinul 2005″ care era un alt club a dat faliment în 2008.</p>
<p>Atunci i-am lămurit pe Mircea Lucescu și pe Ioan Andone să devină membrii fondatori la noul nostru club.</p>
<p>Mereu ne întâlneam si împreună l-am făcut Cetățean de Onoare pe Mircea Lucescu plus alte multe lucruri bune pentru comunitate.</p>
<p>Şi-a iubit orașul cu pasiune și de câte ori venea acasă de pe undeva trecea pe la mine la o cafea și mereu îmi spunea: acasă la Hunedoara e cel mai bine!</p>
<p>Am vorbit cu soția lui să ne organizăm să-l aducem acasă. Dumnezeu să-l odihnească”, a spus Dan Bobouțanu, primarul Hunedoarei, pentru <span>ProSport</span>.</p>

]]></description>
    </item>
    <item>
      <title>Imaginile durerii de la Hunedoara! Rămasă fără cuvinte, soția lui Mihai Leu a fost consolată de sute de oameni: gestul fotbaliştilor de la Corvinul</title>
      <link>https://www.prosport.ro/diverse/imaginile-durerii-de-la-hunedoara-ramasa-fara-cuvinte-sotia-lui-mihai-leu-a-fost-consolata-de-sute-de-oameni-gestul-fotbalistilor-de-la-corvinul-20208809</link>
      <description><![CDATA[<img src="https://www.prosport.ro/wp-content/uploads/2025/07/ProSport-are-imaginile-emotionante-ale-durerii-de-la-Hunedoara.jpg"/><br/><p>Imagini impresionante de la Hunedoara! Jucătorii Corvinului, dar și sute de oameni au venit să-și ia adio de la legendarul Mihai Leu, plecat dintre noi în ultimele ore ale serii de marți.</p>
<p>La capătul puterilor, după ce a fost alături de Mihai Leu până în ultimul moment, soția Anna a fost consolată de sute de oameni, inclusiv de oameni simpli veniți și din afara orașului.</p>
<h2><span>Imaginile emoționante ale durerii de la Hunedoara! Soția lui Mihai Leu, consolată de sute de oameni</span></h2>
<p>Revenirea lui Mihai Leu la Hunedoara, de această dată pentru ultimul drum, a fost una emoționantă din toate punctele de vedere.</p>
<p>Unul dintre legendarii sportivi ai României a fost primit ca un adevărat campion, iar la priveghiul din această seară au fost prezenți și jucătorii Corvinului, dar și staff-ul tehnic al clubului, în frunte cu Florin Maxim, omul care a adus Cupa României la Hunedoara.</p>
<p>Cu siguranță, cea mai afectată de de moartea lui Mihai Leu a fost soția acestuia, Anna, care nu și-a revenit încă din șoc, după ce a aflat că legendarul sportiv nu mai este printre noi.</p>
<p>Peste 200 de oameni au ținut să fie alături de familia lui Mihai Leu încă de la sosirea marelui campion la Hunedoara, dar lumea continuă să vină într-un număr important chiar și la această oră.</p>
<p>Din primul moment în care a aflat despre dispariția lui Mihai Leu, primarul Hunedoarei, Dan Bobouțanu, a fost alături de familia care trece prin clipe extrem de dificile. Alături de soția marelui campion a fost și Ioan Andone, care a plecat și el imediat din București în cursul zilei de miercuri. Fostul antrenor al lui Dinamo a fost foarte apropiat atât de Mihai Leu, cât și de familia acestuia.</p>
<figure aria-labelledby="figcaption_attachment_20208836" class="wp-caption aligncenter" id="attachment_20208836"><img alt="" class="wp-image-20208836 size-large" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/sotie-Leu-1400x1050.jpg" srcset="https://www.prosport.ro/wp-content/uploads/2025/07/sotie-Leu-1400x1050.jpg 1400w, https://www.prosport.ro/wp-content/uploads/2025/07/sotie-Leu-768x576.jpg 768w, https://www.prosport.ro/wp-content/uploads/2025/07/sotie-Leu-1536x1152.jpg 1536w, https://www.prosport.ro/wp-content/uploads/2025/07/sotie-Leu.jpg 1600w" width="1400"/><figcaption class="wp-caption-text" id="figcaption_attachment_20208836">Anna Leu trece prin momente foarte grele după dispariția marelui campion la box</figcaption></figure>
<h2><span>Căpitanul Alexandru Neacșa, gest superb pentru Mihai Leu</span></h2>
<p>Îmbrăcați în tricourile echipei, jucătorii Corvinului au fost și ei prezenți la priveghiul de miercuri, fiind și aceștia marcați profund de moartea lui Mihai Leu. Mai ales că o parte dintre ei l-au cunoscut bine pe marele campion, care a prins marile meciuri ale echipei din ultima perioadă, mai ales cele din sezonul istoric care a adus Cupa României la Hunedoara.</p>
<p>Căpitanul Alexandru Neacșa a fost cel care a dus o eșarfă la sicriul unde se află trupul neînsuflețit al lui Mihai Leu, momentul cu mijlocașul Corvinului în prim-plan fiind cu adevărat emoționant.</p>
<p>Cetățean de onoare al municipiului Hunedoara încă din 1997, anul în care a scris istorie și a devenit campion mondial,<span> Mihai Leu va fi condus vineri pe ultimul drum</span>, ceremonia de înmormântare urmând să înceapă la ora 12:00.</p>
<p>La înmormântare sunt așteptați mii de oameni, Mihai Leu fiind poate cel mai iubit sportiv din istoria județului Hunedoara. Asta chiar dacă Corvinul lui Mircea Lucescu a avut un parcurs de excepție și a dat României jucători excepționali, precum Ioan Andone, Mircea Rednic, Michael Klein sau Romulus Gabor.</p>
<figure aria-labelledby="figcaption_attachment_20208834" class="wp-caption aligncenter" id="attachment_20208834"><img alt="" class="wp-image-20208834 size-large" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/preoti-Leu-priveghi-1400x1050.jpg" srcset="https://www.prosport.ro/wp-content/uploads/2025/07/preoti-Leu-priveghi-1400x1050.jpg 1400w, https://www.prosport.ro/wp-content/uploads/2025/07/preoti-Leu-priveghi-768x576.jpg 768w, https://www.prosport.ro/wp-content/uploads/2025/07/preoti-Leu-priveghi-1536x1152.jpg 1536w, https://www.prosport.ro/wp-content/uploads/2025/07/preoti-Leu-priveghi.jpg 1600w" width="1400"/><figcaption class="wp-caption-text" id="figcaption_attachment_20208834">Slujba ținută în memoria lui Mihai Leu la Hunedoara a fost una cu adevărat emoționantă</figcaption></figure>

]]></description>
    </item>
    <item>
      <title>Cine transmite la TV înmormântarea lui Mihai Leu</title>
      <link>https://www.prosport.ro/diverse/cine-transmite-la-tv-inmormantarea-lui-mihai-leu-20208364</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-inmormantarea-lui-Mihai-Leu-scaled-e1751458843372-1400x945.jpg"/><br/><p>Înmormântarea lui Mihai Leu va fi urmărită și la TV, Prima Sport urmând a transmite live.</p>
<p>Postul TV îi va oferi și un tribut fostului mare sportiv. Fanii vor avea ocazia de a vedea mai multe momente legendare cu Mihai Leu, care <span>a decedat la vârsta de doar 56 de ani</span>.</p>
<h2><span>Prima Sport va difuza înmormântarea lui Mihai Leu</span></h2>
<p>Decesul lui Mihai Leu a survenit în seara de 1 iulie, după ce s-a luptat cu cancerul mai bine de un deceniu. Cum acesta a fost foarte iubit de oameni, Prima Sport îi va aduce un omagiu fostului sportiv și <span>va transmite live înmormântarea</span>.</p>
<p>Pe lângă asta, Prima Sport a decis să-și treacă sigla în bernă pentru a aduce un omagiu lui Mihai Leu. Reprezentanții postului TV au oferit și un comunicat despre fostul sportiv.</p>
<p>„Joi, 3 iulie, de la ora 22:15, Prima Sport va difuza ultimul interviu acordat de Mihai Leu, în cadrul emisiunii Meciul Vieții. Vineri, 4 iulie, de la ora 12:00, postul va transmite în direct imagini de la funeraliile celui care a inspirat generații întregi prin determinarea și noblețea sa – omul din spatele unei competiții unice în România: Super Rally”, au scris cei de la <span>Prima Sport</span>.</p>
<h2><span>Omagiu adus lui Mihai Leu de reprezentanții postului TV</span></h2>
<p>Cei de la Prima Sport i-au făcut un portret de mare campion lui Mihai Leu, caracterizându-l drept un „simbol al curajului, al ambiției și eleganței sportive”. Printre acestea postul TV a anunțat și decizia privind sigla.</p>
<p>„România pierde astăzi nu doar un campion, ci un simbol al curajului, al ambiției și al eleganței sportive. Mihai Leu, primul român campion mondial la box profesionist și un nume de referință în motorsportul autohton, s-a stins din viață, lăsând în urmă o moștenire impresionantă și un gol greu de cuprins în cuvinte.</p>
<p>Prima Sport, partener de încredere al marelui sportiv și al competiției Super Rally – proiectul de suflet al lui Mihai Leu – își exprimă adâncul regret pentru această pierdere uriașă și transmite sincere condoleanțe familiei îndurerate. În semn de respect și doliu, sigla postului va fi trecută în bernă, iar grila de programe va include ediții speciale dedicate memoriei campionului”, au mai scris cei de la Prima Sport.</p>

]]></description>
    </item>
    <item>
      <title>Reacția lui Lucian Bute despre moartea lui Mihai Leu a stârnit emoție în mediul online: „Asta a pierdut România”</title>
      <link>https://www.prosport.ro/alte-sporturi/box/reactia-lui-lucian-bute-despre-moartea-lui-mihai-leu-a-starnit-emotie-in-mediul-online-asta-a-pierdut-romania-20208230</link>
      <description><![CDATA[<img src="https://www.prosport.ro/wp-content/uploads/2025/07/Reactia-lui-Lucian-Bute-despre-moartea-lui-Mihai-Leu-a-starnit-emotie-in-mediul-online-„Asta-a-pierdut-Romania-scaled-e1751446076826-1400x786.jpg"/><br/><p>Lucian Bute, fostul mare campion al României, a discutat despre moartea lui Mihai Leu. Reacția fostului pugilist român a stârnit emoție în mediul online, după ce l-a denumit pe răposat drept „un mare campion” pe care l-a pierdut România.</p>
<p><span>Decesul extrem de timpuriu al lui Mihai Leu</span>, la vârsta de doar 56 de ani, a survenit după grave probleme de sănătate. Lucian Bute a fost unul dintre apropiații fostului pugilist și pilot de motorsport, iar decesul acestuia l-a afectat puternic.</p>
<h2><span>Lucian Bute, mesaj după decesul lui Mihai Leu</span></h2>
<p>Lucian Bute i-a oferit un omagiu lui Mihai Leu după decesul survenit acum câteva zile. Fostul pugilist l-a denumit pe acesta drept „un mare campion” pe care România l-a pierdut. Postarea a stârnit emoție pe Facebook, acolo unde a fost publicată.</p>
<p>„România a pierdut astăzi un mare Campion…Dumnezeu să te odihnească Mihai… continuăm să ne rugăm pentru sufletul lui în zborul spre odihna veșnică şi pentru familia lui care trece prin această cruntă pierdere şi suferință”, a spus Lucian Bute, pe rețelele de socializare.</p>
<p>Fostul campion WBO la semimijlocie din 1997 a decedat ieri seară. Anunțul a făcut înconjurul presei din România în jurul miezului nopții. Despre acesta se știa că are o problemă gravă de sănătate, fiind internat de mai multe ori în stare critică.<br/>
<iframe allowfullscreen="allowfullscreen" frameborder="0" height="530" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FLucianBute%2Fposts%2Fpfbid0r7ni7gtff9ay7uG2EYt1R8pedELqwbCHfELFvYK3J795EHSJiRH2D2jwBRUn4AEVl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Cine a fost Mihai Leu</span></h2>
<p>Mihai Leu, originar din Hunedoara, a fost unul dintre cei mai buni pugiliști români. În anul 1987 avea să devină și campion mondial la juniori, la Havana, Cuba.</p>
<p>După acest titlu, Mihai Leu a reușit să scape din România, condusă atunci de regimul comunist, mergând în Germania. Acolo, acesta s-a antrenat cu Bayer Leverkusen, un celebru club de box neamț.</p>
<p>Mihai Leu a devenit primul român câștigător de centură WBO. Fostul pugilist a pus mâna pe centură la semimijlocie din anul 1997, devenind un vârf al sportului românesc. Acesta a fost forțat să se retragă, din cauza unei accidentări la umăr.</p>
<p>După retragerea din box, Mihai Leu a început o carieră în auto moto. El a participat la mai multe raliuri încă de pe vremea când activa în box. În 2003 a câștigat și primul titlu, la Raliul Sibiului, pe vremea când conducea un Hyundai WRC. Cinci ani mai târziu s-a retras.</p>
<p>Totuși, după 10 ani de la retragere, Mihai Leu a revenit a pasiunea sa, motorsportul, deși avea cancer la colon, o boală care i-a adus mai multe tratamente și operații dureroase. <span>Fostul mare sportiv a pierdut lupta cu boala</span>.</p>

]]></description>
    </item>
    <item>
      <title>Cine a fost Mihai Leu, uriaşul campion de box care a scris istorie pentru România</title>
      <link>https://www.prosport.ro/alte-sporturi/box/cine-a-fost-mihai-leu-uriasul-campion-de-box-care-a-scris-istorie-pentru-romania-20207999</link>
      <description><![CDATA[<img src="https://www.prosport.ro/wp-content/uploads/2025/07/Cine-a-fost-Mihai-Leu-uriasul-campion-de-box-care-a-scris-istorie-pentru-Romania-1400x749.jpg"/><br/><p>Mihai Leu, uriașul campion de box care a scris pagini de istorie pentru România, s-a stins din viață astăzi, 1 iulie 2025, la vârsta de doar 56 de ani, fiind chinuit de o boală gravă.</p>
<p>O figură emblematică pentru sportul românesc, Mihai Leu era cunoscut pentru realizările extrem de importante pe care le-a avut în ringul de box dar și pentru cele din automobilism.</p>
<h2><span>Cine a fost Mihai Leu, marele campion al României</span></h2>
<p><span>Mihai Leu s-a stins din viață astăzi, 1 iulie 2025, la vârsta de doar 56 de ani</span>. Fostul mare campion s-a născut pe data de 13 februarie 1969, la Hunedoara și a avut o carieră impresionată în box, sport în care a obținut performanțe uriașe, dar și în automobilism.</p>
<p>În anul 1997, Mihai Leu era campion mondial WBO la categoria semimijlocie. În box are un palmares incredibil: 28 de victorii din 28 de meciuri disputate, 11 dintre acestea fiind obținute prin KO. Astfel, Mihai Leu nu a fost învins nici măcar o dată ca profesionist.</p>
<p>După ce a câștigat titlul mondial, marele sportiv a ales să se retragă din box, din cauza unor probleme medicale. Concret, o accidentare pe care a suferit-o la o mână l-a făcut să stea departe de sportul în care a scris istorie pentru România.</p>
<p>După ce s-a retras din box, Mihai Leu nu a stat departe de sport și s-a dedicat automobilismului sportiv. Astfel, în 2003 devenea campion național la raliuri și a participat la numeroase etape de la Campionatul Național de Raliuri din România.  Cel mai probabil, Mihai Leu a moștenit această pasiune de la tatăl său, Nicolae Leu, care a fost pilot de curse.</p>
<h2><span>Boala care l-a măcinat pe Mihai Leu</span></h2>
<p>În 2014, Mihai Leu primea o veste cumplită, fiind diagnosticat cu cancer la colon. Marele campion a reușit să învingă boala și a devenit un real simbol de luptă și speranță pentru mulți pacienți. Totodată, acesta a fost implicat în campanii de prevenție și conștientizare privind cancerul, boală care l-a măcinat și care, pe 1 iulie 2025, a reușit să îl învingă.</p>
<p>Pe data de 21 iunie 2025, fostul mare campion<span> ajungea la Institutul Clinic Fundeni</span>, unde era transportat de urgență, cu un elicopter, după ce a suferit o hemoragie internă. Starea lui de sănătate s-a înrăutățit în ultimele zile, fiind internat la terapie intensivă, cu insuficienţă pulmonară şi metastaze pulmonare.</p>
<p>În vârstă de 56 de ani, Mihai Leu a mai fost internat la Spitalul Fundeni în primăvară, din cauza unor complicaţii, în contextul în care se lupta de mai mult de zece ani cu cancerul.</p>
<p>Marți, 1 iulie 2025, fostul mare campion a pierdut lupta cu boala cumplită, care i-a măcinat ultimii ani din viață.</p>

]]></description>
    </item>
  </channel>
</rss>
