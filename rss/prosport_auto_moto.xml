<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Andrei Gîrtofan câștigă Raliul Harghitei. Continuă șirul ghinioanelor pentru Tempestini</title>
      <link>https://www.prosport.ro/alte-sporturi/auto-moto/andrei-girtofan-castiga-raliul-harghitei-continua-sirul-ghinioanelor-pentru-tempestini-20145388</link>
      <description><![CDATA[<img src="https://www.prosport.ro/wp-content/uploads/2025/04/Andrei-Girtofan-castiga-Raliul-Harghitei.-Continua-sirul-ghinioanelor-pentru-Tempestini-e1744600130282-1400x707.jpeg"/><br/><p>Andrei Gîrtofan a fost cel mai rapid de la Raliul Harghitei, prima etapă a sezonului 2025, și a bifat al doilea succes la general din carieră, profitând de problemele tehnice pe care le-a întâmpinat principalul favorit, Simone Tempestini.</p>
<p>După ce a condus încă de pe primii kilometri ai raliului care a deschis sezonul în Winner Rally, Tempestini și-a păstrat poziția de lider până pe a 8-a probă specială, atunci când mașina de concurs a făcut două pene de cauciuc, astfel că până să revină în service a pierdut nu mai puțin de 50 de secunde.</p>
<h2><span>Simone Tempestini este deposedat de Raliul Harghitei de Andrei Gîrtofan</span></h2>
<p>„Dacă acum doi ani nu am ajuns la finiș, iar anul trecut am mers pe sistemul super rally, de data aceasta mă pot considera norocos că am putut ajunge în parcul service să schimb cauciucurile și să mă clasez al doilea.</p>
<p>Deja pot spune că e o victorie în acest context, deși evident ne doream să fim primii la final”, a declarat Tempestini imediat după ceremonia de premiere.</p>
<p>Colegul său de la Napoca Rally Academy, Norbert Maior, de asemenea un pretendent la titlu nu a fost la fel de norocos, iar pe aceeași probă cu numărul 8 a fost nevoit să abandoneze din postura de ocupant al locului 3 în clasamentul general.</p>
<p>Cu un nou copilot, în persoana lui Tudor Mârza, Andrei Gîrtofan a profitat de aceste situații și și-a adjudecat victoria în prima etapă a sezonului.</p>
<p>Pe un model Skoda Fabia Rally2, Gîrtofan jr a încheiat raliul în 1:08:39.1, cu 41,1 secunde mai rapid decât Tempestini, și cu un minut și 19,6 secunde în fața lui Sebastian Barbu, cel care a completat podiumul.</p>
<h2><span>Ce spune Andrei Gîrtofan</span></h2>
<p>„A fost o victorie muncită pentru noi, suntem bucuroși, dar rămânem realiști pentru că drumul e lung, campionatul abia a început și știm că nu va fi ușor. Nu doar Simone este în top, dar și Norbert poate spera la titlu, a revenit și Sebi Barbu, important este că noi ne vom juca șansa”, a declarat și Andrei Gîrtofan.</p>
<p>În Top 10 la Raliul Harghitei s-au mai clasat Matteo Bernini (Italia), Mihai Manole, Bogdan Cuzma, Adrian Teslovan, Refik Bozkurt (Turcia), Costel Cășuneanu și Reis Suliman. Următoarea etapă a Winner Rally va avea loc în perioada 24-25 mai în Maramureș.</p>

]]></description>
    </item>
    <item>
      <title>De ce asigurările de maşini ale fotbaliştilor sunt mult mai scumpe decât ale oamenilor normali: „Cel mai mult am plătit 24.000 de euro pe un an”</title>
      <link>https://www.prosport.ro/fotbal-extern/de-ce-asigurarile-de-masini-ale-fotbalistilor-sunt-mult-mai-scumpe-decat-ale-oamenilor-normali-cel-mai-mult-am-platit-24-000-de-euro-pe-un-an-20140514</link>
      <description><![CDATA[<img src="https://www.prosport.ro/wp-content/uploads/2025/04/De-ce-asigurarile-de-masini-ale-fotbalistilor-sunt-mult-mai-scumpe-decat-ale-oamenilor-normali-„Cel-mai-mult-am-platit-24.000-de-euro-pe-un-an22-1400x802.jpg"/><br/><p>Ben Foster (42 de ani), fost portar la Manchester United, dublu câștigător de Premier League, a explicat de ce asigurările de mașini ale fotbaliștilor sunt mult mai scumpe decât ale oamenilor normali.</p>
<p>În replică, Brandon Williams (24), și el trecut pe Old Trafford înainte de a rămâne liber de contract, în iulie 2024, a dezvăluit că a plătit chiar și 24.000 de euro pe an pentru o poliță RCA.</p>
<h2><span>Fotbaliștii din Premier League se plâng de prețurile piperate la care au ajuns asigurările auto</span></h2>
<p>Prețul asigurărilor RCA este un subiect mult discutat inclusiv în România, cei mai mulți cetățeni ai țării fiind nevoiți să achite o sumă importantă de bani, anual, pentru a avea dreptul legal de a circula pe străzi cu un autoturism.</p>
<p>Însă, nu doar românii sunt deranjați de prețurile piperate la care au ajuns asigurările auto, ci și britanicii. Conform <span>Sport Bible</span>, costul mediu al unei <span>polițe RCA pentru un an</span>, a ajuns în Marea Britanie, în 2025, la aproximativ 800 de euro.</p>
<p>În cazul fotbaliștilor din Premier League, sumele plătite pentru asigurări sunt de ordinul miilor de euro. Și chiar și cu salariile uriașe pe care unii dintre ei le încasează, aceștia tot sunt deranjați de situație.</p>
<p>Ben Foster, fost <span>portar la Manchester United</span>, dublu câștigător de Premier League, s-a retras în 2023 din cariera de fotbalist profesionist și în prezent participă la maratoane, dar gestionează și un podcast difuzat în mediul online, pe numele „Fozcast: The Ben Foster Podcast”.</p>
<p>Iar în cadrul unei ediții recente, goalkeeperul care a mai trecut pe la Stoke, Watford, Birmingham sau West Brom a explicat de ce fotbaliștii plătesc zeci de mii de euro pe polițele RCA anuale:</p>
<blockquote><p>Motivele pentru care asigurarea unui fotbalist este atât de scumpă sunt simple: 1. Ești un șofer tânăr. 2. Conduci o mașină scumpă și puternică. 3. Încărcătura pe care ai putea să o transporți. De exemplu, ai putea să transporți un alt fotbalist. Să presupunem că e vorba despre unul dintre celebrii tăi colegi de la Manchester United, un star evaluat la 100.000.000 de euro. În acest caz, plata asigurării ar putea fi astronomică”, a precizat Ben Foster.</p></blockquote>
<p>Fostul portar al lui Manchester United se poate mândri și cu 8 apariții bifate în naționala mare a Angliei.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/Hf26zHO5FrE?si=x2U5L1yYDUWK3urg" title="YouTube video player" width="560"></iframe></p>
<h2><span>Brandon Williams a confirmat imediat spusele lui Ben Foster</span></h2>
<p>Invitat la podcastul fostului portar a fost Brandon Williams, de asemenea fost jucător la Manchester United, crescut chiar în curtea clubului de pe Old Trafford.</p>
<p>După doar 51 de meciuri bifate în tricoul echipei mari a „diavolilor”, în care a contribuit cu un gol și cu două pase decisive, Brandon Williams a rămas, în iulie 2024, fără contract.</p>
<p>De atunci este fără angajament și, în ciuda faptului că are doar 24 de ani, s-ar putea vedea nevoit să se retragă prematur din „sportul rege”.</p>
<p>Revenind la subiectul de discuție din podcastul menționat mai sus, Brandon Williams a confirmat cele spuse de Ben Foster și a mărturisit că el a plătit chiar și 24.000 de euro anual pentru polița RCA de la un autoturism marca Mercedes, modelul G-Wagon.</p>
<blockquote><p>Cel mai mult am plătit 24.000 de euro pe an, la un G-Wagon”, a declarat Brandon Williams, înainte de a mărturisi că îi este extrem de dor de fotbal și că își dorește să poată face din nou parte din cadrul unei echipe profesiniste.</p></blockquote>
<p>Un Mercedes G Glass G-Wagon are un preț de vânzare cuprins între aproximativ 140.000 de euro și 220.000 de euro.</p>

]]></description>
    </item>
    <item>
      <title>De ce n-a mişcat Mihaela Cambei deloc maşina pe care Ion Țiriac i-a dat-o cadou. Motivul pentru care a abandonat-o în parcare de 8 luni</title>
      <link>https://www.prosport.ro/sport-life/de-ce-n-a-miscat-mihaela-cambei-deloc-masina-pe-care-ion-tiriac-i-a-dat-o-cadou-motivul-pentru-care-a-abandonat-o-in-parcare-de-8-luni-20144831</link>
      <description><![CDATA[<img src="https://www.prosport.ro/wp-content/uploads/2025/04/De-ce-n-a-miscat-Mihaela-Cambei-deloc-masina-pe-care-Ion-Tiriac-i-a-dat-o-cadou.-Motivul-pentru-care-a-abandonat-o-in-parcare-de-8-luni-1-1400x933.jpg"/><br/><p>Mihaela Cambei, vicecampioană olimpică anul trecut la Paris, n-a mișcat deloc, timp de 8 luni, mașina primită cadou de la Ion Țiriac, după ce a câștigat medalia de argint în proba de 49 de kilograme.</p>
<p>Halterofila nu și-a luat deocamdată carnetul de conducere, deoarece prioritatea sa în momentul de față este o medalie la Campionatele Europene din această lună de la Chișinău.</p>
<h2><span>Mihaela Cambei ține bibelou maşina primită cadou acum 8 luni de la Ion Țiriac</span></h2>
<p>Mihaela Cambei, <span>vicecampioană olimpică anul trecut în proba de haltere 49 de kilograme</span>, nu și-a condus, timp de 8 luni, bolidul electric primit cadou de la Ion Țiriac, după ce a câștigat medalia de argint la Paris.</p>
<p>Frumoasa halterofilă nu a avut timp să-și ia carnetul de conducere, deoarece prioritar pentru ea este să obțină o medalie la Campionatele Europene din această lună de la Chișinău.</p>
<p>Sportiva tricoloră a intrat în posesia unei limuzine electrice IONIQ 5, în valoare de 50.000 de euro. Din cauza faptului că nu are încă permis de conducere, ea ține mașina parcată în faţa locuinţei, la opt luni de la Jocurile Olimpice de la Paris.</p>
<p>„Încă nu mi-am luat carnetul, pentru că am această competiţie şi mai am şi alte provocări şi alte obiective de îndeplinit. Printre ele e şi permisul, dar am un an provocator şi trebuie să le iau uşor pe rând. E o necesitate.</p>
<p>Una dintre maşini de acasă, cealaltă e aici în parcare, o văd în fiecare dimineaţă. Cea de la domnul Ţiriac e în parcare, da. Am să-mi iau carnetul cu siguranţă, în curând”, a spus Cambei, la <span>as.ro</span>.</p>
<p>Pe lângă cadoul primit de la magnat, vicecampioana de la Paris a primit o sumă considerabilă și de la autoritățile române în valoare de 100.000 de euro.</p>
<p><img alt="" class="size-large wp-image-20093410" decoding="async" fetchpriority="high" height="1400" sizes="(max-width: 780px) 100vw, 780px" src="https://www.prosport.ro/wp-content/uploads/2025/02/Valentina-Cambei-2-780x1400.jpg" srcset="https://www.prosport.ro/wp-content/uploads/2025/02/Valentina-Cambei-2-780x1400.jpg 780w, https://www.prosport.ro/wp-content/uploads/2025/02/Valentina-Cambei-2-768x1379.jpg 768w, https://www.prosport.ro/wp-content/uploads/2025/02/Valentina-Cambei-2-856x1536.jpg 856w, https://www.prosport.ro/wp-content/uploads/2025/02/Valentina-Cambei-2.jpg 1080w" width="780"/></p>
<h2><span>Mihaela Cambei vrea să devină cea mai medaliată halterofilă din istoria României</span></h2>
<p><span>Sportiva în vârstă de 22 de ani</span> vrea să rămână în istoria sportului românesc. După argintul de la Jocurile Olimpice 2024, ea vrea să revină cu o medalie și mai prețioasă de la Campionatele Europene, programate în perioada 13-21 aprilie.</p>
<p>Mihaela vrea al treilea titlu consecutiv, după ce cele două medalii de aur obținute la Yerevan şi la Sofia. Ea vrea să devină cea mai medaliată halterofilă din istoria României. Mai are de tras, deoarece Loredana Toma are 6 medalii de aur la europene.</p>
<p>„Ar însemna foarte mult un titlu european, mă ajută ca palmares în primul rând şi mi-aş dorit să deţin cât mai multe locuri unu. M-ar ajuta să fiu prima şi la aceste titluri.</p>
<p>M-am gândit la asta şi îmi doresc să devin cea mai medaliată halterofilă. Cu anii, dacă sunt sănătoasă, mi-aş dori să fiu cea mai bună din toate timpurile”, a mai spus Cambei pentru sursa citată.</p>

]]></description>
    </item>
    <item>
      <title>Cum arată interiorul „bijuteriei” de 600.000 de euro a lui Mirel Rădoi. Imagini fabuloase din Rolls-Royce-ul Cullinan ultra-luxury</title>
      <link>https://www.prosport.ro/sport-life/cum-arata-interiorul-bijuteriei-de-600-000-de-euro-a-lui-mirel-radoi-imagini-fabuloase-din-rolls-royce-ul-cullinan-ultra-luxury-20143369</link>
      <description><![CDATA[<img src="https://www.prosport.ro/wp-content/uploads/2025/04/Cum-arata-interiorul-„bijuteriei-de-600.000-de-euro-a-lui-Mirel-Radoi.-Imagini-fabuloase-din-Rolls-Royce-ul-Cullinan-ultra-luxury-2-1400x645.jpg"/><br/><p>Mirel Rădoi, antrenorul Universității Craiova, are o pasiune pentru bunurile de lux, iar acum și-a permis o nouă aroganță, cumpărându-și o „bijuterie” pe patru roți. Este vorba despre un Rolls-Royce Cullinan ultra-luxury, pentru care a plătit nu mai puțin de 600.000 de euro.</p>
<p>Tehnicianul din Bănie nu se fălește doar cu bolizii care i-au trecut prin mână, ci și cu o colecție impresionantă de ceasuri de lux.</p>
<h2><span>Cum arată interiorul „bijuteriei” de 600.000 de euro a lui Mirel Rădoi. Imagini fabuloase din Rolls-Royce-ul Cullinan ultra-luxury</span></h2>
<p>Mirel Rădoi și-a cumpărat o nouă „bijuterie” pe patru roți. Fostul căpitan al Stelei este un împătimit al bunurilor de lux și a achiziționat un Rolls-Royce Cullinan ultra-luxury, după ce în urmă cu câțiva ani și-a cumpărat un SUV al aceluiași producător britanic.</p>
<p>Autoturismul achiziționat de antrenorul formației din Bănie are parte de dotări impresionante, iar aspectul este unul foarte atrăgător, inclusiv în interior.</p>
<p>Scaunele au tapițerie din piele albă, iar locurile din spate asigură spațiu și un confort sporit pasagerilor. De asemenea, și exteriorul este complet alb. Imaginile cu noua achiziție pe patru roți au fost postate de firma C&amp;I Automobile pe Instagram și pot fi văzute în GALERIA FOTO a acestui articol.</p>
<h2><span>Mirel Rădoi, un împătimit al luxului</span></h2>
<p>Fostul selecționer al naționalei României este cunoscut ca un pasionat al bunurilor de lux. Rădoi deține un alt model de Rolls-Royce, dar în trecut a mai avut și alte modele de mașini de lux, ca de pildă un Ferrari F12 Berlinetta, un Bentley Bentayga First Edition, un Audi A8, un Bentley Continental GT, un Mercedes E-Klasse, un BMW X6 și un Aston Martin.</p>
<p>De asemenea, Rădoi mai deține și câteva ceasuri de lux, printre care se numără și un Richard Mille, în valoare de aproximativ 200.000 de euro. Deși este un pasionat al bunurilor scumpe, fostul fotbalist al Stelei îi sfătuiește pe tineri să-și investească banii în imobiliare.</p>
<p>„Eu am câştigat 15 milioane (n.r. de euro) în toata cariera, dintre care vreo şase s-au dus pe maşini. S-au mai dus vreo două pe ceasuri…</p>
<p>Nu ştiu dacă sunt eu în măsură să îi consiliez (n.r. pe fotbalişti), pentru că şi pasiunea mea sunt maşinile, aşa că…Dacă vei câştiga o sumă aşa de mare, e clar că cel mai indicat e să îţi cumperi un apartament sau o casă”, a spus Mirel Rădoi, în urmă cu mai mulți ani, potrivit <span>Antena Sport</span>.</p>

]]></description>
    </item>
    <item>
      <title>Vedeta din PRO TV-ul lui Adrian Sârbu a fost la un pas să dea cu maşina peste Ion Țiriac. Miliardarul s-a dus direct la ea şi replica lui a fost memorabilă</title>
      <link>https://www.prosport.ro/sport-life/vedeta-din-pro-tv-ul-lui-adrian-sarbu-a-fost-la-un-pas-sa-dea-cu-masina-peste-ion-tiriac-miliardarul-s-a-dus-direct-la-ea-si-replica-lui-a-fost-memorabila-20143299</link>
      <description><![CDATA[<img src="https://www.prosport.ro/wp-content/uploads/2025/04/Vedeta-din-PRO-TV-ul-lui-Adrian-Sarbu-a-fost-la-un-pas-sa-dea-cu-masina-peste-Ion-Tiriac.-Miliardarul-s-a-dus-direct-la-ea-si-replica-lui-a-fost-memorabila.jpg"/><br/><p>Roxana Ciuhulescu, fosta vedetă de la PRO TV, post deținut în trecut de către Adrian Sârbu, povestește un moment memorabil când a fost la un pas să dea cu mașina peste miliardarul Ion Țiriac.</p>
<p>Ex-prezentatoarea de la emisiunea ProMotor dezvăluie și replica de milioane primită de la magnat. „Domnișoară, îți mulțumesc că nu m-ai omorât în seara asta”, a fost reacția lui Țiriac senior.</p>
<h2><span>Roxana Chiuhulescu, la un pas să-l ia pe capotă pe magnatul Ion Țiriac</span></h2>
<p><span>Fosta vedetă Playboy povestește un moment amuzant</span> la prima vedere, care se putea încheia tragic, când a fost la un pas să dea cu mașina peste miliardarul Ion Țiriac la un eveniment de lansare a unui model de autoturism. Replica magnatului a fost în stilu-i caracteristic. „Domnișoară, îți mulțumesc că nu m-ai omorât în seara asta”, a fost reacția lui Țiriac senior.</p>
<p>A fost prima interacțiune între cei doi. Totul s-a petrecut la Romexpo, la evenimentul de lansare a modelului Ford Mondeo în țara noastră. Atunci când, nici mai mult nici mai puțin era să cadă când a de pe scenă cu autoturismul, sub privirile stupefiate ale lui Ion Țiriac și Florin Călinescu, cei care asistau din primul rând la spectacol.</p>
<p>Aflată la volanul mașinii, Roxana Ciuhulescu trebuia să treacă printr-un panou, însă o bucată din decor i-a rămas pe parbriz, motiv pentru care vederea i-a fost obturată. S-a oprit la câțiva centimetri înainte să cadă cu mașina de pe scenă. Scăpat la limită de o mare nenorocire, Ion Țiriac a avut o reacție memorabilă.</p>
<p>„Pe Ion Țiriac l-am cunoscut în 2001 sau 2002, când a fost lansarea Ford Mondeo, la Romexpo…Am participat în direct, în sensul că regia era să intru cu mașina printr-un panou, o scenă desprinsă dintr-o reclamă din străinătate. La probe totul ieșise perfect, dar la lansare, la eveniment, când am trecut cu mașina prin panou mi-a rămas o bucată de polistiren pe parbriz și nu mai vedeam nimic. M-am oprit la limită, bine că n-am sărit în public să se întâmple o tragedie.</p>
<p>Atunci l-am cunoscut pe Ion Țiriac, era cu Florin Călinescu, în primul rând. M-am dat jos din mașină, îmi tremurau picioarele… oprisem la instinct pentru că nu vedeam nimic. Atunci l-am cunoscut și am făcut și o filmare […]</p>
<p>Era să mă urc cu mașina pe el și Călinescu […] În momentul în care m-am dat jos din mașină, că nu vedeam nimic, am zis că fac infarct… Îmi aduc aminte că a venit Țiriac la mine și mi-a zis: ‘Domnișoară, îți mulțumesc că nu m-ai omorât în seara asta’. Am fost la limita, la limită!</p>
<p>Am crezut că fac infarct. Când m-am dat jos din mașină aveam picioarele de gumă, cu rochia aia crăpată și tocuri. Mașina era… botul era exact la limită, să cadă de pe scenă”, a declarat Roxana Ciuhulescu la <span>I AM Media</span>.</p>
<h2><span>Moment inedit pe scena Operei Române</span></h2>
<p>Simona Halep a fost premiată de curând la Gala Sportului Românesc 2024, unde a primit premiul pentru întreaga carieră, iar Ilie Năstase a fost cel desemnat să-i înmâneze trofeul.</p>
<p>Numai că, așa cum îl știm, „Nasty” a oferit un moment inedit în fața celor prezenți la Opera Română.</p>
<p>Primul lider din ierarhia ATP s-a urcat pe scenă cu un scaun și nimeni nu și-a dat seama ce va urma. Acesta s-a urcat pe scaun pentru a o putea săruta prezentatoarea Roxana Ciuhulescu, <span>cunoscută pentru înălțimea sa</span>.</p>
<p> </p>

]]></description>
    </item>
  </channel>
</rss>
