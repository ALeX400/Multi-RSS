<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ai parcat ca un… fotbalist. Mașina de 500 de mii de euro a jucătorului a ocupat două locuri și a stârnit furia celorlalți șoferi</title>
      <link>https://www.prosport.ro/fotbal-extern/ai-parcat-ca-un-fotbalist-masina-de-500-de-mii-de-euro-a-jucatorului-a-ocupat-doua-locuri-si-a-starnit-furia-celorlalti-soferi-20247598</link>
      <description><![CDATA[<img src="https://www.prosport.ro//wp-content/uploads/2025/08/Ai-parcat-ca-un…-fotbalist.-Masina-de-500-de-mii-de-euro-a-jucatorului-a-ocupat-doua-locuri-si-a-starnit-furia-celorlalti-soferi-1400x933.jpg"/><br/><p>Phil Foden (25 de ani), fotbalistul de o sută de milioane de euro al lui Pep Guardiola (54) de la Manchester City, a parcat pe două locuri sistuate în apropierea unui supermarket din Anglia și a stârnit furia celorlalți șoferi.</p>
<p>Internaționalul englez, cu 4 goluri marcate în tricoul primei reprezentative, deține un Mercedes G-Wagon, care are o valoare de aproximativ o jumătate de milion de euro.</p>
<h2><span>„Cartonaș roșu pentru parcare!”. Ce au spus șoferii englezi când au văzut mașina de 500 de mii de euro a lui Phil Foden parcată pe două locuri</span></h2>
<p><span>Phil Foden, fotbalist care trage tare să își relanseze cariera</span>, a ajuns cap de afiș în presa tabloidă din Marea Britanie chiar în ziua în care a debutat noul sezon din Premier League.</p>
<p>Vineri, 15 august, pe Anfield a fost programat meciul Liverpool – Bournemouth 4-2, iar sâmbătă, 16 august, Foden va putea ieși și el la rampă, de la ora 19:30, cu ocazia meciului Wolves – Manchester City.</p>
<p>Însă, până la ora jocului de pe stadionul Molineux, Phil Foden a stârnit furia șoferilor din Anglia pentru felul în care și-a lăsat mașina în parcarea unui supermarket. Foden <span>nu a parcat într-o zonă nepermisă</span>, ci doar a avut tupeul de a-și plasa mașina pe două locuri. Și dacă e să luăm în calcul că deține un Mercedes G-Wagon, cu o valoare estimată de o jumătate de milion de euro, reacția celorlalți participați la trafic este simplă de anticipat.</p>
<p>Mașina lui Foden a fost fotografiată și inevitabil a ajuns și pe internet, iar cei de la The Sun au preluat câteva dintre reacțiile șoferilor englezi. Toate <span>imaginile cu mașina lui Foden pot fi văzute aici</span>.</p>
<blockquote><p>Mașina lui Phil este o frumusețe, dar ar trebui neapărat să primească un cartonaș roșu pentru parcare”, a scris un internaut.</p></blockquote>
<p>Un altul a avansat următoarea ipoteză:</p>
<blockquote><p>Ori trebuie să mai lucreze la parcarea unei mașini, ori s-a temut atât de tare că cineva îi va lovi autoturismul, încât l-a lăsat intenționat pe două locuri”, a punctat un șofer englez.</p></blockquote>
<p>Însă, reacția din urmă menționată nu a fost tocmai apreciată și a primit o replică:</p>
<blockquote><p>Dacă așa stau lucrurile, atunci ar trebui să își lase mașina în garajul de acasă și pur și simplu să o admire în loc să îi pornească motorul”, a răbufnit un internaut.</p></blockquote>
<h2><span>Continuă problemele pentru Phil Foden: e incert pentru partida cu Wolves</span></h2>
<p>Phil Foden a avut o vară decentă alături de Manchester City, reușind să înscrie trei goluri și să ofere o pasă decisivă la Campionatul Mondial al Cluburilor. Din nefericire pentru Pep Guardiola, internaționalul englez s-a accidentat în ultima dispută din SUA, cu Al-Hilal, iar în partida amicală cu Palermo, de pe 9 august, nu s-a aflat în lotul „cetățenilor”.</p>
<p>Conform The Sun, Foden este incert pentru meciul cu Wolves din runda inaugurală a Premier League.</p>
<p>În totalul de 319 partide pe care le-a jucat pentru Manchester City, el a contribuit cu 100 de goluri și cu 61 de pase decisive. Cândva evaluat la 150.000.000 de euro de site-ul de specialitate Transfermarkt, Phil Foden a ajuns acum să aibă o cotă de „doar” 100.000.000 de euro.</p>

]]></description>
    </item>
    <item>
      <title>Ce s-a întâmplat cu o mașină BYD care a fost lovită de fulger de trei ori în câteva secunde</title>
      <link>https://www.prosport.ro/alte-sporturi/auto-moto/ce-s-a-intamplat-cu-o-masina-byd-care-a-fost-lovita-de-fulger-de-trei-ori-in-cateva-secunde-20247495</link>
      <description><![CDATA[<img src="https://www.prosport.ro//wp-content/uploads/2025/08/Ce-s-a-intamplat-cu-o-masina-BYD-care-a-fost-lovita-de-fulger-de-trei-ori-in-cateva-secunde.jpg"/><br/><p>O mașină electrică BYD Song Plus a fost lovită de fulger de trei ori în câteva secunde, în timpul unei furtuni din apropierea orașului Beihai din sudul Chinei.</p>
<p>Potrivit publicației <span>CarNewsChina</span>, incidentul a fost surprins de camera de bord a unei alte mașini aflată în zonă.</p>
<h2><span>Mașina BYD lovită de fulger de trei ori, rezultate surprinzătoare la expertiză</span></h2>
<p>Imaginile surprinse de camera de bord a unei alte mașini aflată în zonă cu BYD-ul lovit de fulger de trei ori în câteva secunde au arătat un uriaș arc electric format deasupra acoperișului autoturismului.</p>
<p>În ciuda apariției arcului electric, șoferul a ieșit din mașină complet nevătămat, iar sistemul crucial „triplu electric” al vehiculului – bateria de alimentare, controlul electric și motorul – a rămas intact.</p>
<p>Potrivit rapoartelor tehnicienilor BYD, citate de CarNewsChina, în urma examinării amănunțite nu au fost semne de scurcircuit în bateria de alimentare a mașinii, nici la unitatea de control electric sau la nivelul motorului.</p>
<p>Singurele urme vizibile asupra mașinii după incident au fost două puncte distincte de lovire a fulgerului pe acoperiș, restul exteriorului fiind intact.</p>
<p>Explicația specialiștilor este dată de faptul că interiorul unei mașini cu caroserie metalică etanșă oferă un refugiu relativ sigur în cazul unui fulger datorită efectului „cuștii Faraday”. Astfel, când fulgerul lovește mașina, curentul electric este condus de-a lungul caroseriei metalice către sol, iar cei din mașină rămân în siguranță.</p>
<p>Însă, specialiștii recomandă celor care se confruntă cu o astfel de situație să mai rămână un timp în interiorul mașinii deoarece au același potențial electric ca și caroseria mașinii și ar putea exista riscul să se electrocuteze dacă încearcă să iasă imediat, fără a-i permite mașinii să se „descarce” la sol.</p>
<ul>
<li><span>Honda atacă supremația Dacia Spring! Modelul cu care vrea s-o doboare</span></li>
</ul>
<h2><span>Ce trebuie făcut dacă mașina este lovită de fulger</span></h2>
<p>În plus, șoferilor care sunt prinși în mijlocul unei furtuni, iar mașina le este lovită de fulger, protocoalele recomandă să fie oprite imediat toate dispozitivele electronice, inclusiv motorul, sistemul audio și sistemul radio, ba chiar și antenele să fie strânse, iar geamurile închise pentru a se forma un spațiu complet închis.</p>
<p>„Cu excepția cazurilor în care există un incendiu sau un pericol iminent pentru viață, ocupanții trebuie să rămână în interiorul vehicului până când activirea fulgerelor se calmează, respectând principiul de siguranță «așteptați 30 de minute după ultima descărcare electric înainte de a ieși»”, au declarat experții citați de CarNewsChina.</p>
<p>În prima jumătate a anului, BYD Song Plus a fost cea mai exportată marcă de mașini electrice din China, <span>fiind la concurență în UE cu Dacia Spring</span> și Leapmotor TO3.</p>

]]></description>
    </item>
    <item>
      <title>Simone Tempestini, start în Barum Czech Rally! Pleacă de pe locul 7</title>
      <link>https://www.prosport.ro/alte-sporturi/auto-moto/simone-tempestini-start-in-barum-czech-rally-pleaca-de-pe-locul-7-20247594</link>
      <description><![CDATA[<img src="https://www.prosport.ro//wp-content/uploads/2025/08/Simone-Tempestini-start-in-Barum-Czech-Rally-Pleaca-de-pe-locul-7-1400x934.jpeg"/><br/><p><!--StartFragment --></p>
<p class="pf0"><span class="cf1">Simone </span><span class="cf1">Tempestini</span><span class="cf1"> a avut un start promi</span><span class="cf3">țător </span><span class="cf1">în </span><span class="cf1">Barum</span><span class="cf1"> Czech Rally </span><span class="cf1">Zlín</span><span class="cf1"> 2025, una dintre cele mai prestigioase etape din Campionatul European de Raliuri (ERC). </span></p>
<p class="pf0">Pilotul clujean, alături de copilotul său Sergiu Itu, a încheiat prima prob<span class="cf3"><span>ă specială pe locul 7</span>, la bordul unei Skoda Fabia RS Rally2 </span><span class="cf1">înscrise de echipa MRF Tyres.</span></p>
<h2 class="pf0"><span>Barum Czech Rally, noua șansă pentru Simone Tempestini</span></h2>
<p class="pf0"><span class="cf1">Superspeciala</span><span class="cf1"> inaugural</span><span class="cf3">ă, desfășurată vineri seara pe străzile din </span><span class="cf3">Zl</span><span class="cf1">ín</span><span class="cf1">, a m</span><span class="cf3">ăsurat 9,57 kilometri și a atras mii de spectatori pasionați. </span><span class="cf3">Tempestini</span><span class="cf3"> și Itu au parcurs traseul </span><span class="cf1">în 7 minute </span><span class="cf3">și 9,1 secunde, la doar 7,3 secunde </span><span class="cf1">în urma italianului Andrea </span><span class="cf1">Mabellini</span><span class="cf1">, liderul raliului dup</span><span class="cf3">ă SS1.</span></p>
<p class="pf0"><span class="cf4">„Am pornit cu </span><span class="cf1">încredere </span><span class="cf3">și ne dorim să avem un parcurs constant și competitiv. Pentru noi, miza este și contribuția la obiectivul echipei MRF Tyres, care vrea să devină campioană la echipe </span><span class="cf1">în acest sezon”, a declarat </span><span class="cf1">Tempestini</span><span class="cf1"> înaintea startului zilei de sâmb</span><span class="cf3">ătă.</span></p>
<p class="pf0"><span class="cf3">Barum</span><span class="cf3"> Czech Rally </span><span class="cf3">Zl</span><span class="cf1">ín</span><span class="cf1">, programat între 15 </span><span class="cf3">și 17 august 2025, este recunoscut pentru probele sale rapide și tehnice, desfășurate pe asfaltul din regiunea Moravia. </span></p>
<p class="pf0"><span class="cf1">În acest weekend, cei mai buni pilo</span><span class="cf3">ți ai Europei se duelează nu doar pentru victorie, ci și pentru puncte importante </span><span class="cf1">în lupta la vârful clasamentului ERC.</span></p>
<p class="pf0"><span class="cf1">Pe lâng</span><span class="cf3">ă clasamentul individual, acolo unde luptă pentru a urca </span><span class="cf1">în Top 10 general, pentru Simone </span><span class="cf1">Tempestini</span><span class="cf1">, multiplu campion na</span><span class="cf3">țional al Rom</span><span class="cf1">âniei, fiecare kilometru parcurs în Cehia reprezint</span><span class="cf3">ă o oportunitate de a confirma valoarea și de a sprijini echipa MRF Tyres </span><span class="cf1">în ambi</span><span class="cf3">ția de a cuceri titlul european la echipe.</span></p>
<p><!--StartFragment --></p>
<h2 class="pf0"><span><span class="cf0">Benea a luat </span><span class="cf0">premiul </span><span class="cf1">„Mihai Leu – Spirit de Campion”</span></span></h2>
<p class="pf0">Pilotul timișorean Nicolas Benea este primul câștigător al trofeului „<span class="cf3"><span>Mihai Leu – Spirit de Campion”</span>, creat de Anna Leu prin clubul AMC Racing și care va fi acordat la fiecare etapă de super rally, competiția creată de fostul campion la box și raliuri </span><span class="cf2">în 2017, se arat</span><span class="cf3">ă </span><span class="cf2">într</span><span class="cf2">-un comunicat al clubului.</span></p>
<p class="pf0"><span class="cf2">Distinc</span><span class="cf3">ția, inițiată de soția fostului campion, Anna Leu, și AMC Racing, recompensează nu doar rezultatele pe circuit, ci și atitudinea, curajul și perseverența sportivilor’, precizează sursa citată.</span></p>
<p class="pf0"><span class="cf3">Cel care a primit acest trofeu este Nicolas Benea, cel mai t</span><span class="cf2">ân</span><span class="cf3">ăr pilot din campionat, </span><span class="cf2">în vârst</span><span class="cf3">ă de 17 ani și 10 luni, răsplătit pentru atitudinea pe care a avut-o </span><span class="cf2">în cursa de la Timi</span><span class="cf3">șoara. Legitimat la Canova Racing Timișoara, acesta concurează de anul trecut </span><span class="cf2">în competi</span><span class="cf3">țiile de seniori, reușind anul trecut să devină cel mai t</span><span class="cf2">ân</span><span class="cf3">ăr campion național la debutanți din istoria vitezei </span><span class="cf2">în coast</span><span class="cf3">ă.</span></p>
<p><!--EndFragment --></p>
<p><!--EndFragment --></p>

]]></description>
    </item>
    <item>
      <title>Dacia Bigster Hybrid l-a lăsat mască pe un renumit jurnalist din Germania. A comparat-o cu Volkswagen Tiguan</title>
      <link>https://www.prosport.ro/alte-sporturi/auto-moto/dacia-bigster-hybrid-l-a-lasat-masca-pe-un-renumit-jurnalist-din-germania-a-comparat-o-cu-volkswagen-tiguan-20247208</link>
      <description><![CDATA[<img src="https://www.prosport.ro//wp-content/uploads/2025/08/Dacia-Bigster-Hybrid-l-a-lasat-masca-pe-un-renumit-jurnalist-din-Germania.-A-comparat-o-cu-Volkswagen-Tiguan.jpg"/><br/><p>Impresionat foarte mult de Dacia Bigster Hybrid, un reputat jurnalist german a comparat mașina cu Volkswagen Tiguan.</p>
<p>Motorul aspirat nou și un electromotor puternic l-au lăsat mască pe Matthias Malmedie, care s-a declarat de-a dreptul încântat e Dacia Bigster Hybrid 155.</p>
<h2><span>Occidentalii sunt entuziasmați când află consistenţa Daciei Bigster Hybrid față de preţul cerut</span></h2>
<p>Matthias Malmedie este unul dintre cei mai cunoscuți jurnaliști pe <span>piața auto nu doar din Germania</span>, ci la nivelul Europei. După ce ani de zile a avut o emisiune de specialitate la o televiziune din țara natală, acum și-a creat o comunitate imensă pe <span>YouTube</span>.</p>
<p>El a testat recent o Dacia Bigster Hybrid 155 şi a fost foarte impresionat, deoarece a descoperit o maşină consistentă. După ce a condus-o în Nurburgrind a putut să-și facă o părere vizavi de caracteristicile mașinii, inclusiv cu privire la preț, unul mult mai mic decât al unui VW Tiguan.</p>
<p>Dacia are sub capotă un motor aspirat nou de 1,8 litri şi 109 CP, plus un electromotor de 50 kW. Împreună pot furniza 155 CP când bateria e încărcată. Jurnalistul scoate în evidență că Dacia a putut pune amortizoare la capotă, în timp ce VW abia acum s-a gândit la ele.</p>
<h2><span>Şoferul și pasagerul din dreapta lui își pot seta individual temperatura ideală în Dacia Bigster Hybrid 155</span></h2>
<p>Trenul motopropulsor complet hibrid Bigster, cu 155 CP și 250 Nm de cuplu maxim⁶ oferă pornire dinamică 100% electrică și accelerare rapidă. cutia de viteze automată fără ambreiaj este inovatoare.</p>
<p><span>Bateria se reîncărcă în mișcare</span>, folosind frânarea regenerativă și recuperarea energiei de decelerare pentru a obține până la 80% timpul de condus în oraș pe un vehicul complet electric.</p>
<p>TCe 140 CP combină un motor turbo pe benzină de 1,2 litri cu 3 cilindri de nouă generație bazat pe ciclul Miller (eficiență optimizată și pierderi de pompare mai puține) cu un sistem hibrid ușor de 48 V și o cutie de viteze manuală cu 6 trepte.</p>
<p>Sistemul hibrid sprijină motorul cu ardere în timpul pornirii și accelerării, optimizând modul de a conduce și reducând consumul mediu de combustibil (5,71 L/100 km) și emisiile de CO2 (129 g/km) cu 10%, în comparație cu un motor cu ardere de putere echivalentă.</p>
<p>Conform prezentării de pe <span>site</span>-ul oficial, Bigster împinge limitele cu dimensiunile pe care le propune. Are cel mai spațios spațiu pentru cap, cel mai mare spațiu pentru picioare oferit pasagerilor din spate și până la 667 de litri VDA pentru portbagaj.</p>
<p>Şoferul și pasagerul din dreapta lui își pot seta individual temperatura ideală. În spate, confortul este îmbunătățit cu două orificii de aerisire dedicate.</p>

]]></description>
    </item>
    <item>
      <title>Au fost confiscate 72 de maşini de lux de milioane de euro, printre care şi două Lamborghini identice</title>
      <link>https://www.prosport.ro/alte-sporturi/auto-moto/au-fost-confiscate-72-de-masini-de-lux-de-milioane-de-euro-printre-care-si-doua-lamborghini-identice-20245117</link>
      <description><![CDATA[<img src="https://www.prosport.ro//wp-content/uploads/2025/08/Au-fost-confiscate-72-de-masini-de-lux-de-milioane-de-euro-printre-care-si-doua-Lamborghini-identice-1400x786.jpg"/><br/><p>Nu mai puţin de 72 de vehicule în valoare estimată de 6 milioane de lire sterline, inclusiv Lamborghini mov identice, au fost confiscate într-o operațiune de 3 zile.</p>
<p>Poliția Metropolitană a confiscat vehicule de lux în valoare de milioane de lire sterline pentru a combate condusul periculos în centrul Londrei.</p>
<h2><span>Două Lamborghini identice și alte 70 de maşini de lux de milioane de euro au fost confiscate</span></h2>
<p>Poliția londoneză a confiscat 72 de vehicule în valoare aproximativă de 6 milioane de lire sterline (aproximativ 7 milioane de euro), inclusiv două Lamborghini mov identice, într-o operațiune de trei zile în Hyde Park, Kensington și Chelsea.</p>
<p>Șoferii au primit amenzi pentru o <span>varietate de infracțiuni rutiere</span>, inclusiv conducerea fără asigurare, fără permis de conducere, descalificare, documente false și utilizarea unor plăcuțe de înmatriculare frauduloase.</p>
<p>Ofițerii au recuperat, de asemenea, mai multe vehicule furate și au efectuat 8 arestări pentru o serie de infracțiuni. A fost găsit inclusiv un bărbat care era căutat pentru vătămare corporală reală și daune materiale.</p>
<p>Poliția a oprit o mașină din cauza unei discrepanțe cu asigurarea vehiculului. Dar, după verificări de rutină, ofițerii au avut suficiente informații pentru a aresta 4 persoane pentru infracțiuni legate de imigrare.</p>
<p>Conform oamenilor legii, șofatul fără asigurare este adesea legat de activități infracționale mai ample, inclusiv conducerea sub influența alcoolului și a drogurilor, conducerea cu descalificare, furtul de vehicule, spălarea de bani, traficul de droguri și crima organizată.</p>
<h2><span>În timpul operațiunii au fost arestați 7 bărbați și o femeie</span></h2>
<p>Printre <span>vehiculele de lux</span> confiscate s-au numărat Ferrari-uri, Lamborghini-uri și Bentley-uri care fie nu erau apte pentru circulație, fie erau conduse ilegal. O „pereche” de Lamborghini mov neasigurate au fost, de asemenea, confiscate după ce au fost aduse în Marea Britanie pentru vacanța de vară a proprietarului.</p>
<p>Unul dintre cei doi șoferi se afla în țară de două ore și conducea de 15 minute înainte ca mașina să fie confiscată, a anunțat Biroul Asigurătorilor Auto. Mai multe dintre vehiculele confiscate fuseseră aduse în Regatul Unit din străinătate, șoferii folosind asigurare auto din țările lor de origine, fără a verifica dacă polița oferea acoperire în Regatul Unit.</p>
<blockquote><p>„La fiecare 20 de minute, în Regatul Unit, cineva este lovit de un șofer neasigurat, în fiecare zi cineva este grav rănit de un șofer neasigurat și o persoană își pierde viața din cauza unui șofer neasigurat în fiecare săptămână”, a spus Andy Trotter, de la Biroul Asigurătorilor de Autovehicule, potrivit <span>BBC</span>.</p></blockquote>
<p>„Se pare că mașina a apărut fără asigurare pe această înmatriculare. A fost greșeala mea pentru că am schimbat autovehiculul acum două zile. La DVLA nu a fost schimbat automat numărul de înmatriculare original cu cel personalizat, iar greșeala mea a fost să nu sun la asigurări și să declar la ei noua înmatriculare”, a spus un șofer care a fost oprit în trafic de ofițeri de poliție.</p>
<p>Șeful poliției speciale James Deller, din Poliția Metropolitană, a declarat că operațiunea a fost ca răspuns la îngrijorările locuitorilor și companiilor că vehiculele cu valoare ridicată cauzează probleme în centrul și vestul Londrei. 7 bărbați și o femeie au fost arestați în timpul operațiunii.</p>

]]></description>
    </item>
  </channel>
</rss>
