<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dacia pregăteşte o schimbare istorică la Duster. A fost ținut totul secret până acum</title>
      <link>https://www.prosport.ro/alte-sporturi/auto-moto/dacia-pregateste-o-schimbare-istorica-la-duster-a-fost-tinut-totul-secret-pana-acum-20207592</link>
      <description><![CDATA[<img src="https://www.prosport.ro/wp-content/uploads/2023/12/Dacia-Duster-e-o-lovitura-spectaculoasa-si-cei-de-la-Renault-vor-sa-cloneze-masina-din-Romania.jpg"/><br/><p>Dacia pregăteşte o schimbare istorică la modelul Duster, iar informațiile apărute îi vor impresiona pe clienții fideli ai mărcii.</p>
<p>Concret, Dacia va lansa în viitor un Duster electric! Informația a fost confirmată de șeful mărcii, Denis Le Vot, fără a oferi însă o dată exactă.</p>
<p>Modelul electric va fi disponibil opțional cu tracțiune integrală și este posibil să se bazeze pe viitorul Renault 4 electric, care are dimensiuni similare și a fost prezentat ca un concept 4×4.</p>
<p>Acesta va utiliza platforma AmpR Small (fosta CMF-BEV), destinată inițial vehiculelor cu tracțiune față.</p>
<h2><span>Dacia aduce o schimbare uriașă la modelul Duster! Ce trebuie să știe pasionații auto</span></h2>
<p>Platforma AmpR Small va permite ca noul Duster să fie produs atât în versiuni pe benzină, cât și electrice, folosind aceeași caroserie. Versiunea electrică nu va înlocui varianta clasică, ci va completa oferta existentă.</p>
<p>Până atunci, Dacia va lansa anul acesta o nouă versiune hibridă 4×4 a Duster-ului din a treia generație, precum și două modele noi din segmentul C, cu motorizări clasice, care vor însoți Duster Bigster în vârful gamei.</p>
<p>Totodată, viitoarea generație Sandero, care este cel mai bine vândut model al mărcii, va fi disponibilă și în variantă complet electrică, începând cu 2027 sau 2028, și va rămâne în ofertă până în 2035, anul în care motorizările termice vor fi interzise în UE.</p>
<p>În paralel, Dacia lucrează la un nou model electric de oraș, cu un preț de pornire sub 18.000 de euro. Acesta va fi dezvoltat într-un timp scurt (aproximativ 16 luni) și va fi bazat pe Renault Twingo electric.</p>
<p>Noul model Dacia va avea un design mai pătrățos, specific stilului mărcii, și va fi cu aproximativ 2.000 de euro mai ieftin decât Twingo. Prețul său va fi ușor peste cel al actualului Dacia Spring (16.900 euro), dar va oferi tehnologii mai bune, o autonomie de aproximativ 300 km și o capacitate superioară de încărcare rapidă.</p>
<h2><span>Dacia Duster, vânzări excelente în 2024 </span></h2>
<p>În 2024, Dacia Duster a continuat să fie unul dintre cele mai de succes modele ale mărcii, înregistrând rezultate remarcabile atât pe piața europeană, cât și în România.</p>
<p>La nivel european, Duster a fost vândut în 215.024 de unități, ceea ce reprezintă o creștere de 7,3% față de anul 2023. Acest rezultat l-a menținut pe locul al doilea în topul celor mai vândute modele către persoane fizice, după Sandero, și a consolidat poziția Duster ca fiind cel mai bine vândut SUV de retail din Europa pentru al șaptelea an consecutiv, din 2018 încoace.</p>
<p>În România, Duster a fost al doilea cel mai vândut model al anului, cu 13.856 de unități comercializate, marcând o creștere puternică de 31,4% față de anul anterior. Cota de piață obținută de model a fost de 9,2%, ceea ce subliniază popularitatea sa crescută în rândul clienților români.</p>
<p>Aceste performanțe vin într-un context favorabil pentru marca Dacia, care a înregistrat un an record în Europa, cu o cotă de piață de 4,5% pe segmentul autoturismelor, confirmând astfel că Duster rămâne un model-cheie în strategia de creștere a brandului. Versatilitatea sa, disponibilitatea în mai multe versiuni de motorizare și poziționarea accesibilă continuă să-l facă extrem de atractiv pe piață.</p>

]]></description>
    </item>
    <item>
      <title>Cine a fost Mihai Leu, uriaşul campion de box care a scris istorie pentru România</title>
      <link>https://www.prosport.ro/alte-sporturi/box/cine-a-fost-mihai-leu-uriasul-campion-de-box-care-a-scris-istorie-pentru-romania-20207999</link>
      <description><![CDATA[<img src="https://www.prosport.ro/wp-content/uploads/2025/07/Cine-a-fost-Mihai-Leu-uriasul-campion-de-box-care-a-scris-istorie-pentru-Romania-1400x749.jpg"/><br/><p>Mihai Leu, uriașul campion de box care a scris pagini de istorie pentru România, s-a stins din viață astăzi, 1 iulie 2025, la vârsta de doar 56 de ani, fiind chinuit de o boală gravă.</p>
<p>O figură emblematică pentru sportul românesc, Mihai Leu era cunoscut pentru realizările extrem de importante pe care le-a avut în ringul de box dar și pentru cele din automobilism.</p>
<h2><span>Cine a fost Mihai Leu, marele campion al României</span></h2>
<p><span>Mihai Leu s-a stins din viață astăzi, 1 iulie 2025, la vârsta de doar 56 de ani</span>. Fostul mare campion s-a născut pe data de 13 februarie 1969, la Hunedoara și a avut o carieră impresionată în box, sport în care a obținut performanțe uriașe, dar și în automobilism.</p>
<p>În anul 1997, Mihai Leu era campion mondial WBO la categoria semimijlocie. În box are un palmares incredibil: 28 de victorii din 28 de meciuri disputate, 11 dintre acestea fiind obținute prin KO. Astfel, Mihai Leu nu a fost învins nici măcar o dată ca profesionist.</p>
<p>După ce a câștigat titlul mondial, marele sportiv a ales să se retragă din box, din cauza unor probleme medicale. Concret, o accidentare pe care a suferit-o la o mână l-a făcut să stea departe de sportul în care a scris istorie pentru România.</p>
<p>După ce s-a retras din box, Mihai Leu nu a stat departe de sport și s-a dedicat automobilismului sportiv. Astfel, în 2003 devenea campion național la raliuri și a participat la numeroase etape de la Campionatul Național de Raliuri din România.  Cel mai probabil, Mihai Leu a moștenit această pasiune de la tatăl său, Nicolae Leu, care a fost pilot de curse.</p>
<h2><span>Boala care l-a măcinat pe Mihai Leu</span></h2>
<p>În 2014, Mihai Leu primea o veste cumplită, fiind diagnosticat cu cancer la colon. Marele campion a reușit să învingă boala și a devenit un real simbol de luptă și speranță pentru mulți pacienți. Totodată, acesta a fost implicat în campanii de prevenție și conștientizare privind cancerul, boală care l-a măcinat și care, pe 1 iulie 2025, a reușit să îl învingă.</p>
<p>Pe data de 21 iunie 2025, fostul mare campion<span> ajungea la Institutul Clinic Fundeni</span>, unde era transportat de urgență, cu un elicopter, după ce a suferit o hemoragie internă. Starea lui de sănătate s-a înrăutățit în ultimele zile, fiind internat la terapie intensivă, cu insuficienţă pulmonară şi metastaze pulmonare.</p>
<p>În vârstă de 56 de ani, Mihai Leu a mai fost internat la Spitalul Fundeni în primăvară, din cauza unor complicaţii, în contextul în care se lupta de mai mult de zece ani cu cancerul.</p>
<p>Marți, 1 iulie 2025, fostul mare campion a pierdut lupta cu boala cumplită, care i-a măcinat ultimii ani din viață.</p>

]]></description>
    </item>
    <item>
      <title>Un Ferrari de un milion de euro a fost abandonat 50 de ani în deşert. Cum a ajuns să arate</title>
      <link>https://www.prosport.ro/alte-sporturi/auto-moto/un-ferrari-de-un-milion-de-euro-a-fost-abandonat-50-de-ani-in-desert-cum-a-ajuns-sa-arate-20205296</link>
      <description><![CDATA[<img src="https://www.prosport.ro/wp-content/uploads/2025/06/Un-Ferrari-de-un-milion-de-euro-a-fost-abandonat-50-de-ani-in-desert.-Cum-a-ajuns-sa-arate-1400x933.jpg"/><br/><p>Un bolid Ferrari ieșit din producție de la Maranello în 1950, cu un preț de un milion de euro, a fost abandonat timp de 50 de ani în deșert.</p>
<p>Mașina i-a aparținut lui Reg Lee Litton, un soldat american care a cumpărat-o dintr-o reprezentanță din Lausanne, Elveția.</p>
<h2><span>Cum arată un Ferrari 166 MM, cumpărat cu un milion de euro, după 50 de ani petrecuți în deșert</span></h2>
<p><span>Ferrari, una dintre cele mai iubite mărci auto din întreaga lume, inclusiv de magnatul Ion Țiriac</span>, a lansat de-a lungul istoriei o mulțime de bijuterii care au revoluționat piața, nu doar prin prisma motorului de care au beneficiat sub capotă, ci și prin felul în care au arătat.</p>
<p>Și asta pentru că designerii de la Ferrari desenează, în opinia multora, poate cel mai frumoase autoturisme.</p>
<p>Un astfel de exemplu este cel al lui Ferrari 166 MM, model a cărui producție a debutat în 1948. Decapotabilă și în două uși, cu un aspect revoluționar pentru acele vremuri, Ferrari 166 MM a ajuns rapid la inimile pasionaților, între care și un soldat american, pe nume Reg Lee Litton.</p>
<p>Staționat în Germania după încheierea celui de-Al Doilea Război Mondial, Lee Litton a vrut cu orice preț <span>să își cumpere un Ferrari</span> 166 MM și a găsit unul la o reprezentanță de mașini uzate din Lausanne, Elveția.</p>
<p>Potrivit <span>Motor.ElPais.com</span>, soldatul a cumpărat autoturismul pentru suma de 53.000 de coroane și aranjat transportul acestuia peste ocean, în Statele Unite ale Americii.</p>
<p>Ulterior, Reg Lee Litton l-a dus în deșertul din Arizona, unde își construise o casă. Conform sursei citate, ex-soldatul american s-a bucurat de mașina respectivă până când aceasta s-a stricat, după care, în loc să o repare, a preferat să o expună în curte.</p>
<p>Aparent, mașina a rămas timp de 50 de ani expusă în deșertul din Arizona, în curtea lui Reg Lee Litton, până când acesta a încetat din viață.</p>
<h2><span>Copiii au scos-o la vânzare și au dat lovitura</span></h2>
<p>Modelul deținut de Reg Lee Litton a părăsit uzina de la Maranello în 1950 și a beneficiat de un motor de doi litri în V12, care a dezvoltat 140 de cai putere.</p>
<p>Trebuie menționat și că modelul 166 MM produs de Ferrari a fost lansat în doar 25 de exemplare. În acest context, chiar și degradat de nisipul din Arizona, autoturismul lui Reg Lee Litton a avut o valoare colosală.</p>
<p>Conform sursei citate mai sus, copiii lui au scos mașina la vânzare și au primit o ofertă de 1.000.000 de dolari.</p>
<p>Înainte de a finaliza achiziția, ofertantul a dus mașina la Ferrari pentru a-i verifica istoricul și toate detaliile cu privire la autenticitatea ei. Iar surpriza a fost uriașă. Modelul respectiv a fost unul cu totul aparte, deoarece a participat la curse celebre precum Le Mans, Silverstone și Targa Florio.</p>
<p>S-a mai aflat că printre cei care au condus-o s-a regăsit și Juan Manuel Fangio, campion în Formula 1 în 1951, 1953, 1955, 1956 și 1957.</p>
<blockquote><p>Cu o astfel de istorie, prețul acestei mașini ar putea fi deosebit de mare. Nu este surprinzător că, în 2017, casa de licitații RM Sotheby’s a listat una similară pentru mai mult de 9.000.000 de euro”, au încheiat jurnaliștii de la Motor.ElPais.com.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2xNVCLhgCpw?si=HI907Fal0H_F5gWJ" title="YouTube video player" width="560"></iframe></p>

]]></description>
    </item>
    <item>
      <title>Un nou podium în Formula 4 pentru David Cosma Cristofor în Italia! Românul impresionează în continuare la debutul în această serie. SPECIAL</title>
      <link>https://www.prosport.ro/alte-sporturi/auto-moto/un-nou-podium-in-formula-4-pentru-david-cosma-cristofor-in-italia-romanul-impresioneaza-in-continuare-la-debutul-in-aceasta-serie-special-20202099</link>
      <description><![CDATA[<img src="https://www.prosport.ro/wp-content/uploads/2025/06/12-934x1400.jpeg"/><br/><p>Formula 1 se mută în weekend în Austria, pe circuitul Red Bull, iar cel mai bun pilot român de Formula 4, David Cosma Cristofor, mizează tot pe cei de la McLaren să câștige cursa.</p>
<p>David Cosma Cristofor este un tânăr pilot român de motorsport, născut pe 5 februarie 2009, originar din București, care și-a început cariera cu strălucire în karting și a făcut recent trecerea la Formula 4.</p>
<h2><span>David Cosma Cristofor își dă cu părerea despre Formula 1 din 2025</span></h2>
<p>2025 este un an crucial: continuă în F4 Middle East și participă în seria italiană F4 pentru a acumula experiență în monopost. De asememea, e foarte atent la ceea ce se întâmplă în Marele Circ.</p>
<p>„Au clar mașina cea mai bună cei de la McLaren. Vor merge tare și în weekend, sunt convins, dacă nu apar elemente neprevăzute. Apoi, cu Verstappen se vor bate la podium”, e de părere tânărul pilot.</p>
<p>„Oricât de bine s-a descurcat etapa trecută Kimi Antonelli, nu cred că mai poate bifa un nou rezultat ca ultimul, când a fost pe podium. Estimez că Piastri va rămâne lider pentru că e constant și are mașina cea mai bună”, completează David.</p>
<p>A treia etapă de Campionat Italian de Formula 4 a adus un nou rezultat notabil pentru puștiul roman, David Cosma Cristofor, elev la International School of Bucharest. Circuitul de la Monza a adunat 41 de piloți la start, iar cum dimensiunea a permis, organizatorii au stabilit ca formatul obișnuit de cursă să fie diferit de la etapa trecută, toți piloții participând acum la cele trei curse.</p>
<ul>
<li>El e românul care a impresionat în prima competiție de marcă din Formula 4! „Lecțiile lui Kimi Antonelli mi-au fost de mare folos”. SPECIAL</li>
</ul>
<h2><span>Își dorește să rămână în Top 10</span></h2>
<p>David a terminat toate cele 3 curse pe podium la categoria Rookie, clasament destinat piloților aflați la debut.</p>
<p>„Am făcut o cursă foarte bună pentru că a reușit să fiu în top 10 la general ceea ce pentru mine e remarcabil. Mi-aș dori ca și la finalul campionatului să fiu la general tot în primii 10. Locul 3 consecutiv la Rookie, în 3 curse diferite, mă motivează suplimentar pe viitor”, încheie David.</p>
<p>David Cosma Cristofor este elev la International School of Bucharest, reușind să țină echilibrul între școală și motorsport.</p>
<p>În 2021 a dominat clasa „Mini” la nivel mondial – în acel an a fost considerat „cel mai bun kartist din lume la categoria sa de vârstă”.</p>

]]></description>
    </item>
    <item>
      <title>Francezii au dat verdictul despre lovitura strategică pe care Dacia le-o dă chinezilor cu modelul Evader. Prețul va fi imbatabil</title>
      <link>https://www.prosport.ro/alte-sporturi/auto-moto/francezii-au-dat-verdictul-despre-lovitura-strategica-pe-care-dacia-le-o-da-chinezilor-cu-modelul-evader-pretul-va-fi-imbatabil-20203239</link>
      <description><![CDATA[<img src="https://www.prosport.ro/wp-content/uploads/2025/06/Francezii-au-dat-verdictul-despre-lovitura-strategica-pe-care-Dacia-le-o-da-chinezilor-cu-modelul-Evader.-Pretul-va-fi-imbatabil-1400x933.jpg"/><br/><p>Francezii de la o publicație de specialitate au scris despre lovitura strategică pe care Dacia încearcă să le-o dea chinezilor pe segmentul mașinilor electrice de buget, concepute în principal pentru a fi rulate în orașe.</p>
<p>Producătorul auto român urmează să lanseze un nou model 100% electric, ce ar putea purta numele de Evader și care va avea rolul de a prelua ștafeta succesului de la Dacia Spring.</p>
<h2><span>Ce au scris francezii despre Dacia Evader, electrica ce promite să aibă un preț de sub 15.000 de euro. Mașinile chinezilor, în pericol</span></h2>
<p>În ultimii ani, <span>Dacia s-a bucurat de un real succes pe piața auto</span>, iar raportul calitate-preț i-a determinat pe tot mai mulți cetățeni din Europa de Vest să dea o șansă producătorului român.</p>
<p>La capitolul motoare pe combustie, <span>modele ca Duster și Sandero au înregistrat</span> cifre de vânzări remarcabile, iar pe nișa electricelor, unde Dacia a debutat cu modelul Spring, statisticile au fost, de asemenea, îmbucurătoare.</p>
<p>Acum, Dacia vrea să mențină traiectoria ascendentă, iar ștafeta succesului ar putea fi predată de Spring către un nou model 100% electric.</p>
<p>Deși numele nu a fost confirmat oficial încă, se precizează că noul model va intitulat Evader. Însă, partea cea mai atractivă în ceea ce îl privește este reprezentată, așa cum era de așteptat, de preț. Potrivit francezilor de la publicația de specialitate <span>LeMag.Guedet.fr</span>, Dacia Evader ar trebui să aibă, după aplicarea ajutoarelor guvernamentale, un preț de achiziție de sub 15.000 de euro.</p>
<p>În acest context, producătorul auto român ar deveni primul din Europa care ar avea curajul să se bată cu chinezii pe segmentul destinat electricelor de buget, „considerat neprofitabil” inclusiv de un colos precum Volkswagen.</p>
<h2><span>Principalele avantaje în lupta cu producătorii din China</span></h2>
<p>Pe lângă prețul imbatabil, Dacia Evader se va bucura și de alte avantaje importante în lupta cu producătorii din China.</p>
<blockquote><p>Producția din Europa oferă garanții în ceea ce privește calitatea fabricației și, de asemenea, permite evitarea taxelor de import. Obiectivul este clar: să pună la dispoziție unul dintre cele mai accesibile vehicule electrice, fără a sacrifica autonomia sau echipamentele de bază”, mai informează sursa citată.</p></blockquote>
<p>Totuși, este de așteptat ca autonomia să nu fie punctul forte al noului model Dacia, însă acest lucru nu reprezintă o surpriză, deoarece mașina va fi concepută în principal pentru a rula în orașe.</p>
<blockquote><p>E o mașină de oraș concepută pentru a se adresa celor care prioritizează costul de achiziție și simplitatea cotidiană. Numele Evader, simbol al evadării urbane, susține dorința de a oferi o alternativă locală, credibilă, la ofensiva chineză”, se mai arată pe LeMag.Guedet.fr.</p></blockquote>
<p>Revenind la autonomie, este de așteptat ca Evader să fie echipată cu un pachet de baterii ceva mai generos față de modelul Spring. Acesta din urmă asigura o autonomie de 225 kilometri.</p>
<p>Prețul înainte de aplicarea ajutoarelor guvernamentale, destinate exclusiv autoturismelor electrice, va fi de aproximativ 18.000-19.000 de euro.</p>

]]></description>
    </item>
  </channel>
</rss>
