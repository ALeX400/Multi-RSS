<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ilie Năstase a spart o avere în 3 zile la Paris. I-a recunoscut totul lui Ion Țiriac, care a replicat: „Azi sunt 3.000.000 de euro”</title>
      <link>https://www.prosport.ro/diverse/ilie-nastase-a-spart-o-avere-in-3-zile-la-paris-i-a-recunoscut-totul-lui-ion-tiriac-care-a-replicat-azi-sunt-3-000-000-de-euro-20076753</link>
      <description><![CDATA[<img src="https://www.prosport.ro/wp-content/uploads/2025/01/Ilie-Nastase-a-spart-o-avere-in-3-zile-la-Paris-1400x817.jpg"/><br/><p>Fostul mare jucător de tenis Ilie Năstase a recunoscut că a cheltuit o avere în doar 3 zile la Paris, Ion Țiriac replicându-i că acei bani ar valora, în prezent, 3 milioane de euro.</p>
<p>Luni, 19 ianuarie, motociclistul român Emanuel Gyenes a fost primit la Fundația Țiriac, după ce a sosit în țară cu trofeul de la Raliul Dakar.</p>
<h2><span>Ce sumă de bani a spart Ilie Năstase în 3 zile la Paris, care azi ar echivala cu 3.000.000 de euro</span></h2>
<p>Duminică, 19 ianuarie, a avut loc un eveniment la Galeria Țiriac. Motociclistul român Emanuel Gyenes a fost primit de fostul mare jucător de tenis și felicitat pentru <span>performanța excelentă realizată la ediția din acest a Raliului Dakar</span>.</p>
<p>Gyenes a terminat pe primul loc la clasa Original by Motul, categoria fără asistenţă tehnică, deși cu o etapă înainte de final era sceptic că poate recupera ecartul de un minut care-l despărțea de lider.</p>
<p>La eveniment a fost invitat și Ilie Năstase, primul lider din istoria clasamentului ATP și coleg cu Țiriac în echipa de Cupa Davis a României acum mai bine de 5 decenii. Între cei doi foști mari jucători de tenis și motociclist a avut loc o conversație care i-a amjuzat pe cei de față:</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/ysuPMt-0nzw?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Dialog savuros între Ion Țiriac și Ilie Năstase! „Unde sunt ăia 25.000 $?” / „3 zile la Paris...” 😂" width="500"></iframe></div>
<ul>
<li>Năstase: 25.000 de dolari am primit în 1973, după ce am câștigat la Roland Garros.</li>
<li>Țiriac: Îți dai seama că acum sunt 3 milioane. Dumnealui a câștigat Raliul Dakar.</li>
<li>Năstase: Dar care sunt premiile la voi?</li>
<li>Gyenes: Pentru asta am primit 3.000 de euro.</li>
<li>Țiriac: Dar ăia 25.000 ai tăi unde sunt?</li>
<li>Năstase: Trei zile i-am avut, cât am stat la Paris.</li>
<li>Țiriac: Asta este diferența între Năstase și domnul Gyenes.</li>
</ul>
<h2><span>Cui a mulțumit Emanuel Gyenes, după ce s-a impus în Raliul Dakar</span></h2>
<p>După ce a terminat secțiunea Original by Motul, categoria fără asistenţă tehnică, pe primul loc, Emanuel Gyenes (Autonet Motorcycle Team) a transmis un mesaj superb.</p>
<p>„Vreau să transmit felicitările mele tuturor celor care au îndrăznit să abordeze Raliul Dakar de anul acesta în clasa Original by Motul! Am avut un raliu dur, cu atâtea dimineți care au început la temperaturi scăzute, noua regulă pentru anvelope și tot ce adus nou Arabia Saudită.</p>
<p>Duelul cu Benjamin Melot a făcut ca acest raliu să fie cel mai intens pe care l-am avut de când am concurat în Dakar. Felicitări, Benji, ești un motociclist foarte puternic, iar viteza ta în dune este cu siguranță ceva ce îmi doresc!</p>
<p>Visează! Îndrăznește! Trăiește!</p>
<p>Mulțumesc tuturor partenerilor mei, familiei și celor mei care m-au susținut în această călătorie! Vă mulțumesc tuturor pentru mesajele voastre!”, a scris el pe contul de facebook.</p>
<p>Gyenes, care a participat pentru a 15-a oară la Raliul Dakar, <span>a mai câștigat secțiunea Original by Motul în 2020</span>, pe o motocicletă KTM. Și atunci a fost urmat în clasament de Melot.</p>

]]></description>
    </item>
    <item>
      <title>A ajuns campion Middle East 2025 la categoria GT4, dupǎ cursele de 24h de la Dubai și 6h de la Abu Dhabi! „Toatǎ munca din ultimii ani începe sǎ aibǎ rezultate”. SPECIAL</title>
      <link>https://www.prosport.ro/alte-sporturi/auto-moto/a-ajuns-campion-middle-east-2025-la-categoria-gt4-dupa-cursele-de-24h-de-la-dubai-si-6h-de-la-abu-dhabi-toata-munca-din-ultimii-ani-incepe-sa-aiba-rezultate-special-20076325</link>
      <description><![CDATA[<img src="https://www.prosport.ro/wp-content/uploads/2025/01/A-ajuns-campion-Middle-East-2025-la-categoria-GT4-dupa-cursele-de-24h-de-la-Dubai-si-6h-de-la-Abu-Dhabi-1400x933.jpg"/><br/><p>Pilotul român de doar 17 ani Tudor Tudurachi a cucerit titlul de campion Middle East 2025 la categoria GT4, dupǎ ce a ieşit pe primul loc în cursa de 24 de ore de la Dubai și pe locul al doilea la cursa de la 6 ore de la Abu Dhabi.</p>
<p>Tudor Tudurachi a participat într-o săptămână la douǎ curse emblematice din Dubai şi Abu Dhabi, pentru prima oarǎ, și a avut rezultate uimitoare: la Dubai echipa sa a avut cel mai bun timp, iar la Abu Dhabi echipa lui Tudor a ieşit pe locul 2.</p>
<h2><span>Tudor Tudurachi, campion Middle East 2025 la categoria GT4, dupǎ cursele de 24h de la Dubai și 6h de la Abu Dhabi</span></h2>
<p>În urma acestor curse, Tudor Tudurachi a obținut cele mai multe puncte și a fost desemnat Campion Middle East 2025 la GT4.</p>
<p>“Sunt foarte bucuros cǎ am pilotat pentru prima oarǎ pe pistele de la Dubai și Abu Dhabi și am reuşit sǎ o câștig pe prima și sǎ ocup locul II la cea de-a doua.</p>
<p>Şi titlul de Campion Middle East 2025 la GT4 a fost o surprizǎ extraordinar de plǎcutǎ. Toatǎ munca din ultimii ani începe sǎ aibǎ rezultate. Voi continua sǎ mǎ antrenez foarte serios pentru toate cursele care urmeazǎ în acest an, unul foarte important pentru cariera mea de sportiv”, spune Tudor.</p>
<p>Tudurachi a luat startul, pe 19 ianuarie, la Abu Dhabi cu echipa WS Racing din Germania cu care a câștigat campionatul Spezial Tourenwagen Trophy din Germania anul trecut, pilotând aceeași maşinǎ ca în 2024. În cursǎ, piloții au avut unele probleme tehnice.</p>
<p>Pilotul român a câştigat, în urmǎ cu o sǎptǎmânǎ, prima cursǎ de 24 de ore la care a participat, la categoria GT4, desfǎşuratǎ pe 11-12 ianuarie 2025, la Dubai.</p>
<p>Tudor Tudurachi, cel mai tânǎr pilot din competiție, a avut cel mai bun timp în calificǎri, puțin peste douǎ minute – 2:08:975. În aceastǎ competiție, el a pilotat un BMW M4 GT4, timp de şapte ore în patru runde. A avut cele mai multe intrǎri pe pistǎ din echipa sa formatǎ din 5 piloți din România, Marea Britanie, SUA şi Canada.</p>
<h2><span>AGMC Racing by Simpson Motorsport a terminat pe locul 1</span></h2>
<p>“Aceastǎ cursǎ de 24 de ore este încǎ un vis împlinit. Nici nu puteam să încep anul mai bine de atât. Mi-a plăcut mult această competiție, am concurat cu foarte mulți piloți mai experimentați decât mine. Din fericire, totul a mers ca pe roate în echipa noastră, nu am avut nicio problemă tehnică, niciun incident.</p>
<p>Am avut emoții, dar am fost încrezător cǎ pot face din nou istorie aşa cum am făcut şi la Campionatul Germaniei, anul trecut. Abia aştept cursele viitoare”, admite Tudor Tudurachi.</p>
<p>Echipa britanicǎ AGMC Racing by Simpson Motorsport, din care Tudor Tudurachi a fǎcut parte, s-a clasat pe primul loc, cu cel mai bun timp, dupǎ 523 de ture parcurse, 2.818,97 km.</p>
<p>Aceste douǎ curse cu care a început anul au fost foarte importante pentru Tudor Tudurachi, care va reprezenta România, în acest an, la Campionatele Europene GT4.</p>

]]></description>
    </item>
    <item>
      <title>Ion Țiriac, discurs fabulos despre Emanuel Gyenes, campionul român de la Dakar 2025: „Respectul meu. S-a dat jos din avion şi a venit aici”</title>
      <link>https://www.prosport.ro/alte-sporturi/auto-moto/ion-tiriac-discurs-fabulos-despre-emanuel-gyenes-campionul-roman-de-la-dakar-2025-respectul-meu-s-a-dat-jos-din-avion-si-a-venit-aici-20075664</link>
      <description><![CDATA[<img src="https://www.prosport.ro/wp-content/uploads/2025/01/Ion-Tiriac-discurs-fabulos-despre-Emanuel-Gyenes-campionul-roman-de-la-Dakar-2025-1400x933.jpeg"/><br/><p>Duminică, 19 ianuarie 2025, direct de la Galeria de Automobile „Țiriac Collection”, magnatul Ion Țiriac (85 de ani) a ținut un discurs fabulos despre Emanuel Gyenes (40).</p>
<p>Cel din urmă menționat a reușit o performanță impresionantă pentru România, după ce a triumfat la clasa „Original by Motul”, fără asistență tehnică, de la Raliul Dakar. Totodată, Gyenes s-a clasat și pe locul 20 la general, ceea ce reprezintă cea mai bună performanță a sa din 2018 încoace.</p>
<h2><span>Ion Țiriac e uluit de ce a reușit Emanuel Gyenes și l-a lăudat neîncetat timp de câteva minute bune</span></h2>
<p><span>Emanuel Gyenes a reușit un rezultat impresionant la Dakar 2025</span>, după ce s-a impus în cursa de motociclete de la clasa „Original by Motul”, unde toți concurenții nu au parte de asistență tehnică. A fost al doilea astfel de triumf izbutit de Gyenes, după cel din urmă cu cinci ani.</p>
<p>Totodată, „Mani” a terminat pe locul 20 la general, secțiunea moto, care de asemenea reprezintă cea mai bună performanță a sa din ultimii șapte ani.</p>
<p>Revenit în țară, din Arabia Saudită, unde <span>a avut loc Dakar în 2025, Emanuel Gyenes s-a dus</span> direct la Galeria de Automobile „Țiriac Collection”, unde i-a oferit lui Ion Țiriac și o motocicletă pe care să o poată expune în muzeu.</p>
<blockquote><p>Un sportiv care de 15 ori a fost acolo și de la vârsta de 13 ani el face meseria asta… E cererea, că se cere să îl vezi, dar oferta e mai mică. Pentru că nu ai ăia 20.000 de spectatori, ca la tenis. Și figura lui, fața lui, pentru publicitate, nu e acolo în fiecare zi, ore întregi. Și de asta vine tenisul la noi și pe urmă vin alte sporturi. Dar campioni mondiali, campioni olimpici, campioni de toate felurile… Încă nu e probă olimpică, dar după cât am văzut eu acum, că sunt acum probe olimpice la sporturi de nu ați auzit în viața voastră: soft ball, caca ball și, nu știu, alte treburi. Probabil că își merită laurii… L-am cunoscut în zilele în care a început Paris Dakar-ul, pentru că pe vremea aia era condus de un francez care se numea Patrice Claire, și el era președintele cursei. Fusese la Roland Garros șef vreo 30 de ani. Eu vă mulțumesc la toți, îi las pe ei să vă fie parteneri de discuție acum, în special pe Emanuel. Felicitări, respectul meu și mulțumesc că motocicleta care a câștigat vine la muzeu, pentru cei care vizitează. Să o vadă aici cu statuia matale, de carton, îmi pare rău, pentru că asta… Dar respectul meu pentru că te-ai dat jos din avion și în 30 de minute ai fost aici. În spate, unde am garajul și sutele alea de mașini, a făcut dușul și îl vedeți în fața dumneavoastră. Respect pentru caracter, pentru moralitate și pentru sportul pe care l-ai făcut. Să fii sănătos”, i-a transmis Ion Țiriac lui Emanuel Gyenes.</p></blockquote>
<h2><span>E fascinat de cursa pe care a câșitgat-o Gyenes</span></h2>
<p>Cât despre cursa de la clasa „Original by Motul”, pe care Emanuel Gyenes a câștigat-o la Dakar 2025, Ion Țiriac a spus că aceasta reprezintă „sportul sporturilor”:</p>
<blockquote><p>Nu numai că este un sport, este sportul! Eu nu îl înțeleg deloc. Nu înțeleg cum un atlet, un sportiv poate să stea în fiecare zi, între 7 și 10 ore, în șaua aia…pe care nu se așază. Într-un ținut pe care nu îl cunoști și mergi numai după o hartă pe care o ai în față, prin nisip, prin dune, care se duc sus, jos. Și nu știi niciodată unde-i bolovanul ăla care te face să zbori puțin mai repede. Faptul că un român a ajuns să câștige această categorie, categoria cea mai grea, aș putea să spun eu. De ce e cea mai grea? Pentru că ești singur. Nu ai echipă, nu ai susținători, nu ai camion în spate, ai doar cortul pe care ți-l întinzi să dormi noaptea, după ce ți-ai reparat ce se poate repara pe la motocicletă. Și după ce ți-ai făcut mâncarea ta, că nu știu dacă le dau mâncare sau nu. Domnul Butuza (n.r. – Marcel Butuza), aici lângă mine, a concurat de câte ori? De 6 ori. A 6-a oară l-am adus în bucățele la București și s-a liniștit. Eu sper că și Emanuel, care a câștigat această cursă la categoria lui, în care sunt indivizi, nu sunt pe echipe, lucru care e ieșit din comun… În special pe o motocicletă, nu e chiar preparată de KTM. E o motocicletă de curse, e oarecum, aș putea să spun, normală. Un om care face treaba asta și mi se pare că a făcut-o de 6-7 ori… (n.r. – Marcel Butuza intervine: De 15 ori a făcut-o) Ce face? Păi câți ani are, are 80 de ani, ca mine? De 15 ori… Eu am mai avut prieteni, începând de la Ruse și până la ăla care a sărit Merele Canion din Statele Unite ale Americii. E un american, mare motociclist, care ne-a arătat prima oară că avea 52 de fracturi… Deci spun treaba asta încă o dată. Pe lângă faptul că e un sport, după părerea mea e sportul sporturilor. Sunt foarte bun prieten cu Carlos Sainz, care nu cred că mai are adversar în ceea ce înseamnă rally, de atâția ani… Nici el nu a putut să-mi explice, nici Marcel nu a putut să îmi explice cum și de ce. Ăla măcar e într-o mașină, ultimul accident pe care l-a avut cu Peudgeot-ul ăsta, a rămas undeva la un metru de mașină, noroc că l-a aruncat mai întâi afară… Așa că aveți ocazia să vedeți un mare, mare sportiv. Și îl las acum pe domnul Marcel, că el mi l-a adus aici. Motocicleta de aici a concurat la Dakar, nu este cea cu care a terminat alaltăieri cursa. Aia o să vină printr-un traseu… Și am aflat de la el acum: cu 20 de kilometri înainte, în ultima zi, slavă Domnului, a intrat un concurent în țeava lui de eșapament. Noroc că a terminat cursa fără țeavă, mi se pare”, a mai declarat Ion Țiriac.</p></blockquote>
<h2><span>Ce a declarat Emanuel Gyenes</span></h2>
<p>Emanuel Gyenes a dezvăluit că și-ar dori ca pe viitor să poată concura la Raliul Dakar cu o mașină, și nu cu o motocicletă. Însă, pentru a-și îndeplini visul, pilotul a lăsat de înțeles că are nevoie de susținere financiară:</p>
<blockquote><p>Visul meu este să merg la clasa auto, dar problema este că e mult mai costisitor. Adică un 10X ar trebui făcut (n.r. – costurile actuale înmulțite cu 10) ca să pot să merg cu o mașină. Într-adevăr, la mașină e mai ușor și mai sigur. Dar problema e cu bugetul, să faci rost de atâția bani ca să poți să mergi cu o mașină”, a declarat Emanuel Gyenes, printre altele.</p></blockquote>
<p>În schimb, Marcel Butuza, ex-concurent Dakar, a transmis următoarele:</p>
<blockquote><p>Îi mulțumesc domnului Țiriac pentru susținerea pe care a arătat-o pentru Emanuel Gyenes în acest an. E un băiat deosebit pe care eu îl cunosc de peste 25 de ani, când la un concurs de enduro m-a bătut un copil de 15 ani. Am spus că e imposibil atunci. M-a bătut cu adevărat și acest motociclist este Emanuel Gyenes, care așa și-a început cariera de motociclist. Am fost cu el la primul Dakar, în 2007, am participat împreună pe cele trei continente, Africa, America de Sud și Arabia Saudită (n.r. – Asia). Suntem printre legendele Dakarului. În cele 15 participări, el a adunat foarte multă experiență, care l-a ajutat și îl ajută în astfel de competiții. Nu e de ajuns să mergi tare, trebuie să calculezi fiecare kilometru și să te setezi astfel încât să termini”, a declarat și Marcel Butuza.</p></blockquote>

]]></description>
    </item>
    <item>
      <title>Dacia Bigster are Italia la picioare. Jurnaliștii de la Gazzetta dello Sport au pus mașina din România pe primul loc: „Dacia împotriva tuturor”</title>
      <link>https://www.prosport.ro/alte-sporturi/auto-moto/dacia-bigster-are-italia-la-picioare-jurnalistii-de-la-gazzetta-dello-sport-au-pus-masina-din-romania-pe-primul-loc-dacia-impotriva-tuturor-20079540</link>
      <description><![CDATA[<img src="https://www.prosport.ro/wp-content/uploads/2025/01/Dacia-Bigster-are-Italia-la-picioare.-Jurnalistii-de-la-Gazzetta-dello-Sport-au-pus-masina-din-Romania-pe-primul-loc-1400x746.jpg"/><br/><p>Piața de autoturisme din Italia este gata să fie luată pe sus de noua Dacia Bigster, pe care jurnaliștii de la prestigioasa publicație Gazzetta dello Sport nu au încetat să o laude.</p>
<p>Mașina din România a fost pusă deja pe primul loc într-un top important, astfel că este de așteptat ca vânzările să stabilească noi recorduri. Trebuie precizat că atât Dacia Duster, cât și Dacia Sandero au beneficiat de un real succes pe piața italiană.</p>
<h2><span>S-au bucurat de Duster și Sandero, iar acum abia așteaptă modelul Bigster! Italienii de la Gazzetta dello Sport au scris la superlativ despre noul model Dacia</span></h2>
<p><span>Dacia Bigster a fost prezentată oficial în toamna anului 2024</span>, iar în primele zile din 2025, producătorul a dat undă verde la comezi. Așadar, autoturismul, care are un preț de pornire de 23.000 de euro și poate ajunge până la 29.500 de euro, varianta de top, poate fi configurat de fanii brandului Dacia.</p>
<p>Asemenea lui Duster, Dacia Bigster promite să ofere o experiență off-road la standarde înalte, beneficiind de motorizare 4×4.</p>
<p>Italienii, care <span>au apreciat foarte tare variantele Duster și Sandero</span>, abia așteaptă livrarea comenzilor de Dacia Bigster, iar jurnaliștii de la prestigioasa publicație <span>Gazzetta dello Sport</span> au pus deja autoturismul produs la Mioveni pe primul loc într-un top important.</p>
<p>Este vorba despre clasamentul celor mai ieftine mașini SUV, unde Dacia Bigster nu are rival:</p>
<blockquote><p>Dacia Bigster împotriva tuturor”, au titrat cei de la Gazzetta dello Sport.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/7j6plPP4Ung?si=Md11f_C2GaaDAziH" title="YouTube video player" width="560"></iframe></p>
<h2><span>Ce descriere i-au realizat mașinii</span></h2>
<p>În continuare, jurnaliștii italieni au descris pe scurt atât aspectul estetic al mașinii, cât și motorizarea cu care aceasta vine sub capotă:</p>
<blockquote><p>Un aspect îndrăzneț cu roți înalte și soliditatea unei mașini de familie, motoare hibride și mult spațiu la bord. Aceasta zguduie lumea SUV-urilor compacte, dar nu este doar despre preț. Noua Dacia Bigster, anunțată cu câteva luni în urmă, poate fi comandată deja în Italia, la un preț de pornire de 24.800 de euro. Se bazează pe aceeași platformă mecanică ca și sora sa mai mică, Duster, dar este cu 23 de cm mai lungă, ajungând la 457 de cm și are un portbagaj cu capacitatea de 667 de litri, ceea ce este un rezultat excelent. În ceea ce privește alegerea motoarelor, Dacia Bigster vine cu câteva caracteristici noi. În primul rând, motorul mild-hybrid 1.2 turbo cu 3 cilindri Eco-G care dezvoltă o putere de 140 cai putere. Acest motor funcționează și pe GPL, spre deosebire de cel 1.2 TCE mild-hybrid, care funcționează doar pe benzină și are un preț de 24.800 de euro. ”, se mai arată pe Gazzetta dello Sport.</p></blockquote>

]]></description>
    </item>
    <item>
      <title>Start exploziv în Orient în cursele de Formula 4! Am avut un român printre concurenți: „Am simțit că pun cam multă presiune pe mine”. SPECIAL</title>
      <link>https://www.prosport.ro/alte-sporturi/auto-moto/start-exploziv-in-orient-in-cursele-de-formula-4-am-avut-un-roman-printre-concurenti-am-simtit-ca-pun-cam-multa-presiune-pe-mine-special-20079001</link>
      <description><![CDATA[<img src="https://www.prosport.ro/wp-content/uploads/2025/01/Start-exploziv-in-Orient-in-cursele-de-Formula-4-Am-avut-un-roman-printre-concurenti-„Am-simtit-ca-pun-cam-multa-presiune-pe-mine.-SPECIAL-1400x933.jpg"/><br/><p>După un an 2024 în care a alternat cursele internaționale de karting cu testele pentru competițiile de monopost, pilotul bucureștean David Cosma Cristofor (15 ani) a făcut pasul spre Formula 4.</p>
<p>Echipa germană PHM Racing l-a ales pe român să facă parte într-un proiect alături de AKCEL Racing în întrecerile din startul acestui sezon de F 4 din Orientul Mijlociu (Emiratele Arabe Unite și Qatar).</p>
<h2><span>David Cosma Cristofor concurează în Formula 4! Ce a făcut în prima cursă din 2025</span></h2>
<p>David a devenit astfel primul pilot din țara noastră care participă în prestigioasa competiție ce prefigurează cursele de Formula 4 din Europa din acest an. Iar debutul băiatului din Capitală a fost unul fulminant încă de la prima cursă. Chiar dacă lipsa de experiență și-a spus cuvântul în primele zile, David pornind la start din poziția 23 din 29 de piloți, ce a urmat a fost de a dreptul entuziasmant!</p>
<p>Pilotul român a recuperat spectaculos iar la final s-a clasat pe poziția a 11-a, obținând cel mai bun rezultat al echipei lui.</p>
<p>„Formula 4 este un pas uriaș pentru orice pilot. Totul este diferit – mașină, viteză, regulile și modul în care se desfășoară competițiile. Pentru mine, totul este încă nou și uneori dificil, mai ales că nu am multă experiență.</p>
<p>La început (n.a. cursa din Abu Dhabi) am simțit că pun cam multă presiune pe mine, de teamă să nu dezamăgesc toți oamenii care cred în mine și poate de asta am făcut unele greșeli în prima parte. Pe măsură ce am intrat mai mult în ritmul de cursă și adrenalina a crescut, am început să mă concentrez mai bine.</p>
<p>Am reușit să mă adaptez la noile cerințe și să mă bucur de fiecare tură”, a explicat imediat după cursă, David.</p>
<h2><span>Aproape de locul 1 în cursă</span></h2>
<p>Rezultatul românului e cu atât mai remarcabil cu cât el s-a clasat la final și pe locul 2 la categoria Rookies. Acesta reprezintă piloții care au mai puțină experiență în Formula 4 și care nu au adunat mai mult de 6 curse oficiale până la startul calendarului de F 4 din 2025.</p>
<p>„E greu de spus dacă mă așteptam la acest rezultat…Sincer, nu știu dacă m-am gândit la asta cu adevărat , mai ales că toată lumea mi-a spus să nu îmi fac speranțe prea mari. Dar un lucru știu sigur: mi-am dorit acest rezultat din tot sufletul.</p>
<p>Am fost foarte aproape de locul 1 (n.a. clasament Rookies – piloți cu maxim 6 curse efectuate înainte), iar asta mă motivează foarte mult. Pilotul din fața mea ar fi trebuit să primească o penalizare pentru depășirea limitelor circuitului dar chiar și așa sunt fericit de ce am realizat”, a mai adăugat pilotul bucureștean, elev în Capitală la International School of Bucharest.</p>
<p>Calendar Middle Est F4</p>
<p>Runda 2 – Abu Dhabi Corkscrew (21-23 ianuarie)<br/>
Runda 3 – Dubai GP (7-9 februarie)<br/>
Runda 4 – Abu Dhabi GP (14-16 februarie)<br/>
Runda 5 – Lusail Qatar (25-27 februarie)</p>

]]></description>
    </item>
  </channel>
</rss>
