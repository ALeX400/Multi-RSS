<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un român a prins transferul anului în Formula 4! „E cea mai mare realizare”</title>
      <link>https://www.prosport.ro/alte-sporturi/auto-moto/un-roman-a-prins-transferul-anului-in-formula-4-e-cea-mai-mare-realizare-20363254</link>
      <description><![CDATA[<img src="https://www.prosport.ro//wp-content/uploads/2026/01/cosma-cristofor2-936x1400.jpg"/><br/><p>Principalul furnizor de piloți din Formula 1 din ultimii ani, italienii de la Prema, au pus mâna pe un adolescent din București, David Cosma Cristofor (16 ani), fost multiplu campion național de karting.</p>
<p>El va evolua pentru ei în start de 2026 în Middle East F 4, campionatul internațional din Arabia Saudită, Emiratele Arabe și Qatar, ce precede startul curselor de Formula 4 din Europa.</p>
<h2><span>David Cosma Cristofor a prins transferul anului în Formula 4! „E cea mai mare realizare”</span></h2>
<p>Fondată în 1983, deținută și operată de firma mamă DC Racing, Prema Racing e o echipă italiană de motorsport ce operează din Peninsulă și SUA. De la înființare, ea a produs peste 20 de piloți pentru Formula 1!</p>
<p>Cele mai recente elemente „șlefuite” de ei și care au atins pragul final din Marele Ring sunt: Kimi Antonelli, Oscar Piastri, Oliver Bearman, Charles Leclerc sau Logan Sargeant.</p>
<p>Pentru prima competiție de anvergură, seria Middle East F 4 are la start un român, pilotul bucureștean David Cosma Cristofor, care a fost ales de Prema să facă parte din echipa cu care s-a înscris la start.</p>
<p>„Sunt foarte bucuros că am semnat cu Prema Racing. E cea mai mare realizare a mea de până acum în carieră. Fiind una din cea mai bună echipă din motorsport șansele mele de a avea rezultate au crescut”, spune David.</p>
<p>La Prema, David e coleg cu Christian Costoya, un spaniol care a excelat și el în karting ca și pilotul român, ibericul fiind însă acum în program de dezvoltare McLaren și americanul Payton Westcott. Ultimul transferat de italieni înaintea cursei din weekend a fost însă chinezul Kinsgley Zheng.</p>
<p>„Nu am niciun fel de presiune. Voi continua să muncesc așa cum am făcut-o și până acum și cu siguranță rezultatele vor veni. Dintre toți piloții care au fost la Prema cel mai mult îl admir pe Kimi (n.a. Antonelli), asta nu doar că îmi e prieten”, a conchis David, care la primele ședințe de teste a impresionat.</p>
<p>Pilotul bucureștean a fost primul la teste săptămâna aceasta și speră la un rezultat pozitiv la prima cursă din Middle East din acest weekend.</p>
<p><img alt="" class="aligncenter size-large wp-image-20363258" decoding="async" fetchpriority="high" height="1400" sizes="(max-width: 1082px) 100vw, 1082px" src="https://www.prosport.ro//wp-content/uploads/2026/01/cosma-cristofor-1082x1400.jpg" srcset="https://www.prosport.ro/wp-content/uploads/2026/01/cosma-cristofor-1082x1400.jpg 1082w, https://www.prosport.ro/wp-content/uploads/2026/01/cosma-cristofor-768x993.jpg 768w, https://www.prosport.ro/wp-content/uploads/2026/01/cosma-cristofor.jpg 1142w" width="1082"/></p>
<h2><span>Calendar Middle East Formula 4 2026</span></h2>
<ul>
<li>Etapa 1 – 16/18 ianuarie Yas Marina (Abu Dhabi)</li>
<li>Etapa 2 – 23-25 ianuarie Yas Marina (Abu Dhabi)</li>
<li>Etapa 3 – 30 / 1 februarie Dubai Autodrome (Dubai)</li>
<li>Etapa 4 – 11 / 13 februarie Lusail International (Qatar)</li>
</ul>
<h2><span>Care au fost piloții Prema în 2025?</span></h2>
<ul>
<li>Oleksander Bondarev e primul pilot ucrainean care a intrat în cadrul unui proiect / academie de formare pentru Formula 1, el devenind din septembrie 2023 pilot Williams Academy.</li>
<li>Zhenrui Chi a terminat pe locul 5 sezonul trecut de Formula 4 Italia, la debut, cu 20 de curse din care a câștigat una</li>
<li>Kean Nakamura e născut la Londra din tată slovac și mamă chinezoaică, e fost campion mondial de karting la OKJ iar în 2025, jumătate din cursele la care a participat (41) din 2023 s-au încheia cu podium, la 10 din ele terminând chiar pe primul loc; a câștigat anul trecut Formula 4 Italia</li>
<li>Salim Hanna are în 2025 un procentaj de podiumuri de 20 la sută din cursele la care a participat în F 4, 39 la număr, reușind să câștige 1 cursă, după ce sezonul dinainte a fost și la Mumbai Falcons, tot echipă de top</li>
<li>Sebastian Weldon e în proiectul Andretti Global, ce furnizează piloți spre Indycar, fiind fiul lui Dan Weldon / pilot ce a câștigat Indycar iar din 20 de curse la Prema în 6 a terminat pe locul 1, îar în 9 pe podium; a terminat pe locul trei sezonul trecut de F 4 italian.</li>
</ul>

]]></description>
    </item>
    <item>
      <title>Americanii sunt înnebuniți de noua Dacia: „Europa primeşte o electrică mai ieftină şi nu e din China”</title>
      <link>https://www.prosport.ro/alte-sporturi/auto-moto/americanii-sunt-innebuniti-de-noua-dacia-europa-primeste-o-electrica-mai-ieftina-si-nu-e-din-china-20364122</link>
      <description><![CDATA[<img src="https://www.prosport.ro//wp-content/uploads/2026/01/Americanii-sunt-innebuniti-de-noua-Dacia-„Europa-primeste-o-electrica-mai-ieftina-si-nu-e-din-China.jpg"/><br/><p>Americanii au văzut noul model electric pe care îl lansează Dacia și sunt impresionați că va avea un preț mai mic decât alte modele din China.</p>
<p><span>Dacia se pregătește</span> să prezinte un nou model electric, pe lângă Spring. Va împărți platforma cu Renault Twingo, dar va fi mai ieftin cu 2.000 de euro, ceea ce i-a uimit pe americani.</p>
<h2><span>Mutare importantă pregătită de constructorul european în timp ce chinezii continuă ascensiunea pe segmentul electricelor</span></h2>
<p>Producătorul român de autovehicule se pregătește să le dea o lovitură importantă chinezilor. Chiar dacă, în prezent, Dacia are la vânzare modelul Spring la un preț accesibil, e pe cale să facă una din cele mai importante mișcări de pe piața auto pentru a contracara ascensiunea chinezilor.</p>
<p>Americanii sunt impresionați că Dacia a reușit să dezvolte un nou model electric în mai puțin de doi ani, care urmează să fie prezentat oficial publicului în al doilea trimestru al acestui an. Nu a fost dezvăluit numele noului model, dar se știe că va fi înrudit cu Renault Twingo, însă prețul de pornire va fi de aproximativ 18.000 de euro.</p>
<p>„Europa primeşte o mașină electrică de oraș mai ieftină şi nu e din China”, notează <span>insideevs</span>.</p>
<p>În prezent, Dacia Spring e unul din cele mai ieftine modele de mașini electrice de oraș de pe piața auto. Prețul de pornire este de aproximativ 17.000 de euro. Recent a primit noi îmbunătățiri și modelele din 2025 beneficiază de o baterie mai puternică și mai mulți cai putere.</p>
<p>Directorul de vânzări Frank Marotte a anunțat că noul model, pe care Dacia îl va lansa în următoarele luni, ar putea să fie chiar mai ieftin decât <span>Dacia Spring</span>. E mai mult ca sigur să fie vorba despre mașina electrică ce urmează să fie dată în producție în Slovenia, alături de Renault Twingo. Fiind eligibilă pentru categoria „E-car”, mașina va putea fi construită la costuri mai mici decât în prezent.</p>
<p>Au fost lansate câteva teasere ale noului model și așa cum a menționat și directorul de vânzări, nu va semăna deloc cu Dacia Spring. Cel mai probabil, va fi un vehicul robust, ușor vertical, linii ascuțite care îi definesc forma, dar nu la fel ca un crossover.</p>
<h2><span>Dacia face pasul către viitor și se concentrează pe electrificarea întregii game de mașini</span></h2>
<p>Chiar dacă UE a mai relaxat măsurile impuse producătorior de mașini pentru a renunța complet la motoarele termice până în 2035, Dacia are planuri mari în următorii ani. Va lansa și un model din segmentul B, cel mai probabil un Sandero electric, dat fiind faptul că este și cel mai vândut model din Europa în 2025.</p>
<p>Următorul pas ar fi electrificarea modelului conscrat al celor de la Dacia, Duster. Există deja o versiune hibridă, dar nu hibrid plug-in.</p>

]]></description>
    </item>
    <item>
      <title>SPECIAL Sportivul din România, campion și la mediatizare! A avut cea mai mare expunere din sportul său: apariții de peste 2 milioane de euro</title>
      <link>https://www.prosport.ro/alte-sporturi/auto-moto/sportivul-din-romania-campion-si-la-mediatizare-a-avut-cea-mai-mare-expunere-din-sportul-sau-aparitii-de-peste-2-milioane-de-euro-20364727</link>
      <description><![CDATA[<img src="https://www.prosport.ro//wp-content/uploads/2026/01/Sportivul-din-Romania-campion-si-la-mediatizare-A-avut-cea-mai-mare-expunere-din-sportul-sau-aparitii-de-peste-2-milioane-de-euro-1.jpg"/><br/><p><span>Omul-record din Campionatul Național de Raliuri, Simone Tempestini</span>, rămâne în top și în ceea ce privește aparițiile în media pe parcursul sezonului 2025, fiind lider incontestabil printre reprezentanții sportului cu motor din România.</p>
<p>Clujeanul a ajuns anul trecut la 10 titluri absolute în ultimii 11 ani pe plan național, l-a depășit pe Titi Aur la numărul de victorii în raliuri și a devenit campion european pe echipe cu MRF Tyres, toate acestea transformându-l într-unul dintre cei mai mediatizați și urmăriți sportivi români.</p>
<h2><span>Sportivul din România, campion și la mediatizare! A avut cea mai mare expunere din sportul său: apariții de peste 2 milioane de euro</span></h2>
<p><span>Tempestini a avut un sezon intens, participând la nu mai puțin de 19 competiții</span>, jumătate dintre acestea fiind raliuri internaționale, unde s-a remarcat prin titlul la echipe cucerit pe plan european, consolidându-și astfel statutul de pilot de top.</p>
<p>Conform agenției KlarMedia, pilotul de la Napoca Rally Academy a înregistrat peste 1.500 de apariții în presa scrisă, portaluri sportive, radio sau tv, dintre care 300 au fost difuzări pe televiziuni cu acoperire națională, valoarea media estimată fiind de peste 2 milioane de euro. Mai pe înțelesul tuturor, înseamnă că dacă toate aceste apariții în presă ar fi fost cumpărate ca publicitate plătită, ar fi costat peste 2 milioane de euro.</p>
<h2><span>Tempestini, printre cei mai vizionați sportivi români din disciplinele individuale în 2025</span></h2>
<p>Aceste cifre îl plasează pe pilotul născut în Italia printre cei mai vizionați sportivi români din disciplinele individuale în anul 2025.  Tempestini ajunge astfel într-o companie selectă, printre alți sportivi români cu cifre ridicate în media în sezonul trecut, însă rămâne pilotul român cu cea mai mare expunere media.</p>
<p>În vârstă de 31 de ani, Simone Tempestini a debutat în Campionatul Național de Raliuri în 2011, iar patru ani mai târziu a cucerit primul titlu absolut. De atunci, a devenit de 10 ori campion național, a ieșit campion mondial la juniori în 2016, a devenit primul român care a câștigat o etapă europeană și a cucerit titlul la echipe cu MRF Tyres chiar în 2025.</p>
<p>Pentru următorul sezon, pilotul român a anunțat că obiectivele includ un nou titlu național, însă scopul principal va fi obținerea unei performanțe internaționale, aspirând să devină campion european absolut.</p>

]]></description>
    </item>
    <item>
      <title>EXTRA SUV-uri Dacia Bigster, transformate în „Hotelul de Un Milion de Stele” într-un loc fără sursă de lumină</title>
      <link>https://www.prosport.ro/alte-sporturi/auto-moto/suv-uri-dacia-bigster-transformate-in-hotelul-de-un-milion-de-stele-intr-un-loc-fara-sursa-de-lumina-20362481</link>
      <description><![CDATA[<img src="https://www.prosport.ro//wp-content/uploads/2026/01/SUV-uri-Dacia-Bigster-transformate-in-„Hotelul-de-Un-Milion-de-Stele-intr-un-loc-fara-sursa-de-lumina.jpeg"/><br/><p>Dacia continuă să beneficieze de un real succes pe piața din Europa, cu modele precum Spring, Duster sau Bigster, însă cu toate acestea, producătorul auto din România nu scade din turația motoarelor și a pus la cale un plan de marketing care a atras deja atenția presei de specialitate.</p>
<p>Este vorba despre un eveniment ce va purta numele sugestiv de „Hotelul de Un Milion de Stele” și la care se vor putea înscrie toți fanii brandului.</p>
<h2><span>„Hotelul de Un Milion de Stele”, evenimentul prin care Dacia vrea să promoveze impunătoarele SUV-uri Bigster</span></h2>
<p>Dacia Bigster este una dintre cele mai îndrăgite mașini europene, iar <span>în 2026 a fost nominalizată pentru titlul de „Mașina Anului”</span>. Pe scurt, impunătorul SUV lansat pe piață de producătorul auto român nu doar că a fost inclus pe lista celor 35 de mașini nominalizate la acest premiu, ci chiar a avansat în faza finală, printre cele 7 autoturisme care s-au luptat pentru titlu.</p>
<p>Din păcate, trofeul a fost câștigat de noul Mercedes-Benz CLA, cu 320 de puncte, în timp ce Dacia Bigster s-a clasat pe un onorabil loc 6, cu 170 de puncte, peste Renault 4, care a beneficiat de doar 150 de puncte.</p>
<p>Cu toate acestea, SUV-ul românesc continuă să fie foarte iubit la nivel european, iar <span>britanicii sunt înnebuniți de Dacia Bigster</span> și de prețul aproape imbatabil pe care îl oferă în segmentul ei de preț.</p>
<p>Iar mai nou, britanicii vor avea ocazia să se bucure de Bigster în toată splendoarea ei, deoarece brandul auto românesc a pregătit o lovitură de marketing în Regat. Potrivit publicației <span>AOL.co.uk</span>, Dacia va trimite în inima Parcului Forestier Galloway din Scoția o întreagă flotă de Dacia Bigster, care va fi în prim-planul unui eveniment pe nume „Hotelul de Un Milion de Stele”.</p>
<p>„Modelele Bigster vor fi echipate cu pachetul de dormit pus la dispoziție de Dacia, care oferă mașinii un pat dublu pliabil și o saltea pe care se poate dormi confortabil. De asemenea, o trapă panoramică le va permite celor din mașină să privească cerul înstelat din pat”, informează sursa citată mai sus.</p>
<p>Pe scurt, în locul în care vor fi amplasate mașinile nu va exista nicio sursă de lumină, iar având în vedere că parcul se află în mijlocul naturii, poluarea din zonă va fi și ea aproape de zero. În acest context, cerul va beneficia de o claritate incredibilă, iar norocoșii care vor lua parte la eveniment vor putea admira stelele într-o ambianță unică.</p>
<p>„Dacia spune că oaspeții vor avea și șansa de a vedea o aliniere rară a șase planete, deoarece Venus, Jupiter, Saturn și Mercur devin vizibile cu ochiul liber în perioada de deschidere a Hotelului de Un Milion de Stele, între 25 și 26 februarie”, mai informează britanicii.</p>
<p>Un bilet pentru eveniment poate fi solicitat prin intermediul site-ului Dacia, iar cei care vor merge în parcul din Galloway vor putea, de asemenea, să se plimbe cu caiacul pe lac, să pescuiască și să gătească la foc în aer liber.</p>
<h2><span>Cele 7 autoturisme finaliste pentru titlul de „Mașina Anului 2026”</span></h2>
<p>Mai jos clasamentul final pentru titlul de „Mașina Anului 2026”, potrivit publicației de specialitate <span>Car Scoops</span>.</p>
<ol>
<li>Mercedes-Benz CLA – 320 puncte</li>
<li>Skoda Elroq – 220 puncte</li>
<li>Kia EV4 – 208 puncte</li>
<li>Citroen C5 Aircross – 207 puncte</li>
<li>Fiat Grande Panda – 200 puncte</li>
<li>Dacia Bigster – 170 puncte</li>
<li>Renault 4 – 150 puncte</li>
</ol>

]]></description>
    </item>
    <item>
      <title>EXTRA Dacia poate lua o decizie drastică și să rupă contractele: „Adio!”</title>
      <link>https://www.prosport.ro/alte-sporturi/auto-moto/dacia-poate-lua-o-decizie-drastica-si-sa-rupa-contractele-adio-20363180</link>
      <description><![CDATA[<img src="https://www.prosport.ro//wp-content/uploads/2026/01/Dacia-poate-lua-o-decizie-drastica-si-sa-rupa-contractele-adio.jpg"/><br/><p>Nu mai e cale de întors la Dacia! Se apropie termenul limită, iar conducerea companiei are de gând să rupă contractele.</p>
<p>Proiectul Dakar s-ar putea să nu atingă durata planificată de 3 ani, noul director general al Renault, François Provost, urmând să ia o decizie finală în luna februarie.</p>
<h2><span>Cei de la Dacia au de gând să ia o decizie drastică, legată de contracte</span></h2>
<p>Încă din momentul în care s-a luat decizia ca <span>Dacia să se implice în Raliul Dakar</span>, lucrurile au fost clare: participarea va fi timp de 3 ani, adică 2025, 2026 și 2027. În acest timp, marca românească a grupului Renault a construit un proiect cu fundații solide pentru a profita la maximum de timp.</p>
<p>S-a creat o bază auto bine pusă la punct (Hunter), un partener tehnic de top (Prodrive) și o listă excepțională de piloți: Sebastian Loeb, Nasser Al-Attiyah și Cristina Gutiérrez Herrero. Recompensele au venit repede: a câștigat Raliul Marocului din 2024, la prima sa participare la CM, dar Raliul Dakar din 2025 nu a mers conform planului …</p>
<p>Dacia a ratat la limită titlul mondial din 2025, pierzându-l din cauza unei erori absurde a echipei lui Al-Attiyah, după ce trecuse deja linia de sosire a cursei finale, și se descurcă foarte bine în Raliul Dakar 2026.</p>
<p>Cu toate acestea, există îndoieli că planul pe 3 ani va fi finalizat. În forurile superioare circulă zvonuri că acesta ar putea fi ultimul an în rally raid, mai ales dacă, așa cum pare probabil, vor obține victoria și, prin urmare, obiectivul final al programului.</p>
<h2><span>Compania are pierderi de 9,5 miliarde de euro și a redus cu 5% locurile de muncă în 2025</span></h2>
<p>În plus, februarie va fi o lună cheie, deoarece <span>noul director general al Renault, François Provost</span>, va stabili noua strategie de afaceri a gigantului francez, inclusiv programele sale de motorsport. Este adevărat că Raliul Dakar a primit majoritatea investițiilor.</p>
<p>„Totul este mereu analizat”, a declarat Bruno Famin, directorul activităților motorsport la Renault, pentru <span>MARCA</span>, în cea ce privește viziunea noului CEO al grupului, care l-a înlocuit pe Luca De Meo în urmă cu doar câteva luni.</p>
<p>Acesta este unul dintre primele puncte cheie: ambiția CEO-ului este fundamentală pentru implementarea și menținerea programelor motorsport, iar cea a directorului general rămâne de văzut.</p>
<p>Al doilea este situația financiară a companiei, care nu trece prin cea mai bună perioadă, deși Dacia ca marcă este în plină expansiune în Europa. Pierderi de 9,5 miliarde de euro și reducerea cu 5% a locurilor de muncă sunt scenariul în care Renault a operat în 2025.</p>
<p>La del de adevărat este adevărat că Dacia a semnat contracte cu piloții săi pentru următorii doi ani și că le-a prelungit până în 2026 odată cu sosirea campionului mondial, Lucas Moraes.</p>
<h2><span>Dacă zvonurile se vor adeveri, 3 piloți de top, Al-Attiyah, Loeb și Moraes, ar rămâne șomeri</span></h2>
<p>În plus, lumea sportului cu motor este plină de exemple recente de „abandonuri”, cum ar fi ieșirea Peugeot din cursele de anduranță la mijlocul sezonului 2012, abandonarea Formulei E de către Audi, când avea un sistem de propulsie dezvoltat de 4 ani.</p>
<p>Mai recent, se poate exemplica prin renunțarea celor de la Porsche la Le Mans, determinată de probleme economice provenite dintr-o strategie proastă cu mașinile de stradă.</p>
<p>O victorie la <span>Raliul Dakar din 2026</span>, care pare tot mai probabilă având în vedere performanța lui Al-Attiyah, ar putea chiar accelera procesul, deoarece obiectivul final al programului ar fi atins.</p>
<p>În context, unii piloți au început deja să contacteze alte echipe în cazul în care Dacia se retrage din Raliul Dakar cu un an mai devreme decât era planificat. Pe cale de consecință, piața piloților ar trece printr-o mare schimbare pentru sezonul următor, cu 3 concurenți de top pe liber, Al-Attiyah, Loeb și Moraes, dar puține locuri disponibile.</p>
<p>Pentru Gutiérrez ar fi o adevărată lovitură, deoarece ar însemna să rateze cea mai mare șansă a carierei sportive înainte ca întregul proces să fie finalizat. Mai ales acum că, odată cu recenta reînnoire a contractului cu Dacia, și-a asigurat locul până la finalizarea (inițială) a proiectului.</p>

]]></description>
    </item>
  </channel>
</rss>
