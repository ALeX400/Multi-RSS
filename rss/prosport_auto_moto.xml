<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Revenire spectaculoasă pentru Mihai Leu în curse. A stabilit un nou record personal la Reșița</title>
      <link>https://www.prosport.ro/alte-sporturi/auto-moto/revenire-spectaculoasa-pentru-mihai-leu-in-curse-a-stabilit-un-nou-record-personal-la-resita-19934841</link>
      <description><![CDATA[<img src="https://www.prosport.ro/wp-content/uploads/2024/07/Revenire-spectaculoasa-pentru-Mihai-Leu-in-curse.-A-stabilit-un-nou-record-personal-la-Resita-1400x1050.jpg"/><br/><p>Fostul mare campion mondial la box, în prezent pilot de automobilism sportiv, Mihai Leu a avut parte de prima sa cursă din acest an, după ce a stat câteva luni departe de circuit din cauza unor probleme medicale.</p>
<p>Leu a concurat la etapa de viteză în coastă de la Reșița unde a făcut senzație, fiind aproape de un podium. La final, a transmis un mesaj de mulțumire emoționant.</p>
<h2><span>Mihai Leu spectacol în curse. Are un nou record personal la Reșița</span></h2>
<p>La numai o săptămână și jumătate după ce a fost externat din spital, Leu s-a înscris la etapa de la Reșița, acolo unde au luat startul 50 de piloți. Hunedoreanul a pilotat un model Audi R8 GT3 LMS, unic în motorsportul din țara noastră.</p>
<p>Fără prea mult timp de reacomodare cu mașina de concurs și după aproape trei luni petrecute în spital, Mihai Leu a impresionat încă de la primele manșe de recunoașteri. Acesta aproape și-a egalat cel mai bun timp al său pe traseul din Valea Domanului, înregistrând 2:18,750.</p>
<p>Duminică, în concurs, a coborât ștacheta până la un spectaculos 2:15,958, cel mai bun din cariera sa aici. Chiar dacă nu a fost îndeajuns pentru a termina pe podium, după adunarea timpului din cele două manșe fiind al cincilea, Leu s-a declarat încântat de evoluția sa la prima cursă din 2024.</p>
<h2><span>Ce spune Mihai Leu după cursă</span></h2>
<p>„Am încheiat cu bine etapa de la Reșița. Cu o mare bucurie în suflet. Au fost câteva luni lungi în care zilnic gândul meu era la revenirea în competiții. Am visat secundă de secundă la acest moment, iar azi am reușit.</p>
<p>Prima mea cursă din 2024. Nu am venit la Reșița cu un obiectiv anume, dar m-am simțit excelent. Cel mai bun timp al meu pe acest traseu era în 2018, când am terminat în 2:18,721. Azi am fost mai rapid cu trei secunde. Totuși, nu a fost suficient să urc pe podiumul final, dar nici nu mai era nevoie. Pentru mine e deja o victorie.</p>
<p>O victorie pe care i-o dedic Annei, care m-a vegheat zi și noapte, fiului meu Marco pentru motivație, staffului medical, echipei mele tehnice, partenerilor care au fost alături de mine și nu în ultimul rând vouă care mi-ați transmis energia voastră pozitivă”, a postat Leu pe pagina sa de facebook.</p>
<p><span>De trei ori campion național la viteză în coastă și o dată campion absolut la raliuri,</span> Leu se pregătește acum pentru următoarea etapă, care va avea loc pe 20 iulie la Sinaia.</p>

]]></description>
    </item>
    <item>
      <title>Lupta la vârf de la viteză în coastă continuă la Reșița. Cine se bate pentru primele locuri</title>
      <link>https://www.prosport.ro/alte-sporturi/auto-moto/lupta-la-varf-de-la-viteza-in-coasta-continua-la-resita-cine-se-bate-pentru-primele-locuri-19932224</link>
      <description><![CDATA[<img src="https://www.prosport.ro/wp-content/uploads/2024/07/Lupta-la-varf-de-la-viteza-in-coasta-continua-la-Resita-1400x934.jpg"/><br/><p>Nu mai puțin de 50 de piloți din toată țara vor concura la finalul acestei săptămâni într-o nouă cursă de viteză în coastă, Memorialul Werner Hirschvogel, care se va desfășura pe Valea Domanului din Reșița.</p>
<p>Cei doi piloți de la Canova Racing, bănățenii Radu Benea și Nicolas Benea, vor lupta pentru victorii la grupele unde concurează în deja tradiționala competiție.</p>
<h2><span>Viteza în coastă se dispută la Reșița. Cine se bate pentru primele locuri</span></h2>
<p>După prima victorie stagională, înregistrată la Mediaș acum nici trei săptămâni, Radu Benea se întoarce pe unul dintre traseele sale preferate. În 2021, la Reșița, acesta lupta cu monoposturile și termina pe un spectaculos loc 4 la open.</p>
<p>Acum, pilotul timișorean vine cu spectaculosul model Ferrari 488 Challenge Evo, cu care a decis să concureze în actualul sezon.</p>
<p>După ce la Râșnov a ratat victoria pe a doua manșă, iar pe Transalpina o greșeală l-a costat podiumul, Benea senior a spart gheața la Mediaș. Din cauza situației controversate din punct de vedere al regulamentului, Benea nu va mai puncta la Masters, ci în campionatul clasic de viteză în coastă.</p>
<p>„Reșița este etapa noastră de casă dacă putem spune așa fiindcă noi suntem din Timișoara, așa că vom avea susținere din partea apropiaților. Nu pot spune că simțim o presiune, dar ne bucurăm să fim la start și vom da totul pentru a obține cei mai buni timpi”, a spus Radu Benea.</p>
<h2><span>Duminică după-amiază vor fi cele două manșe de concurs</span></h2>
<p>Fiul său, cel mai tânăr pilot din Campionatul Național de Viteză în Coastă, la numai 16 ani, Nicolas Benea luptă pentru victorie atât la Debutanți, cât și la Juniori. Dacă la debutanți este deja mare favorit să devină campion, în schimb, la juniori, acesta dă o luptă intensă cu Tudor Luca.</p>
<p>Etapa va începe vineri seară odată cu prezentarea sportivilor la stadionul Mircea Chivu din Reșița, iar sâmbătă vor avea loc manșele de recunoaștere și antrenamentele cronometrate. Duminică, de la ora 13:30, sunt programate cele două manșe de concurs, care vor stabili numele câștigătorilor.</p>

]]></description>
    </item>
    <item>
      <title>Este vestea momentului: marele campion Mihai Leu s-a întors în mașina de curse după ce a câștigat o nouă luptă în spital. FOTO</title>
      <link>https://www.prosport.ro/alte-sporturi/este-vestea-momentului-marele-campion-mihai-leu-s-a-intors-in-masina-de-curse-dupa-ce-a-castigat-o-noua-lupta-in-spital-foto-19930175</link>
      <description><![CDATA[<img src="https://www.prosport.ro/wp-content/uploads/2024/07/Este-vestea-momentului-marele-campion-Mihai-Leu-s-a-intors-in-masina-de-curse-dupa-ce-a-castigat-o-noua-lupta-in-spital-1400x1050.jpeg"/><br/><p>Primul român campion mondial în boxul profesionist, iar în prezent campion național de viteză în coastă, Mihai Leu, a urcat pentru prima oară în acest an la volanul mașinii sale de concurs după ce în ultimele aproape trei luni s-a confruntat cu mai multe probleme de sănătate.</p>
<p>La numai câteva zile după ce a fost externat de la Institutul Fundeni, Mihai Leu a fost prezent în această seară pe circuitul Transilvania Motor Ring din județul Mureș unde a făcut câteva teste cu modelul Audi R8 GT3, o mașină de curse unică în țara noastră.</p>
<h2><span>Mihai Leu s-a întors în mașina de curse după ce a câștigat o nouă luptă în spital. FOTO</span></h2>
<p>Acesta s-a declarat emoționant de moment și chiar a promis că revenirea sa la curse se va face mai repede decât se preconiza.</p>
<p>„Parcă am renăscut, așa mă simt. Îmi era dor maxim de sentimentul ăsta, de a fi din nou la volanul mașinii de concurs.</p>
<p>Azi am și reușit. Am sperat în fiecare zi la asta, chiar dacă uneori părea destul de departe revenirea. Așadar, în curând ne revedem la curse, dragi prieteni”, a scris Leu pe contul său de instagram.</p>
<p>Promotor în Campionatul Național de Super Rally, dar și pilot, atât de super rally, cât și de viteză în coastă, acesta a ratat primele etape ale campionatelor unde era programat să participe și era printre favoriți la titlu.</p>
<p>Din 2019 și până în prezent, Leu a devenit de trei ori campion la viteză în coastă și odată vicecampion, iar la super rally are un titlu de vicecampion.</p>
<h2><span>Ce probleme a avut Mîhai Leu?</span></h2>
<p>Mihai Leu a fost internat acum trei săptămâni la Spitalul Fundeni, din cauza unei complicații apărute în urma unei intervenții chirurgicale recente. Informația că Mihai Leu este internat, apărută pe rețele de socializare, a fost confirmată de profesorul Irinel Popescu, șeful secției Chirurgie Generală II de la Institutul Clinic Fundeni.</p>
<p>Mihai Leu a primit un verdict crunt din partea medicilor, în 2014. Unul din cei mai cunoscuți sportivi din România a fost diagnosticat cu cancer la colon. A petrecut aproape două luni la un spital din Viena unde a trecut prin două operații și a recurs la chimioterapie.</p>

]]></description>
    </item>
    <item>
      <title>Povestea motociclistului fermier din Republica Moldova care reprezintă România! „Vreau să plantez cireși”. SPECIAL</title>
      <link>https://www.prosport.ro/alte-sporturi/auto-moto/povestea-motociclistului-fermier-din-republica-moldova-care-reprezinta-romania-vreau-sa-plantez-ciresi-special-19914159</link>
      <description><![CDATA[<img src="https://www.prosport.ro/wp-content/uploads/2024/06/Povestea-motociclistului-fermier-din-Republica-Moldova-care-reprezinta-Romania-„Vreau-sa-plantez-ciresi.-SPECIAL-1400x933.jpg"/><br/><p>E sportiv de top la doar 12 ani dar visează să devină proprietarul unei plantații de cireși. Campion al României dar și Balcanic, Daniel Marian trăiește peste Prut la Chișinău dar reprezintă țara noastră.</p>
<p>Practică motocrosul de 5 ani însă deja are un palmares de invidiat chiar dacă e doar la gimnaziu. E doar în clasa a 6-a dar are vitrina plină de trofee, poate chiar mai multe chiar și decât cărțile de la școală.</p>
<h2><span>Daniel Marin face motociclism și reprezintă România! „Vreau să plantez cireși”. SPECIAL</span></h2>
<p>Deși e născut în Republica Moldova, la Chișinău, puștiul Daniel Marin e sportiv care concurează pentru România în competițiile de motocros.</p>
<p>Și nu o face doar ca un simplu hobby deoarece rezultatele îl recomandă ca un motoclist de top pentru Estul Europei. De ce? Foarte simplu. Acum 2 ani a ieșit atât campion național cât și Campion est-european la clasa 65.</p>
<p>Însă începutul nu a fost pe o motocicletă. „De mic am primit un ATV de care m-am plictisit destul de repede. Apoi, după ce am văzut niște clipuri pe internet, de pe telefonul mobil m-am rugat de ai mei să mă lase să merg la motocros.</p>
<p>Mama nici nu a vrut să audă, în timp ce tata a zis că lui îi e frică. Într-un final i-am convins să mă susțină”, își începe mărturisirea puștiul de 12 ani de peste Prut care concurează de ceva timp pentru România.</p>
<h2><span>Are sprijinul dirigintei de la școala generală</span></h2>
<p>Se antrenează la Iași cu un fost mare sportiv cu aceleași origini, multiplu campion național la noi în țară, Cociu Mihăilă. “Sportivii din Moldova vin aici în România pentru că e o competiție mult mai puternică, circuitele sunt mult mai bune, plus că avem adversari motocicliști internaționali”, admite Cociu.</p>
<p>Băiețelul din Chișinău e mândria clasei lui. “Doamna dirigintă se bucură pentru mine, de rezultatele mele și chiar mă încurajează înainte de curse”, completează Daniel Marian care admite că prețul plătit pentru a fi Campion Est European nu a fost unul foarte “ieftin”.</p>
<p>Ca să ajungă în top a trecut peste două accidentări, o dată chiar “izbutind” să își rupă o mână. A visat la o motocicletă dar în același timp și-a construit acum câțiva ani în minte și dorința de a deveni programator.</p>
<p>„M-am răzgândit. Acum vreau să fiu fermier! Am un teren primit de la bunicii mei și vreau acolo să plantez cireși, nu să fac un traseu de moto. Asta cred că mă voi face după ce voi încheia cu motocrosul”, se confesează puștiul legitimat la ACS Endurach Iași, cu care a participat în weekend la Campionatul European / Semifinală de la Zărnești la clasa 85.</p>
<p>Foto: Marius Dinca</p>

]]></description>
    </item>
    <item>
      <title>Cine este Alexandru „Dodo” Pițígoi, campionul ultimelor două ediții de viteză în coastă! Ce iubește mai mult decât Formula 1 în viața asta și pe ce bolizi a concurat: „Am trăit cu drogul ăsta”. SPECIAL</title>
      <link>https://www.prosport.ro/alte-sporturi/auto-moto/cine-este-alexandru-dodo-pitigoi-campionul-ultimelor-doua-editii-de-viteza-in-coasta-ce-iubeste-mai-mult-decat-formula-1-in-viata-asta-si-pe-ce-bolizi-a-concurat-am-trait-19913527</link>
      <description><![CDATA[<img src="https://www.prosport.ro/wp-content/uploads/2024/06/Cine-este-Alexandru-„Dodo-Pitigoi-campionul-ultimelor-doua-editii-de-viteza-in-coasta-1400x933.jpg"/><br/><p>Alexandru „Dodo” Pițígoi (45 de ani) e un nume care nu mai are nevoie de prezentare în raliuri. Participă de un sfert de secol în curse, este în ultimii doi ani campion național la viteză în coastă.</p>
<p>Ultimele sezoane l-au prezentat ca fiind cel care se duela constant cu mult mai cunoscutul în sport, Mihai Leu, care după o carieră fantastică în box s-a reprofilat în motorsport.</p>
<h2><span>Cine este Alexandru „Dodo” Pițígoi, campionul ultimelor două ediții de viteză în coastă</span></h2>
<p>Alex Pițigoi are o poveste de viață interesantă pentru că și-a cunoscut soția la curse, unde a fost și ea pilot. Deține din 2015 o licență internațională FIA emisă de Congo, țară în care a derulat afaceri și unde a locuit mai mulți ani.</p>
<p>„Concurez la viteză în coastă, dar merg și la circuit, obiectivul e să-mi apăr titlul național la prima.</p>
<p>De mic copil am fost îndrăgostit de curse, am mers la curse. Tatăl meu a fost șeful Comisiei Tehnice de la FR de Automobilism Sportiv. Am trăit cu drogul ăsta, știam cam tot despre partea tehnică, p partea de verificare. Înainte de 1989 erau curse internaționale foarte tari în România.</p>
<p>Erau circuite stradale, la Galați, la Reșița. Cu Skode și Dacii. Erau alte vremuri atunci, dar din 1985 sunt atent la tot ce întâmplă.</p>
<p>Am debutat în raliuri la 20 de ani, în 1999, copilot pe o Dacia 1310, apoi ca pilot în 2000 în Cupa Ford Ka, pe care am și câștigat-o.</p>
<p>Câțiva ani am mers cu mașini tracțiune față: Ford Ka, Ford Puma Kit Car, Hyundai Coupe Kit Car, iar de la jumătatea sezonului 2003 am trecut pe tracțiune integrală: Mitsubishi Evo 7, Mitsubishi Evo 9 și Ford Focus WRC care la momentul respectiv (2008) a fost cea mai performantă mașină din campionatul naţional”, povestește plin de vervă Pițigoi.</p>
<blockquote><p>Sunt instructor certificat Porsche, singurul om din România. Facem si evenimente de prevenție, învățăm cum să se descurce oamenii in situații limită. De câțiva ani susțin împreună cu unul din sponsorii mei o campanie de responsabilitate socială  – Start Colectării Selective</p></blockquote>
<p>„Până în 1999 nu puteai concura la raliuri. Aveai voie să participi doar după ce aveai experiență de doi ani la condus după ce luai carnetul. Adică 20 de ani, acum poți la juniori la 16 ani. Dacă puteam să concurez mai repede o făceam. Nici nu erau atunci astfel de circuite de asemenea anvergură.</p>
<p>Mașina mea este susținută de o echipă tehnică, care are mai mulți oameni. Evident se lucrează cu mai mulți piloți. Bugetul meu anual pentru participare este în jur de 120.000 de euro. Mă descurc cu banii de la parteneri, care uneori ajung, uneori nu ajung.</p>
<p>Un set de anvelope costă 2500 de euro și ai nevoie de un set la fiecare cursă”, continuă acesta, admițând că există și probleme financiare, nu numai adrenalina cursei.</p>
<blockquote><p>Sezonul acesta e foarte disputat, au venit mulți piloți cu mașini noi și puternice. Radu Benea a venit cu Ferrari, o mașină puternică. Bolidul pe care șil-a luat e numprul 1, Horațiu Cristea are o experiență deosebită. Nu sunt favorit acest an, deși am câștigat două etape. Costel Cășuneanu are, de asemenea, o forță desoebită</p></blockquote>
<h2><span>Cum este viața de campion național pentru Alex Pițigoi?</span></h2>
<p>„Dacă sunt campion național nu înseamnă că eu câștig toate cursele. Am câștigat ultimii doi ani, dar totul s-a decis în ultima cursă.</p>
<p>M-am bătut cu Mihai Leu și totul s-a decis la trei miimi de secundă, ceea ce e foarte puțin. Insesizabil pentru un privitor.</p>
<p>Câțiva ani am mers cu mașini tracțiune față: Ford Ka, Ford Puma Kit Car, Hyundai Coupe Kit Car, iar de la jumătatea sezonului 2003 am trecut pe tracțiune integrală: Mitsubishi Evo 7, Mitsubishi Evo 9 și Ford Focus WRC care la momentul respectiv (2008) a fost cea mai performantă mașină din campionatul naţional.</p>
<p>Între 2009 și 2016 am avut numai participări sporadice, ocupându-mă mai mult de propria echipă (Colina Motorsport) cu care de-a lungul timpului am obținut multe rezultate notabile (primul titlu de campion al unui pilot străin- Jarko Miettinen, titlul național la echipe sub denumirea BCR Leasing Rally Team etc..)</p>
<p>Din 2016 am început să merg cu Porsche, fiind acum la a treia mașină Porsche 911.</p>
<p>Am mers cu generația 997 la raliuri și Viteză în Coastă, apoi cu generația 991 la Viteză în Coastă (cu care am câștigat titlul de campion național în 2022 și 2023), iar începând de anul ăsta cu ultima generație, 992, cu care am câștigat primele două etap (la Râșnov și Rânca)”, încheie campionul.</p>
<blockquote><p>Îmi place Formula 1, dar nu e prima alegere. Îmi plac cursele de GT Racing, de ancuranță. Oricând aș alege prima opțiune să mă duc la cursa de la La Mans. Fac coaching pentru zona auto în timpul liber, mă consider un profesionist</p></blockquote>

]]></description>
    </item>
  </channel>
</rss>
