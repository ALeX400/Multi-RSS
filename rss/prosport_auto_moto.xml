<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dacia Bigster este o rachetă pentru Renault! Cum a crescut producătorul auto francez datorită maşinii româneşti</title>
      <link>https://www.prosport.ro/alte-sporturi/auto-moto/dacia-bigster-este-o-racheta-pentru-renault-cum-a-crescut-producatorul-auto-francez-datorita-masinii-romanesti-20306215</link>
      <description><![CDATA[<img src="https://www.prosport.ro//wp-content/uploads/2025/10/Dacia-Bigster-este-o-racheta-pentru-Renault-Cum-a-crescut-producatorul-auto-francez-datorita-masinii-romanesti.jpg"/><br/><p>În al treilea trimestru din 2025 au fost generate venituri incredibile, iar furnizorul de mașini și-a confirmat obiectivele, deși acum un an acțiunile au scăzut cu aproape 20 de procente.</p>
<p>Propulsată de modelul electric R5 și de Dacia Bigster, Renault își accelerează creșterea și depășește ușor așteptările.</p>
<h2><span>Renault a crescut incredibil în doar 12 luni, datorită modelului Dacia Bigster</span></h2>
<p>Lipsită de arhitectul redresării, Luca de Meo, care a plecat pentru a conduce Kering, Renault este în proces de recucerire a pieței. Cu toate acestea, producătorul auto a generat venituri de 11,43 miliarde de euro datorită <span>mai ales creșterii volumelor de vânzări</span>.</p>
<p>Compania a dat un avertisment dur privind în iulie anul trecut, când și-a redus obiectivele pentru 2025, iar acțiunile sale au scăzut cu 18,5%.</p>
<p>„Schimbarea directorului general și reducerea obiectivelor au adus în prim-plan probleme legate de dimensiune, anvergură și amprentă globală, probleme care nu au dispărut niciodată, ci au fost umbrite de redresarea operațională din ultimii ani”, remarca <span>tradingsat.com</span> în septembrie.</p>
<p>Din fericire, însă, publicarea rezultatelor din trimestrul al treilea nu a adus de data aceasta surprize neplăcute pe piață.</p>
<h2><span>Presiune asupra prețurilor</span></h2>
<p>Din iulie până la sfârșitul lunii septembrie, <span>Renault a generat venituri de 11,43 miliarde de euro</span>, în creștere cu 6,8% față de anul precedent și cu 8,5%, dacă nu se iau în calcul efectele pieții valutare. Potrivit UBS, previziuneaa medie a analiștilor a fost de 11,37 miliarde de euro.</p>
<p>Grupul auto a fost impulsionat în special de Mobilize Financial Services, divizia de finanțare auto a companiei, care a înregistrat o creștere de 18,4%, ajungând la 1,6 miliarde de euro.</p>
<p>Cea mai importantă rămâne însă divizia auto a Renault, care a generat venituri de 9,82 miliarde de euro, în creștere cu 5% conform datelor publicate și cu 6,8% excluzând efectele valutare. Această sumă este în conformitate cu consensul (9,8 miliarde de euro).</p>
<p>Prețurile au avut un impact negativ de 0,8 puncte procentuale, compania invocând presiunea comercială și condițiile dificile de piață din Europa. Mutarea vânzărilor către produse mai scumpe, cu marjă de profit mai mare, a contribuit cu 0,9 puncte la creștere.</p>
<h2><span>Obiective confirmate</span></h2>
<p>Volumele au avut un impact pozitiv de 3,2 puncte procentuale. Creșterea de 9,8% a înmatriculărilor a fost parțial compensată de reducerea stocurilor mai mare a dealerilor, care a ajuns la 98.000 de unități în trimestru, comparativ cu 72.000 cu un an mai devreme.</p>
<p>Consensul a fost pentru un impact de -0,9 puncte pentru prețuri, 2,6 puncte pentru mixul de produse și 2,8 puncte pentru volume. La începutul tranzacționării la Bursa de Valori din Paris, acțiunile Renault au crescut cu 1% în urma acestei publicații.</p>
<p>La sfârșitul acestui trimestru, Renault a confirmat că vizează o marjă operațională de 6,5% și un flux de numerar între 1 miliard și 1,5 miliarde de euro pentru exercițiul financiar în curs.</p>
<p>Compania a mai indicat că se așteaptă la un efect mai mare al „mixului de produse” în trimestrul 4, datorită „contribuției mai puternice a Bigster și Renault 5 E-Tech, precum și a creșterii producției Renault 4 E-Tech”.</p>
<p>În ceea ce îl privește, directorul financiar a confirmat că conducerea companiei va prezenta un nou plan strategic în primul trimestru al anului 2026. Executivul a indicat, de asemenea, că acest plan va include o componentă privind costurile și reducerea pragului de rentabilitate al companiei.</p>

]]></description>
    </item>
    <item>
      <title>Ion Țiriac tocmai a cumpărat trei limuzine Bentley, într-o singură zi! Motivul din spatele afacerii: „E o premieră pe piața auto!”</title>
      <link>https://www.prosport.ro/alte-sporturi/auto-moto/ion-tiriac-tocmai-a-cumparat-trei-limuzine-bentley-intr-o-singura-zi-motivul-din-spatele-afacerii-e-o-premiera-pe-piata-auto-20306821</link>
      <description><![CDATA[<img src="https://www.prosport.ro//wp-content/uploads/2025/10/Ion-Tiriac-a-cumparat-trei-limuzine-Bentley-intr-o-singura-zi-1400x739.jpg"/><br/><p><!--StartFragment --></p>
<p>Ion Țiriac (86 de ani) dă o nouă lovitură în lumea auto, achiziționând trei bolizi Bentley într-o singură zi. Mașinile fac parte din colecția specială creată de divizia de personalizare Mulliner pentru Ateneul Român.</p>
<p class="pf0"><span class="cf0">Bentley Bucureşti a prezentat prima colecţie specială creată de divizia de personalizare Mulliner pentru o ţară din Uniunea Europeană, Mulliner Athenaeum Collection, anunțând că <span>fostul tenismen Ion Țiriac</span> a achiziționat trei dintre cele patru limuzine, înainte de lansarea oficială. A patra limuzină a fost cumpărată de un alt client din România.</span></p>
<p class="pf0"><span class="cf0">Cele trei exemplare achiziționate de Ion Țiriac vor intra în <span>colecţia sa privată, prin Ţiriac Collection</span>, marcând astfel o premieră pe piaţa auto locală, dar şi o validare a apetitului pentru lux şi exclusivitate, conform <span>Business Magazin</span>.</span></p>
<h2><span>Ion Țiriac tocmai a cumpărat trei limuzine Bentley, într-o singură zi: „E o premieră pe piața auto!” Motivul din spatele afacerii</span></h2>
<p class="pf0"><span class="cf0">Colecţia care l-a cucerit pe Ion Țiriac reuneşte patru modele: Bentayga, Bentayga EWB, Flying Spur şi Continental GT, configurate cu elemente de design create special pentru România. Astfel, miliardarul român și-a adăugat în colecție trei exemplare din această colecție, dintr-o singură mișcare. Silueta Ateneului Român, realizată prin gravură laser pe tetiere şi vizibilă şi sub forma unei animaţii luminoase la deschiderea portierelor, este elementul central al proiectului, completat de o vioară cu intarsie de aur pe panoul de bord şi de o combinaţie sofisticată de culori şi materiale premium. Interiorul în nuanţele Linen, Brunel şi Aegean, panourile lăcuite Piano Brunel şi detaliile aurii ale tapiţeriei scot în evidenţă măiestria artizanilor Mulliner.</span></p>
<p class="pf0"><span class="cf0">Trei dintre cele patru modele vor fi expuse public în cadrul Ţiriac Collection după redeschiderea galeriei, alături de cele aproximativ 300 de maşini istorice şi contemporane deja prezente. Prin această afacere se consolidează poziţia colecţiei lui Țiriac drept cea mai valoroasă şi diversă expoziţie auto privată din Europa Centrală şi de Est. </span><span class="cf0">Lansarea oficială a colecţiei a avut loc la Ateneul Român printr-un eveniment-concert exclusivist, în prezenţa lui Richard Leopold, Regional Director EMEA Bentley Motors, şi a reprezentanţilor Mulliner. Concertul a fost susţinut de Orchestra Simfonică Bucureşti, cu participarea Alexandru Tomescu, Teodor Ilincăi şi a sopranei Angela Gheorghiu, care a ridicat sala în picioare prin momentul său artistic.</span></p>
<p class="pf0"><span class="cf0">„Am lansat anul acesta pentru Bentley două proiecte – unul reprezentat de Mulliner Athenaeum Collection, iar al doilea, un proiect cultural, un concert privat de excepţie, organizat chiar la Ateneul Român”, a declarat Alin Ţăpălagă, Director General Porsche Inter Auto România, în cadrul evenimentului, în timp ce </span><span class="cf0">Mihaela Tudorică, Director de Vânzări Bentley în cadrul Porsche Inter Auto, a afirmat că proiectul marchează un moment special pentru România: „Schema complexă de culori şi elemente grafice gândită timp de un an de zile alături de Mulliner este menită să arate clienţilor din România că îşi pot crea limuzina visurilor exact aşa cum şi-o doresc”.</span></p>
<p><!--EndFragment --></p>

]]></description>
    </item>
    <item>
      <title>Marea finală din Super Rally de la București se încinge la maximum! Actualul campion e marele favorit și anul acesta</title>
      <link>https://www.prosport.ro/alte-sporturi/auto-moto/marea-finala-din-super-rally-de-la-bucuresti-se-incinge-la-maximum-actualul-campion-e-marele-favorit-si-anul-acesta-20305417</link>
      <description><![CDATA[<img src="https://www.prosport.ro//wp-content/uploads/2025/10/radu-benea-1400x931.jpeg"/><br/><p>Pilotul timișorean Radu Benea este lider și mare favorit să își asigure titlul la turisme pentru al doilea an consecutiv, la marea finală a Campionatului Național de Super Rally, care va avea loc sâmbătă, în centrul municipiului București.</p>
<p>Cu două victorii din trei etape în actuala stagiune, pilotul echipei Canova Racing are 62 de puncte, în timp ce principalul său contracandidat, Lucian Răduț, totalizează 58. Astfel, orice clasare a timișoreanului înaintea adversarului său îi va aduce din nou titlul în buzunar.</p>
<h2><span>Marea finală din Super Rally de la București se încinge la maximum! Actualul campion e marele favorit și anul acesta</span></h2>
<p>Un total de 26 de piloți de top vor concura sâmbătă, pe Calea Victoriei, pe un traseu special amenajat în zona Ateneului Român și a Sălii Palatului, în etapa care va decide campionii sezonului 2025, în competiția fondată de Mihai Leu în urmă cu opt ani. Printre cei care vor lua startul în Trofeul UniCredit Leasing se numără Simone Tempestini, Costel Cășuneanu, Vali Porcișteanu și Bogdan Marișca.</p>
<p>Pentru <span>Radu Benea, un nou titlu în Super Rally</span> ar încununa un an senzațional, după ce, în urmă cu două săptămâni, a devenit în premieră campion național la turisme – din peste 100 de piloți – la viteză în coastă, în divizia dominată în ultimul deceniu de Mihai Leu și Alexandru Pițigoi.</p>
<p>„Ar fi incredibil pentru echipa noastră. Suntem totuși la început de drum în motorsport și am avut parte de un sezon la care poate nici nu am visat. Pe lângă titlul meu, Nicolas a devenit campion la juniori, iar acum am ocazia de a obține și acest trofeu la Super Rally. Ar fi o încununare a eforturilor noastre din 2025, un an în care am muncit zi de zi”, a spus Benea.</p>
<p>Pe lângă titlul individual, Canova Racing poate obține bronzul la echipe, iar <span>Nicolas Benea, juniorul de doar 17 ani</span>, poate deveni cel mai tânăr pilot care încheie pe podiumul final al unei clase în Super Rally, dacă își va păstra poziția a treia la divizia dedicată mașinilor cu tracțiune față.</p>
<p>Etapa programată sâmbătă va debuta la ora 10:00, cu primele manșe de antrenamente, iar cele două manșe de concurs sunt programate la ora 14:00. Accesul publicului va fi gratuit, atât la manșele de concurs, cât și în zona padocurilor, unde fanii își pot întâlni piloții preferați.</p>

]]></description>
    </item>
    <item>
      <title>O pană de cauciuc l-a oprit pe Simone Tempestini din drumul spre victorie la Raliul Brașovului: imagini spectaculoase</title>
      <link>https://www.prosport.ro/alte-sporturi/o-pana-de-cauciuc-l-a-oprit-pe-simone-tempestini-din-drumul-spre-victorie-la-raliul-brasovului-imagini-spectaculoase-20303996</link>
      <description><![CDATA[<img src="https://www.prosport.ro//wp-content/uploads/2025/10/Simone-Tempestini-pana-de-cauciuc-1-1400x933.jpeg"/><br/><p>Fără presiunea rezultatului după ce și-a asigurat titlul de campion absolut încă de la Vâlcea, Simone Tempestini a câștigat opt dintre cele 10 probe speciale de la Tess Rally Brașov, dar a ratat podiumul pentru prima dată în ultimul deceniu din cauza unei pene de cauciuc, care l-a întârziat mai bine de patru minute.</p>
<p><span>Cu al 10-lea titlu de campion deja în buzunar, un record absolut în motorsportul românesc</span>, Tempestini a venit la fel de determinat și la Brașov, competiție pe care a câștigat-o de 8 ori din 2015 până în prezent, astfel că până pe a șasea probă specială, Bixad, a dominat autoritar.</p>
<h2><span>O pană de cauciuc l-a oprit pe Simone Tempestini din drumul spre victorie la Raliul Brașovului</span></h2>
<p>O pană de cauciuc la roata dreaptă față l-a obligat pe pilotul de la Napoca Rally Academy să tragă pe dreapta și să schimbe roata, întreg procesul durând aproape 4 minute, suficient pentru a coborî până pe locul 9. „Face parte din joc și asta, din păcate acum am fost eu în situația de a fi nevoit să schimb roata și să pierd enorm de mult timp”, a spus Simone.</p>
<p>Acesta a câștigat ultimele 4 probe speciale, inclusiv power stage-ul, dar nu a fost suficient să mai prindă podiumul, încheind în cele din urmă pe locul 4 penultima etapă a sezonului 2025 pe care l-a dominat autoritar. Victoria i-a revenit lui Andrei Gârtofan, urmat pe podium de tatăl său, Dan Gârtofan, și de Mihai Manole.</p>
<h2><span>„Am venit la Brașov să ne bucurăm de motorsport”</span></h2>
<p>„Am spus de la început. Am venit la Brașov să ne bucurăm de motorsport și împreună cu Carmen (n.r. Carmen Poenaru, copilotul) am făcut tot posibilul. E o plăcere pentru mine să fiu tot timpul pe probe și deja mă gândesc la următoarea provocare”, a adăugat Tempestini.</p>
<p>Campionul va fi prezent la finalul acestei săptămâni la București, acolo unde va lua startul la Trofeul UniCredit Leasing, etapa finală din Campionatul Național de Super Rally, și unde va trebuie să și apere prima poziție cucerită anul trecut tot la volanului Porsche 997 RGT.</p>
<p>Cursa de la București va avea loc pe Calea Victoriei, în zona Ateneului Român, și va aduna la start un total de 26 de piloți de top din toate competițiile automobilismului sportiv din țară, inclusiv raliuri, viteză în coastă, drift sau karting. Etapa va avea loc sâmbătă, iar accesul publicului va fi gratuit.</p>
<ul>
<li><span>Simone Tempestini scrie istorie în motorsportul românesc! Victorie categorică la Raliul Sibiului și un nou record absolut în Campionatul Național</span></li>
</ul>

]]></description>
    </item>
    <item>
      <title>Belgienii au văzut Dacia Hipster și au dat verdictul după ce au testat-o</title>
      <link>https://www.prosport.ro/alte-sporturi/belgienii-au-vazut-dacia-hipster-si-au-dat-verdictul-dupa-ce-au-testat-o-20304224</link>
      <description><![CDATA[<img src="https://www.prosport.ro//wp-content/uploads/2025/10/Belgienii-au-vazut-Dacia-Hipster-si-au-dat-verdictul-dupa-ce-au-testat-o.jpg"/><br/><p>Jurnaliștii belgieni specializați pe auto și moto au dat verdictul în privința conceptului lansat de Dacia: noul model Hipster.</p>
<p>Așa cum ne-am fi așteptat, brand-ul românesc a primit din nou laude din partea străinilor, care văd foarte mult potențial în acest posibil viitor model.</p>
<h2><span>Belgienii au văzut Dacia Hipster și au dat verdictul după ce au testat-o</span></h2>
<p>Designul amintește de modele off-road precum Land Rover Defender sau Mercedes G-Class, însă nu doar din motive estetice, ci și practice. Formele drepte maximizează spațiul interior. Deși are doar două uși, accesul la portbagaj este foarte practic, cu o deschidere în două părți.</p>
<p>În configurație normală, portbagajul oferă 70 de litri, dar cu bancheta rabatată ajunge la 500 de litri, suficient pentru a transporta o mașină de spălat, un uscător sau un mașină de spălat vase, un detaliu gândit special de inginerii Dacia.</p>
<p>Cu dimensiuni de 1,52 m înălțime, 1,55 m lățime și 800 kg greutate, Hipster inspiră totuși un sentiment de siguranță comparabil cu modelele mai mari din gama Dacia, datorită unei caroserii înălțate și unei centuri de geam poziționate sus.</p>
<p>Deocamdată, modelul este doar un concept, nu a fost condus sau testat în mișcare. Totuși, jurnalistii  sunt impresionați de ingeniozitatea designului și așteaptă cu interes să vadă dacă Dacia va produce un model de serie inspirat din Hipster.</p>
<p>„Dacia Hipster este un nou concept ingenios prezentat de producătorul din România, care propune un vehicul extrem de compact, dar surprinzător de spațios. Cu o lungime de doar 3 metri, modelul reușește să transporte patru adulți datorită designului său aproape cubic și a unei utilizări inteligente a spațiului interior.</p>
<p>Conceptul ar putea deschide o nouă categorie de microvehicule urbane în Europa, în funcție de viitoarele reglementări europene privind mașinile electrice de mici dimensiuni”, au scris jurnaliștii belgieni de la vroom.be.</p>
<h2><span>Irlandezii au dat verdictul despre Dacia Bigster: „Un SUV ieftin, care lovește mult peste categoria lui”</span></h2>
<p><span>Cei de la Irish Examiner au acordat</span> 4 stele (din cinci) modelului Dacia Bigster, al cărui preț variază între 29.900 de euro și 38.258 de euro, ceea ce îl face „un SUV ieftin, care lovește peste categoria sa”.</p>
<p>Astfel, cei care își doresc o mașină nouă sau o a doua mașină pe care să o folosească întreaga familie, fără să scoată sume impresionante din cont, Dacia Bigster este ceea ce caută.</p>
<p>„Poate că nu se apropie de calitatea construcției sau rafinamentul ofeite de alte modele. Însă, constructorul a reușit să porducă vehicule viabile, economice și extrem de ieftine, care deși erau departe de a fi strălucitoare, își fac bine treaba”, mai scriu irlandezii.</p>

]]></description>
    </item>
  </channel>
</rss>
