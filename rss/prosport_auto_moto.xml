<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dacia a luat decizia și totul se schimbă. Francezii au reacționat: „Dispare motorul care i-a adus renumele”</title>
      <link>https://www.prosport.ro/alte-sporturi/auto-moto/dacia-a-luat-decizia-si-totul-se-schimba-francezii-au-reactionat-dispare-motorul-care-i-a-adus-renumele-20383022</link>
      <description><![CDATA[<img src="https://www.prosport.ro//wp-content/uploads/2026/02/Dacia-a-luat-decizia-si-totul-se-schimba.-Francezii-au-reactionat-„Dispare-motorul-care-i-a-adus-renumele.webp"/><br/><p>Prin vocea lui Frank Marotte, directorul de vânzări al companiei, Dacia a reconfirmat politica pe care va trebui să o abordeze în viitorul apropiat.</p>
<p>Totul se va schimba pentru producătorul auto din România, iar francezii au reacționat pe măsură. Concret, și-au prezentat scepticismul cu privire la succesul companiei.</p>
<h2><span>Va continua Dacia să aibă succes și după schimbările drastice din următorii 10 ani? Francezii sunt sinceri</span></h2>
<p><span>Francezii sunt cu ochii ca pe butelie pe toate deciziile luate de Dacia</span>, unul din producătorii auto cu cele mai mari vânzări înregistrate la nivel de continent.</p>
<p>Jurnaliștii din Hexagon au comentat recent <span>revenirea Daciei Logan în Franța</span>, sub umbrela unui producător specializat în GPL, Borel, iar acum și-au dat cu părerea despre politica societății pe termen scurt și mediu.</p>
<p>Dacia s-a consacrat în ultimii ani prin prețurile foarte avantajoase, cele mai bune din segmentul ei de piață, dar și prin motoarele economice cu alimentare dublă, benzină-GPL.</p>
<p>Acest detaliu a venit la pachet cu o autonomie imbatabilă, dar și cu prețuri pe măsură, deoarece gazul petrolier lichefiat este considerabil mai ieftin decât benzina sau motorina:</p>
<p>„Economiile nu se opresc la preț atunci când vorbim de Dacia. Majoritatea mașinilor sale sunt echipate cu motor cu dublă alimentare benzină-GPL. E o caracteristică folosită de producător deja de 15 ani. Șoferii beneficiază de un rezervor dublu, care oferă o autonomie de până la 1.550 kilometri, iar un litru de GPL costă sub un euro. O adevărată afacere pentru șoferi”, au amintit francezii de la <span>LeTribunalDuNet.fr</span>.</p>
<p>Însă, tocmai aceste caracteristici unice ar urma să dispară din portofoliul Dacia, iar acest aspect îi pune pe gânduri pe francezi:</p>
<p>„Motorul care i-a adus renumele dispare. Nu este o decizie imediată, dar va fi una radicală”, completează jurnaliștii din Hexagon, amintind de obiectivele Uniunii Europene în privința reducerii emisiilor CO2.</p>
<p>În continuare este prezentată o declarație a lui Frank Marotte, director de vânzări la Dacia, care dezvăluie că actuala ofertă a producătorului, care include motorul atât de iubit, cu dublă alimentare, va mai fi valabilă doar până în 2030. Mașinile vor continua să fie vândute pentru încă cinci ani, iar din 2035, teoretic, Dacia nu ar mai avea voie să scoată pe ușile fabricii niciun model din categoria vizată:</p>
<p>„Această ofertă nu poate fi menținută după 2030. Obiectivul nostru principal este de a maximiza disponibilitatea vehiculelor electrice în segmentul mașinilor de oraș”, a declarat Frank Marotte, conform sursei citate.</p>
<h2><span>Ce a spus noul CEO al Dacia</span></h2>
<p>Politica Dacia despre care a pomenit Frank Marotte a fost confirmată și de noul CEO al companiei, Katrin Adt. În urmă cu câteva luni, aceasta anunța faptul că producătorul își va muta atenția în curând exclusiv asupra electricelor:</p>
<p>„Se așteaptă de la mine și de la echipa mea să adaptez Dacia la noul mediu din industria auto. Și acest mediu este legat strâns de electrificare. Avem deja reglementări în Europa care ne impun schimbări până în 2035, când va trebui să oprim producția de mașini cu motoare cu ardere internă (ICE). Și, desigur, responsabilitatea mea este aceea de a conduce Dacia către acest nou mediu. Nu trebuie să uităm că rădăcinile mărcii Dacia sunt legate de mobilitatea accesibilă și asta trebuie să păstrăm odată cu electrificarea. Trebuie să menținem accesibilitatea mărcii precum și cel mai bun raport valoare – preț din industrie pentru clienții noștri. Asta înseamnă modul inteligent de electrificare a Dacia”, declara Katrin Adt, în urmă cu câteva luni, după numirea în funcția de CEO la Dacia.</p>

]]></description>
    </item>
    <item>
      <title>Ca pentru un titlu de campioană! Ce prime încasează angajații patronului care îi face soției din România un cadou de 32 de milioane de euro</title>
      <link>https://www.prosport.ro/alte-sporturi/auto-moto/ca-pentru-un-titlu-de-campioana-ce-prime-incaseaza-angajatii-patronului-care-ii-face-sotiei-din-romania-un-cadou-de-32-de-milioane-de-euro-20385036</link>
      <description><![CDATA[<img src="https://www.prosport.ro//wp-content/uploads/2026/02/Ca-pentru-un-titlu-de-campioana-Ce-prime-incaseaza-angajatii-patronului-care-ii-face-sotiei-din-Romania-un-cadou-de-32-de-milioane-de-euro.jpg"/><br/><p>Miliardarul Piero Ferrari este un om cu dare de mână, care are grijă și de angajații săi. Italianul, moștenitorul imperiului creat de tatăl său, Enzo Ferrari, oferă niște prime fabuloase pentru rezultatele scuderiei de anul trecut. Prime la nivel financiar de titlu câștigat la fotbal în SuperLiga României.</p>
<p>Concret, pentru performanțele de anul trecut, fiecare dintre cei aproximativ 5.000 de angajați Ferrari încasează câte 14.900 de euro, cea mai mare recompensă oferită vreodată de angajator.</p>
<p>În 2025, Ferrari a vândut 13.640 de mașini noi la nivel mondial, și chiar dacă producătorul nu a reușit să egaleze performanța record din 2024, firma a obținut cele mai mari venituri din istoria sa. Marca italiană a avut venituri nete în valoare de 7.1 miliarde de euro, în timp ce profitul operațional a fost de 2.1 miliarde de euro, o creștere de 12% față de 2024, după cum scrie <span>profit.ro</span>.</p>
<h2><span>Romina Gingașu și Piero Ferrari sunt împreună de nouă ani</span></h2>
<p>Piero Ferrari și Romina Gingașu, soția lui, sunt împreună din 2017, iar în 2021 s-au căsătorit. Anul viitor, vor aniversa 9 ani de relație, iar magnatul s-a pregătit din timp și i-a cumpărat deja un cadou spectaculos soției sale: un avion Bombardier Challenger 3500, în valoare de 32 de milioane de euro. Romina Gingașu are doar 34 de ani, în timp ce soțul acesteia a împlinit în luna martie 80 de ani, dar diferența mare de vârstă dintre ei nu a fost niciodată un impediment în relația lor.</p>
<p>„Cred că ne completăm, ia și din energia mea, deci e OK. Piero are o pasiune pentru muzică, are o cameră wow, plină cu tot felul de sisteme, e ca un cinema. Și discurile vechi din vinil sunt pasiunea sa.</p>
<p>Suntem oameni foarte normali. M-am obișnuit cu eticheta aceasta și cu legătura dintre noi. Este practic soțul meu și nu am cum să-l refuz. Eu i-am mai spus și lui.</p>
<p>Eu nu m-am căsătorit cu Porche. Dacă mă căsătoream cu Porche îl aveam pe Ferdinand lângă mine. Era chiar o glumă. Dar m-am căsătorit cu Ferrari și asta e crucea. Ăsta mi-a fost destinul”, a spus Romina Gingașu, în emisiunea „La Măruță”.</p>
<p>Ferrari produce bani pe bandă rulantă. Stocul mărcii este sold-out pe întreg anul 2026 și pe o bună parte din 2027, iar până în 2030 vor fi lansate nu mai puțin de 20 de modele noi.</p>

]]></description>
    </item>
    <item>
      <title>Ce s-a întâmplat cu o Tesla lăsată la -36 de grade cu încălzirea pornită timp de 12 ore</title>
      <link>https://www.prosport.ro/alte-sporturi/auto-moto/ce-s-a-intamplat-cu-o-tesla-lasata-la-36-de-grade-cu-incalzirea-pornita-timp-de-12-ore-20384755</link>
      <description><![CDATA[<img src="https://www.prosport.ro//wp-content/uploads/2026/02/Ce-s-a-intamplat-cu-o-Tesla-lasata-la-36-de-grade-cu-incalzirea-pornita-timp-de-12-ore-e1771409671792-1400x768.jpg"/><br/><p>Un YouTube canadian, care locuiește în Saskatoon, Canada, unul dintre cele mai reci orașe din lume, a făcut un experiment interesant și și-a testat autoturismul Tesla Model 3 într-un dintre cele mai reci nopți.</p>
<p>Acesta a lăsat mașina cu încălzirea pornită, timp de 12 ore, când temperatura exterioară era de aproximativ -36 de grade Celsius.</p>
<h2><span>Cum s-a încheiat experimentul canadianului</span></h2>
<p>Pentru mașinile care sunt parcate în spațiu deschis, anotimpul de iarnă reprezintă una dintre cele mai grele perioade din an. Temperaturile extrem de scăzute pot face ca pornirea autoturismelor să fie complicată, iar încălzirea cabinei poate fi extrem de dificilă.</p>
<p>Astfel, un YouTuber canadian, pe nume FrozenTesla, care locuiește în Saskatoon, unul dintre cele mai reci orașe din lume, a vrut să vadă cu ochii lui cum se comportă<span> autoturismul Tesla</span> Model 3 în<span> condiții extrem, la temperaturi joase</span>, de aproximativ -36 grade Celsius. Scopul principal al experimentului a fost să vadă cât timp poate o Tesla Model 3, din anul 2024, să-și încălzească pasagerii, dacă este necesar. În plus, voia să verifice câtă energie ar consuma pentru a menține cabina la o temperatură bună și cât ar costa încărcarea acesteia după aceea.</p>
<p>Testul consta în lăsarea mașinii afară, o noapte întreagă, aproximativ 12 ore, cu o temperatură exterioară de -36 ºC. YouTuberul intenționa să verifice starea mașinii de mai multe ori pe timpul nopții.</p>
<p>Frigul a început să se intensifice în jurul orei 23:00, moment în care bateria vehiculului era la 80% din încărcare. YoutuBerul a setat mașina pe modul camping, o funcție care menține sistemul de climatizare activ, și a ajustat temperatura cabinei la 15.5 grade Celsius, o temperatură suficientă pentru a menține pasagerii în siguranță în timpul unei nopți înghețate.</p>
<p>După nouă ore de experimente și cu o temperatură exterioară de –34°C, mașina avea bateria la 50%, ceea ce însemna că consumase doar 30% din capacitate. În cele din urmă, după cele douăsprezece ore, vehiculul consumase doar 40% din baterie. Proprietarul a verificat apoi dacă totul funcționează corect și fără probleme și nu a avut parte de surprize neplăcute.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/zZTM7eaCF7M?si=bGTqO1hcNXTnOBzn" title="YouTube video player" width="560"></iframe></p>

]]></description>
    </item>
    <item>
      <title>EXTRA Dacia se va produce în Turcia! Decizia luată de Renault într-o afacere de peste 400.000.000 de euro</title>
      <link>https://www.prosport.ro/diverse/dacia-se-va-produce-in-turcia-decizia-luata-de-renault-intr-o-afacere-de-peste-400-000-000-de-euro-20384154</link>
      <description><![CDATA[<img src="https://www.prosport.ro//wp-content/uploads/2026/02/Dacia-se-va-produce-in-Turcia-Decizia-luata-de-Renault-intr-o-afacere-de-peste-400.000.000-de-euro.png"/><br/><p>Renault se pregătește să înceapă producția unui nou SUV sub marca Dacia la uzina sa din Bursa, Turcia, din nord-vestul țării.</p>
<p>Producătorul francez își extinde astfel producția în cadrul unui program de investiții de 400.000.000 de euro.</p>
<h2><span>Dacia va fi produsă și în Turcia! Renault investește 400.000.000 de euro</span></h2>
<p>Renault va începe să fabrice <span>noul SUV sub marca Dacia</span> la uzina sa din Bursa din nord-vestul Turciei. Producătorul francez își extinde astfel producția în urma unei investiții de 400 de milioane de euro, scrie <span>turkiyetoday.com</span>.</p>
<p>Vehiculul va deveni astfel al doilea model construit în Bursa, care poartă sigla Dacia, producția urmând să înceapă spre sfârșitul anului în curs.</p>
<p>Renault și partenerul său turc Oyak extind capacitatea de producție și diversifică uzina din Bursa. Primul model fabricat a fost Renault Duster, iar acum acesta este urmat de Renault Boreal.</p>
<p>Fabrica produce deja Duster pentru mai multe piețe. Modelul este asamblat sub marca Renault pentru Turcia și alte regiuni din afara Europei, în timp ce versiunile sub marca Dacia sunt produse și în Bursa pentru piețele europene, atunci când uzina de la Mioveni nu poate satisface cererea.</p>
<p>Modelul Boreal este considerat <span>„fratele mai mare” și mult mai modern al lui Dacia Bigster</span>, cel care a atins deja borna de 100.000 de unități produse luna trecută la Mioveni. Modelul produs în Turcia va beneficia de motorizări hibride (E-Tech) și tehnologie Google integrată.</p>
<p>Fabrica Oyak Renault din Bursa a produs anul trecut un total de 387.113 vehicule, încheind anul cu un volum impresionant de producție. În acest interval, exporturile au crescut cu aproximativ 14% față de anul precedent, ajungând la 271.994 de unități.</p>
<div class="wp-caption aligncenter" id="attachment_20384166" style="width: 1410px"><img alt="" aria-describedby="caption-attachment-20384166" class="size-large wp-image-20384166" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/R-DAM_1680444-1-1400x788.webp" srcset="https://www.prosport.ro/wp-content/uploads/2026/02/R-DAM_1680444-1-1400x788.webp 1400w, https://www.prosport.ro/wp-content/uploads/2026/02/R-DAM_1680444-1-768x432.webp 768w, https://www.prosport.ro/wp-content/uploads/2026/02/R-DAM_1680444-1-1536x864.webp 1536w, https://www.prosport.ro/wp-content/uploads/2026/02/R-DAM_1680444-1.webp 1920w" width="1400"/><p class="wp-caption-text" id="caption-attachment-20384166">Foto: renaultgroup.com</p></div>
<h2><span>Directorul general al distribuitorului oficial Renault în Turcia. „Obiectivele noastre cheie”</span></h2>
<p>Bahaettin Tatoglu, președintele și totodată directorul general al distribuitorului oficial Renault în Turcia, a declarat că producția modelului Renault Boreal la uzina din Bursa în 2026 este așteptată să contribuie esențial la performanța vânzărilor.</p>
<p>„Pentru mine, cel mai important lucru a fost că Duster și-a recâștigat poziția de lider în decembrie, datorită noilor sale opțiuni de motorizare. Unul dintre obiectivele noastre cheie în 2026 este să atingem poziția de lider în segmentul SUV-urilor.</p>
<p>De asemenea, dorim să ne creștem cota de piață în domeniul vehiculelor comerciale ușoare pe parcursul anului. Ne-am stabilit obiectivul de 14,5% din cota de piață”, a declarat Tatoglu pentru Haberturk.</p>
<p>Specificațiile tehnice și detaliile ale noului model nu au fost deocamdată dezvăluite, însă este de așteptat ca Renault Dacia să publice informații suplimentare într-un viitor apropiat.</p>

]]></description>
    </item>
    <item>
      <title>VIDEO Un inginer a cumpărat o mașină nouă și timp de 38 de ani a abandonat-o într-un hambar. Ce a descoperit fiica lui după ce bărbatul a murit și ea a scos-o la vânzare</title>
      <link>https://www.prosport.ro/alte-sporturi/auto-moto/un-inginer-a-cumparat-o-masina-noua-si-timp-de-38-de-ani-a-abandonat-o-intr-un-hambar-ce-a-descoperit-fiica-lui-dupa-ce-barbatul-a-murit-si-ea-a-scos-o-la-vanzare-20382388</link>
      <description><![CDATA[<img src="https://www.prosport.ro//wp-content/uploads/2026/02/Un-inginer-a-cumparat-o-masina-noua-si-timp-de-38-de-ani-a-abandonat-o-intr-un-hambar.-Ce-a-descoperit-fiica-lui-dupa-ce-barbatul-a-murit-si-ea-a-scos-o-la-vanzare--1400x779.jpg"/><br/><p>Mașina unui fost inginer, cumpărată de nouă în urmă cu mai bine de 38 de ani, a ajuns vedetă în „The Late Brake Show”, după ce a sfârșit abandonată într-un hambar.</p>
<p>Fiica bărbatului a descoperit-o și a scos-o la vânzare, iar acum se încearcă restaurarea ei, însă misiunea nu va fi deloc ușoară.</p>
<h2><span>Jonny Smith, de la „The Late Brake Show”, vrea să restaureze mașina unui fost inginer, după 38 de ani în care a fost abandonată într-un hambar</span></h2>
<p>În urmă cu două săptămâni, emisiunea <span>„The Late Brake Show”</span> a venit cu un nou episod de sute de mii de vizualizări, care are în prim-plan un autoturism Citroen BX 16RS, ieșit pe porțile fabricii în 1983.</p>
<p>Mașina este una specială, deoarece e primul model de Citroen vândut sub egida Grupului PSA, însă mai sunt și alte detalii ce o fac aparte.</p>
<p>Concret, <span>i-a aparținut unui inginer</span> aeronautic renumit, fost membru al Forțelor Aeriene Regale din Marea Britanie (RAF), care a făcut parte din echipa ce a construit faimosul Thrust 2. Este vorba despre un autoturism modificat care în 1983 au doborât recordul mondial de viteză terestră.</p>
<p>Revenind la <span>exemplarul de Citroen</span> BX 16RS, acesta nu s-a consacrat ca fiind o mașină foarte rapidă, însă a fost una apreciată din punct de vedere al aspectului, motiv pentru care s-a numărat printre cele mai vândute ale brandului francez.</p>
<p>Inginerul menționat mai sus a ales să cumpere una, însă a uitat-o rapid în hambarul casei sale și nu s-a mai atins de ea. Zeci de ani mai târziu, în 2024, bărbatul a murit, iar fiica a mers pentru a face ordine în casă și a dat de mașina abandonată în hambar.</p>
<p>Aceasta a scos-o la vânzare, iar autoturismul a ajuns pe mâinile celor de la „The Late Brake Show”, care încearcă să o restaureze. Însă, misiunea nu va fi deloc una ușoară, după cum se arată pe <span>AS.com</span>.</p>
<h2><span>Starea în care se află mașina</span></h2>
<p>Potrivit spuselor fiicei, tatăl a vrut să îi lase mașina moștenire ei sau surorii. Însă, niciuna nu a izbutit să obțină permisul de conducere, astfel că autoturismul a sfârșit abandonat în hambar.</p>
<p>Jonny Smith, realizatorul „The Late Brake Show”, a mers la casa din Lincolnshire pentru a vedea stadiul în care se află mașina și a rămas șocat.</p>
<p>Așa cum era de așteptat, tabla este plină de rugină la toate colțurile și, de asemenea, urmele de umezeală încă persistă. Însă, nu asta l-a speriat pe Smith, ci excrementele care erau prezente pretutindeni, semn că modelul BX 16RS de Citroen a devenit adăpost pentru șoareci.</p>
<p>De asemenea, mașinii îi lipsește o roată, iar motorul se află într-o stare deplorabilă, drept dovadă că nici nu a pornit atunci când a fost rotită cheia în contact. Realizatorul emisiunii a încercat de mai multe ori, însă fără succes, deoarece autoturismul nu a scos niciun sunet.</p>
<p>Rămâne de văzut dacă mașina va putea fi restaurată și implicit cumpărată, fapt ce ar încânta-o maxim pe fiica fostului inginer RAF, care speră ca autoturismul să mai ruleze, măcar o dată, pe străzile din Marea Britanie.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/zs3azSaMfvE?si=Va3KRngsRVlnJoN2" title="YouTube video player" width="560"></iframe></p>

]]></description>
    </item>
  </channel>
</rss>
