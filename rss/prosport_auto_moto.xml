<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tragedie! Pilotul Dan Bodea a murit în urma accidentului din timpul Autocrossului de la Câmpulung</title>
      <link>https://www.prosport.ro/alte-sporturi/tragedie-pilotul-dan-bodea-a-murit-in-urma-accidentului-din-timpul-autocrossului-de-la-campulung-20248623</link>
      <description><![CDATA[<img src="https://www.prosport.ro//wp-content/uploads/2025/08/Tragedie-Pilotul-Dan-Bodea-a-murit-in-urma-accidentului-din-timpul-Autocrossului-de-la-Campulung.jpg"/><br/><p>FRAS a anunțat decesul pilotului Dan Bodea în urma accidentului petrecut în timpul Autocrossului de la Câmpulung.</p>
<p>Unul dintre cei mai talentați piloți de raliu din România și-a pierdut viața în timpul unei etape de concurs de la Câmpulung. Dan Bodea a fost lovit de o mașină Renault Clio. Mașina a pierdut o roată și pilotul a pierdut controlul automobilului în manșa a III-a la clasa H1.</p>
<h2><span>Campionul Autocross din 2017 a murit în urma unui accident petrecut la Câmpulung</span></h2>
<p>O tragedie a avut loc în timpul etapei a 4-a de la Campionatul Național de Rally Cross de la Câmpulung. Campionul din 2017 a avut parte de un final tragic, după ce a fost lovit de o mașină. Nu se știe exact cauza care a condus la acest incident. Mașina a părăsit partea carosabilă și după ce a parcurs aproape 100 de metri, a ajuns în apropiere de zona tehnică. Dan Bodea și încă o persoană nu s-au putut feri la timp și au fost luați pe sus.</p>
<p>Echipele medicale au intervenit imediat și victimele au fost transportate la spital. Din păcate, pentru Dan Bodea nu s-a mai putut face nimic, în timp ce a doua persoană accidentată e în afara oricărui pericol.</p>
<p>“Din păcate, viaţa lui Dan Bodea nu a mai putut fi salvată. Cea de-a doua persoană accidentată se află în afara oricărui pericol, având nevoie de îngrijiri medicale.</p>
<p>Transmiterea acestei veşti ne umple de tristeţe. Organizatorii îşi exprimă întreaga compasiune şi tot sprijinul faţă de familia, colegii şi prietenii lui Dan. Siguranţa sportivilor, echipelor şi spectatorilor rămâne prioritatea noastră, iar o anchetă este în desfăşurare pentru a stabili circumstanţele exacte ale producerii acestui eveniment.</p>
<p>Rămas bun, Dan! Amintirea ta va rămâne mereu vie pe circuitele de Autocross”, menţionează FRAS.</p>
<h2><span>Apropiații regretatului pilot au înmărmurit când au aflat cumplita veste</span></h2>
<p>Colegii și pasionații de motorsport ai cunoscutului pilot român au fost șocați de aflarea veștii. Aceștia nu își pot reveni după ce Federația Română de Automobilism Sportiv a făcut anunțul. Au fost transmise mesaje de condoleanțe pe rețelele de socializare.</p>
<p>Între timp, Poliția din cadrul secției de la Valea Mare Pravăț a deschis un dosar penal, sub supravegherea Parchetului de pe lângă Judecătoria Câmpulung pentru a stabili cu exactitate cauza accidentului care a condus la moartea lui Dan Bodea.</p>
<p>E a doua veste cumplită primită de fanii motorsport, după <span>decesul multiplului campion Mihai Leu</span>. Acesta și-a pierdut viața în urmă cu câteva săptămâni la capătul unei lupte aprigi cu cancerul.</p>

]]></description>
    </item>
    <item>
      <title>S-a vândut cel mai scump Ferrari al verii cu 26.000.000 de dolari. Ion Țiriac are acest o mașină din acest model, dar exemplarul licitat este cu adevărat unicat</title>
      <link>https://www.prosport.ro/alte-sporturi/auto-moto/s-a-vandut-cel-mai-scump-ferrari-al-verii-cu-26-000-000-de-dolari-ion-tiriac-are-acest-o-masina-din-acest-model-dar-exemplarul-licitat-este-cu-adevarat-unicat-20248498</link>
      <description><![CDATA[<img src="https://www.prosport.ro//wp-content/uploads/2025/08/S-a-vandut-cel-mai-scump-Ferrari-al-verii-cu-26.000.000-de-dolari.-Ion-Tiriac-are-acest-o-masina-din-acest-model-dar-exemplarul-licitat-este-cu-adevarat-unicat.jpg"/><br/><p>26.000.000 de dolari s-a dat în această vară pe o mașină Ferrari, în cadrul unei licitații, modelul fiind și în colecția miliardarului român Ion Țiriac.</p>
<p>Licitația a avut loc sâmbătă, dar mașina a fost transportată și expusă la Casa Ferrari pentru concursului de la Pebble Beach, care a avut loc de duminică.</p>
<h2><span>Cum s-a ajuns în situația în care un Ferarri să coste 26.000.000 de dolari</span></h2>
<p>După eveniment, compania de licitații de mașini <span>RM Sotheby’sc</span>, sediul în Ontario, canada, și sucursale în Statele Unite, Europa și Orientul Mijlociu, va coordona transportul către proprietar.</p>
<p>De obicei, la licitații se percepe și taxa de cumpărător, dar nu și pentru <span>acest Ferrari Daytona SP3 2025</span> „Fabricat la comandă”. Deși licitația a fost deschisă participanților din întreaga lume, bolidul de lux a fost construit conform specificațiilor americane.</p>
<p>Dacă este achiziționat de un cumpărător din afara Statelor Unite, responsabilitățile legate de export, import și federalizare revin noului proprietar.</p>
<p>De asemenea, dacă oferta câștigătoare este plasată de un rezident din SUA, mașina va fi livrată către un dealer Ferrari autorizat din această țară, care va completa documentația necesară și lucrările de titlu. Abia după aceea automobilul va intra în posesia proprietarului.</p>
<p>Motivul pentru care s-a ajuns în situația ca mașina să coste 26 de milioane de dolari este caritabil. Concret, bolidul a ajuns pe piață în 2021 și, inițial, producția trebuia să fie de 599 de mașini.</p>
<p>Ulterior, însă, s-a decis să se mai facă un automobil, care să fie scos la licitație, iar încasările să fie destinate Fundației Ferrari, o organizație caritabilă publică, pentru viitoare inițiative educaționale.</p>
<h2><span>Țiriac a dat 2,3 milioane de dolari pe un model Ferrari Daytona SP3</span></h2>
<p>Ferrari Daytona SP3 2025 „Fabricat la comandă” este un exemplu de piesă de finisaj special dezvoltat și construit prin programul de personalizare „Tailor Made” de la Ferrari, fiind prezentat cu un model exterior bicolor impresionant, din fibră de carbon.</p>
<p>Este prima mașină de stradă a mărcii care prezintă emblematicul logo Ferrari într-o variantă fără precedent. Interiorul este tapițat cu o țesătură inovatoare, din anvelope reciclate și cu accent pe fibră de carbon.</p>
<p>Lansată în 2018, seria Ferrari Icona oferă vehicule în producție limitată care îmbină ingineria avansată cu designul inspirat de cele mai celebre mașini de curse ale mărcii, oferite doar celor mai fideli clienți ai Ferrari.</p>
<p>Seria a debutat cu Monza SP1 și SP2. Ambele sunt modele tradiționale, inspirate de mașinile de curse Ferrari cu cockpit deschis din anii 1950, cum ar fi 166 MM și 750 Monza.</p>
<p>În ceea ce-l privește, <span>Ion Țiriac a plătit, în 2021, 2,3 milioane de euro pentru un Ferrari Daytona SP3</span>, din cele 599 existente. La even imentul de prezentare, care a avut loc la Florența, și-au mai achiziționat un bolid de lux, printre alții, Carlos Sainz și Charles Leclerc.</p>
<p>La începutul acestui an, Ferrari Fundația a ajutat la reconstrucția unui campus școlar, după incendiile devastatoare care au avut loc în California.</p>

]]></description>
    </item>
    <item>
      <title>Cu cât se vinde BMW-ul lui Gabi Torje din 2016, care are 140.000 de kilometri</title>
      <link>https://www.prosport.ro/diverse/cu-cat-se-vinde-bmw-ul-lui-gabi-torje-din-2016-care-are-140-000-de-kilometri-20248245</link>
      <description><![CDATA[<img src="https://www.prosport.ro//wp-content/uploads/2025/08/Cu-cat-se-vinde-BMW-ul-lui-Gabi-Torje-din-2016-care-are-140.000-de-kilometri-1400x783.jpg"/><br/><p>Fostul fostbalist Gabriel Torje a luat decizia să-și vândă mașina BMW din 2016, la bordul căreia a făcut 146.000 de kilometri.</p>
<p>Retras din activitate în 2024, după ce a jucat câteva meciuri la Câmpulung Muscel, Gabio Torje își vinde BMW-ul din 2016 și vrea 13.000 de euro.</p>
<h2><span>Suma de bani pe care vrea s-o încaseze Gabi Torje pe BMW-ul din 2016</span></h2>
<p>BMW xDrive este denumirea comercială pentru sistemul de tracțiune integrală prezent la diverse modele BMW din 2003. Sistemul utilizează un diferențial de ambreiaj acționat electronic pentru a varia cuplul între puntea față și cea spate.</p>
<blockquote><p>„Dacă este dinamovist înrăit, știi a cui este mașina asta. 320, X drive, cutia automată, 2016. Paket sport, jante sport, mașina este 4×4. Interior impecabil. Volanul de M, climă pe două zone, moduri de condus, senzori cu afișaj.</p></blockquote>
<blockquote cite="https://www.tiktok.com/@aautolove/video/7539183729625926934" class="tiktok-embed" data-video-id="7539183729625926934" style="max-width: 605px; min-width: 325px;">
<section>@aautolove♬ original sound – AutoLove</section>
</blockquote>
<p><script async="" src="https://www.tiktok.com/embed.js"></script></p>
<blockquote><p>Mașina are doar 146.000 de kilometri, fotbalistul a fost pe la Lazio, a fost prin Olanda, deci nu prea a avut timp să se plimbe cu ea. În spte arată foarte bine. Cred că au stat foarte multe gagici aici. 190 de cai putere. Ne-a lăsat și papuceii lui. Eu v-am zis că este fotbalist”, este anunțul de prezentare a mașinii.</p></blockquote>
<p>Aceasta nu este singura mașină pe care o deține fostul fotbalist. Torje are și un Porche, care la începutul anului 2024 <span>a fost sechestrat în vamă</span>.</p>
<p>Modelele cu sistem de vectorizare a cuplului DPC au, de asemenea, un set de angrenaje planetare pentru a supraacționa o punte sau o roată spate, după cum este necesar.</p>
<p>Înainte de <span>introducerea sistemului xDrive</span>, tracțiunea integrală era disponibilă pe mai multe modele încă din 1985, bazată pe un sistem care folosește cuplaje vâscoase.</p>
<h2><span>Cele dintâi modele BMW M care au utilizat xDrive au fost E70 X5M și E71 X6M</span></h2>
<p>Primele BMW-uri disponibile cu tracțiune integrală au fost modelele E30 325iX din 1985-1992 și E34 525iX din 1991-1996. Aceste mașini folosesc diferențiale centrale și spate având cuplaje vâscoase, pentru a varia repartizarea cuplului între roți.</p>
<p>Diferențialul central are o repartizare implicită a cuplului față – spate de 37:63, datorită angrenajului planetar.</p>
<p>Până la 80% din cuplu poate fi transferat către puntea de declanșare, utilizând forța de forfecare crescândă a fluidului siliconic din cuplajul vâscoas (datorită plăcilor canelate/fanate din interiorul unității), deoarece patinarea roților face ca o punte să rotească mai repede decât cealaltă.</p>
<p>Același principiu se aplică și diferențialului spate, variind repartizarea cuplului între roțile spate. Diferențialul față nu are funcție de blocare. Tracțiunea integrală a fost întreruptă când Seria 3 E30 și Seria 5 E34 au fost înlocuite de E36 și, respectiv, E39.</p>
<p>Primele modele BMW M care au utilizat xDrive au fost E70 X5M și E71 X6M din 2009. Primul model BMW M non-SUV care nu avea tracțiune spate a fost F90 M5 din 2017, care era disponibil doar cu xDrive.</p>
<p>În Canada, 50% din BMW-urile vândute în 2005 erau echipate cu xDrive. Din 2010, BMW Canada a încetat să mai ofere versiuni cu tracțiune spate pentru modelele disponibile cu xDrive. Singura versiune BMW Seria 6 (F12) 650i disponibilă fără xDrive în 2012 a fost cea decapotabilă.</p>

]]></description>
    </item>
    <item>
      <title>Marius Șumudică trece „dubla” fără frică! Rămas șomer, antrenorul a întors neregulamentar, în plină stradă, și și-a riscat permisul. FOTO EXCLUSIV</title>
      <link>https://www.prosport.ro/diverse/marius-sumudica-trece-dubla-fara-frica-ramas-somer-antrenorul-a-intors-neregulamentar-in-plina-strada-si-si-a-riscat-permisul-foto-exclusiv-20247773</link>
      <description><![CDATA[<img src="https://www.prosport.ro//wp-content/uploads/2025/08/Marius-Sumudica-trece-„dubla-fara-frica-Ramas-somer-antrenorul-a-intors-neregulamentar-in-plina-strada-si-si-a-riscat-permisul.-FOTO-EXCLUSIV.jpeg"/><br/><p>Marius Șumudică (54 de ani) este un „rebel” nu doar pe terenul de fotbal sau pe banca tehnică, ci și pe drumurile publice. Antrenorul nu ține cont de reguli și alege să se comporte așa cum simte în momentul respectiv, fără să aibă în vedere consecințele pe care le pot atrage acțiunile sale.</p>
<p>În urmă cu numai câteva zile, <span>ProSport</span> l-a surprins pe antrenor cum întoarce mașina cu seninătate pe linia dublă continuă, manevră interzisă.</p>
<h2><span>Marius Șumudică a întors mașina pe linia dublă continuă. Ar fi putut să își piardă permisul de conducere, manevra fiind neregulamentară</span></h2>
<p>Antrenorul Marius Șumudică, fără angajament de când s-a despărțit, la finalul sezonului trecut, de Rapid București, ar fi putut să rămână fără permisul de conducere.</p>
<p>Tehnicianul a fost surprins de <span>ProSport</span> cum își conducea mașina și, din senin, a făcut o manevră extrem de riscantă. A tras brusc de volan spre stânga și a întors, deși marcajele rutiere îi interziceau în mod evident să facă această manevră, una extrem de riscantă. Acesta nu a fost „deranjat” de vreun agent al Poliției Rutiere, astfel că și-a continuat liniștit drumul.</p>
<p>Totul s-a petrecut în urmă cu numai câteva zile, mai exact pe 12 august.</p>
<h2><span>Ce spune legea: 2 luni fără permis de conducere dacă întorci pe linia dublă continuă</span></h2>
<p>Marius Șumudică a încălcat, astfel, una dintre cele mai cunoscute legi de circulație.</p>
<p>„Se interzice depășirea vehiculelor […] când pentru efectuarea manevrei se încalcă marcajul continuu, simplu sau dublu, care desparte sensurile de mers, iar autovehiculul circulă, chiar și parțial, pe sensul opus, ori se încalcă marcajul care delimitează spațiul de interzicere”, se arată în Art. 120 (1-i) din Regulamentul de aplicare a OUG 195/2002.</p>
<p>Din fericire pentru Marius Șumudică, niciun echipaj al Poliției Rutiere nu a fost prin preajmă, astfel că Șumudică și-a putut continua drumul fără nicio grijă. Însă, dacă acesta ar fi fost surprins de un echipaj, ar fi rămas fără permisul de conducere pentru o perioadă de 60 de zile, potrivit <span>ProMotor</span>.</p>
<p>Șoferii, inclusiv Marius Șumudică, trebuie să știe că singurele excepții privind încălcarea legislației rutiere prevăd depășirea în situații bine reglementate, însă niciodată nu este permisă „călcarea” liniei continue, fie ea simplă sau dublă.</p>
<p>„Se interzice depășirea vehiculelor pe pasaje denivelate, pe poduri, sub poduri și în tuneluri. Prin excepție, pot fi depășite în aceste locuri vehiculele cu tracțiune animală, motocicletele fără ataș, mopedele și bicicletele, dacă vizibilitatea asupra drumului este asigurată pe o distanță mai mare de 20 m, iar lățimea drumului este de cel puțin 7 m”, se arată în legislație.</p>

]]></description>
    </item>
    <item>
      <title>Ce s-a întâmplat cu o mașină BYD care a fost lovită de fulger de trei ori în câteva secunde</title>
      <link>https://www.prosport.ro/alte-sporturi/auto-moto/ce-s-a-intamplat-cu-o-masina-byd-care-a-fost-lovita-de-fulger-de-trei-ori-in-cateva-secunde-20247495</link>
      <description><![CDATA[<img src="https://www.prosport.ro//wp-content/uploads/2025/08/Ce-s-a-intamplat-cu-o-masina-BYD-care-a-fost-lovita-de-fulger-de-trei-ori-in-cateva-secunde.jpg"/><br/><p>O mașină electrică BYD Song Plus a fost lovită de fulger de trei ori în câteva secunde, în timpul unei furtuni din apropierea orașului Beihai din sudul Chinei.</p>
<p>Potrivit publicației <span>CarNewsChina</span>, incidentul a fost surprins de camera de bord a unei alte mașini aflată în zonă.</p>
<h2><span>Mașina BYD lovită de fulger de trei ori, rezultate surprinzătoare la expertiză</span></h2>
<p>Imaginile surprinse de camera de bord a unei alte mașini aflată în zonă cu BYD-ul lovit de fulger de trei ori în câteva secunde au arătat un uriaș arc electric format deasupra acoperișului autoturismului.</p>
<p>În ciuda apariției arcului electric, șoferul a ieșit din mașină complet nevătămat, iar sistemul crucial „triplu electric” al vehiculului – bateria de alimentare, controlul electric și motorul – a rămas intact.</p>
<p>Potrivit rapoartelor tehnicienilor BYD, citate de CarNewsChina, în urma examinării amănunțite nu au fost semne de scurcircuit în bateria de alimentare a mașinii, nici la unitatea de control electric sau la nivelul motorului.</p>
<p>Singurele urme vizibile asupra mașinii după incident au fost două puncte distincte de lovire a fulgerului pe acoperiș, restul exteriorului fiind intact.</p>
<p>Explicația specialiștilor este dată de faptul că interiorul unei mașini cu caroserie metalică etanșă oferă un refugiu relativ sigur în cazul unui fulger datorită efectului „cuștii Faraday”. Astfel, când fulgerul lovește mașina, curentul electric este condus de-a lungul caroseriei metalice către sol, iar cei din mașină rămân în siguranță.</p>
<p>Însă, specialiștii recomandă celor care se confruntă cu o astfel de situație să mai rămână un timp în interiorul mașinii deoarece au același potențial electric ca și caroseria mașinii și ar putea exista riscul să se electrocuteze dacă încearcă să iasă imediat, fără a-i permite mașinii să se „descarce” la sol.</p>
<ul>
<li><span>Honda atacă supremația Dacia Spring! Modelul cu care vrea s-o doboare</span></li>
</ul>
<h2><span>Ce trebuie făcut dacă mașina este lovită de fulger</span></h2>
<p>În plus, șoferilor care sunt prinși în mijlocul unei furtuni, iar mașina le este lovită de fulger, protocoalele recomandă să fie oprite imediat toate dispozitivele electronice, inclusiv motorul, sistemul audio și sistemul radio, ba chiar și antenele să fie strânse, iar geamurile închise pentru a se forma un spațiu complet închis.</p>
<p>„Cu excepția cazurilor în care există un incendiu sau un pericol iminent pentru viață, ocupanții trebuie să rămână în interiorul vehicului până când activirea fulgerelor se calmează, respectând principiul de siguranță «așteptați 30 de minute după ultima descărcare electric înainte de a ieși»”, au declarat experții citați de CarNewsChina.</p>
<p>În prima jumătate a anului, BYD Song Plus a fost cea mai exportată marcă de mașini electrice din China, <span>fiind la concurență în UE cu Dacia Spring</span> și Leapmotor TO3.</p>

]]></description>
    </item>
  </channel>
</rss>
