<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Au apărut primele imagini cu Dacia Sandero Stepway! Cum arată și ce schimbări are noul model</title>
      <link>https://www.prosport.ro/alte-sporturi/auto-moto/au-aparut-primele-imagini-cu-dacia-sandero-stepway-cum-arata-si-ce-schimbari-are-noul-model-20227814</link>
      <description><![CDATA[<img src="https://www.prosport.ro/wp-content/uploads/2025/07/Au-aparut-primele-imagini-cu-Dacia-Sandero-Stepway-Cum-arata-si-ce-schimbari-are-noul-model-e1753297605193.jpg"/><br/><p>Noua Dacia Sandero Stepway a apărut pentru prima dată fără camuflaj, iubitorii acestui model luând astfel cu noul model al constructorului român.</p>
<p>Dacia Sandero Stepway a fost surprinsă în timp ce se pregătea pentru filmările spoturilor publicitare oficiale. Schimbările de design sunt evidente, iar începând cu 2026 vor fi însoțite și de un interior modernizat și motorizări mai eficiente față de modelele anterioare.</p>
<h2><span>Cum arată noua Dacia Sandero Stepway! Ce schimbări aduce noul model</span></h2>
<p>Inițial, compania intenționa să lanseze oficial noul Sandero până la finalul acestui an, însă situația s-ar putea schimba, iar lansarea ar putea avea loc chiar în lunile următoare.</p>
<p>Noul model a fost surprins complet necamuflat pe străzile din Marsilia, echipat chiar cu recuzita specifică filmărilor publicitare. Inclusiv numărul de înmatriculare este unul special, folosit doar în materialele grafice oficiale distribuite de Dacia presei.</p>
<p>Modelul prezentat este vopsit într-o nuanță strălucitoare de galben, o culoare nouă în paleta Dacia.</p>
<p>Așa cum era de așteptat, forma farurilor nu s-a schimbat, însă grafica luminoasă interioară este nouă. Acum, luminile de zi și semnalizatoarele sunt poziționate în partea superioară a farurilor.</p>
<p>Grila radiatorului a fost și ea modificată, adoptând un model cu pătrățele în locul celui cu zale. Bara de protecție este, de asemenea, complet redesenată, cu proiectoarele de ceață mutate mai sus decât până acum.</p>
<p>De asemenea, micuțul model românesc se va bucura de motorizări mai eficiente: un motor turbo de 1.2 litri, 3 cilindri, TCe, disponibil în versiuni de 140 și 155 CP, atât în variantă pe benzină, cât și în versiune cu GPL.</p>
<p>„Turnăm clipul publicitar Dacia cu o echipă grozavă. Ce provocare să oprești traficul în Marsilia pe un mare bulevard”, este mesajul care însoțește fotografiile.</p>
<p><img alt="" class="aligncenter size-full wp-image-20227836" decoding="async" fetchpriority="high" height="390" src="https://www.prosport.ro/wp-content/uploads/2025/07/dacia-sandero-stepway.jpg" width="585"/></p>
<h2><span>Dacia scrie istorie cu modelul Dacia Sandero! Cifre absolut remarcabile</span></h2>
<p>Dacia a introdus pentru prima dată modelul Sandero în 2008, iar de atunci <span>a scris istorie cu acest model</span>. De asemenea, un an mai târziu, <span>constructorul român</span> a lansat și modelul Sandero Stepway, ca o completare pentru cei care își doreau o mașină mai mare.</p>
<p>An după an, Dacia Sandero a câștigat popularitate și a reușit să devină încet dar sigur un nume iubit de toți pasionații de mașini din Europa. Chiar dacă a plecat timid la drum, Dacia a reușit să transforme modelul Sandero într-o adevărată bestie atunci când ne raportăm la vânzări.</p>
<p>De pildă, doar în anul 2024, Dacia a vândut peste 300.000 de unități Sanderi doar în Europa, ceea ce a consemnat un record absolut pentru constructorul român. A fost pentru prima dată în istorie când Dacia a depășit pragul de 300.000 într-un an.</p>
<p>Astfel, Dacia Sandero a fost cel mai vândut model în Europa anul trecut, reușind să devanseze nume uriașe de pe piață precum Renault Clio, VW Golf sau Tesla Model Y.</p>

]]></description>
    </item>
    <item>
      <title>A apărut o nouă aplicație GPS, care a intrat instant în topul descărcărilor! E noul rival pentru Waze și Google Maps</title>
      <link>https://www.prosport.ro/alte-sporturi/auto-moto/a-aparut-o-noua-aplicatie-gps-care-a-intrat-instant-in-topul-descarcarilor-e-noul-rival-pentru-waze-si-google-maps-20226815</link>
      <description><![CDATA[<img src="https://www.prosport.ro/wp-content/uploads/2025/07/A-aparut-o-noua-aplicatie-GPS-care-a-intrat-instant-in-topul-descarcarilor-E-noul-rival-pentru-Waze-si-Google-Maps-e1753206106551.jpg"/><br/><p>Waze și Google Maps, cele mai popularie aplicații din lume de GPS, au un nou rival dezvoltat de Portugalia.</p>
<p>Este vorba despre NDrive, o aplicație de navigație creată de portughezi, care a atins un nivel de popularitate uriaș în țara respectivă.</p>
<h2><span>Cine e noul rival pentru Waze și Google Maps. Ce funcții oferă</span></h2>
<p>Aplicația NDrive se poate descărca gratuit și oferă o variantă foarte dezvoltată pentru fiecare țară, nu doar pentru Portugalia.</p>
<p>Chiar dacă Google Maps și Waze domină acest domeniu, iată că NDrive se încăpățânează și vrea să intre în opțiunile utilizatorilor.</p>
<p>În 2025, Google Maps se poate mândri cu aproximativ 2 miliarde de utilizatori activi lunar în întreaga lume. De cealaltă parte, Waze are în jur de 150 de milioane de utilizatori activi lunar.</p>
<p>Cu ce se remarcă Ndrive? După descărcare, nu obligă șoferul să-și creeze un cont pentru a o folosi. De asemenea, aplicația poate fi utilizată offline și este gratuită.</p>
<p>Totuși, aplicația vine și cu un mare dezavantaj. Pentru a primi notificări despre radare sau incidente în trafic, trebuie plătită o taxă de 4,99 euro pentru fiecare serviciu.</p>
<p>Funcționarea este similară cu Google Maps sau Waze în mare parte. Utilizatorul trebuie să introducă destinația sau adresa în bara de căutare și ulterior să aleagă ruta. La fel ca și celelalte aplicații, NDrive permite adăugarea unei opriri și calculează ora estimată de sosire.</p>
<p>Mai mult, aplicația dezvoltată de portughezi este ușor de utilizat și se poate personaliza vocea navigatorului, precum și designul mașinii afișate pe hartă.</p>
<p>Rămâne de văzut dacă NDrive va deveni un nume popular în această sferă a aplicațiilor mobile sau din contră, va pierde clar duelurile cu giganții Google Maps și Waze.</p>
<h2><span>Google Maps și Waze domină pe plan mondial</span></h2>
<p>Din septembrie 1998, atunci când Google a fost fondat, <span>giganta companie americană de software</span> a scris istorie. Cele mai mari inovații din lumea internetului au fost făcute de Google, iar GPS-ul nu face excepție.</p>
<p>Atât Google Maps, cât și Waze sunt două aplicații foarte populare dezvoltate de compania cu sediul în Mountain View, California.</p>
<p>Reamintim faptul că în 2025, Google Maps a adunat 2 miliarde de utilizatori lunar, o cifră absolut astronomică. Gigantul tech domină astfel piața aplicațiilor mobile, neavând un rival care să se ridice la același nivel.</p>
<p>Apple, un alt gigant tehnologic, a încercat să le ofere utilizatorilor varianta lor de GPS, denumită Apple Maps, dar nu s-a ridicat deloc la nivelul așteptărilor. Majoritatea covărșitoare a utilizatorilor de iOS continuă să folosească atât Google Maps, cât și Waze, aplicații dezvoltate de Google, rivalul celor de la Apple.</p>

]]></description>
    </item>
    <item>
      <title>„Dadu”, noua senzație din motociclismul viteză! Are doar 15 ani și deja a primit wild-card</title>
      <link>https://www.prosport.ro/alte-sporturi/auto-moto/dadu-noua-senzatie-din-motociclismul-viteza-are-doar-15-ani-si-deja-a-primit-wild-card-20225463</link>
      <description><![CDATA[<img src="https://www.prosport.ro/wp-content/uploads/2025/07/„Dadu-noua-senzatie-din-motociclismul-viteza-Are-doar-15-ani-si-deja-a-primit-wild-card-1400x933.jpg"/><br/><p>Dumitru Dragoș (15 ani), cel căruia i se spune „Dadu”, devine pe zi ce trece un nume tot mai important în motociclismul viteză.</p>
<p>Tocmai a primit un wild card la Yamaha bLU cRU R3 World Cup, competiție organizată în cadrul WorldSBK.</p>
<h2><span>„Dadu”, noul copil minune dintr-un sport extrem de pretențios</span></h2>
<p>Pentru motorsport un wild-card este ceva deosebit! Permite unui sportiv talentat să participe, pentru o etapă, într-o competiție internațională de top, chiar dacă nu face parte din grila completă a sezonului.</p>
<p>Yamaha bLU‑cRU R3 World Cup este o competiție internațională pentru tinerii piloți de motociclism de viteză, găzduită de FIM (Federația Internațională de Motociclism) și Yamaha Motor Europe, ca parte a programului Dorna WorldSBK.</p>
<p>Înființată în 2021 ca „Yamaha R3 bLU cRU European Championship”, competiția a fost oficial ridicată la statutul de FIM World Cup în 2024, pentru a reflecta extinderea participării internaționale.</p>
<p>Este destinată tinerilor între 14 și 20 de ani, oferindu-le un traseu clar spre cursele la nivel mondial, inclusiv posibilitatea de a concura apoi în FIM Supersport 300 World Championship.</p>
<p>Acum un an, tânărul sportiv a devenit din nou campion MotoRC la clasa CFMOTO și vicecampion național la aceeași categorie. A urmat o nouă reușită – titlul de campion național la clasa SSP300, obținut cu două etape înainte de finalul sezonului.</p>
<ul>
<li>A fost pilot de motociclism, manechin și acum a ajuns să meargă desculț prin toată lumea. Fascinanta poveste a milionarului care trăiește o viață de nomad</li>
</ul>
<h2><span>Expertul Marco Agostini îl ajută la formare</span></h2>
<p>În 2023, la numai 13 ani, Dragoș a dominat clasa S300, devenind campion absolut în această categorie, obținând un timp-record pe circuit (2:06), comparativ cu 2:17 pe care îl avea la începutul sezonului</p>
<p>Este ajutat de familie și apropiați, echipa lui RT#6 și colaborarea cu experți precum Marco Agostini l-au adus la un nivel extrem de ridicat.</p>
<p>Dadu îmbină pregătirea fizică la sală cu pasiunea pentru informatică și fizică, știind că în motorsport, cunoașterea tehnică este la fel de importantă ca talentul și antrenamentul. Timpul liber îl împarte între antrenamente, ieșiri cu prietenii și studiu, menținând un echilibru care îl ajută să crească nu doar ca sportiv, ci și ca om, susțin apropiații.</p>
<p>Dragoș Dumitru reprezintă un fenomen în rampa de lansare a motorsportului românesc, un campion junior precoce care probabil va reuși să se impună cât mai repede în lumea motociclismului viteză.</p>

]]></description>
    </item>
    <item>
      <title>Marco Leu urcă pe urmele tatălui său, la Sinaia: un debut cu o încărcătură emoțională profundă</title>
      <link>https://www.prosport.ro/alte-sporturi/auto-moto/marco-leu-urca-pe-urmele-tatalui-sau-la-sinaia-un-debut-cu-o-incarcatura-emotionala-profunda-20227913</link>
      <description><![CDATA[<img src="https://www.prosport.ro/wp-content/uploads/2025/07/marco-leu-932x1400.jpeg"/><br/><p>La doar câteva săptămâni după dispariția fostului mare campion Mihai Leu, motorsportul românesc trăiește un moment cu o puternică încărcătură emoțională.</p>
<p>Fiul său, Marco Leu, a decis să-i cinstească memoria într-un mod simbolic și curajos: va urca pe traseul de la Sinaia, în cadrul etapei a cincea din Campionatul Național de Viteză în Coastă, acolo unde tatăl său a urcat pentru ultima dată pe podium, exact acum un an.</p>
<h2><span>Marco Leu, debut în Campionatul Național de Viteză în Coastă</span></h2>
<p>Tânărul pilot va deschide oficial manșele de concurs în calitate de forelighter, la volanul aceluiași Audi R8 de peste 600 de cai putere, mașina cu care Mihai Leu a concurat în ultimele două sezoane.</p>
<p>Decizia sa nu este doar una sportivă, ci profund personală, fiind un omagiu emoționant adus memoriei unui tată care a dedicat aproape trei decenii motorsportului românesc, atât ca pilot, cât și ca mentor și promotor, mai ales în Campionatul Național de Super Rally.</p>
<p>În urmă cu numai câteva zile, la Super Rally Alba Iulia, Marco a urcat pentru prima dată în mașina pilotată de tatăl său cu atât de multă pasiune, în ciuda problemelor de sănătate cu care se confrunta.</p>
<p>„Este un moment foarte emoționant pentru mine. Nu este doar o cursă, este o amintire în mișcare. Faptul că voi deschide competiția înseamnă enorm pentru mine și pentru ceea ce a reprezentat tata în acest sport”, a declarat Marco Leu înaintea startului de sâmbătă.</p>
<p>Moartea lui Mihai Leu, la începutul lunii iulie, a lăsat un gol imens în lumea sportului auto românesc. Decizia lui Marco de a urca acum pe traseu vine ca o reafirmare a legăturii profunde dintre tată și fiu și a dorinței ca moștenirea Leu să meargă mai departe, cu respect și curaj.</p>
<p>„Anul acesta voi participa la câteva etape, pentru a mă acomoda cu mașina și cu tot ceea ce înseamnă competiția. E un început. Dar da, vreau să continui ce a început tata, mai ales în Super Rally, pe partea de organizare”, a mai spus Marco.</p>
<h2><span>Evenimentul va aduna la start peste 70 de piloți</span></h2>
<p>Audi-ul R8 pe care îl va pilota este o mașină de top în competițiile de viteză în coastă, cu un comportament extrem de agresiv în regim de cursă, o alegere curajoasă pentru un tânăr aflat la început de drum. Însă tocmai această alegere vorbește despre determinarea și respectul cu care Marco abordează fiecare gest legat de memoria tatălui său.</p>
<p>Trofeul Sinaia este una dintre cele mai spectaculoase și iubite etape din calendarul Campionatului Național de Viteză în Coastă.</p>
<p>Programat în acest weekend, pe drumul emblematic care urcă spre Castelul Peleș, evenimentul va aduna la start peste 70 de piloți și sunt așteptați mii de spectator în cele două zile de competiție. În mijlocul acestei atmosfere, prezența lui Marco Leu ca pilot va fi fără îndoială unul dintre cele mai emoționante momente ale weekendului.</p>

]]></description>
    </item>
    <item>
      <title>El a fost ghinionistul etapei de Super Rally de la Alba Iulia</title>
      <link>https://www.prosport.ro/alte-sporturi/auto-moto/el-a-fost-ghinionistul-etapei-de-super-rally-de-la-alba-iulia-20226285</link>
      <description><![CDATA[<img src="https://www.prosport.ro/wp-content/uploads/2025/07/El-a-fost-ghinionistul-etapei-de-Super-Rally-de-la-Alba-Iulia-1400x933.jpeg"/><br/><p>Prima etapă din noul sezon de super rally, competiția creată de Mihai Leu în urmă cu 8 ani, a avut de toate la Alba Iulia, de la momente emoționante, până la adrenalină maximă și abandonuri.</p>
<p>Ghinionistul etapei a fost campionul en-titre de la tracțiune față, Sorin Huțanu, care a fost nevoit să abandoneze chiar înaintea manșelor de concurs, deși avea cel mai bun timp până atunci la divizia sa.</p>
<h2><span>Sorin Huțanu n-a avut noroc la etapa de super rally de la Alba Iulia</span></h2>
<p>Cu 4 victorii din 4 participări la categoria mașinilor tracțiune față cu modelul său Audi RS3 LMS, pilotul din București viza al cincilea succes consecutiv în cursa care a fost prima dintre cele 4 în 2025.</p>
<p>Aflat în Top 10 la open și pe prima poziția de la divizia 2A, cu un avans de 6 secunde față de următorul clasat după a treia manșa de antrenamente, Sorin Huțanu a fost nevoit să declare abandonul după ce la revenirea în padock s-a rupt planetara.</p>
<p>În ciuda eforturilor făcute de echipa tehnică, a fost misiune imposibilă pentru ca mașina să fie reparată într-un timp atât de scurt. A fost primul abandon al pilotului în cei doi ani de carieră la nivel înalt.</p>
<h2><span>Urmează Timișoara, noua etapă din Super Rally</span></h2>
<p>„Din păcate, apar și astfel de momente. Am sperat că putem să revenim până la manșele de concurs, dar a fost imposibil să găsim piesa lipsă atât de rapid. Nu a fost să fie cu a cincea victorie consecutivă, dar sperăm să ne revanșăm la Timișoara”, a declarat Huțanu.</p>
<p>Până la a doua etapă a sezonului de Super Rally, care va avea loc în perioada 8-9 august la Timișoara, acesta se pregătește să ia startul în weekend, la Sinaia, în cea de-a cincea rundă din Campionatul Național de Viteză în Coastă, acolo unde ocupă locul 3 în clasamentul Grupei 3 la mijlocul sezonului.</p>
<ul>
<li>„Dadu”, noua senzație din motociclismul viteză! Are doar 15 ani și deja a primit wild-card</li>
</ul>

]]></description>
    </item>
  </channel>
</rss>
