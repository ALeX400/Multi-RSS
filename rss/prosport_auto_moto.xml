<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un nou podium în Formula 4 pentru David Cosma Cristofor în Italia! Românul impresionează în continuare la debutul în această serie. SPECIAL</title>
      <link>https://www.prosport.ro/alte-sporturi/auto-moto/un-nou-podium-in-formula-4-pentru-david-cosma-cristofor-in-italia-romanul-impresioneaza-in-continuare-la-debutul-in-aceasta-serie-special-20202099</link>
      <description><![CDATA[<img src="https://www.prosport.ro/wp-content/uploads/2025/06/12-934x1400.jpeg"/><br/><p>Formula 1 se mută în weekend în Austria, pe circuitul Red Bull, iar cel mai bun pilot român de Formula 4, David Cosma Cristofor, mizează tot pe cei de la McLaren să câștige cursa.</p>
<p>David Cosma Cristofor este un tânăr pilot român de motorsport, născut pe 5 februarie 2009, originar din București, care și-a început cariera cu strălucire în karting și a făcut recent trecerea la Formula 4.</p>
<h2><span>David Cosma Cristofor își dă cu părerea despre Formula 1 din 2025</span></h2>
<p>2025 este un an crucial: continuă în F4 Middle East și participă în seria italiană F4 pentru a acumula experiență în monopost. De asememea, e foarte atent la ceea ce se întâmplă în Marele Circ.</p>
<p>„Au clar mașina cea mai bună cei de la McLaren. Vor merge tare și în weekend, sunt convins, dacă nu apar elemente neprevăzute. Apoi, cu Verstappen se vor bate la podium”, e de părere tânărul pilot.</p>
<p>„Oricât de bine s-a descurcat etapa trecută Kimi Antonelli, nu cred că mai poate bifa un nou rezultat ca ultimul, când a fost pe podium. Estimez că Piastri va rămâne lider pentru că e constant și are mașina cea mai bună”, completează David.</p>
<p>A treia etapă de Campionat Italian de Formula 4 a adus un nou rezultat notabil pentru puștiul roman, David Cosma Cristofor, elev la International School of Bucharest. Circuitul de la Monza a adunat 41 de piloți la start, iar cum dimensiunea a permis, organizatorii au stabilit ca formatul obișnuit de cursă să fie diferit de la etapa trecută, toți piloții participând acum la cele trei curse.</p>
<ul>
<li>El e românul care a impresionat în prima competiție de marcă din Formula 4! „Lecțiile lui Kimi Antonelli mi-au fost de mare folos”. SPECIAL</li>
</ul>
<h2><span>Își dorește să rămână în Top 10</span></h2>
<p>David a terminat toate cele 3 curse pe podium la categoria Rookie, clasament destinat piloților aflați la debut.</p>
<p>„Am făcut o cursă foarte bună pentru că a reușit să fiu în top 10 la general ceea ce pentru mine e remarcabil. Mi-aș dori ca și la finalul campionatului să fiu la general tot în primii 10. Locul 3 consecutiv la Rookie, în 3 curse diferite, mă motivează suplimentar pe viitor”, încheie David.</p>
<p>David Cosma Cristofor este elev la International School of Bucharest, reușind să țină echilibrul între școală și motorsport.</p>
<p>În 2021 a dominat clasa „Mini” la nivel mondial – în acel an a fost considerat „cel mai bun kartist din lume la categoria sa de vârstă”.</p>

]]></description>
    </item>
    <item>
      <title>Francezii au dat verdictul despre lovitura strategică pe care Dacia le-o dă chinezilor cu modelul Evader. Prețul va fi imbatabil</title>
      <link>https://www.prosport.ro/alte-sporturi/auto-moto/francezii-au-dat-verdictul-despre-lovitura-strategica-pe-care-dacia-le-o-da-chinezilor-cu-modelul-evader-pretul-va-fi-imbatabil-20203239</link>
      <description><![CDATA[<img src="https://www.prosport.ro/wp-content/uploads/2025/06/Francezii-au-dat-verdictul-despre-lovitura-strategica-pe-care-Dacia-le-o-da-chinezilor-cu-modelul-Evader.-Pretul-va-fi-imbatabil-1400x933.jpg"/><br/><p>Francezii de la o publicație de specialitate au scris despre lovitura strategică pe care Dacia încearcă să le-o dea chinezilor pe segmentul mașinilor electrice de buget, concepute în principal pentru a fi rulate în orașe.</p>
<p>Producătorul auto român urmează să lanseze un nou model 100% electric, ce ar putea purta numele de Evader și care va avea rolul de a prelua ștafeta succesului de la Dacia Spring.</p>
<h2><span>Ce au scris francezii despre Dacia Evader, electrica ce promite să aibă un preț de sub 15.000 de euro. Mașinile chinezilor, în pericol</span></h2>
<p>În ultimii ani, <span>Dacia s-a bucurat de un real succes pe piața auto</span>, iar raportul calitate-preț i-a determinat pe tot mai mulți cetățeni din Europa de Vest să dea o șansă producătorului român.</p>
<p>La capitolul motoare pe combustie, <span>modele ca Duster și Sandero au înregistrat</span> cifre de vânzări remarcabile, iar pe nișa electricelor, unde Dacia a debutat cu modelul Spring, statisticile au fost, de asemenea, îmbucurătoare.</p>
<p>Acum, Dacia vrea să mențină traiectoria ascendentă, iar ștafeta succesului ar putea fi predată de Spring către un nou model 100% electric.</p>
<p>Deși numele nu a fost confirmat oficial încă, se precizează că noul model va intitulat Evader. Însă, partea cea mai atractivă în ceea ce îl privește este reprezentată, așa cum era de așteptat, de preț. Potrivit francezilor de la publicația de specialitate <span>LeMag.Guedet.fr</span>, Dacia Evader ar trebui să aibă, după aplicarea ajutoarelor guvernamentale, un preț de achiziție de sub 15.000 de euro.</p>
<p>În acest context, producătorul auto român ar deveni primul din Europa care ar avea curajul să se bată cu chinezii pe segmentul destinat electricelor de buget, „considerat neprofitabil” inclusiv de un colos precum Volkswagen.</p>
<h2><span>Principalele avantaje în lupta cu producătorii din China</span></h2>
<p>Pe lângă prețul imbatabil, Dacia Evader se va bucura și de alte avantaje importante în lupta cu producătorii din China.</p>
<blockquote><p>Producția din Europa oferă garanții în ceea ce privește calitatea fabricației și, de asemenea, permite evitarea taxelor de import. Obiectivul este clar: să pună la dispoziție unul dintre cele mai accesibile vehicule electrice, fără a sacrifica autonomia sau echipamentele de bază”, mai informează sursa citată.</p></blockquote>
<p>Totuși, este de așteptat ca autonomia să nu fie punctul forte al noului model Dacia, însă acest lucru nu reprezintă o surpriză, deoarece mașina va fi concepută în principal pentru a rula în orașe.</p>
<blockquote><p>E o mașină de oraș concepută pentru a se adresa celor care prioritizează costul de achiziție și simplitatea cotidiană. Numele Evader, simbol al evadării urbane, susține dorința de a oferi o alternativă locală, credibilă, la ofensiva chineză”, se mai arată pe LeMag.Guedet.fr.</p></blockquote>
<p>Revenind la autonomie, este de așteptat ca Evader să fie echipată cu un pachet de baterii ceva mai generos față de modelul Spring. Acesta din urmă asigura o autonomie de 225 kilometri.</p>
<p>Prețul înainte de aplicarea ajutoarelor guvernamentale, destinate exclusiv autoturismelor electrice, va fi de aproximativ 18.000-19.000 de euro.</p>

]]></description>
    </item>
    <item>
      <title>Un Ferrari de un milion de euro a fost abandonat 50 de ani în deşert. Cum a ajuns să arate</title>
      <link>https://www.prosport.ro/alte-sporturi/auto-moto/un-ferrari-de-un-milion-de-euro-a-fost-abandonat-50-de-ani-in-desert-cum-a-ajuns-sa-arate-20205296</link>
      <description><![CDATA[<img src="https://www.prosport.ro/wp-content/uploads/2025/06/Un-Ferrari-de-un-milion-de-euro-a-fost-abandonat-50-de-ani-in-desert.-Cum-a-ajuns-sa-arate-1400x933.jpg"/><br/><p>Un bolid Ferrari ieșit din producție de la Maranello în 1950, cu un preț de un milion de euro, a fost abandonat timp de 50 de ani în deșert.</p>
<p>Mașina i-a aparținut lui Reg Lee Litton, un soldat american care a cumpărat-o dintr-o reprezentanță din Lausanne, Elveția.</p>
<h2><span>Cum arată un Ferrari 166 MM, cumpărat cu un milion de euro, după 50 de ani petrecuți în deșert</span></h2>
<p><span>Ferrari, una dintre cele mai iubite mărci auto din întreaga lume, inclusiv de magnatul Ion Țiriac</span>, a lansat de-a lungul istoriei o mulțime de bijuterii care au revoluționat piața, nu doar prin prisma motorului de care au beneficiat sub capotă, ci și prin felul în care au arătat.</p>
<p>Și asta pentru că designerii de la Ferrari desenează, în opinia multora, poate cel mai frumoase autoturisme.</p>
<p>Un astfel de exemplu este cel al lui Ferrari 166 MM, model a cărui producție a debutat în 1948. Decapotabilă și în două uși, cu un aspect revoluționar pentru acele vremuri, Ferrari 166 MM a ajuns rapid la inimile pasionaților, între care și un soldat american, pe nume Reg Lee Litton.</p>
<p>Staționat în Germania după încheierea celui de-Al Doilea Război Mondial, Lee Litton a vrut cu orice preț <span>să își cumpere un Ferrari</span> 166 MM și a găsit unul la o reprezentanță de mașini uzate din Lausanne, Elveția.</p>
<p>Potrivit <span>Motor.ElPais.com</span>, soldatul a cumpărat autoturismul pentru suma de 53.000 de coroane și aranjat transportul acestuia peste ocean, în Statele Unite ale Americii.</p>
<p>Ulterior, Reg Lee Litton l-a dus în deșertul din Arizona, unde își construise o casă. Conform sursei citate, ex-soldatul american s-a bucurat de mașina respectivă până când aceasta s-a stricat, după care, în loc să o repare, a preferat să o expună în curte.</p>
<p>Aparent, mașina a rămas timp de 50 de ani expusă în deșertul din Arizona, în curtea lui Reg Lee Litton, până când acesta a încetat din viață.</p>
<h2><span>Copiii au scos-o la vânzare și au dat lovitura</span></h2>
<p>Modelul deținut de Reg Lee Litton a părăsit uzina de la Maranello în 1950 și a beneficiat de un motor de doi litri în V12, care a dezvoltat 140 de cai putere.</p>
<p>Trebuie menționat și că modelul 166 MM produs de Ferrari a fost lansat în doar 25 de exemplare. În acest context, chiar și degradat de nisipul din Arizona, autoturismul lui Reg Lee Litton a avut o valoare colosală.</p>
<p>Conform sursei citate mai sus, copiii lui au scos mașina la vânzare și au primit o ofertă de 1.000.000 de dolari.</p>
<p>Înainte de a finaliza achiziția, ofertantul a dus mașina la Ferrari pentru a-i verifica istoricul și toate detaliile cu privire la autenticitatea ei. Iar surpriza a fost uriașă. Modelul respectiv a fost unul cu totul aparte, deoarece a participat la curse celebre precum Le Mans, Silverstone și Targa Florio.</p>
<p>S-a mai aflat că printre cei care au condus-o s-a regăsit și Juan Manuel Fangio, campion în Formula 1 în 1951, 1953, 1955, 1956 și 1957.</p>
<blockquote><p>Cu o astfel de istorie, prețul acestei mașini ar putea fi deosebit de mare. Nu este surprinzător că, în 2017, casa de licitații RM Sotheby’s a listat una similară pentru mai mult de 9.000.000 de euro”, au încheiat jurnaliștii de la Motor.ElPais.com.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2xNVCLhgCpw?si=HI907Fal0H_F5gWJ" title="YouTube video player" width="560"></iframe></p>

]]></description>
    </item>
    <item>
      <title>Dacia face mutarea prin care mai câștigă un continent. Intră la prețul acesta cu Duster pe piața unde vrea să devină rapid regină</title>
      <link>https://www.prosport.ro/alte-sporturi/auto-moto/dacia-face-mutarea-prin-care-mai-castiga-un-continent-intra-la-pretul-acesta-cu-duster-pe-piata-unde-vrea-sa-devina-rapid-regina-20201763</link>
      <description><![CDATA[<img src="https://www.prosport.ro/wp-content/uploads/2025/06/Dacia-face-mutarea-prin-care-mai-castiga-un-continent.-Intra-la-pretul-acesta-cu-Duster-pe-piata-unde-vrea-sa-devina-rapid-regina-1400x788.webp"/><br/><p>Dacia dă o nouă lovitură pe piața auto și ajunge cu Duster în îndepărtata Australia, model ce va fi comandat începând cu luna viitoare.</p>
<p>Cu un preț estimativ de 17.000 de euro, Dacia Duster a putea deveni rapid cel mai popular SUV și la Antipozi, după ce a cucerit piața europeană.</p>
<h2><span>Dacia, mutarea de senzație pe piața auto mondială. Duster 3 vrea să cucerească și Australia</span></h2>
<p>Producătorul auto Dacia dă o nouă lovitură pe piața de profil și ajunge cu Duster pe alt continent, tocmai în Australia, modelul urmând a fi comandat începând cu luna iulie, scrie <span>profit.ro</span>.</p>
<p><span>Cu un preț estimat la 30.000 de dolari australieni</span>, echivalent a 17.000 de euro, Dacia Duster 3 are toate șansele să ajungă rapid cel mai popular SUV și la Antipozi, după ce a cucerit piața de pe „Bătrânul Continent”.</p>
<p>Renault va prelua astfel importul și distribuția, sub siglă proprie, așa cum face în America de Sud și, de curând, în Turcia. Noul Duster va ajunge oficial la dealerii din Australia luna viitoare, toto atunci putând fi plasate și comenzile.</p>
<p><img alt="" class="size-large wp-image-20182916" decoding="async" fetchpriority="high" height="943" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Dacia-Duster-1-1400x943.webp" srcset="https://www.prosport.ro/wp-content/uploads/2025/05/Dacia-Duster-1-1400x943.webp 1400w, https://www.prosport.ro/wp-content/uploads/2025/05/Dacia-Duster-1-768x517.webp 768w, https://www.prosport.ro/wp-content/uploads/2025/05/Dacia-Duster-1-1536x1034.webp 1536w, https://www.prosport.ro/wp-content/uploads/2025/05/Dacia-Duster-1.webp 2000w" width="1400"/></p>
<h2><span>Australienii exultă. „Rivalizează cu crossovere precum Skoda Kamiq și Suzuki Vitara”</span></h2>
<p>Australienii abia așteaptă Duster 3, model care, spune presa auto de la Antipozi, <span>rivalizează cu alte SUV-uri similare</span>, de la competitori cunoscuți, ca Skoda Kamiq și Suzuki Vitara.</p>
<p>Directorul general al Renault Australia crede că, inițial, se va primi un număr limitat de mașini Dacia, și asta din cauza cererii mari din Europa, urmând ca, anul viitor, livrările să crească exponențial.</p>
<p>„Mașinile Dacia sunt la câteva săptămâni distanță de Australia. Duster, un SUV mic, similar ca dimensiuni cu un Subaru Crosstrek, este vândut în Europa sub marca românească low-cost Dacia, a Renault.</p>
<p>Mult așteptatul Duster 2025 nu urmează să intre în showroom-urile locale decât luna viitoare, dar probabil că acest lucru nu îi va împiedica pe locuitorii din Sydney să observe două vehicule de omologare care circulă prin oraș și regiunea înconjurătoare în următoarele săptămâni</p>
<p>Vândut în Europa sub marca Dacia, o marcă atentă la costuri a Renault, Duster, construit în România, este un SUV mic care rivalizează cu crossovere precum Skoda Kamiq și Suzuki Vitara”, scrie presa australiană.</p>
<p>„Cererea pentru acest vehicul în Europa este foarte mare, așa că Australia va primi o alocare inițială limitată, înainte ca livrările să crească anul viitor. Spre deosebire de multe alte vehicule din segmentul SUV-urilor mici, Duster are un nivel autentic de abilități off-road pentru cei care vor să scape din jungla urbană”, a declarat Glen Sealey, directorul general al Renault Australia.</p>
<p> </p>

]]></description>
    </item>
    <item>
      <title>Ce s-a întâmplat la prima competiție oficială de drift desfășurată integral pe timp de noapte. Cum s-a desemnat câștigătorul</title>
      <link>https://www.prosport.ro/alte-sporturi/auto-moto/ce-s-a-intamplat-la-prima-competitie-oficiala-de-drift-desfasurata-integral-pe-timp-de-noapte-cum-s-a-desemnat-castigatorul-20200885</link>
      <description><![CDATA[<img src="https://www.prosport.ro/wp-content/uploads/2025/06/Ce-s-a-intamplat-la-prima-etapa-de-drift-desfasurata-integral-noaptea-1400x934.jpg"/><br/><p>La etapa a doua a Campionatului Național de Drift din România, desfășurată pe traseul de la Târgu Mureș, Claudiu Adam a demonstrat din nou că este unul dintre piloții de top ai scenei de drift românești. După o sesiune de calificări solidă, Claudiu s-a clasat pe locul cinci, pregătindu-se pentru battle-urile pline de adrenalină.</p>
<p>În Top 16, Claudiu a beneficiat de un by-run, calificându-se direct în Top 8, unde l-a întâlnit pe Edy Niță, un adversar redutabil. Cu o prestație solidă, Claudiu a trecut mai departe în Top 4, acolo unde a avut un duel spectaculos cu Naty Drift Girl. Cu un stil precis și foarte tehnic, Claudiu și-a adjudecat victoria și a avansat în finala mare a competiției.</p>
<h2><span>A fost nevoie de „One More Time” pentru a se desemna câștigătorul</span></h2>
<p>Finala a fost una de referință, în fața unui public numeros și entuziast. Adversarul său a fost nimeni altul decât Gabi Imre Jr., un alt nume mare din <span>driftul autohton</span>. Cei doi au oferit un battle electrizant, care a necesitat un „One More Time” pentru a decide câștigătorul. Deși Claudiu a arătat consistență în fiecare tură, în urma deliberării juriului, Gabi Imre Jr. a fost desemnat câștigătorul etapei.</p>
<p>Claudiu Adam mulțumește sponsorilor care îi sunt alături în acest sezon și echipei sale dedicate, formată din tatăl său, Valentin Droască, Piki, Cătălin Ioniță, Lucian Papa și Claudiu Pătrașcu, cei care contribuie esențial la fiecare succes. Cu această performanță, Claudiu își consolidează poziția în clasamentul general și promite să revină și mai puternic la următoarea etapă.</p>
<h2><span>„Prima competiție oficială de drift desfășurată complet în regim nocturn”</span></h2>
<p>„Într-o atmosferă electrizantă, în fața a mii de spectatori, Gabi Imre Jr, campionul național absolut en-titre, l-a învins în battle-ul final pe Claudiu Adam, campionul din 2022, după un duel intens și echilibrat, dar în care stilul precis și agresiv al câștigătorului a făcut diferența. Pe locul al treilea s-a clasat Roman Zelinsky, care a învins-o în finala mică pe Natalia Iocsak. Evenimentul organizat de RoDrift a marcat o premieră absolută în motorsportul românesc: prima competiție oficială de drift desfășurată complet în regim nocturn”, arată organizatorii.</p>
<p>70 de piloți din șase țări (România, Bulgaria, Ucraina, Ungaria, Republica Moldova și Norvegia) au fost la etapa a doua din sezonul 2025. Au fost nume ca Sorin Ene, Mikloș Laszlo, Cătălin Trifan, dar și <span>tinere speranțe ale driftului european</span>.</p>
<p>„Evenimentul de la Transilvania Motor Ring nu doar că a stabilit un nou standard pentru competițiile auto din România, dar a demonstrat că driftul poate fi un veritabil magnet de spectatori și o punte între sportul de performanță și spectacolul pur”, mai spun organizatorii.</p>

]]></description>
    </item>
  </channel>
</rss>
