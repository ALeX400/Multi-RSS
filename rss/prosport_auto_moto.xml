<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Despărțirea anului! A părăsit-o pe una dintre cele mai frumoase femei: „Sunt singur”</title>
      <link>https://www.prosport.ro/diverse/despartirea-anului-a-parasit-o-pe-una-dintre-cele-mai-frumoase-femei-sunt-singur-20385773</link>
      <description><![CDATA[<img src="https://www.prosport.ro//wp-content/uploads/2026/02/Despartirea-anului-A-parasit-o-pe-una-dintre-cele-mai-frumoase-femei-„Sunt-singur-1400x933.jpg"/><br/><p>Actrița portugheză Margarida Corceiro (23 de ani) și pilotul de Formula 1 britanic Lando Norris (26 de ani) sunt protagoniști în despărțirea anului.</p>
<p>Jurnaliștii de la faimosul tabloid The Sun au aflat despre separarea celor doi, care la finalul lui 2025 formau încă un cuplu.</p>
<h2><span>Lando Norris și Margarida Corceiro s-au despărțit. Campionul din Formula 1 i-a comunicat vestea lui Carlos Sainz</span></h2>
<p>Lando Norris, campionul sezonului 2025 din Formula 1, cu McLaren, a atras atenția camerelor de filmat la testele recente din Bahrain.</p>
<p><span>Lando Norris forma un cuplu cu actrița portugheză Margarida Corceiro</span> din 2023, la scurt timp după aceasta s-a despărțit de la fel de cunoscutul conațional Joao Felix, fost fotbalist la Benfica, Atletico, Chelsea, Barcelona și AC Milan și actual al saudiților de la Al-Nassr.</p>
<p>În decembrie 2025, în pragul sărbătorilor de iarnă, <span>campionul mondial Norris și iubita Corceiro erau încă un cuplu</span>. Însă, în februarie 2026, doar câteva luni mai târziu, situația dintre cei doi s-a schimbat radical. În timpul testelor de la Bahrain, premergătoare sezonului 2026 din Formula 1, Lando Norris a fost întrebat de Carlos Sainz, pilot din echipa Williams Racing, dacă „este totul în regulă între el și Margarida”. În replică, așa cum s-a putut vedea în mai multe clipuri devenite virale în mediul online, Lando Norris a transmis:</p>
<p>„Nu. Sunt singur”, a replicat britanicul.</p>
<p>Vizibil surprins, Sainz a întrebat: „Serios?!”. Norris i-a răspuns afirmativ și ulterior a preferat să schimbe subiectul.</p>
<p>Separarea a fost confirmată și de jurnaliștii de la faimosul tabloid <span>The Sun</span>:</p>
<p>„Campionul mondial de Formula 1, Lando Norris, s-a despărțit de iubita sa, modelul Margarida Corceiro, poate dezvălui The Sun”, informează britanicii.</p>
<h2><span>Au smuls câteva reacții</span></h2>
<p>În continuare, pentru a-și întări dezvăluirea, cei de la The Sun au prezentat câteva declarații oferite de o sursă cu legături în anturajul fostului cuplu Norris-Corceiro.</p>
<p>„Existau ceva semne care indicau separarea de ceva vreme. Au început să se distanțeze după triumful său din sezonul trecut. Însă, da, cel mai importat indiciu a venit la Bahrain, când el și echipa sau au continuat testele înainte de noul sezon. Lando a organizat o petrecere pentru a le mulțumi tuturor celor care i-au fost alături de la început și care au contribuit, într-o măsură mai mică sau mai mare, la titlul câștigat de el. Și cu toții au fost prezenți într-o fotografie de grup. Singura care nu a apărut a fost Margarida. Bineînțeles că asta a dat tonul speculațiilor”, se arată pe The Sun.</p>
<p>Tabloidul britanic l-a contactat și pe purtătorul de cuvânt al lui Lando Norris, însă acesta „a refuzat să comenteze” subiectul.</p>
<p>Margarida Corceiro a ajuns în atenția publicului larg și pentru o relație pe care a avut-o cu Joao Felix, internațional portughez cu 11 goluri și 50 de meciuri bifate în tricoul primei reprezentative de fotbal.</p>

]]></description>
    </item>
    <item>
      <title>Au rămas mască după ce au văzut ce scrie pe TIR-ul olteanului şi ce imagini apar pe prelată</title>
      <link>https://www.prosport.ro/fotbal-intern/superliga/au-ramas-masca-dupa-ce-au-vazut-ce-scrie-pe-tir-ul-olteanului-si-ce-imagini-apar-pe-prelata-20386828</link>
      <description><![CDATA[<img src="https://www.prosport.ro//wp-content/uploads/2026/02/Au-ramas-masca-dupa-ce-au-vazut-ce-scrie-pe-TIR-ul-olteanului-si-ce-imagini-apar-pe-prelata-1400x1050.jpg"/><br/><p>Cei de la Univeristatea Craiova au rămas mască după ce au văzut ce scrie pe TIR-ul unul suporter oltean și ce imagini apar pe prelată.</p>
<p>În consecință, au preluat câteva imagini cu opera de artă și le-au distribuit pe pagina de Instagram a clubului, alături de un mesaj de apreciere.</p>
<h2><span>„O mare inimă albastră pentru ideea acestui suporter”. TIR-ul unui oltean a ajuns pe pagina de Instagram a Universității Craiova</span></h2>
<p><span>Universitatea Craiova se poate desprinde în fruntea clasamentului</span> la finalul rundei 28, dacă o învinge în deplasare pe Unirea Slobozia, însă până la ora fluierului de start, care e programat duminică, 22 februarie, de la ora 20:00, <span>oltenii au ținut să îl aplaude public pe unul dintre suporterii echipei</span>.</p>
<p>Este vorba despre un șofer de TIR, care și-a modificat „casa”, implicit locul în care petrece aproape cel mai mult timp, în cinstea Universității Craiova.</p>
<p>Concret, fanul oltean a vopsit atât capul tractor, cât și cadrul în culorile reprezentative clubului din Bănie finanțat de Mihai Rotaru.</p>
<p>Pe de altă parte, pe capul tractor a adăugat sigla reprezentativă Universității Craiova și doi lei furioși, de asemenea asociați clubului alb-albastru.</p>
<p>Aceleași detalii au fost puse și pe cadru, însă aici apare și mesajul:</p>
<p>„Universitatea Craiova &amp; Gilly Trans. Împreună în Europa”, scrie pe remorca tirului, unde sunt expuse și toate trofeele din palmaresul clubului oltean.</p>
<p>Universitatea Craiova a distribuit imaginile cu opera de artă și a scris pe <span>pagina de Instagram</span>:</p>
<p>„O mare inimă albastră la postare pentru ideea acestui suporter!”, au transmis oltenii.</p>
<p>În nici 24 de ore, postarea a strâns aproape 3.500 de aprecieri și zeci de comentarii, majoritatea cu inimi albastre, din partea suporterilor olteni.</p>
<h2><span>Fanii Universității Craiova sunt cunoscuți ca fiind fanatici</span></h2>
<p>În urmă cu ceva ani, Mihai Bobonete, un cunoscut actor și practicant de stand-up din România, și-a manifestat și el dragostea pentru Universitatea Craiova printr-un gest similar.</p>
<p>Deținător al unui Ford Mustang cu motor de 4.000 cmc pe atunci, Bobonete l-a vopsit în culorile Universității Craiova, iar pe bord a așezat un fular reprezentativ clubului.</p>
<p>Mașina lui Mihai Bobonete devenise virală la finalul deceniului trecut, iar actorul intenționa să o dea cadou unui jucător de la Craiova în eventualitatea în care favoriții săi ar fi cucerit titlul:</p>
<p>„Chiar mă gândeam să o fac cadou unui jucator de la Craiova, dacă am lua titlul anul ăsta. I-as da-o unuia ca Mateiu sau Bancu, dacă ar sta în gheata lui campionatul! Uite, Pigliacelli este un fotbalist care ar merita mașina. I-aș da cheile, fără dar și poate!”, spunea Mihai Bobonete, în 2019.</p>
<p>În cele din urmă, „Bobiță” din Las Fierbinți a vândut mașina:</p>
<p>„Am visat încă din adolescență un automobil puternic, „muscle car” adevărat, și când am avut ocazia și posibilitatea să cumpăr unul, nu am stat pe gânduri. Așa am devenit proprietar de Ford Mustang. Este un monstru cu motor de 4.000 cmc, cu peste 300 de căluți sub capotă. Dar l-am vândut după doar doi ani. (n.r. – De ce l-a vândut?) Pentru că a venit Victor Pițurcă antrenor la Craiova și detest personajul, pentru că statul cere 5.200 de lei impozit pe o astfel de mașină și nu este normal… Mai vrei motive? Pentru că avea un consum de 20 de litri la suta de kilometri, pentru că pe șosele noastre sunt încă turbați care atunci când te văd într-o astfel de mașină vor să facă și ei raliuri cu Dacia Logan și nu se dau la o parte de pe banda de viteză, că „na”, nu îl faci tu pe el cu „rahatul” tău de mașină, pentru că aveam nevoie de piese USA… doar din USA. Și tot așa…”, Mihai Bobonete, potrivit <span>AutoTestMagazin.ro</span>.</p>

]]></description>
    </item>
    <item>
      <title>Panică la Dacia. Francezii au scris despre cifrele îngrozitoare: – 41% la Duster în Europa!</title>
      <link>https://www.prosport.ro/alte-sporturi/auto-moto/panica-la-dacia-francezii-au-scris-despre-cifrele-ingrozitoare-41-la-duster-in-europa-20388488</link>
      <description><![CDATA[<img src="https://www.prosport.ro//wp-content/uploads/2025/09/duster-1400x809.jpg"/><br/><p><span>Presa franceză a analizat primele date de vânzări din 2026 și vorbește despre o scădere semnificativă pentru Dacia Duster pe piața europeană. </span></p>
<p><span>În ianuarie, modelul a înregistrat un minus de 41% față de aceeași lună a anului trecut, într-un context în care piața auto europeană a scăzut cu doar 3,6%.</span></p>
<h2><span>Presa franceză a scris despre scăderea celor de la Dacia </span></h2>
<p><span>Concret, potrivit cifrelor Dataforce citate în Franța, <span>Duster s-a vândut</span> în 8.842 de unități în ianuarie 2026, comparativ cu 14.973 de exemplare în ianuarie 2025. Diferența este considerabilă și a atras rapid atenția analiștilor din presa franceză. </span><span>În Franța, una dintre piețele tradițional puternice pentru Dacia, Duster a coborât până pe locul 15 în clasamentul înmatriculărilor, după ce anul trecut terminase în Top 10.</span></p>
<p><span>Unul dintre factorii invocați de jurnaliști este lansarea noului Dacia Bigster, care pare să fi atras o parte dintre clienții interesați anterior de Duster. În aceeași lună, Bigster a ajuns la 6.063 unități vândute în Europa și urcă rapid în segmentul său.</span></p>
<p><span>Situația nu se oprește la Duster. Dacia Jogger a înregistrat o scădere de 51% în ianuarie, iar Dacia Sandero a coborât cu 44%, până la 11.376 de unități. Per total, vânzările Dacia în Europa au fost mai mici cu aproximativ 35% în prima lună a anului, potrivit datelor analizate de presa franceză.</span></p>
<p><span>Analiștii francezi spun că ianuarie este o lună atipică pentru industria auto, influențată de livrări, stocuri dar și generațiile mașinilor.  </span><span>Un alt element menționat este creșterea prețurilor. În ultimii cinci ani, modelele Dacia s-au scumpit semnificativ, ceea ce schimbă profilul cumpărătorului, dar și nivelul așteptărilor.</span></p>
<h2 id="chapter-0"><span>Noul Dacia Duster hibrid cu GPL și 4×4 electric promite o autonomie record </span></h2>
<p><span><span>Dacia Duster Hybrid-G 150 4×4 </span>a fost prezentat oficial în cadrul Salonului Auto Europa, iar publicațiile din Franța îl descriu drept unul dintre cele mai îndrăznețe proiecte din istoria recentă a mărcii.</span></p>
<p><span>Noua variantă aduce o abordare tehnică inedită în zona SUV-urilor compacte, mizând pe o arhitectură mecanică diferită de tot ce a oferit până acum producătorul. </span><span>SUV-ul integrează tracțiune integrală, propulsie electrică și un sistem bi-fuel care funcționează atât pe benzină, cât și pe GPL. În anumite condiții de rulare, modelul poate merge exclusiv electric, contribuind la reducerea consumului și la o eficiență energetică superioară.</span></p>
<p><span>Unul dintre cele mai importante atuuri este autonomia totală, care poate ajunge până la 1.500 km atunci când ambele rezervoare sunt pline.</span></p>

]]></description>
    </item>
    <item>
      <title>Spaniolii au văzut mașina și au dat verdictul: „Un avion la preț de Dacia!”</title>
      <link>https://www.prosport.ro/alte-sporturi/auto-moto/spaniolii-au-vazut-masina-si-au-dat-verdictul-un-avion-la-pret-de-dacia-20390324</link>
      <description><![CDATA[<img src="https://www.prosport.ro//wp-content/uploads/2026/02/Spaniolii-au-vazut-masina-si-au-dat-verdictul-„Un-avion-la-pret-de-Dacia.webp"/><br/><p>Spaniolii de la publicația de specialitate Diario Motor au văzut mașina pe care nemții au lansat-o pentru piața chineză și au comparat-o imediat cu Dacia.</p>
<p>Nu este vorba despre o comparație făcută cu rea intenție, ci din contră. Autoturismul a preluat prețul aproape imbatabil oferit de Dacia, dar a pus la dispoziție cele mai noi tehnologii.</p>
<h2><span>Spaniolii au comparat mașina Audi E5 Sportback, lansată pe piața chineză, cu Dacia! Ce i-a determinat să facă asta</span></h2>
<p>Piața chineză a devenit foarte importantă pentru producătorii auto din Europa și inclusiv <span>Dacia vrea să dea lovitura acolo, cu un model electric al cărui preț să fie de sub 15.000 de euro</span>.</p>
<p>Până atunci, nemții de la Audi le-au luat-o în față și au ieșit la interval în Asia cu modelul E5 Sportback. Lansarea a fost comentată și de jurnaliștii de la <span>Diario Motor,</span> iar <span>spaniolii, care sunt renumiți ca fiind fani ai brandului Dacia</span>, au adus numele producătorului român în discuție.</p>
<p>Motivul? Dacia s-a consacrat pe piața auto cu prețuri imbatabile, iar Audi E5 Sportsback, care va fi vândut pe piața chineză, va prelua din strategia producătorului român.</p>
<p>„Prețul avionului Audi, care concurează cu Tesla și Xiaomi, a scăzut: acum are un preț similar cu cel al unei Dacia”, au titrat cei de la Diario Motor.</p>
<p>Suma? „Este un preț de neimaginat aici, în Europa”, au completat spaniolii, care au dezvăluit că după ultima reducere la care va contribui guvernul chinez, de 30.000 yuani, un exemplar de Audi E5 Sportback va putea fi cumpărat cu aproximativ 25.400 de euro.</p>
<p>„Războiul brutal al prețurilor de acolo a determinat grupul SAIC Audi să ofere reduceri la sedanul său spectaculos, transformându-l într-o adevărată afacere”, mai notează sursa citată.</p>
<h2><span>10.000 de comenzi în 30 de minute</span></h2>
<p>Imediat după aplicarea reducerii, chinezii s-au înghesuit să comande superbitatea produsă de Audi. Spaniolii au aflat că în primele 30 de minute de la anunțarea promoției, pentru E5 Sportback s-au înregistrat nu mai puțin de 10.000 de comenzi noi.</p>
<p>„Clienții pot alege finanțare cu dobândă 0% timp de 5 ani. Audi E5 Spotback e un produs adaptat special clientului chinez: plin de tehnologie, la un preț competitiv, spațios și cu finisaje de înaltă calitate. Toate acestea sunt, desigur, însoțite de performanțe puternice”, au mai informat spaniolii.</p>
<p>Platforma mașinii utilizează baterii cu o capacitate totală de 800 de volți, care asigură o autonomie de până la 773 kilometri. Cât despre putere, cel mai forțos model pus la dispoziție de Audi dezvoltă 787 cai putere și atinge suta de kilometri la oră în puțin peste 3 secunde.</p>
<p>„O adevărată rachetă care costă de aproape patru ori mai puțin decât un Audi cu performanțe similare în această parte a lumii (n.r. – Europa)”, completază spaniolii.</p>
<p>Rămâne de văzut cât de bine se va vinde Audi E5 Sportback în Asia, însă conform aceleiași surse, a câștigat deja premiul „Mașina Anului 2026 în China”.</p>

]]></description>
    </item>
    <item>
      <title>Ce înseamnă semnul verde de circulație pe care șoferii români îl văd tot mai des pe drumurile din Vest</title>
      <link>https://www.prosport.ro/alte-sporturi/auto-moto/ce-inseamna-semnul-verde-de-circulatie-pe-care-soferii-romani-il-vad-tot-mai-des-pe-drumurile-din-vest-20390844</link>
      <description><![CDATA[<img src="https://www.prosport.ro//wp-content/uploads/2026/02/Ce-inseamna-semnul-verde-de-circulatie-pe-care-soferii-romani-il-vad-tot-mai-des-pe-drumurile-din-Vest-1400x825.jpg"/><br/><p>Semnul verde de circulație pe care șoferii români îl văd tot mai des pe drumurile din Vest are o însemnătate importantă în contextul în care numărul accidentelor rutiere se menține în continuare unul ridicat la nivelul Uniunii Europene. Deși seamănă cu semnul de limitare a vitezei, cel nou, cu cerc verde, nu reprezintă vreo obligație, ci are mai mult un rol preventiv.</p>
<p>Media anuală în blocul comunitar este de 45 de decese în urma accidentelor rutiere, dar România ocupă primul loc în acest clasament, cu aproape 75% față de medie. În plus, principala cauză a accidentelor rutiere din România este nerespectatarea vitezei legale, notează <span>Mediafax</span>, citând date ale Poliției Române. Viteza excesivă este urmată de indisciplina pietonilor și neacordarea priorității de trecere vehiculelor.</p>
<h2><span>Ce înseamnă semnul verde de circulație pe care șoferii români îl văd tot mai des pe drumurile din Vest</span></h2>
<p>Șoferii români care circulă pe drumurile din Vest s-au întâlnit tot mai des cu un semn verde de circulație, acesta fiind amplasat în zone în care este indicată o limitare a vitezei, locuri precum în apropierea școlilor, a spitalelor, a parcurilor sau a locurilor de joacă, ori în pe anumite tronsoane de drum unde există un risc crescut. În plus, scopul acestor noi semne de circulație, care seamănă cu cele clasice pentru limitatea vitezei, dar este înlocuită culoarea roșie cu cea verde, nu este sancționarea șoferilor, ci prevenția. Iar verdele s-a dovedit a avea o influență psihologică mai mare asupra șoferilor, notează <span>sportal.blic.rs.</span></p>
<p>Astfel, noile semne indică o recomandare în locul unei interdicții, iar mesajul este mai puțin represiv și mai degrabă unul preventiv.</p>
<p>În plus, depășirea vitezei de pe semnul verde nu atrage automat o amendă, dar este o recomandare care ar trebui luată în serios, având în vedere că <span>viteza excesivă este principala cauză a accidentelor rutiere</span>.</p>
<p>Noile semne de circulație au fost deja adoptate în mai multe țări din Uniunea Europeană, precum și în Marea Britanie.</p>
<h2><span>Care sunt cele mai sigure drumuri din Europa</span></h2>
<p>La nivelul Uniunii Europene, <span>numărul deceselor în urma accidentelor rutiere se menține ridicat</span>, deși a fost înregistrată o scădere în ultimul deceniu, de la 24.358 de decese pe an în 2015 la 19.940 de decese în 2024, potrivit site-ului oficial al <span>Parlamentului European</span>. Numărul deceselor a avut o scădere bruscă în 2020, pe fondul resticțiilor de circulație din timpul pandemiei,  în 2021 și 2022 acesta a crescut, însă nu la nivelurile dinaintea pandemiei.</p>
<p>Cele mai sigure drumuri sunt cele din Suedia (20 de morți la un milion de locuitori) și Danemarca (24 de decese la un milion de locuitori), în timp România a raportat cea mai mare rată a deceselor rutiere (78 de decese la un milion de locuitori).</p>
<ul>
<li>Conform datelor oficiale, media europeană a deceselor în urma accidentelor rutiere este de 45 de morți la un milion de locuitori.</li>
</ul>

]]></description>
    </item>
  </channel>
</rss>
