<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vecinii bogătașului au rămas uluiți când și-au dat seama că milionarul are, de fapt, trei mașini Aston Martin identice. De ce au crezut ani de zile că e una singură</title>
      <link>https://www.prosport.ro/alte-sporturi/auto-moto/vecinii-bogatasului-au-ramas-uluiti-cand-si-au-dat-seama-ca-milionarul-are-de-fapt-trei-masini-aston-martin-identice-de-ce-au-crezut-ani-de-zile-ca-e-una-singura-20175963</link>
      <description><![CDATA[<img src="https://www.prosport.ro/wp-content/uploads/2025/05/Vecinii-bogatasului-au-ramas-uluiti-cand-si-au-dat-seama-ca-milionarul-are-de-fapt-trei-masini-Aston-Martin-identice.-De-ce-au-crezut-ani-de-zile-ca-e-una-singura-.jpg"/><br/><p>Un milionar german pasionat de mașini a cumpărat un Aston Martin V8 și, de-a lungul timpului, a devenit atât de „îndrăgostit” de mașina lui, încât a considerat că trebuie să-și mai cumpere încă două mașini identice.</p>
<p>Acest lucru i-a bulversat pe vecinii bogătașului neamț, care au crezut ani de zile că acesta este proprietarul unei singure mașini.</p>
<h2><span>Vecinii bogătașului au rămas fără cuvinte când și-au dat seama că milionarul are trei mașini Aston Martin identice</span></h2>
<p>Un magnat german înnebunit de mașini și-a achiziționat cu ani în urmă un Aston Martin V8. Fermecat de-a dreptul de bolidul său, acesta a decis să-și cumpere încă două mașini identice.</p>
<p>Acest lucru i-a uluit pe vecinii bogătașului neamț, care au crezut în toată această perioadă că acesta că bogătașul a avut mereu aceeași mașină, potrivit <span>marca.com</span>.</p>
<p>Vecinii nu au știut că acesta era un <span>model Aston Martin </span>V8 din anii 1990, produs în doar 101 unități, dintre care doar 30 au avut volanul pe stânga.</p>
<p>Numai că acest nu a avut o singură mașină, ci trei. Identice! Aceeași culoare pe dinăuntru și pe dinafară și cu plăcuțe de înmatriculare foarte asemănătoare, încât doar cei foarte, foarte buni observatori ar fi putut să-și dea seama că nu conduce aceeași mașină.</p>
<h2><span>Identice, dar totuși diferite. Cum este posibil</span></h2>
<p>Neamțul, îndrăgostit nebunește de mașina lui, căuta modele asemănătoare din curiozitate, așa că în 2016 a descoperit un alt autovehicul identic, cu volanul în stânga, ca al lui, și aceleași culori la interior și la exterior. Nu era la două străzi distanță, ci în Japonia. Mai mult decât atât, avea doar 8.000 km la bord.</p>
<p>Curând a început să ia în considerare ideea de a o cumpăra și a o vinde pe prima. Numai că modelul V8 era o mașină necunoscută pentru marea majoritate a oamenilor, așa că vânzarea primei sale mașini nu a fost ușoară. Așa că a decis că era mai bine să le păstreze pe amândouă.</p>
<p>Șase ani mai târziu, în 2022, a găsit un al bolid, identic cu ale sale din garaj, și <span>nu a putut să se abțină să nu o achiziționeze </span>și pe aceasta. Acest lucru l-a ajutat să realizeze că, deși par identice, faptul că sunt construite manual le face să fie diferite unele de altele.</p>
<p>„Fiecare mașină are o oglindă retrovizoare ușor diferită. Același lucru este valabil și pentru mânerele ușilor și comenzile scaunelor și chiar și unele elemente de sub capotă. Echipa din spatele lor a încercat în mod constant să îmbunătățească mașinile, în ciuda faptului că se confruntă cu constrângeri financiare la fiecare pas”, spune bogătașul neamț.</p>
<p>Pentru a-și exprima admirația pentru acest model, germanul a lansat pentru prima dată fotografii în care și-a reunit cele trei modele.</p>
<p> </p>
<p> </p>
<p> </p>

]]></description>
    </item>
    <item>
      <title>Tesla a luat decizia şi cumpără înapoi Cybertruck-uri. Un bărbat a primit oferta: a pierdut 35.000 de dolari după 9656 de kilometri parcurşi, la maşina care nouă l-a costat 100.000 de dolari</title>
      <link>https://www.prosport.ro/alte-sporturi/auto-moto/tesla-a-luat-decizia-si-cumpara-inapoi-cybertruck-uri-un-barbat-a-primit-oferta-a-pierdut-35-000-de-dolari-dupa-9656-de-kilometri-parcursi-la-masina-care-noua-l-a-costat-100-000-de-dolari-20174668</link>
      <description><![CDATA[<img src="https://www.prosport.ro/wp-content/uploads/2025/05/Tesla-a-luat-decizia-si-cumpara-inapoi-Cybertruck-uri.-Un-barbat-a-primit-oferta-1400x933.jpg"/><br/><p>Tesla, până nu demult cea mai prolifică societate atunci când vine vorba despre vânzarea de autoturisme electrice, a luat decizia și cumpără înapoi Cybertruck-uri.</p>
<p>Colosul de peste 3 tone care promitea să revoluționeze piața auto se devalorizează alarmant de repede. Un bărbat a primit oferta din partea companiei și a aflat că a pierdut 35.000 de dolari după doar 9656 de kilometri parcurşi.</p>
<h2><span>Este Tesla aproape de un colaps? Mai nou, compania lui Elon Musk cumpără înapoi Cybertruck-uri</span></h2>
<p><span>Tesla s-a prăbușit</span> în materie de vânzări de autoturisme electrice, iar în presa internațională s-a vehiculat că însuși rolul lui Elon Musk în cadrul companiei ar fi pus sub semnul întrebării.</p>
<p>Societăți rivale, cu BYD Auto, din China, în pole-position, au preluat ștafeta de la americani și au vânzări uriașe în prezent, deoarece izbutesc să ofere un raport calitate-preț mult mai competitiv.</p>
<p>În plus, în timp ce <span>Tesla s-a dus în cap</span>, o întreagă divizie din cadrul companiei ar fi fost pusă pe stop. Este vorba despre diviza responsabilă cu construcția Cybertruck-ului, colosul de 3 tone care are un aspect futuristic și care până nu demult promitea să revoluționeze piața auto.</p>
<p>După succesul avut imediat după lansare, datorită ineditului, Cybertruck a început să atragă tot mai puțin atenția potențialilor cumpărători. Iar <span>Torquenews.com</span> susțin că Tesla nu doar că a oprit producția acestui model, ci ar fi luat decizia de a cumpăra înapoi Cybertruck-uri. Evident, nu la prețul inițial, ci la unul de actualitate. Iar astfel au ieșit la iveală noi detalii șocante.</p>
<p>Un bărbat a primit o ofertă din partea societății americane și a aflat cu stupefacție că modelul său de Cybertruck s-a devalorizat alarmant de mult, după doar 9656 kilometri parcurși. Dacă în momentul în care și-a luat mașina a plătit pe ea 100.000 de dolari, Tesla s-a oferit acum să i-o răscumpere pentru doar 65.000 de dolari, informează sursa citată mai sus.</p>
<h2><span>Scădere de 35% într-un singur an</span></h2>
<p>Aceeași sursă susține că mașina are doar un an vechime, astfel că în ultimele 12 luni a suferit o scădere a valorii de 35%.</p>
<blockquote><p>Cu alte cuvinte, Cybertruck-ul s-a depreciat cu peste 5.6 dolari pentru fiecare milă (n.r. – o milă are puțin peste 1.6 kilometri) parcursă de proprietar. Acest nivel de depreciere i-ar frustra pe majoritatea oamenilor”, se arată pe Torquenews.com.</p></blockquote>
<p>În prezent, modelul de Tesla Cybertruck încă poate fi comandat pe <span>site-ul producătorului</span>. Cel mai ieftin exemplar are un preț de pornire de 62.490 dolari. O variantă imediat superioară poate fi comandată la 72.490 dolari, iar modelul exclusivist, denumit Cyberbeast, pleacă de la 99.990 de dolari.</p>

]]></description>
    </item>
    <item>
      <title>Și-a pus Cybertruck-ul pe modul cruise la 132 km/h, dar poliția l-a oprit și i-a dat amendă pentru că ar fi avut, de fapt, 143 km/h. Cum a fost posibil așa ceva</title>
      <link>https://www.prosport.ro/alte-sporturi/si-a-pus-cybertruck-ul-pe-modul-cruise-la-132-km-h-dar-politia-l-a-oprit-si-i-a-dat-amenda-pentru-ca-ar-fi-avut-de-fapt-143-km-h-cum-a-fost-posibil-asa-ceva-20175948</link>
      <description><![CDATA[<img src="https://www.prosport.ro/wp-content/uploads/2025/05/Si-a-pus-Cybertruck-ul-pe-modul-cruise-la-132-kmh-dar-politia-l-a-oprit-si-i-a-dat-amenda-pentru-ca-ar-fi-avut-de-fapt-143-kmh.-Cum-a-fost-posibil-asa-ceva.jpg"/><br/><p>Controversatul Cybertruck aproape că l-a costat permisul de conducere pe un bărbat, după ce poliția l-a amendat că ar fi avut o viteză mai mare decât cea setată pe modul cruise.</p>
<p>Pe un grup de Facebook al proprietarilor de mașini Cybertruck a apărut povestea unui bărbat care riscă să își piardă permisul fiindcă a depășit limita legală de pe drumurile din Georgia. Brantley May crede că poliția l-a oprit pe nedrept pentru depășirea vitezei deoarece a setat pe modul cruise la 132 km/h pentru a fi sigur că nu depășește viteza maximă admisă de 137 km/h. Totuși, când a fost oprit de poliție, i s-a precizat că avea 143 km/h.</p>
<h2><span>Amendat pentru „super-viteză” pe nedrept în Georgia: „Risc să-mi pierd permisul”</span></h2>
<p>Pe o autostradă rurală din Georgia a avut loc o întâmplare rară. Radarul a surprins eronat o mașină conducând cu o viteză peste limita admisă, iar șoferul riscă să își piardă permisul.</p>
<p>Brantley May a postat pe <span>rețelele de socializare</span> un mesaj în care și-a spus povestea. Circula cu o mașină Tesla Cybertruck pe o autostradă din Georgia acolo unde limita maximă admisă e de 137 km/h. A setat modul cruise la 132 km/h, o opțiune de pilot automat care menține viteza constantă, ceea ce face imposibilă depășirea vitezei legale.</p>
<p>O mașină de poliție circula în fața lui și i-a dat prioritate să depășească, după care a pornit semnalele acustice și l-a tras pe dreapta. Ofițerul de poliție i-a transmis bărbatului că circula cu 143 km/h, adică cu 11 km/h mai mult decât setase în modul cruise. Viteza precizată de ofițer e considerată ca fiind „super-viteză”, astfel că amenda este una foarte mare. Bărbatul riscă să își piardă permisul, dar și să fie arestat, potrivit regulilor din Georgia.</p>
<blockquote><p>„Conduceam prin Georgia și acest ofițer mi-a dat o amendă pentru că mergeam cu 143 km/h, dar mergeam cu aceeași viteză ca el. Voi arăta înregistrarea de pe camera de bord. Mașina Poliției de Stat frânează și încetinește pentru a ieși de pe banda de depășire. M-am gândit, ok, e amabil, eliberând banda. Eu aveam pilotul automat activat la 132 km/h. Îmi mențineam viteza constantă, nu am accelerat sau încetinit.</p>
<p> </p>
<p>Imediat după, ofițerul a pornit luminile și m-a tras pe dreapta. Ofițerul vine la geamul meu și îmi spune că mergeam cu 143 km/h, și că orice peste 137 km/h în Georgia este considerat ‘super-viteză’. I-am spus că eram pe pilot automat, la 132 km/h, și am fost sincer, dar el a spus că nu, mergeam cu 143. A explicat că amenda pentru ‘super-viteză’ înseamnă o taxă suplimentară pentru viteză excesivă. Dacă nu plătesc, mi se suspendă permisul și va fi emis un mandat de arestare. Așa că am zis, wow, bine…”</p></blockquote>
<h2><span>Brantley May a calculat viteza folosind camera de bord: Poliția a greșit</span></h2>
<p>Bărbatul a văzut că ceva e în neregulă și a decis să folosească înregistrarea video din mașină pentru a calcula viteza. După ce a făcut calculele, a constatat că circulase cu viteza corectă, cea de 132 km/h.</p>
<p>Acum e nevoit să meargă înapoi în Georgia pentru a-și prezenta cazul. În cazul în care nu are câștig de cauză și nu plătește amenda, îi va fi suspendat permisul și se va emite un mandat de arestare.</p>
<p>Amenda pentru „super-viteză” în Georgia este de 200 de dolari plus amenda de 150 de dolari fiindcă a depășit cu 19 km/h viteza legală pentru autostrăzile rurale.</p>

]]></description>
    </item>
    <item>
      <title>Dacia Sandero i-a uimit pe britanicii. Ce au scris englezii despre cea mai ieftină mașină din regat</title>
      <link>https://www.prosport.ro/diverse/dacia-sandero-i-a-uimit-pe-britanicii-ce-au-scris-englezii-despre-cea-mai-ieftina-masina-din-regat-20172552</link>
      <description><![CDATA[<img src="https://www.prosport.ro/wp-content/uploads/2025/05/Dacia-Sandero-i-a-uimit-pe-britanicii.-Ce-au-scris-englezii-despre-cea-mai-ieftina-masina-din-regat-1400x774.jpeg"/><br/><p>Dacia Sandero face furori în străinătate și poate concura de pe o poziție destul de bună cu alte automobile, fiind o mașină accesibilă, ca preț, dar și ușor de condus, chiar și de către persoanele care nu sunt familiarizate cu multitudinea de aplicații ale automobilelor moderne.</p>
<p>Jamie Edkins, editor la <span>CarWow</span>, a testat timp de o săptămână cel mai nou model de Dacia Sandero, care are un preț de pornire de 14.700 de lire sterline – cea mai ieftină mașină din Marea Britanie.</p>
<p>Edkins s-a arătat foarte încântat de experiență și afirmă că principalul motiv care l-a dus la această concluzie este „simplitatea pură” a Daciei Sandero.</p>
<p>Anul trecut, <span>Dacia Sandero a fost cea mai populară mașină din Europa</span>, cu peste 140.000 de exemplare vândute în primele șase luni ale lui 2024.</p>
<h2><span>„O gură de aer proaspăt”, au scris britanicii despre Dacia Sandero</span></h2>
<p>Dacia Sandero pe care a testat-o Edkins a fost un model Journey cu specificații de top, cu cutie de viteze automată și o vopsea metalizată, are un preț puțin mai ridicat, ajungând la aproape 19.000 de lire sterline, dar totuși mai mic decât prețul unui Renault Clio sau Vauzhall Corsa.</p>
<p>Edkins a afirmat că nu se aștepta ca trecerea de la mașina sa electrică, de 340 CP, la Dacia Sandero, un model de numai 90 CP, să fie una atât de ușoară, ba mai mult, chiar s-a îndrăgostit de modelul testat.</p>
<p>„Cred că principalul motiv pentru care m-am îndrăgostit de această Dacia este simplitatea pură. Nu vreau să devin «bătrânul care țipă la nori», dar de ce sunt atât de multe mașini moderne atât de complicate? Atât de multe modele noi pe care le testez necesită un cont sau o aplicațe pentru a accesa anumite funcții? Iar ID7-ul meu mă obligă să mă scufund în ecranul tactil doar pentru a muta gurile de aerisire departe de mâinile mele.</p>
<p>Urcarea în Sandero a fost o gură de aer proaspăt. Primiți un mic ecran tactil decent cu Apple CarPlay și Android Auto, butoane fizice de control al climatizării și un buton simplu, clar etichetat, pentru a dezactiva bipurile de avertizare enervante, dar obligatorii din punct de vedere legal. Este tot ceea ce ai nevoie și nimic mai mult”, a spus Edkins pentru CarWow.</p>
<h2><span>Dacia Sandero, preț mic, dar fără rabat la calitate</span></h2>
<p>Potrivit lui Edkins, prețul mic pe care îl are Dacia Sandero nu înseamnă că producătorul a făcut rabat de la calitate.</p>
<p>„Interiorul nu reflectă cu adevărat prețul său scăzut. Desigur, nu este împodobit cu piele sau alte materiale elgante, dar totul pare foarte bine asamblat. Toate comutatoarele se simt bine, indicatoarele având un sunet deosebit de satisfăcător atunci când le acționezi, iar materialul de pe planșa de bord ridică frumos lucrurile.</p>
<p>Este cel mai bine descris ca fiind ieftin, dar în niciun caz fragil – și este plăcut să vezi o mașină de buget care nu pretinde să fie altceva decât atât”, a mai spus Edkins, adăugând că se aștepta la o „corvoadă” trecând de la mașina sa, un Volkswagen ID.7 full electric.</p>
<p>De asemenea, Edkins a subliniat două aspecte foarte importante, mai ales prin oraș, unde traficul este de cele mai multe ori foarte aglomerat, acela al vizibilității, pe care o consideră ca fiind excelentă, respectiv al comenzilor ușoare care permit realizarea de manevre strânse cu destul de multă ușurință.</p>
<p>„Acum, nu totul a fost perfect cu această mică Dacia, principala mea nemulțumire fiind cutia de viteze automată CVT. Se simte un pic șubredă în traficul stop-start, iar un hatchback cu putere mică ca acesta este, după părerea mea, mai potrivit pentru o cutie de viteze manuală pentru a profita la maximum de fiecare cal putere disponibil”, a mai spus Edkins, care recomandă acest model celor care doresc „o mașină mică, accesibilă, fermecătoare și ușor de condus”.</p>
<p><span>Campioana de la US Open 2021, Emma Răducanu a fost una dintre persoanele publice care nu a ezitat să se afișeze la volanul unei Dacia Sandero</span>, chiar dacă în 2022 devenise imaginea brandului Porsche.</p>
<p>FOTO: captura YouTube @ CarWow</p>

]]></description>
    </item>
    <item>
      <title>DACIA, lovită chiar din interiorul Renault! Un model al francezilor a depăşit-o în topul celor mai vândute maşini din Europa</title>
      <link>https://www.prosport.ro/alte-sporturi/auto-moto/dacia-lovita-chiar-din-interiorul-renault-un-model-al-francezilor-a-depasit-o-in-topul-celor-mai-vandute-masini-din-europa-20178262</link>
      <description><![CDATA[<img src="https://www.prosport.ro/wp-content/uploads/2025/05/DACIA-lovita-chiar-din-interiorul-Renault-Un-model-al-francezilor-a-depasit-o-in-topul-celor-mai-vandute-masini-din-Europa.jpg"/><br/><p>Renault domină topul vânzărilor din Europa, dar nu cu un model Dacia. Pentru prima dată în acest an, Dacia Sandero a fost detronată de un alt model al francezilor.</p>
<p>În acest an, topul vânzărilor a fost dominat de cei de la Dacia. Surprinzător, Dacia Sandero a cedat prima poziție în vânzările din Europa în fața unui alt model care împarte aceeași platformă a francezilor, Renault Clio.</p>
<h2><span>Dacia Sandero, depășită pentru prima dată în acest an în topul vânzărilor din Europa</span></h2>
<p>Modelul de la Dacia produs în România și Maroc a suferit o scădere a vânzărilor cu 28% în luna aprilie. Este o scădere destul de mare, cel mai probabil și din cauza anunțului francezilor de la Renault cu privire la lansarea unui model facelift al modelului Sandero, care va fi echipa cu motoare noi și o cutie automată.</p>
<p>Renault Clio a preluat șefia în topul vânzărilor din Europa pe luna aprilie, relatează <span>profit.ro</span>. Diferența de vânzări dintre cele două modele ale aceluiași producător este foarte mică. Renault Clio a vândut cu 400 de mașini mai mult față de Dacia Sandero.</p>
<p>Podiumul e completat de un alt rival al celor două modele pe același segment de gamă. E vorba de Peugeot 208, model vândut în 16.529 de exemplare. Deși cei de la Peugeot au suferit o scădere a vânzărilor cu 6%, au reușit să se mențină în fața celor de la Volkswagen, al cărui SUV se situează pe locul 4, cu o creștere a vânzărilor de 32%.</p>
<p>Segmentul electric și plug-in hybrid câștigă tot mai mult teren și pe piața europeană. Totalul vânzărilor din Europa a fost de 1.07 milioane de autoturisme. Mărcile chinezești „prind aripi” pe piața europeană, dublându-și vânzările de la 26.000 la peste 54.000 de vehicule.</p>
<p>Modelul Sandero, cea mai populară mașină din Europa în 2024, <span>a fost testată</span> de Jamie Edkins, editor la <span>CarWow. </span><span>Acesta a avut ocazia să vadă la treabă, timp de o săptămână, cea mai ieftină mașină aflată la vânzare pe teritorul Marii Britanii și a avut numai cuvinte de laudă.</span></p>
<p>„Cred că principalul motiv pentru care m-am îndrăgostit de această Dacia este simplitatea pură. Nu vreau să devin «bătrânul care țipă la nori», dar de ce sunt atât de multe mașini moderne atât de complicate? Atât de multe modele noi pe care le testez necesită un cont sau o aplicație pentru a accesa anumite funcții? Iar ID7-ul meu mă obligă să mă scufund în ecranul tactil doar pentru a muta gurile de aerisire departe de mâinile mele.</p>
<p>Urcarea în Sandero a fost o gură de aer proaspăt. Primiți un mic ecran tactil decent cu Apple CarPlay și Android Auto, butoane fizice de control al climatizării și un buton simplu, clar etichetat, pentru a dezactiva bipurile de avertizare enervante, dar obligatorii din punct de vedere legal. Este tot ceea ce ai nevoie și nimic mai mult”, a spus Edkins pentru CarWow.</p>
<h2><span>Dacia, cel mai valoros brand românesc</span></h2>
<p>Gigantul de la Mioveni, cu acționariat francez,<span> ocupă primul loc</span> și în clasamentul celor mai bine cotate branduri românești. Deși a suferit o scădere de 5% a valorii de brand, Dacia e cotată la 1.1 miliarde de euro, potrivit raportului de la Brand Finance.</p>
<p>Singurul brand românesc de mașini a devansat și în 2025 branduri de renume precum eMAG, Banca Transilvania sau Dedeman.</p>

]]></description>
    </item>
  </channel>
</rss>
