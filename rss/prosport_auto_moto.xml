<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jelena Ostapenko, într-o situație ridicolă după ce și-a cumpărat un Porsche de 200.000 de euro! Ce gest a făcut fosta rivală a Simonei Halep. FOTO</title>
      <link>https://www.prosport.ro/alte-sporturi/tenis/jelena-ostapenko-nu-se-dezminte-gestul-fostei-rivale-a-simonei-halep-dupa-ce-si-a-cumparat-un-porsche-de-200-000-de-euro-foto-20329121</link>
      <description><![CDATA[<img src="https://www.prosport.ro//wp-content/uploads/2025/11/Gestul-Jelenei-Ostapenko-dupa-ce-si-a-luat-un-nou-Porsche.jpg"/><br/><p>Jelena Ostapenko (28 de ani), una dintre rivalele importante ale Simonei Halep (34 de ani), pe vremea când românca făcea senzație în circuitul WTA, se află din nou în centrul atenției.</p>
<p>Jelena Ostapenko stârnește numeroase controverse nu doar pe terenul de tenis, ci și atunci când se află în vacanță! Ultima ispravă a campioanei din Letonia este elocventă.</p>
<p>Ostapenko, cea care a cucerit turneul de Grand Slam de la Roland Garros 2017, chiar după o finală cu <span>românca Simona Halep</span>, scor 4-6, 6-4, 6-3, și-a cumpărat un Porsche nou-nouț, dar ce a urmat i-a contrariat pe fani.</p>
<h2><span>Jelena Ostapenko i-a contrariat pe fani după ce și-a cumpărat un Porsche de 200.000 de euro</span></h2>
<p>Jelena Ostapenko a făcut vâlvă în mediul online, după ce a postat pe Instagram că și-a cumpărat un nou Porsche, marca 911 Targa 4 GTS, în valoare de 200.000 de euro.</p>
<p>La scurt timp, pe contul ei secundar, Jelena a scos la vânzare cutii de depozitare folosite, la prețul de cinci euro bucata, contrastul dintre cele două postări fiind de-a dreptul hilar.</p>
<p>Spre amuzamentul fanilor, fosta rivală a Simonei Halep <span>comercializează diverse obiecte second hand</span>, inclusiv mostre de parfum folosite, haine sau aspiratoare.</p>
<h2><span>„Dimineața își ridică noul Porsche, după-amiaza este ocupată să vândă cutii folosite”</span></h2>
<p>În contextul în care pe contul ei principal de Instagram, Ostapenko a dezvăluit că și-a cumpărat un Porsche luxos, iar pe celălalt cont a scos din nou la vânzare obiecte folosite, letona a fost ironizată din nou:</p>
<p>„Jelena Ostapenko: Dimineața își ridică noul Porsche. După-amiaza este ocupată să vândă cutii de depozitare folosite cu 5 euro”, au glumit internauții, conform publicației <span>Tennis World USA</span>.</p>
<p>Jelena Ostapenko a strâns o sumă impresionantă din premiile la turnee în toată cariera: 18,7 milioane de dolari. Nici sumele încasate de Jelena în 2025 nu au trecut neobservate, aceasta acumulând 2,23 milioane de dolari. Ostapenko a încheiat sezonul cu o semifinală disputată la Turneul Campioanelor, în proba de dublu, alături de Su-Wei Hsieh din Taipei.</p>

]]></description>
    </item>
    <item>
      <title>Ion Țiriac are un rival pe măsură. Cine e afaceristul care a cumpărat cel mai scump Lamborghini, de 100.000.000 de euro</title>
      <link>https://www.prosport.ro/alte-sporturi/auto-moto/ion-tiriac-are-un-rival-pe-masura-cine-e-afaceristul-care-a-cumparat-cel-mai-scump-lamborghini-de-100-000-000-de-euro-20333105</link>
      <description><![CDATA[<img src="https://www.prosport.ro//wp-content/uploads/2025/11/Ion-Tiriac-are-un-rival-pe-masura.-Cine-e-afaceristul-care-a-cumparat-cel-mai-scump-Lamborghini-de-100.000.000-de-euro-1-1400x788.jpg"/><br/><p>Un miliardar, cu afaceri în industria alimentară, a plătit 100 de milioane de euro pentru singurul Lamborghini Egoista, monopostul care a fost prezentat în 2013.</p>
<p>Pasiunea elvețian Albert Spiess pentru mașinile Lamborghini a început în 1979, când și-a cumpărat varianta Countach LP400 S.</p>
<h2><span>Singurul Lamborghini Egoista fabricat vreodată, și care ani de zile a stat în muzeul mărcii, aparține rivalului lui Ion Țiriac</span></h2>
<p>Cetățeanul elvețian Albert Spiess este un colecționar discret care apreciază doar <span>cele mai exclusiviste și rare Lamborghini</span>. Se pare că a achiziționat cea mai scumpă mașină din istoria mărcii.</p>
<p>Încă din 1979, când a cumpărat său Lamborghini Countach LP400 S, omul de afaceri elvețian <span>Albert Spiess</span> și-a investit o parte din averea făcută în industria alimentară într-un vis obsesiv: să cumpere cele mai rare Lamborghini de pe planetă.</p>
<p>Spre deosebire de acesta, Ion Țiriac are în colecție 400 de vehicule istorie, inclusiv 13 Rolls Royce Phantom sau două <span>două mașini Porsche, care costă împreună 1,5 milioane de euro</span>.</p>
<p>Această ambiție l-a determinat să construiască una dintre cele mai importante colecții din lume, despre care nu vorbise niciodată public.</p>
<p>Relația lui Spiess cu marca italiană a început cu Countach LP400 S din 1979, o mașină pe care a cumpărat-o și care a marcat un punct de cotitură în viața sa. Achiziția l-a determinat să ia în considerare să dedice mai puțin timp afacerii de familie și mai mult construirii unei colecții de Lamborghini rare.</p>
<p>La scurt timp, a adăugat un Lamborghini Miura SV și un Lamborghini Silhouette în garajul său, completând un trio de legende înainte de a se aventura în domeniul edițiilor exclusive.</p>
<p>Această căutare a rarităților a fost dublată de evoluția mărcii către așa-numitele modele cu puține exemplare: mașini lansate în serii limitate, în versiuni coupé și roadster, concepute pentru a satisface clienți foarte speciali care nu sunt mulțumiți de un Lamborghini „normal”.</p>
<h2><span>Una dintre cele doar 21 de mașini Reventón a ajuns la Albert Spiess</span></h2>
<p><span>Primul exemplar modern Lamborghini</span> a fost Reventón (2007), un model creat de echipa internă de design a mărcii ca un pas suplimentar către agresivitatea estetică. Panourile caroseriei din fibră de carbon, stilul inspirat de avioanele de vânătoare și echipamentele exclusive l-au transformat într-o adevărată raritate.</p>
<p>S-au fabricat doar 21 de mașini. Una a rămas în muzeul firmei, alta a ajuns la Spiess, iar celelate 19 la diferiți clienți.</p>
<p>De atunci, producătorul auto italian a lansat mai multe serii în ediție limitată: Lamborghini Sesto Elemento (2010), Lamborghini Veneno (2013), Lamborghini Centenario (2017), Lamborghini Sián (2019) și Lamborghini Countach LPI 800-4 (2021). Spiess a cumpărat câte unul din fiecare, iar colecția este la un nivel de neatins pentru majoritatea pasionaților.</p>
<h2><span>Cea mai dragă mașină a lui Albert Spiess este Sesto Elemento</span></h2>
<p>Când vorbește despre fiecare achiziție, Spiess dezvăluie o emoție care depășește simpla ambiție. A cumpărat Reventón Roadster pentru design și pentru că reprezenta fundamentul estetic și tehnic al motoarelor V12 de serie, care aveau să ducă la Lamborghini Aventador, scrie <span>Marca</span>.</p>
<p>Favoritul său, Sesto Elemento, l-a sedus prin ușurința sa extraordinară și caracteristicile tehnice, inclusiv fibra de carbon structurală. Veneno Roadster, spune el, „este ca o navă spațială cu un design extraordinar”.</p>
<p>Centenario „a fost creat datorită entuziasmului pe care l-am simțit deținând o mașină atât de extraordinar de rară și unică”. Și apoi au apărut Sián Roadster, căruia nu i-a putut rezista „pentru că a fost primul cu un sistem de propulsie hibrid” și Countach LPI 800-4, pe care l-a cumpărat „ pentru a sărbători primul prototip Countach”.</p>
<p><span>Conceptul Lamborghini cu ediții limitate</span>, adesea experimentale, servesc drept terenuri de testare estetică și tehnică. Designul, materialele și tehnologiile lor devin un laborator pentru inovație. Caroseria din fibră de carbon de la Reventón, utilizarea extensivă a compozitelor ușoare la Sesto Elemento și soluțiile aerodinamice și de șasiu monococă de la Veneno au anticipat evoluțiile viitoare în producția de serie.</p>
<h2><span>Albert Spiess se emoționează de fiecare dată</span></h2>
<p>Dincolo de cifre, pentru Spiess fiecare mașină este o poveste, o pagină albă în care converg designul, ingineria și emoția. Colecția sa nu este doar un catalog, ci o galerie de repere care <span>documentează evoluția Lamborghini</span>, deoarece fiecare exemplar reprezintă o limită depășită.</p>
<p>Spiess spune că motivația sa nu este statutul social, ci pasiunea, admirația față de design și inginerie și entuziasmul pe care îl simte de fiecare dată când apasă piciorul pe accelerație.</p>
<p>„De fiecare dată când cumpăr o mașină, sunt la fel de entuziasmat ca prima dată, când mi-am cumpărat primul Countach”, a recunoscut el.</p>
<p>Unul dintre cele mai frapante episoade din legătura sa cu aceste mașini este zvonul că ar fi plătit 100 de milioane de euro pentru singurul Lamborghini Egoista, monopostul prezentat în 2013 și depozitat ani de zile în muzeul mărcii. Spiess nu a confirmat, dar nici nu a infirmat informația.</p>

]]></description>
    </item>
    <item>
      <title>Dacia a devenit Regina Spaniei. Vânzări record pentru marca românească</title>
      <link>https://www.prosport.ro/alte-sporturi/auto-moto/dacia-a-devenit-regina-spaniei-vanzari-record-pentru-marca-romaneasca-20333201</link>
      <description><![CDATA[<img src="https://www.prosport.ro//wp-content/uploads/2025/11/Dacia-a-devenit-Regina-Spaniei.-Vanzari-record-pentru-marca-romaneasca-e1764531159745.jpg"/><br/><p>Dacia domină piața de autoturisme noi din Spania, reușind să stabilească vânzări record pentru modelul Sandero.</p>
<p>Nu este niciun secret că brandul românesc este din ce în ce mai popular în Europa, iar Spania nu face excepție.</p>
<h2><span>Dacia a devenit Regina Spaniei. Vânzări record pentru marca românească</span></h2>
<p>Vânzările de autoturisme pe gaz sunt în plină expansiune în Spania, crescând cu 77% în primele zece luni ale anului și ajungând la aproape 50.000 de unități, adică 4,36% din piață.</p>
<p>Interesant este faptul că deși autoritățile sugerează constant folosirea mașinilor electrice, tot mai mulți cumpărători aleg vehicule pe GPL, iar Dacia este una dintre alegerile cele mai sigure</p>
<p>Concret, Renault, împreună cu Dacia, domină categoric acest segment, reprezentând 96% din înscrierile la nivel național. Dacia conduce detașat, cu peste 33.000 de maşini vândute, iar modelul Sandero este principalul motor al acestei creșteri, cu peste 27.000 de unități vândute și o cotă de piață de aproape 57%.</p>
<p>Succesul său se datorează prețului accesibil, dar și fiabilității bune dovedite de modelul brandului românesc.</p>
<p>Pe locurile următoare se află Renault Clio și Captur, ambele înregistrând creșteri spectaculoase ale vânzărilor. Dacia completează topul 5 cu modelele Duster și Jogger.</p>
<p>În timp ce grupul francez rămâne lider absolut, apar și competitori noi, printre care marca chineză EVO, dar și Skoda, potrivit presei din Spania.</p>
<h2><span>Dacia Duster Extreme 4×4 e mașina pe care englezii au ales s-o folosească în operațiunile de salvar</span></h2>
<p><span>Dacia Duster Extreme 4×4 prinde tot mai multă popularitate în Europa</span>, având în vedere prețul acesteia, dar și costurile de întreținere.</p>
<p>Modelul Dacia Duster Extreme 4×4 este modelul ales de englezii de la Community First Responders, o organizație din Regatul Unit al Marii Britanii și Irlandei de Nord care asigură primul ajutor în cazuri de urgență.</p>
<p>În acest an, voluntarii au intervenit deja la peste 70 de apeluri de urgență, depășind numărul de intervenții din anul precedent.</p>
<p>Interesant este faptul că recent, echipa a primit un Dacia Duster Extreme 4×4, care a înlocuit vechiul vehicul folosit timp de zece ani. Modelul de la Dacia a fost ales datorită fiabilității, tracțiunii integrale performante și costurilor de întreținere reduse. Factorul financiar este un aspect esențial, deoarece echipa nu primește finanțare guvernamentală regulată și se bazează pe donații.</p>
<p>„Dacia este mândră de implicarea modelului Duster într-o misiune cu adevărat importantă: salvarea de vieți omenești. Vehiculul este folosit pentru a transporta membrii organizației Community First Responders către zone greu accesibile, unde acești voluntari ajung primii la locul unor urgențe medicale, în minutele critice dinaintea sosirii ambulanței”, au notat jurnaliștii greci de la motori.gr.</p>

]]></description>
    </item>
    <item>
      <title>Sârbii scriu despre mașina Bugatti de peste 2.500.000 de euro a lui Michael Schumacher care a ajuns la un cumpărător secret din România</title>
      <link>https://www.prosport.ro/alte-sporturi/auto-moto/sarbii-scriu-despre-masina-bugatti-de-peste-2-500-000-de-euro-a-lui-michael-schumacher-care-a-ajuns-la-un-cumparator-secret-din-romania-20333281</link>
      <description><![CDATA[<img src="https://www.prosport.ro//wp-content/uploads/2025/11/Sarbii-scriu-despre-masina-Bugatti-de-peste-2.500.000-de-euro-a-lui-Michael-Schumacher-care-a-ajuns-la-un-cumparator-secret-din-Romania-1400x788.jpg"/><br/><p>O mașină asemănătoare celebrului Bugatti de peste 2.500.000 de euro al lui Michael Schumacher a ajuns la un alt star al sportului mondial.</p>
<p>Singurul Bugatti din lume cu această combinație de putere SS și confort în versiunea GT de lux s-a aflat în posesia lui Michael Schumacher, dar acum este la un român.</p>
<h2><span>Un cumpărător secret din România a achiziționat mașina Bugatti de peste 2.500.000 de euro a lui Michael Schumacher, anunță sârbii</span></h2>
<p>Celebrul baschetbalist Luka Doncic și-a achiziționat, recent, mașina la care visa încă din copilărie, când părinții i-au dat „Fica”, adică Zastava 750. Vedeta echipei Los Angeles Lakers și-a cumpărat <span>un Bugatti W16 Mistral în valoare de 5 milioane de dolari</span>, o supermașină al cărei preț nu va face decât să crească.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/JjS4rA_nRhc?start=931&amp;feature=oembed" title="Driving Schumacher's EB110 Supersport | Ben Collins" width="500"></iframe></div>
<p>Nu este ciudat că sportivii aflați în vârful carierei optează pentru modele scumpe și rare, iar acest Bugatti, care a aparținut lui Michael Schumacher, are o poveste interesantă.</p>
<p>În 1994, Șumi, la fel ca Doncic acum, era la începutul unei cariere excepționale. <span>După debutul la Jordan</span>, s-a mutat la Benetton, cu care a urmărit câștigarea primul titlu mondial.</p>
<p>De asemenea, a avut ocazia să facă un test comparativ cu 5 dintre cele mai râvnite supermașini ale acelei ere: a condus pe pistă Bugatti EB110, Ferrari F40, Jaguar XJ220, Lamborghini Diablo și Porsche 911 Turbo. Deși colecția sa a fost ulterior dominată de modele Ferrari, germanului i-a plăcut cel mai mult Bugatti EB110, scriu sârbii de la <span>Sportal</span>.</p>
<p>Acest lucru nu este surprinzător, deoarece pentru vremea sa, EB110 era extrem de avansat din punct de vedere tehnologic, o mașină cu o caroserie din fibră de carbon, tracțiune integrală și un motor V12 de 3,5 litri cu patru turbine.</p>
<h2><span>Celebrul Bugatti a fost avariat în inundațiile din Germania, iar acum se află într-o colecție privată din România</span></h2>
<p>Schumacher și-a dorit o mașină doar pentru el și a ales cea mai puternică versiune: Bugatti EB110 Super Sport coupe, care are 610 cai putere. Cu acești parametri, mașina accelerează până la 100 km/h în doar 3,2 secunde și atinge o viteză maximă de 355 km/h.</p>
<p>La acea vreme, era cea mai rapidă mașină din lume. Ediția limitată EB110 SS (cu doar 33 de exemplare produse) este, în general, o mașină care a fost lipsită de toate luxurile pentru a fi mai ușoară și, prin urmare, mai rapidă. Totuși, Bugatti-ul galben al lui Schumi este unic, deoarece este echipat cu un interior din piele mai confortabil.</p>
<p>Nu există niciun alt EB110 cu această combinație de putere SS și confort în versiunea GT de lux. Schumacher a deținut un coupe unic până în 2003. Bugatti a fost implicat într-un accident rutier, dar a fost restaurat cu succes. Autograful legendarului pilot de curse este păstrat pe parbriz.</p>
<p>Actualul proprietar a achiziționat Bugatti EB110 SS la o licitație în 2010 și continuă să aibă grijă de această piesă de istorie auto. Se zvonea că Bugatti-ul a fost vândut cuiva din Germania și că mașina parcursese doar 4.600 de kilometri în urmă cu 4 ani și fusese avariată în urma inundațiilor care au lovit țara.</p>
<p>Ulterior, au apărut informații că mașina se află într-o colecție privată din România, unde a fost găsită și testată de Ben Collins, mai cunoscut sub numele de Stig din seria Top Gear.</p>
<p>Acesta a publicat pe canalul său de YouTube o recenzie video a mașinii lui Schumacher, filmată într-o zonă rurală a României.</p>

]]></description>
    </item>
    <item>
      <title>Canadienii au văzut noua Dacia, camuflată, și nu s-au ferit de cuvinte: „Următoarea mare lovitură nu e un SUV!”</title>
      <link>https://www.prosport.ro/diverse/canadienii-au-vazut-noua-dacia-camuflata-si-nu-s-au-ferit-de-cuvinte-urmatoarea-mare-lovitura-nu-e-un-suv-20330346</link>
      <description><![CDATA[<img src="https://www.prosport.ro//wp-content/uploads/2025/11/Canadienii-au-vazut-noua-Dacia-camuflata-si-nu-s-au-ferit-de-cuvinte-„Urmatoarea-mare-lovitura-nu-e-un-SUV.jpg"/><br/><p>Jurnaliștii canadieni au văzut noua Dacia, camuflată, care a atras atenția tuturor, și nu s-au ferit de cuvinte. Nord-americanii cred că fabrica românească vrea să revoluționeze piața mașinilor de familie din Europa.</p>
<p>Dacia vrea să lanseze acest nou model, aflat în teste, în anul 2026, ca pe un adevărat succes pe piețele occidentale. Fără nume, momentan, modelul seamănă izbitor cu popularul model Octavia Combi de la rivala Skoda. Mașinile realizate la Mioveni sunt deja cunoscute pentru fiabilitatea lor.</p>
<h2><span>Canadienii laudă inițiativa Dacia de a lansa un model îndrăzneț</span></h2>
<p>Dacia C-Neo, numele de cod folosit pentru <span>noul model care se află în teste</span>, a luat pe toată lumea prin surprindere. Anul 2025 a fost unul foarte activ pentru brandul Dacia, deoarece a lansat multiple modele care se așteaptă să devină un succes pe piețele vest-europene.</p>
<p>„Noul model a fost a fost văzut în teste sub camuflaj în sudul Europei. Lansarea oficială este așteptată în a doua jumătate a anului 2026, lăsând inginerilor încă câteva luni pentru a perfecționa setările șasiului și ultimele modificări pentru confortul la rulare.</p>
<p>Prototipul pare aproape de producție și păstrează proporțiile unui break tradițional. În față, farurile unghiulare încadrează o bară de protecție inferioară pătrată, conferind mașinii o postură mai dură decât majoritatea modelelor break de familie.</p>
<p>Capota are aceeași formă teșită observată la SUV-urile Duster și Bigster, în timp ce restul caroseriei favorizează o suprafață mai curată și mai aerodinamică. Contururile subtile ale arcadelor roților indică un înveliș protector ușor, iar garda la sol ușor ridicată sugerează o intenție ușoară de crossover.</p>
<p>De-a lungul lateralelor, cutele ascuțite și mânerele convenționale ale portierelor mențin caracterul practic al Daciei. Linia acoperișului de break duce la un eleron spate deasupra lunetei înclinate și a stopurilor LED subțiri. Consola spate lungă și forma hayonului sugerează că va avea o capacitate generoasă de încărcare, oferind multă practicitate pentru prețul său”, au scris cei de la <span>carscoops.com</span>.</p>
<h2><span>Dacia a avut un an 2025 de senzație</span></h2>
<p>Dacia s-a repoziționat în vestul Europei ca un adevărat jucător în segmentul mașinilor de familie. Fabrica de la Mioveni a produs modele care au devenit adevărate repere pentru fiabilitate. Cele mai populare modele ale anului 2025 au fost Sandero, Duster și Bigster.</p>
<p>Conform datelor oferite de Dacia, pe piețele interne și europene s-a produs o creștere a vânzărilor cu 14 procente față de anul trecut, adică cu 270.000 de modele mai mult. Modelele lansate pe parcursul acestui an <span>au fost foarte apreciate de străini</span>.</p>

]]></description>
    </item>
  </channel>
</rss>
