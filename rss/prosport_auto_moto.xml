<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Concedieri masive la DACIA. Sumele uriașe pe care le primesc cei care aleg să plece de bunăvoie din fabrică de la 1 octombrie</title>
      <link>https://www.prosport.ro/alte-sporturi/auto-moto/concedieri-masive-la-dacia-sumele-uriase-pe-care-le-primesc-cei-care-aleg-sa-plece-de-bunavoie-din-fabrica-de-la-1-octombrie-19982325</link>
      <description><![CDATA[<img src="https://www.prosport.ro/wp-content/uploads/2024/09/Concedieri-masive-la-DACIA.-Sumele-uriase-pe-care-le-primesc-cei-care-aleg-sa-plece-de-bunavoie-din-fabrica-de-la-1-octombrie.webp"/><br/><p>De la 1 octombrie, compania Dacia anunță începerea unui nou program de concedieri voluntare. Angajații care aleg să plece de bunăvoie din fabrică vor fi răsplătiți cu sume uriașe de reprezentanții companiei.</p>
<p>Astfel, personalul poate primi sume de până la 200.000 de lei, în funcție de vechimea pe care o are fiecare angajat în cadrul fabricii.</p>
<p>Motivul concedierilor masive este reorganizarea companiei.</p>
<h2><span>Concedieri voluntare la Dacia. Angajații care aleg să plece de bunăvoie din fabrică de la 1 octombrie primesc mari sume de bani</span></h2>
<p>Mai exact, producătorul de <span>mașini Dacia</span> le propune angajaților să demisioneze din companie, în schimbul unor sume de bani deloc mici, cuprinse între 22.000 lei și 185.000 de lei.</p>
<p>Schimbările vin  în contextul modernizării proceselor de producție și adaptarea unor noi modele și tehnologii de automatizare, potrivit<span> Profit.ro</span>.</p>
<p>Iată ce sume primesc angajații, în funcție de vechime:</p>
<ul>
<li>2 și 4 ani vechime – 55.000 de lei</li>
<li>4 și 8 ani vechime – 98.000 de lei</li>
<li>8-12 ani vechime – 120.000 de lei</li>
<li>12-16 ani vechime – 150.000 de lei</li>
<li>peste 16 ani vechime – 185.000 de lei</li>
</ul>
<p>Compensații financiare vor primi și cei care au suferit diverse accidentări la locul de muncă, sumele ajungând până la 210.000 de lei, iar de data aceasta vechimea nu mai este luată în considerare.</p>
<p>Pentru a beneficia de aceste compensații, angajații trebuie să depună cererile începând din 9 septembrie, până în data de 20 septembrie.</p>
<h2><span>Lovitură dată de Dacia cu modelul Sandero. „ Preţul său accesibil, raportat la o imagine bună de maşină practică, l-au ajutat să aibă o poziţie atât de bună în Europa”</span></h2>
<p>În prima jumătate a anului 2024, <span>modelul Dacia Sandero a devenit cea mai populară mașină din Europa</span>, succesul venind în contextul în care cifrele de vânzări scăzuseră dramatic pentru Tesla Model Y.</p>
<p>„Modelul românesc Dacia Sandero e din nou cea mai populară maşină din Europa în prima jumătate a anului 2024, după o cădere dramatică a cifrelor de vânzări pentru Tesla Model Y, model care reuşise anterior să se claseze pe prima poziţie şi să o menţină o lungă perioadă de timp.</p>
<p>De asemenea, în top 10 al celor mai vândute modele se remarcă o creştere mare a unor modele de hatchback-uri care doar acum un an păreau că nu mai au un mare viitor pe piaţă. Ne referim aici inclusiv la VW Golf, un model pe care germanii intenţionau să-l pensioneze, alături de Passat, şi pentru care acum oferă din noi şi motorizări diesel.</p>
<p>Aşadar, Dacia Sandero a acumulat vânzări de 143.596 exemplare în primele 6 luni ale anului 2024 în Europa. Preţul său accesibil, raportat la o imagine bună de maşină practică, l-au ajutat să aibă o poziţie atât de bună în Europa.</p>
<p>Dacia Sandero înregistrase vânzări de 235 mii de unităţi pe parcursul anului 2023, iar în decursul celor 12 luni poziţia de lider lunar a fost de mai multe ori schimbată între cele două modele (…)”, anunțau cei de la <span>piataauto.md</span>.</p>

]]></description>
    </item>
    <item>
      <title>Ultim etapă a Campionatului Național de Raliuri și-a dezvăluit secretele. Show-ul pe macadam, programat la Lacul Vidra. Super speciala e chiar în centrul Municipiului Râmnicu Vâlcea</title>
      <link>https://www.prosport.ro/alte-sporturi/auto-moto/ultim-etapa-a-campionatului-national-de-raliuri-si-a-dezvaluit-secretele-show-ul-pe-macadam-programat-la-lacul-vidra-super-speciala-e-chiar-in-centrul-municipiului-ramnicu-valcea-19996473</link>
      <description><![CDATA[<img src="https://www.prosport.ro/wp-content/uploads/2024/09/raliu-10-1400x789.jpeg"/><br/><p>Ultima etapă din Calendarul Campionatului de Raliuri, Raliul Vâlcii, programat în perioada 25-27 octombrie și-a dezvăluit secretele.</p>
<p>Organizatorul Alexandru Nițișor de la Motor NeoSport a anunțat zilele trecute că probele speciale de la Raliul Vâlcii vor fi la Budești, Fețeni, Dăești și Căciulata, iar cea mai spectaculoasă probă pe macadam se va desfășura la Lacul Vidra, în zona Obârșia Lotrului.</p>
<h2><span>Super speciala, în centrul Municipiului</span></h2>
<p>Raliul Vâlcii se va întinde pe parcursul a trei zile și va cuprinde 11 probe speciale de macadam și total de 123,04 km. Sâmbătă seara este programată super speciala, chiar în centrul Municipiului Râmnicu Vâlcea.</p>
<p>Județul Vâlcea va găzdui în premieră o <span>etapă de raliuri</span> și aici se va stabili campionul național pe macadam, dar și locul 3 în clasamentul general.</p>
<p>Piloții Andrei Gîrtofan, Dan Gîrtofan și Norbert Maior au venit din nou la Râmnicu Vâlcea, pentru a promova evenimentul. Cele trei mașini de concurs au fost expuse câteva ore chiar în centrul Municipiului, unde piloții au interacționat cu fanii de motorsport.</p>
<h2><span>Andrei Gîrtofan: „Nu am mai condus pe asemenea trasee”</span></h2>
<p>Venit după succesul de la Raliul Brașovului, Andrei Gîrtofan anunță că nu a mai condus pe trasee de macadam atât de înguste.</p>
<p>„Probele speciale de la Vâlcea sunt altceva decât ce am pilotat eu până acum, am văzut câteva filmulețe pe pagina de facebook, nu am mai condus pe asemenea trasee. Va fi un raliu foarte tehnic, care necesită o concentrare maximă ca să poți fi și rapid, nimeni nu știe deocamdată cum vor arăta probele, în campionatul nostru nu sunt așa probe înguste pe macadam. Mă bucur că, după mult timp avem un raliu nou în campionat” a declarat Andrei Gîrtofan, venit după succesul de la Raliul Brașovului.</p>
<p>Printre cei care au expus bolizii cu sute de cai putere în centrul Rm. Vâlcea a fost și Traian Pavel, director general al DTO Rally, copilot cu ani de experiență și un obișnuit al etapelor internaționale FIA ERC sau FIA WRC. De asemenea, ambasadorii Raliului Vâlcea, piloții Norbert Maior și Andrei Gîrtofan au fost la cea de a doua prezență în Zăvoi alături de mașinile lor.</p>
<h2><span>Norbert Maior: „Sunt 15 mașini de top la nivel european”</span></h2>
<p>Norbert Maior și sora sa Francesca au devenit recent vicecampioni mondiali de juniori, fiind primul echipaj românesc din istorie care câștigă o etapă în WRC Junior. Maior îi invită pe vâlceni să vadă bolizi de top în Europa. „E un avantaj că sunt probe noi, m-am alăturat acestui proiect datorită entuziasmului organizatorilor, cred că se poate dezvolta ceva frumos de aici. Vâlcenii au ocazia unică să vadă pe viu mașini foarte performante, sunt 15 mașini în Campionatul Național care sunt de top la nivel european” a anunțat Maior.</p>
<p>Norbert Maior a anunțat la Vâlcea și care este visul său: „Am fost pentru prima dată în Campionatul Mondial, fără experiență, pe probe absolut noi, mașina a fost nouă, niciodată nu mersesem cu tracțiune 4×4, tot timpul am mers cu tracțiune față. Visul meu este să ajung pilot de uzină în Campionatul Mondial de Raliuri, pentru asta muncesc, fac asta împreună cu sora mea”.</p>
<h2><span>Dan Gîrtofan: „Nu vezi zilnic mașini de sute de mii euro”</span></h2>
<p>Managerul de echipă Dan Gîrtofan, tatăl lui Andrei, a promis un spectacol total în ultima etapă de raliuri. „Campionatul Național de Raliuri este un sport elitist, comparabil cu ce se întâmplă la Formula 1, Campionatul Mondial de Raliuri sau în cele mai tari campionate de fotbal. Nu vezi în fiecare zi o mașină care costă sute de mii euro, plus că vedeți ce e în spatele piloților, este o muncă de Sisif, este o adevărată industrie” a anunțat și Dan Gîrtofan, care în 28 de ani de carieră nu a lipsit la niciun raliu.</p>
<p>De doi ani, acesta a predat însă ștafeta băiatului său, Andrei. Dan Gîrtofan a susținut un curs de educație rutieră în cadrul programului ERA – Educație, Responsabilitate, Atitudine, în fața a peste 260 de elevi din Râmnicu Vâlcea și care a avut ca scop promovarea conduitei defensive la volan și responsabilizarea tinerilor șoferi.</p>
<h2><span>Cristina Florica: „Adrenalina va fi foarte ridicată”</span></h2>
<p>Handbalista de la SCM Rm. Vâlcea, Cristina Florica a testat mașinile expuse în centrul orașului și acum așteaptă cu nerăbdare ultima etapă a <span>Campionatului Național de Raliuri</span>. „A fost adrenalină mare, a vibrat toată mașina când am pornit-o, mi-a plăcut. Am văzut mașinile, sunt unele foarte puternice, abia aștept să înceapă competiția. Îi invit pe toți vâlcenii să vină la Raliul Vâlcii, este un eveniment special, mi-aș dori să fie cât mai multe la număr. Este o oportunitate să vedem pe viu asemenea mașini și piloți, adrenalina va fi foarte ridicată, sunt entuziasmată” a declarat handbalista de la SCM Rm. Vâlcea.</p>
<p>Foto: Cătălin Mărgărit (PinPhoto)</p>

]]></description>
    </item>
    <item>
      <title>Apare cea mai mare şi mai scumpă Dacia</title>
      <link>https://www.prosport.ro/alte-sporturi/auto-moto/apare-cea-mai-mare-si-mai-scumpa-dacia-19986870</link>
      <description><![CDATA[<img src="https://www.prosport.ro/wp-content/uploads/2024/09/Apare-cea-mai-mare-si-mai-scumpa-Dacia.jpg"/><br/><p>Dacia pregătește o lovitură pe piața auto în Europa și urmează să lanseze cea mai mare și mai scumpă mașină construită la uzina din România.</p>
<p><span>Dacia dorește</span> să ia cu asalt piața auto din Europa și vrea să lanseze un model care va fi construit la uzina din România. Mașinile Dacia, considerate preferatele europenilor, urmează să ajungă la un alt nivel. Constructorul francez vrea să lanseze modelul „Bigster”, un SUV care va costa între 22.000 și 25.000 de euro și va fi pe șosele din 2025.</p>
<h2><span>Dacia, lovitură de proporții pe piața auto prin lansarea modelului „Bigster”</span></h2>
<p>Prețurile avantajoase și piesele la un preț avantajos sunt factorii care împing majoritatea oamenilor să achiziționeze <span>modelele Dacia</span>, care sunt la mare căutare și în prezent. Brandul românesc sub tutelă franceză dorește să revină cu un model interesant pe piața auto din Europa, Bigster, care este unul atipic.</p>
<p>Un SUV cu o lungime de peste 4,60 metri, Bigster va fi putut văzut pe 14 octombrie, la Paris, la salonul Mondial de l’Auto. Comenzile pentru noul model Dacia vor începe la finalul anului 2024, iar livrările vor avea loc la jumătatea anului viitor, imediat după ce începe și producția. Oficialii Dacia caracterizatează Bigster drept un automobil pentru călătorii lungi, de familie, cu un spațiu mult mai mare și un confort superior.</p>
<p>„Bigster va fi mai mult un SUV, va fi un automobil pentru cruising, pentru călătorii mari, este ceea ce caută oamenii la crossoverele din segmentul C. Caută o mașină spațioasă, cu poziție înaltă, confort, volum și toate astea le vom oferi cu noul Bigster”, a declarat Denis le Vot, CEO Dacia.</p>
<h2><span>Prețuri pentru toate buzunarele pentru noul Dacia Bigster</span></h2>
<p>Prețul de pornire pentru noul model Dacia Bigster va porni de la 22.000 de euro, cel mult 25.000 de euro, care va varia în funcție de dotările pe care doritorii le preferă, conform <span>profit.ro</span>.</p>
<p>Bigster este disponibil și în monotirarea hibrid, echipare Essential, iar prețul poate ajunge în jurul sumei de 33.000 de euro, prețurile fiind mult mai mari în raport cu sumele cerute de Dacia la celelalte modele, însă accesibile pentru facilitățile oferite de modelul Bigster. Noutatea pe care Dacia o aduce la modelul pe care dorește să îl scoată pe piață este tracțiunea 4×4, însă rămâne de văzut dacă va fi introdusă doar cea hibridă (una mult mai scumpă), nu și pe cea mecanică (una mult mai ieftină), care este prezentă și pe modelele Duster.</p>

]]></description>
    </item>
    <item>
      <title>A bătut recordul lui Titi Aur. Simone Tempestini e cel mai titrat pilot din Campionatul Național de Raliuri! Andrei Gîrtofan a câștigat Raliul Brașovului 2024</title>
      <link>https://www.prosport.ro/alte-sporturi/auto-moto/a-batut-recordul-lui-titi-aur-simone-tempestini-e-cel-mai-titrat-pilot-din-campionatul-national-de-raliuri-andrei-girtofan-a-castigat-raliul-brasovului-2024-19992596</link>
      <description><![CDATA[<img src="https://www.prosport.ro/wp-content/uploads/2024/09/Simone-Tempestini-1050x1400.jpg"/><br/><p>Pilotul brașovean Andrei Gîrtofan a câştigat cea de-a 53-a ediţie a Raliului Brașovului, etapa a opta a Campionatului Naţional de Raliuri.</p>
<p>Echipajul Andrei Gîrtofan/Doru Vrajă (Skoda Fabia Rally 2) s-a impus cu timpul de 01 h 20 min 11 sec 7/10 pe cele nouă probe speciale ale cursei, urmat de fraţii Norbert şi Francesca Maior (Ford Fiesta Rally3 Evo), la 29 sec 6/10, podiumul fiind completat de echipajul Bogdan Marişca/Sebastian Itu (Skoda Fabia R5), la 3 min 12 sec 4/10.Pe locul al patrulea s-a clasat fostul campion naţional Dan Gîrtofan, tatăl lui Andrei, şi copilotul său Andrei Toderaş (Skoda Fabia Rally2), la 03 min 41 sec 2/10 de fiul său.</p>
<h2><span>Recordul lui Simone Tempestini</span></h2>
<p><span>Simone Tempestini</span> a obținut la Brașov al nouălea său titlu de campion național de raliuri. Chiar dacă a fost nevoit să abandoneze în prima probă specială a cursei, Tempestini a stabilit un record absolut pentru automobilismul sportiv românesc, după ce l-a depăşit pe Titi Aur în topul campionilor all-time din raliul românesc. Simone Tempestini are 9 titluri de campion al României: 2015, 2016, 2018, 2019, 2020, 2021, 2022,2023 și 2024.Titi Aur s-a impus în sezoanele 1995, 1997, 1998, 1999, 2000, 2001, 2002 și 2006.</p>
<h2><span>A debutat în CNR la 16 ani</span></h2>
<p><span>Simone Tempestini</span> a debutat în Campionatul Național de Raliuri al României la vârsta de 16 ani, în cadrul Raliului Aradului din 2010. Sportivul Napoca Rally Academy și-a trecut în palmares primul titlu național absolut, în 2015, alături de Dorin Pulpea. În 2016, Tempestini avea să repete performanța, însă alături de Marc Banca. Din 2018, Simone Tempestini a făcut anunțul echipă cu clujeanul Sergiu Itu, iar de atunci cei doi au câștigat 7 titluri! Ultima etapă a Campionatului Naţional de Raliuri , Raliul Vâlcii, va avea loc pe 26-27 octombrie.</p>
<p>Foto: Facebook Simone Tempestini, Facebook Andrei Gîrtofan</p>

]]></description>
    </item>
    <item>
      <title>Gigi Becali a anunțat noua lege pentru carnet de conducere pe care o va introduce în România. Se schimbă totul pentru cei care fac asta la volan</title>
      <link>https://www.prosport.ro/alte-sporturi/auto-moto/gigi-becali-a-anuntat-noua-lege-pentru-carnet-de-conducere-pe-care-o-va-introduce-in-romania-se-schimba-totul-pentru-cei-care-fac-asta-la-volan-19995794</link>
      <description><![CDATA[<img src="https://www.prosport.ro/wp-content/uploads/2024/09/Gigi-Becali-a-anuntat-noua-lege-pentru-carnet-de-conducere-pe-care-o-va-introduce-in-Romania.-Se-schimba-totul-pentru-cei-care-fac-asta-la-volan.webp"/><br/><p>Gigi Becali, care s-a alăturat recent partidului AUR, a anunțat ce lege va introduce pentru șoferii din România.</p>
<p>Miliardarul e gata să ia o decizie cât se poate de drastică în privința celor care fac asta la volan.</p>
<h2><span>Gigi Becali are toleranță zero la șofatul sub influența drogurilor</span></h2>
<p>Gigi Becali, patronul FCSB, a revenit în politică. Miliardarul s-a alăturat partidului AUR pentru a candida la Camera Deputaților. Finanțatorul campioanei României a anunțat că <span>îl va susține pe George Simion la alegerile prezidențiale.</span></p>
<p>Becali renunțase la politică în momentul în care a fost condamnat la închisoare. Patronul FCSB intenționează să schimbe „Legea Sportului”. Deciziile lui Răzvan Burleanu sunt cele care l-au făcut să candideze.</p>
<p><span>Miliardarul vrea să introducă o lege cât se poate de drastică</span> pentru cei care se urcă beți/drogați la volan. Dacă conduci băut, rămâi fără permis 7 ani. Dacă șofezi sub influența substanțelor interzise, ți se anulează de tot carnetul de conducere: „îl desființez definitiv”.</p>
<p>„O să fac și legea sportului, ca LPF să conducă fotbalul și nu federația. O să eliminăm regual U21, că nu își dă voie legea să obligi, nu o să mai permit să existe președinți și vicepreședinți la federația mai mult de două mandate, ca să nu devină după tirani, că așa se fac, nu mai dau nume, zic la modul general.</p>
<p>Dacă dau nume se consideră păcat și iar tre să mă spovedesc și e părintele lângă mine aici. M-am spovedit după ce i-am atacat ieri, ce să fac?</p>
<p>Voi face și legea pușcăriilor și o să facem și legea cu drogurile, că dacă ești drogat tu nu trebuie să mai ai 10 ani carnet. Poți să te droghezi. Dacă ești beat la volan, nu o să mai ai tu carnet 7 ani. Ce-i asta, că-ți iau carnetul pe 6 luni?</p>
<p>Nu mai ai carnet 5-7 ani. Desființez definitiv carnetul de conducere dacă ești drogat la volan. Vor suferi mulți, că mulți oameni care par serioși se droghează și se urcă la volan și mai și râd de alții. Vor să fie mai puternici cu femeile.</p>
<p>Eu sunt prieten de mult timp cu el (n. r. George Simion) și i-am spus că atunci când o să vină vremea îl voi ajuta, dar nu credeam că voi candida.</p>
<p>Cine m-a obligat să candidez? Burleanu! Dacă nu făcea abuzurile astea pe care le face…Are prea multă obrăznicie, nu ține cont de ce spunem noi.</p>
<p>Atunci am zis să candidez și am zis să facem legea sportului și îi luăm noi puterile lui ca să nu mai facă el”, a declarat Gigi Becali la <span>Fanatik</span>.</p>

]]></description>
    </item>
  </channel>
</rss>
