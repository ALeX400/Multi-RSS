<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A găsit un Bentley părăsit de 60 de ani într-un garaj și a dat norocul peste el. Mașina plină de praf e din 1926 și costă o adevărată avere</title>
      <link>https://www.prosport.ro/alte-sporturi/auto-moto/a-gasit-un-bentley-parasit-de-60-de-ani-intr-un-garaj-si-a-dat-norocul-peste-el-masina-plina-de-praf-e-din-1926-si-costa-o-adevarata-avere-19947505</link>
      <description><![CDATA[<img src="https://www.prosport.ro/wp-content/uploads/2024/07/A-gasit-un-Bentley-parasit-de-60-de-ani-intr-un-garaj-si-a-dat-norocul-peste-el.-Masina-plina-de-praf-e-din-1926-si-costa-o-adevarata-avere.webp"/><br/><p>O mașină sport, Bentley, ruginită, care a fost lăsată să putrezească într-un garaj timp de 60 de ani a fost descoperită și valorează aproape 100.000 de lire sterline.</p>
<p>Este vorba despre un Bentley Red Label „Speed” tourer din 1926. Mașina a fost găsită acoperită de rugină și plină de praf, cu anvelope dezumflate și piese atârnând de ea.</p>
<p>Dar, în ciuda aspectului său dărăpănat, motorul de epocă are un preț deloc mic și asta deoarece se crede că este ultimul exemplar nerestaurat de acest tip rămas în lume.</p>
<h2><span>Bentley părăsit de 60 de ani, găsit într-un garaj</span></h2>
<p>Motorul de 3,0 litri a fost construit de <span>Bentley </span>special pentru curse, modele similare dominând faimoasele curse de 24 de ore de la Le Mans de-a lungul anilor 1920. Caroseria mașinii decapotabile cu patru locuri a fost realizată de celebrul carosier Vanden Plas, iar acest exemplar a fost livrat nou proprietarului său inițial în 1926.</p>
<p>A fost apoi achiziționat de o familie în anii 1940 și a participat la competiții de urcare pe dealuri în anii 1950, <span>înainte de a fi depozitat într-un garaj</span> din 1963, potrivit publicației britanice <span>The Sun</span>. Și a rămas în garaj părăsit până când a fost preluată de actualul vânzător în 2021, adică aproximativ 58 de ani mai târziu.</p>
<p>Acum este scos la vânzare prin intermediul Historics Auctioneers din Iver, Bucks, cu o estimare înainte de vânzare între 75.000 și 95.000 de lire sterline.</p>
<h2><span>Costă o avere pentru a o restaura</span></h2>
<p>Se estimează că cel care o va cumpăra va trebui probabil să cheltuiască 100.000 de lire sterline pentru restaurarea sa, dar asta înseamnă că-i va crește și prețul și ar putea valora peste 300.000 de lire sterline.</p>
<p>Mașina are încă motorul original numerotat LM1334, împreună cu un rezervor de combustibil unic în stil Le Mans și un sistem de evacuare de curse.</p>
<p>„Este o plăcere să aducem la vânzare această mașină extrem de istorică. Restaurările găsite în garaj atrag întotdeauna un mare interes din partea potențialilor cumpărători, dar aceasta este cu adevărat excepțională. Este atât de rar să găsești un astfel de model 1926 Bentley 3 litri Red Label «Speed» cu caroserie Vanden Plas remarcabil de completă, care necesită o restaurare completă. Așa cum este de așteptat, am primit un interes semnificativ înainte de licitație din partea potențialilor viitori custozi ai acestei mașini minunate. Atunci când este complet restaurată, este de așteptat ca modelele de această natură să valoreze peste 300 000 de lire sterline”, a declarat Fraser Smith de la Historics, potrivit sursei citate.</p>
<p>Sursa foto: <span>The Sun</span>.</p>

]]></description>
    </item>
    <item>
      <title>Revenire spectaculoasă pentru Badiu la raliuri! „Puteam mai mult, dar nu îmi permit să forțez”</title>
      <link>https://www.prosport.ro/alte-sporturi/auto-moto/revenire-spectaculoasa-pentru-badiu-la-raliuri-puteam-mai-mult-dar-nu-imi-permit-sa-fortez-19944071</link>
      <description><![CDATA[<img src="https://www.prosport.ro/wp-content/uploads/2024/07/raul-badiu-1400x933.jpg"/><br/><p>Unul dintre cei mai talentați piloți de raliuri din România, Raul Badiu, s-a întors în campionat cu ocazia etapei de casă, de la Sibiu.</p>
<p>După o primă zi în care a fost pe primul loc, fostul reprezentant al României a terminat în cele din urmă al doilea, în spatele lui Tempestini.</p>
<h2><span>Raul Badiu face senzație la raliuri! „Puteam mai mult, dar nu îmi permit să forțez”</span></h2>
<p>„Am făcut eforturi mari pentru a putea lua startul la Sibiu. Mi-am dorit să câștig etapa, dar pe de altă parte dacă mai aveam o ieșire în decor sau o problemă tehnică, atunci tot anul ar fi fost compromis. Îmi era greu să găsesc resursele financiare să mai pot reveni.</p>
<p>Puteam mai mult, dar nu îmi permit să forțez. Am încercat în Argeș, iar asta mi-a luat două etape din calendar”, a spus Badiu.</p>
<p>Pe o Skoda Fabia Rally2, Badiu a câștigat primele două probe speciale de la Raliul Sibiului, iar ulterior a terminat constant în vârf până la final. Chiar dacă după primele 6 probe era pe 1 la general, acesta a cedat fotoliul de lider, iar Tempestini s-a impus la aproximativ 59 de secunde diferență.</p>
<p>Pilotul sibian a avut un start excelent de sezon, cu o victorie în Harghita, însă în etapa a doua, din Argeș, într-un moment în care era considerat favorit, a ieșit în decor și a avariat serios mașina de curse.</p>
<h2><span>Raul Badiu. pe 6 la general</span></h2>
<p>Din cauza costurilor mari, acesta nu a mai putut fi prezent la etapele din Maramureș și Cluj, ieșind astfel din lupta pentru titlu.</p>
<p>Chiar și așa, după 5 etape, dintre care a punctat doar în două, Raul Badiu este pe locul 6 în clasamentul general, cu 66.8 puncte, la 15 puncte de podium.</p>
<p>Sibianul caută acum variante pentru a putea concura la Raliul Moldovei, de la începutul lunii august, acolo unde anul trecut a impresionat, deși a pilotat un Mitsubishi Evo.</p>

]]></description>
    </item>
    <item>
      <title>Accident între Lewis Hamilton și Max Verstappen! Ce s-a întâmplat în Marele Premiu al Ungariei</title>
      <link>https://www.prosport.ro/formula-1/accident-intre-lewis-hamilton-si-max-verstappen-ce-s-a-intamplat-in-marele-premiu-al-ungariei-19946074</link>
      <description><![CDATA[<img src="https://www.prosport.ro/wp-content/uploads/2024/07/Accident-intre-Lewis-Hamilton-si-Max-Verstappen-Ce-s-a-intamplat-in-Marele-Premiu-al-Ungariei.jpg"/><br/><p>Max Verstappen s-a ciocnit cu Lewis Hamilton într-un duel pentru treapta a treia a podiumului pe finalul cursei din Marele Premiu de Formula 1 de la Hungaroring.</p>
<p>„Max zboară!”, au scris cei de la Formula 1 pe contul oficial de X, fosta platformă Twitter, despre incidentul care a făcut ca monopostul olandezului să zboare în aer de pe circuit.</p>
<h2><span>Accident între Lewis Hamilton și Max Verstappen în Marele Premiu de la Hungaroring</span></h2>
<p>În urma accidentului, Max Verstappen a fost depășit de Charles Leclerc. <span>Britanicul și olandezul se luptau</span> în acel moment pentru locul 3, iar după impact, Verstappen a picat pe locul 5, în loc să urce pe ooziția a 3-a. A fost momentul în care cei de la Formula 1 au scris pe platforma X „Max zboară!”, pentru ca ulterior să completeze: ”Niciodată nu e un moment plictisitor între cei doi”.</p>
<p>Verstapen reușise să-l depășească pe pilotul britanic, acesta nu s-a lăsat și a vrut să revină, însă i-a agățat monopostul și l-a făcut să „zboare”.</p>
<p>„Nu am mișcat volanul, nu am mișcat volanul!”, a încercat să se scuze Lewis Hamilton față de echipa sa imediat după accident.</p>
<p>Din fericire, batavul nu a pățit nimic în urma incidentului și a putut să revină imediat în cursă, dar a pierdut locuri importante în clasamentul final al cursei.</p>
<h2><span>Dublă inedită pentru McLaren și controversa de la final</span></h2>
<p>Pilotul australian Oscar Piastri (McLaren) a obţinut duminică primul său succes în Marele Circ, după victoria din Marele Premiu de Formula 1 al Ungariei, desfăşurat duminică pe circuitul de la Hungaroring. Pilotul de la Antipozi a fost urmat în ierarhia finală de coechipierul său, britanicul Lando Norris, plecat din pole-position, şi de un alt pilot din Regat, <span>Lewis Hamilton (Mercedes)</span>.</p>
<p>Victoria de etapă a lui Oscar Piastri s-a conturat în urma unei strategii controversate a scuderriei McLaren, care a ordonat ca Lando Norris să-l lase pe australian să treacă în față când mai erau trei tururi.</p>
<p>Acest a fost total nemulţumit de această decizie, el fiind pe poziția a doua în clasamentul piloţilor, în spatele olandezului Max Verstappen (Red Bull). Diferenţa dintre ei era de 84 de puncte înaintea acestei curse, acum este de 76.</p>
<p>Pe locul 4 în Marele Premiu al Ungariei a terminat monegascul Charles Leclerc (Ferrari).</p>
<p>De amintit și că McLaren nu mai izbutise o dublă din vara lui 2021. Formula 1 va continua weekendul viitor cu Marele Premiu al Belgiei.</p>

]]></description>
    </item>
    <item>
      <title>A dat 25.000 de dolari pe un Ferrari confiscat de poliție în 2006 pentru că ar fi fost introdus în țară ilegal! La cum arată, toată lumea se întreabă dacă acest cumpărător anonim a dat sau nu o lovitură</title>
      <link>https://www.prosport.ro/alte-sporturi/auto-moto/a-dat-25-000-de-dolari-pe-un-ferrari-confiscat-de-politie-in-2006-pentru-ca-ar-fi-fost-introdus-in-tara-ilegal-19944447</link>
      <description><![CDATA[<img src="https://www.prosport.ro/wp-content/uploads/2024/07/A-dat-25.000-de-dolari-pe-un-Ferrari-confiscat-de-politie-in-2006-pentru-ca-ar-fi-fost-introdus-in-tara-ilegal-e1721420683697.jpg"/><br/><p>A plătit nu mai puțin de 25.000 de dolari pe un Ferrari confiscat de poliție în 2006 pentru că a fost introdus ilegal în țară, dar toată lumea se întreabă dacă a făcut alegerea potrivită.</p>
<p>Autoturismul, aflat într-o stare avansată de degradare, a stârnit controverse în mediul online și multe persoane se gândesc dacă persoana care l-a cumpărat, care a ales să facă achiziția în anonimat, a dat sau nu lovitura.</p>
<h2><span>A plătit 25.000 de dolari pentru un Ferrari confiscat în 2006</span></h2>
<p>Un cumpărător anonim a făcut o achiziție cel puțin ciudată, care a stârnit controverse în mediul online. A plătit nu mai puțin de 25.000 de dolari <span>în schimbul unui Ferrari</span> care a fost confiscat de poliție în 2006, pentru că a fost introdus în țară ilegal. Autoturismul, aflat în stare avansată de degradare, i-a făcut pe internauți să se întrebe dacă afacerea a fost o mare țeapă sau o lovitură de proporții.</p>
<p>În imaginile postate pe pagina de Instagram a celor de la Supercar Fails se poate observa că automobilul de culoare galbenă este extrem de deteriorat și că trecerea timpului și-a pus amprenta asupra lui. Mai mult de atât, se poate observa cu ușurință că mașina are anumite părți lipsă.</p>
<p>Internauții s-au grăbit să își spună părerea în rubrica de comentarii, iar cei mai mulți dintre ei au aceeași părere: cumpărătorul și-a luat o țeapă de zile mari.</p>
<p>„O afacere groaznică! Restaurarea costă mai mult decât mașina. Cel mai probabil, refacerea motorului va fi mai scumpă decât prețul pe care cumpărătorul l-a plătit în schimbul acestui Ferrari”, a scris un internaut în rubrica de comentarii.</p>
<p>Totodată, unii urmăritori sunt uimiți de faptul că un autoturism atât de vechi, aflat într-o stare atât de avansată de degradare, poate fi mai scump decât o mașină nouă, produsă în urmă cu doar câțiva ani.</p>
<p>„Acest Ferrari distrus costă mai mult decât mașina mea, care este fabricată în 2020. Incredibil. Practic, 25.000 de dolari pentru o adunătură de fiare”, a mai scris un urmăritor.</p>
<h2><span>Cât costă un Ferrari Dino 308 GT 4 în stare perfectă de funcționare</span></h2>
<p>Conform platformelor destinate vânzărilor de autoturisme, <span>prețul unui Ferrari</span> Dino 308 GT4 pleacă de la aproximativ 85.000 de euro și poate ajunge și la 125.000 de euro. În aceste situații este vorba despre mașini impecabile, atât din punct de vedere estetic cât și funcțional. Ferrari Dino 308 GT4 a fost fabricat în perioada 1973-1980.</p>

]]></description>
    </item>
    <item>
      <title>Emoționant: Ciprian Lupu, în scaun cu rotile, scrie istorie în Europeanul de Raliuri! „Doar cu temperatura mare mă lupt”. SPECIAL</title>
      <link>https://www.prosport.ro/alte-sporturi/auto-moto/emotionant-ciprian-lupu-in-scaun-cu-rotile-scrie-istorie-in-europeanul-de-raliuri-doar-cu-temperatura-mare-ma-lupt-special-19948243</link>
      <description><![CDATA[<img src="https://www.prosport.ro/wp-content/uploads/2024/07/Emotionant-Ciprian-Lupu-in-scaun-cu-rotile-scrie-istorie-in-Europeanul-de-Raliuri-„Doar-cu-temperatura-mare-ma-lupt.jpg"/><br/><p>Primul și singurul pilot tetraplegic care a câștigat un titlu în cadrul Campionatului Național de Raliuri în istoria de peste 50 de ani, Ciprian Lupu va pilota în acest weekend la Rally di Roma Capitale 2024, scriind astfel și o pagină de istorie la nivel mondial.</p>
<p>Etapa din capitala Italiei este parte din Campionatul European de Raliuri (FIA ERC) și va aduna la start cei mai buni piloți de pe întreg continentul, printre aceștia numărându-se un alt român, Simone Tempestini.</p>
<h2><span>Ciprian Lupu, în scaun cu rotile, concurează în Europeanul de Raliuri</span></h2>
<p>În scaun cu rotile din 2002, din cauza unui accident petrecut pe litoral, Ciprian Lupu a devenit un simbol de inspirație și curaj în lumea automobilismului sportiv.</p>
<p>La cinci ani de la prima sa cursă oficială, brașoveanul continuă să impresioneze cu determinarea și pasiunea sa pentru motorsport.</p>
<p>În 2021, acesta a devenit campion național la debutanți în Campionatul Național de Raliuri Betano, iar acum este o prezență constantă la cursele importante din țară, ajungând la 30 de starturi în etapele de raliuri.</p>
<p>În acest moment, după 5 etape naționale scurse din sezonul 2024, Lupu se află pe 5 în clasamentul clasei RC5, la numai 10 puncte de podium.</p>
<p>Lupu nu a renunțat la visul său de a reprezenta România și la nivel internațional, iar acum, cu sprijinul unei echipe dedicate de la Napoca Rally Academy și al unor tehnologii de ultimă generație adaptate nevoilor sale, Ciprian e gata să ofere o doză de încredere și în Campionatul European de Raliuri.</p>
<p>După ce anul trecut a fost prezent pe probele din Rally di Roma Capitale și a reușit să ajungă cu bine la linia de sosire, Ciprian este gata să mai facă un pas în cariera sa într-unul dintre cele mai grele raliuri de pe continent.</p>
<h2><span>Tempestini și Itu vor „alerga” și ei</span></h2>
<p>Cunoscut pentru traseele sale provocatoare și pentru peisajele spectaculoase ale regiunii Lazio, într-o perioadă în care temperaturile sunt extrem de ridicate, raliul îi provoacă pe toți concurenții să își depășească limitele. În trei zile, echipajele trebuie să parcurgă aproape 800 de kilometri, dintre care 200 în regim de probe speciale.</p>
<p>Pe parcursul competiției, Lupu și Andrei Aițculesei, copilotul său, vor fi susținuți și monitorizați atent de Marco Tempestini, managerul de la NRA și totodată unul dintre promotorii acestora în progresul din prezent.</p>
<p>De asemenea, alături îi vor fi Simone Tempestini și Sergiu Itu, care vor concura la rândul lor în Italia, fiind unul dintre echipajele favorite la câștigarea etapei.</p>
<p>„Sfaturile pe care le voi primi de la ei vor fi esențiale și vor completa experiența dobândită în 2023. În momentul ăsta, cred că temperatura ridicată va fi cel mai dificil adversar al meu. Doar cu ea mă lupt”, a declarat Ciprian înainte de start.</p>
<h2><span>Voi demonstra că nimic nu este imposibil, spune Ciprian Lupu</span></h2>
<p>Ciprian Lupu va concura cu o mașină special adaptată, un Renault Clio Rally5, demonstrând nu doar abilități tehnice excepționale, ci și o forță mentală de neegalat.</p>
<p>„Este un vis devenit realitate. Voi demonstra că nimic nu este imposibil dacă îți urmezi pasiunea și crezi în tine. Dedic această participare tuturor celor care nu încetează să lupte pentru visurile lor”, a mai spus pilotul.</p>
<p>Rally di Roma Capitale 2024 va debuta vineri seară odată cu prima probă specială care va avea loc în jurul faimosului Colosseum, iar sâmbătă și duminică vor avea loc celelalte 12 probe speciale.</p>
<p>A cincea etapă din calendarul FIA ERC se va desfășura exclusiv pe asfalt, însă condițiile se anunță extrem de dure, sportivii urmând să îndure în mașini temperaturi de peste 60 de grade Celsius.</p>

]]></description>
    </item>
  </channel>
</rss>
