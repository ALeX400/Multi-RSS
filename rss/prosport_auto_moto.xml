<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Motivul pentru care a renunțat Shaquille O’Neal la Cybertruck-ul lui Elon Musk. De ce a vândut maşina care a ajuns la un alt cumpărător celebru</title>
      <link>https://www.prosport.ro/alte-sporturi/auto-moto/motivul-pentru-care-a-renuntat-shaquille-oneal-la-cybertruck-ul-lui-elon-musk-de-ce-a-vandut-masina-care-a-ajuns-la-un-alt-cumparator-celebru-20186879</link>
      <description><![CDATA[<img src="https://www.prosport.ro/wp-content/uploads/2025/06/Motivul-pentru-care-a-renuntat-Shaquille-ONeal-la-Cybertruck-ul-lui-Elon-Musk.-De-ce-a-vandut-masina-care-a-ajuns-la-un-alt-cumparator-celebru-1400x811.jpg"/><br/><p>O nouă lovitură încasată în plin de Elon Musk, după ce legendarul Shaquille O’Neal și-a vândut Cybertruck-ul Tesla celebrului baschetbalist Trendon Watford.</p>
<p>„Shaq” a decis să renunțe la bolidul său electric, nemulțumit de autonomia acestuia, și și-a achiziționat un altul mult mai performant.</p>
<h2><span>Până și Shaquille O’Neal a renunțat la Cybertruck-ul lui Elon Musk. De ce a ales să vândă mașina electrică Tesla</span></h2>
<p>Elon Musk primește o nouă lovitură de proporții. Legenda Shaquille O’Neal a decis să-și vândă Cybertruck-ul Tesla faimosului baschetbalist Trendon Watford de la Brooklyn Nets, scrie <span>benzinga.com</span>.</p>
<p>Fostul superstar din NBA a renunțat la bolidul său futurist electric, personalizat, vopsit maro, nemulțumit de autonomia scăzută a acestuia, de doar 483 de kilometri, și și-a cumpărat o altă mașină electrică, mult mai performantă, cu o baterie de 200 kWh și cu autonomie de 740 de kilometri.</p>
<p>Shaq, <span>renumit pentru vasta sa colecție de mașini</span>, a ales să se despartă de unul dintre cele trei vehicule Tesla Cybertruck ale sale. Vehiculul, care fusese personalizat și vopsit într-un într-o nuanță de maro lucios, a fost vândut lui Trendon Watford de la echipa Brooklyn Nets.</p>
<p>Chiar dacă își declarase admirația pentru Cybertruck, Shaq a renunțat a unul dintre mașinile sale Tesla și a trecut la un Cadillac Escalade IQ, care dispune de o autonomie net superioară.</p>
<p><img alt="" class="size-full wp-image-20187189" decoding="async" fetchpriority="high" height="1000" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/profimedia-1005876315.jpg" srcset="https://www.prosport.ro/wp-content/uploads/2025/06/profimedia-1005876315.jpg 1400w, https://www.prosport.ro/wp-content/uploads/2025/06/profimedia-1005876315-768x549.jpg 768w" width="1400"/></p>
<h2><span>Tendință. Consumatorii se îndreaptă spre vehicule electrice cu autonomie mult mai mare</span></h2>
<p>Tranzacția a fost gestionată de firma Effortless Motors, care scosese mașina la vânzare cu aproximativ o lună în urmă. Încă nu este clar deocamdată dacă Shaq își va vinde Cybertruck-urile rămase, în urma recentei sale schimbări de macaz față de Tesla.</p>
<p>Anul trecut, proprietarul Tesla, Elon Musk, a răspuns la o postare în care prezenta Cybertruck-ul lui Shaq cu un simplu cuvânt, „Frumos”, recunoscând modificarea caroseriei late și luminile roșii de fundal care îl făceau unul dintre cele mai atrăgătoare vehicule.</p>
<p>Decizia lui Shaq de a-și vinde Cybertruck-ul ar putea continua o tendință mai largă în rândul consumatorilor care caută vehicule electrice cu autonomie mai mare.</p>
<p>Autonomia superioară a lui Cadillac Escalade IQ ar putea să-l facă o opțiune mai atractivă pentru consumatorii care călătoresc frecvent pe distanțe lungi. Această schimbare de preferințe a lui Shaquille O’Neal ar putea afecta <span>cota de piață a Tesla în industria vehiculelor electrice</span>, și așa într-o prăbușire continuă în ultimele luni.</p>
<p>Modelul elaborat de Elon Musk circulă fără proleme în Statele Unite, însă este interzis în Europa, unde mașina nu poate fi înmatriculată, deoarece nu respectă normele de siguranță pentru pietoni.</p>
<p> </p>

]]></description>
    </item>
    <item>
      <title>Cum arată un BMW Seria 5 cu aproape 1.000.000 de kilometri parcurşi! Detaliul greu de crezut de la ultima revizie a maşinii</title>
      <link>https://www.prosport.ro/alte-sporturi/auto-moto/cum-arata-un-bmw-seria-5-cu-aproape-1-000-000-de-kilometri-parcursi-detaliul-greu-de-crezut-de-la-ultima-revizie-a-masinii-20184251</link>
      <description><![CDATA[<img src="https://www.prosport.ro/wp-content/uploads/2025/05/Cum-arata-un-BMW-Seria-5-cu-aproape-1.000.000-de-kilometri-parcursi-Detaliul-greu-de-crezut-de-la-ultima-revizie-a-masinii.jpg"/><br/><p>Un BMW Seria 5, modelul E39, cu aproape 1.000.000 de kilometri parcurși, rulat exclusiv pe străzile din nordul Finlandei, la temperaturi extreme, a ajuns celebru în întreaga lume.</p>
<p>Astfel, prestigiosul grup nemțesc BMW AG, prin intermediul diviziei dedicate mașinilor clasice, BMW Group Classic, i-a realizat o inspecție amănunțită mașinii. Iar detaliile confirmate sunt de-a dreptul surprinzătoare.</p>
<h2><span>Un BMW Seria 5 E39 este la doar 375 de kilometri distanță de borna celor 1.000.000 de kilometri parcurși! Motorul și cutia de viteze sunt cele din fabrică</span></h2>
<p>Un BMW Seria 5, model E39, a ajuns celebru în întreaga lume, după ce a izbutit să se facă remarcat cu câteva detalii aproape de necrezut.</p>
<p>Mai întâi de toate, este vorba despre un autoturism care a rulat exclusiv pe străzile din Finlanda, în principal în nordul țării, la temperaturi extreme, cuprinse între -30 și -40 de grade Celsius.</p>
<p>Și a rulat! Pentru că la ultima revizie a mașinii, efectuată la data de 6 mai 2025, în bord erau indicați nu mai puțin de 999.625 de kilometri!</p>
<p>Un al detaliu care a produs stupoare a fost faptul că proprietarul a susținut că mașina nu a avut parte de reparații semnificative de-a lungul existenței ei, iar motorul și cutia de viteze sunt cele cu care autoturismul a ieșit din fabrică.</p>
<p>Până și <span>cei de la BMW</span> AG au fost sceptici cu privire la această ultimă informație, mai ales că mașina a rulat, așa cum am precizat deja, la temperaturi extreme pe mai tot parcursul „vieții” ei.</p>
<p>Astfel, cei de la <span>PiataAuto.md</span> susțin că divizia dedicată mașinilor clasice a gigantului german, BMW Group Classic, a chemat autoturismul în cauză pentru a-i face o inspecție amănunțită. Iar spusele proprietarului s-au confirmat, motiv pentru care exemplarul din Finlanta s-a ales cu un certificat special de autenticitate.</p>
<p>Nemții au putut confirma că din momentul în care modelul respectiv de BMW Seria 5 E39 a ieșit din fabrică și până în mai 2025, foarte puține piese importante au necesitat a fi schimbate. Însă, specialiștii din cadrul BMW au spus că acest lucru a fost posibil și datorită faptului că proprietarul a efectuat corespunzător reviziile și doar la service-urile oficiale ale gigantului german.</p>
<p>În imaginile disponibile în galeria foto a articolului se poate vedea cât de întreținută a fost mașina și faptul că inclusiv acum, la aproape 30 de ani de la ieșirea din fabrică, din 1996, arată impecabil.</p>
<h2><span>BMW pregătește un eveniment important pentru mașina norocosului finlndez</span></h2>
<p>Conform sursei menționate mai sus, <span>BMW Group Classic va urmări</span> îndeaproape parcursul mașinii din următoarele săptămâni, când este așteptat ca în bord să se depășească borna celor 1.000.000 de kilometri. Ulterior, nemții îl vor chema pe finlandez la sediu și vor realiza un material special despre mașina acestuia.</p>
<p>Revenind la aspectul mașinii, aceeași sursă precizează că inclusiv vopseaua este cea originală, din 1996. În acest caz, autoturismului i-au fost aduse doar câteva mici retușări, pe ici pe colo, în cazul unor zgârieturi minore.</p>
<p>De asemenea, atunci când i-au dat jos bara de protecție spate, cei de la BMW au fost surprinși să observe condiția impecabilă în care se află metalul, urmele de rugină fiind practic insesizabile sau chiar inexistente. Din nou, aici este și meritul proprietarului, care a avut grijă în detaliu de mașină și, cel mai probabil, a ținut-o într-un garaj închis.</p>

]]></description>
    </item>
    <item>
      <title>Dacia a ales 3 nume şi le-a înregistrat. Cum se vor chema noile modele: două încep cu S şi unul cu F</title>
      <link>https://www.prosport.ro/alte-sporturi/auto-moto/dacia-a-ales-3-nume-si-le-a-inregistrat-cum-se-vor-chema-noile-modele-doua-incep-cu-s-si-unul-cu-f-20185766</link>
      <description><![CDATA[<img src="https://www.prosport.ro/wp-content/uploads/2025/06/Dacia-a-ales-3-nume-si-le-a-inregistrat-1400x785.jpg"/><br/><p>Viitorul automobil de oraș al mărcii Dacia va fi lansat cât de curând, iar compania a înregistrat, deja, 3 nume, două începând cu S şi unul cu F.</p>
<p>compania renault a înregistrat, deja, la Oficiul de Brevete și Mărci industriale din Franța, trei nume pe care le-ar putea folosi pentru viitor model.</p>
<h2><span>Noul model Dacia va fi produs în Europa, dar proiectat în China</span></h2>
<p>Dacia va scoate pe piață, nu mai târziu de anul viitor, un nou automobil electric, care va înlocui actualul Spring. De asemenea, „în plan” sunt și două modele compacte, derivate din Bigster. Cert este că Dacia a înregistrat, la Oficiul de Brevete și Mărci industriale din Franța, trei nume pe care le-ar putea folosi pentru viitor model.</p>
<p>Presa franceză scrie că este vorba despre Suvy, Shaper și First. Shaper <span>rimează cu Duster, Bigster și Jogger</span>, iar First „aduce” cu Spring.</p>
<p>Viitorul automobil a fost anunțat în premieră de Luca de Meo, CEO al grupului Renault, scrie <span>Profit</span>. Totul s-a întâmplat la un eveniment în care a fost prezentată strategia electrică a grupului.</p>
<h2><span>Sunt mulți oameni care nu-și permit o mașină nouă, spun cei de la Renault</span></h2>
<p>De precizat mașina va beneficia de noile procese, care înseamnă <span>reducerea numărului de componente</span>, prin utilizarea furnizorilor din China și folosirea bateriilor LFP, mai ieftine.</p>
<p>„Pregătim o nouă etapă în materie de accesibilitate, mergem înapoi în bucătăria Dacia, unde Ampere și cei de la ACDC aduc un nou vehicul electric de segment A, construit în Europa, și îl vor dezvolta în 16 luni.</p>
<p>Repet, 16 luni, față de 21 de luni Twingo, care era deja destul de rapid, este o adevărată performanță, provoc orice competitor din lume să facă asta, inclusiv pe chinezi, când vor veni în Europa”, a spus Luca de Meo.</p>
<p>„Va fi cu adevărat o Dacia, întotdeauna cea mai bună valoare pentru bani, pentru că ne-am propus să vindem mașina sub 18.000 de euro, bineînțeles să facem bani, în modul în care Dacia este obișnuită să facă.</p>
<p>Un nou automobil electric european, nu science-fiction. Dezvoltare rapidă: desenat și dezvoltat în doar 16 luni. Preț accesibil: disponibil pentru sub 18.000 de euro”, a transmis Le Vot.</p>
<p>„Sunt atât de mulți oameni care nu-și permit o mașină nouă, care are 5 stele EuroNCAP, și ei se duc și se uită la mașini vechi care în ziua de astăzi ar primi zero stele sau chiar stele negative.</p>
<p>Mașinile Dacia cu trei stele au un nivel ridicat de siguranță pasivă și sunt mult mai sigure decât mașinile second-hand pe care le înlocuiesc.</p>
<p>Când înlocuiești mașini second-hand care sunt vechi de șase-șapte ani cu acestea noi, acesta este un lucru bun pentru comunitate. Dacia nu vânează stele EuroNCAP”, a mai9 precizat reprezentantul grupului Renault.</p>

]]></description>
    </item>
    <item>
      <title>Gigantul românesc Banca Transilvania a intrat spectaculos în imperiul Formula 1! Reacția Simonei Halep, după anunțul companiei că e sponsor al echipei McLaren</title>
      <link>https://www.prosport.ro/alte-sporturi/tenis/simona-halep/gigantul-romanesc-banca-transilvania-a-intrat-spectaculos-in-imperiul-formula-1-reactia-simonei-halep-dupa-anuntul-companiei-ca-e-sponsor-al-echipei-mclaren-20183582</link>
      <description><![CDATA[<img src="https://www.prosport.ro/wp-content/uploads/2025/05/Gigantul-romanesc-Banca-Transilvania-a-intrat-spectaculos-in-imperiul-Formula-1-Reactia-Simonei-Halep-dupa-anuntul-companiei-ca-e-sponsor-al-echipei-McLaren.jpg"/><br/><p>Gigantul românesc Banca Transilvania a intrat în Formula 1, în calitate de sponsor, și a bătut palma cu echipa care face legea în sezonul actual: McLaren!</p>
<p>Lovitura de imagine a fost aplaudată public de Simona Halep (33 de ani), care ocupă funcția de ambasador BT de aproape un deceniu, din 2018 mai precis.</p>
<h2><span>Banca Transilvania, sponsor la revelația momentului din Formula 1, McLaren! Cum a reacționat Simona Halep</span></h2>
<p>Vineri, 30 mai 2025, prin intermediul unui comunicat oficial, Banca Transilvania a anunțat că a devenit sponsor al <span>echipei McLaren, care face legea în Formula 1</span>, mulțumită piloților Oscar Piastri și Lando Norris.</p>
<blockquote><p>Datorită parteneriatului de succes cu Mastercard, Banca Transilvania devine Partenerul Oficial de Cursă al Echipei McLaren Formula 1 la Marele Premiu al Ungariei Formula 1 Lenovo 2025 (Formula 1 Hungarian Grand Prix), una dintre cele mai performante echipe din istoria sporturilor cu motor”, se arată pe <span>BancaTransilvania.ro</span>.</p></blockquote>
<p>Așadar, sigla BT va apărea pe casca piloților Oscar Piastri și Lando Norris, dar și pe monoposturile acestora:</p>
<blockquote><p>În timpul cursei din Ungaria (n.r. – Marele Premiu al Ungariei – 1-3 august 2025), piloții McLaren, Lando Norris (25 de ani, Marea Britanie) și Oscar Piastri (24 de ani, Australia) vor purta siglele BT și Mastercard pe cască, pe volan și pe monopostul McLaren MCL39. Piastri și Norris se clasează în prezent pe prima și a doua poziție în clasamentul Formula 1 Piloți. McLaren este liderul Clasamentului Formula 1 Constructori”, completează Banca Transilvania.</p></blockquote>
<p>Vestea colaborării dintre cele două branduri a fost aplaudată public și de <span>Simona Halep, care ocupă funcția de ambasador al BT încă din 2018</span>. Simona Halep a distribuit anunțul de promovare de pe rețelele de socializare, care îl are pe Lando Norris în prim-plan, și a adăugat trei emoji-uri cu mâini care aplaudă.</p>
<figure aria-labelledby="figcaption_attachment_20183592" class="wp-caption aligncenter" id="attachment_20183592"><img alt="" class="size-large wp-image-20183592" decoding="async" height="1400" sizes="(max-width: 801px) 100vw, 801px" src="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg" srcset="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg 801w, https://www.prosport.ro/wp-content/uploads/2025/05/banca-transilvania-mclaren-formula-1-768x1342.jpg 768w, https://www.prosport.ro/wp-content/uploads/2025/05/banca-transilvania-mclaren-formula-1-879x1536.jpg 879w, https://www.prosport.ro/wp-content/uploads/2025/05/banca-transilvania-mclaren-formula-1.jpg 1080w" width="801"/><figcaption class="wp-caption-text" id="figcaption_attachment_20183592">SURSA FOTO: instagram.com/simonahalep</figcaption></figure>
<blockquote><p>Pentru mine este o mare bucurie să anunț parteneriatul cu Banca Transilvania pentru că a fost de-a lungul timpului, pentru mine, mai mult decât un partener, ci și un prieten, care mi-a fost alături la bine și la rău. Împărtășim aceleași valori – curaj, ambiție, sacrificii și perseverență – și avem deja o istorie împreună, în care s-a văzut că ne potrivim și facem treabă bună împreună”, Simona Halep, în iulie 2024, după ultima reînnoire a colaborării cu Banca Transilvania.</p></blockquote>
<h2><span>Mesajul lui Lando Norris</span></h2>
<p>Așa cum am precizat deja, faptul că BT a devenit sponsor McLaren a fost anunțat prin intermediul unui scurt videoclip de promovare care îl are în prim-plan pe britanicul Lando Norris:</p>
<blockquote><p>Bună, România! Bun venit, Banca Transilvania!”, sunt cuvintele pe care pilotul situat pe locul 2 în clasamentul din Formula 1 le-a rostit.</p></blockquote>
<p>Până la Marele Premiu al Ungariei, în Formula 1 mai sunt programate alte 5 curse, anume: Marele Premiu al Spaniei (30 mai-1 iunie), Marele Premiu al Canadei (13-15 iunie), Marele Premiu al Austriei (27-29 iunie), Marele Premiu al Marii Britanii (4-6 iulie) și Marele Premiu al Belgiei (25-27 iulie).</p>
<p>Mai jos TOP 10 din clasamentul piloților în Formula 1:</p>
<ol>
<li>Oscar Piastri (McLaren) – 161P</li>
<li>Lando Norris (McLaren) – 158P</li>
<li>Max Verstappen (Red Bull) – 136P</li>
<li>George Russel (Mercedes) – 99P</li>
<li>Charles Leclerc (Ferrari) – 79P</li>
<li>Lewis Hamilton (Ferrari) – 63P</li>
<li>Kimi Antonelli (Mercedes) – 48P</li>
<li>Alexander Albon (Williams) – 42P</li>
<li>Esteban Ocon (Haas) – 20P</li>
<li>Isack Hadjar (Racing Bulls) – 15P</li>
</ol>
<p>TOP 5 clasament echipe în Formula 1:</p>
<ol>
<li>McLaren – 319P</li>
<li>Mercedes – 147P</li>
<li>Red Bull – 143P</li>
<li>Ferrari – 142P</li>
<li>Williams – 54P</li>
</ol>

]]></description>
    </item>
    <item>
      <title>Fotbalistul care a blocat transferul lui Dennis Politic la FCSB a spart banii strânşi în carieră pe un Ferrari 812 Superfast de 330.000 de euro</title>
      <link>https://www.prosport.ro/fotbal-intern/superliga/fotbalistul-care-a-blocat-transferul-lui-dennis-politic-la-fcsb-a-spart-banii-stransi-in-cariera-pe-un-ferrari-812-superfast-de-330-000-de-euro-20184040</link>
      <description><![CDATA[<img src="https://www.prosport.ro/wp-content/uploads/2025/05/Fotbalistul-care-a-blocat-transferul-lui-Dennis-Politic-la-FCSB-a-spart-banii-stransi-in-cariera-pe-un-Ferrari-812-Superfast.jpg"/><br/><p>După ce l-a lăsat cu ochii în soare pe Gigi Becali, blocat transferul lui Dennis Politic la FCSB, fotbalistul a dat 330.000 de euro pe un Ferrari 812 Superfast.</p>
<p>Pe străzile din România va apărea un Ferrari 812 Superfast de 330.000 de euro, care se află în posesia fotbalistului care a blocat transferul lui Dennis Politic la FCSB.</p>
<h2><span>N-a vrut să fie parte din transferul lui Dennis Politic la FCSB, dar și-a cumpărat un Ferrari 812 Superfast de 330.000 de euro</span></h2>
<p>Gigi Becali a sperat să-l cumpere pe Ianis Stoica de la FC Hermannstadt și să-l dea la Dinamo, alături de Alexandru Muși, în schimbul lui Dennis Politic, dar atacantul formației sibiene <span>a refuzat să revină la FCSB</span>.</p>
<p>„Sincer, momentan nu mă interesează atât de mult transferul meu. Sunt concentrat doar pe echipa națională. Nu neapărat că mă flatează interesul acesta, dar mă face să muncesc mai mult pe viitor. Am avut un sezon bun, dar nu prea stau să îmi umplu capul cu alte gânduri în afară de echipa națională.</p>
<p>Normal că este o motivație în plus. Sper să joc cât mai bine și vom vedea. E clar că subconștientul știe că urmează un transfer, dar încerc pe cât posibil să mă concentrez la echipa națională”, a spus Ianis Stoica, potrivit sport.ro.</p>
<p>În prezent, el este în <span>cantonamentul naționalei U21, în perspectiva Campionatului European</span> din Slovacia. A găsit, însă, timp, pentru a se deplasa la Sab Auto, pentru a-și cumpăra cu 330.000 de euro un Ferrari 812 Superfast.</p>
<h2><span>Caractersitici incredibile ale mașinii lui Ianis Stoica</span></h2>
<p>Din 2018, puterea motorului mașinii achiziționată de internaționalul de tineret a crescut la 800 CP, cu 60 mai mult decât are F12 Berlinetta. De precizat că 812 Superfast este cel mai puternic, dar și unul dintre cele mai rapide modele de serie Ferrari scoase de-a lungul timpului.</p>
<p><iframe allowfullscreen="allowfullscreen" frameborder="0" height="476" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2Freel%2F1458606965515976%2F&amp;show_text=false&amp;width=267&amp;t=0" style="border: none; overflow: hidden;" width="267"></iframe></p>
<p>Are 12 cilindri, cu mențiunea că motorul este amplasat pe puntea față, iar cutia de viteze în spate. Autoturismul poate dezvolta o viteză maximă de 340 km/h și are nevoie de doar 2,9 secunde pentru a ajunge la 100 km/h.</p>
<p>812 Superfast este primul Ferrari echipat cu servodirecție electronică și dispune de de un sistem de direcție activ pentru roțile spate, potrivit <span>site</span>-ului oficial.</p>
<p>De asemenea, are jante de 20 inch pe ambele punți. Anvelopele sunt Pirelli P Zero 275/35 ZR 20 pentru față și 315/35 ZR 20 pentru spate. Frânele Brembo Extreme Design au discuri din carbon ceramic, la fel ca la LaFerrari, cu diametre de 398 mm pe față și 360 mm pe spate.</p>
<p>Comparativ cu F12berlinetta, performanța de frânare de la 100 km/h la 0 este mai bună cu cu 5,8%.</p>
<p>„Am venit să-mi iau mașina și să plec la EURO! Hai, România!”, a transmis Ianis Stoica, în parcarea de la Sab auto.</p>

]]></description>
    </item>
  </channel>
</rss>
