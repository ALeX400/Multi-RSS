<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>L-au dat afară și i-au plătit 96.000.000 de euro despăgubiri!</title>
      <link>https://www.prosport.ro/formula-1/l-au-dat-afara-si-i-au-platit-96-000-000-de-euro-despagubiri-20279041</link>
      <description><![CDATA[<img src="https://www.prosport.ro//wp-content/uploads/2025/09/L-au-dat-afara-si-i-au-platit-96.000.000-de-euro-despagubiri-1400x756.jpg"/><br/><p><!--StartFragment --></p>
<p class="pf0"><span class="cf0">Christian Horner a fost dat afară de la echipa de Formula 1 Red Bull, iar acum va primi o sumă fabuloasă pentru rezilierea contractului său.</span></p>
<p class="pf0"><span class="cf0">Fostul de acum director al echipei, demis după </span><span class="cf1">mai multe </span><span class="cf2">rezultate dezastruoase și </span><span class="cf1">din cauza </span><span class="cf2">scandal</span><span class="cf1">ului </span><span class="cf2">în care a fost acuzat de „comportament inadecvat” față de o colegă</span><span class="cf0">, </span><span class="cf2">î</span><span class="cf0">și va rotunji conturile cu despăgubiri </span><span class="cf2">î</span><span class="cf0">n valoare de </span><span class="cf0">96.000.000 de euro. </span></p>
<h2 class="pf0"><span><span class="cf1">Christian Horner ar fi fost dat afară abuziv de Red Bull, iar acum va primi </span><span class="cf2">96</span><span class="cf1"> de milioane de </span><span class="cf2">euro ca despăgubiri!</span></span></h2>
<p class="pf0"><span class="cf1">Conducerea echipei </span><span class="cf2">de Formula 1 Red Bull</span><span class="cf1"> i-a reziliat contractul lui Christian Horner, i</span><span class="cf2">ar acum </span><span class="cf1">se vede obligată să-i plătească acestuia o sumă de bani incredibilă. </span></p>
<p class="pf0"><span class="cf1">Horner a fost dat afară </span><span class="cf3">î</span><span class="cf1">n luna iulie </span><span class="cf1">din cauza </span><span class="cf2">rezultate</span><span class="cf1">lor</span> <span class="cf1">slabe ale echipei, dar și a scandalului </span><span class="cf2">în care a fost acuzat de „comportament inadecvat” față de o colegă</span><span class="cf1">. El va primi acum </span><span class="cf2">96.000.000 de euro</span><span class="cf1"> de la fosta sa echipă, astfel că de anul viitor </span><span class="cf0">are liber să revină </span><span class="cf2">în F1</span>, conform <span>thesun.co.uk</span>.</p>
<p class="pf0"><span class="cf3">Î</span><span class="cf2">n vârst</span><span class="cf0">ă de 51 de ani, Horner <span>a avut cea mai lungă domnie ca director de echipă </span></span><span class="cf2"><span>în F1</span>, cu 20 de ani la Red Bull, </span><span class="cf1">cu un palmares de invidiat</span><span class="cf2">: opt titluri de pilo</span><span class="cf0">ți și șase trofee de constructori.</span></p>
<p class="pf0"><span class="cf4">„</span><span class="cf2">A</span><span class="cf4">m fost informat de Red Bull c</span><span class="cf0">ă, din punct de vedere operațional, nu voi mai fi implicat </span><span class="cf2">în afacere sau în echip</span><span class="cf0">ă de acum </span><span class="cf2">înainte. </span><span class="cf4">A fost un </span><span class="cf0">șoc pentru mine. Am avut ocazia să reflectez asupra ultimelor 12 ore și am vrut să stau </span><span class="cf2">în fa</span><span class="cf0">ța voastră tuturor pentru a vă anunța această veste și pentru a-mi exprima recunoștința față de fiecare membru al echipei care a dat at</span><span class="cf2">ât de mult în ultimii 20 de ani </span><span class="cf0">și jumătate.</span></p>
<p class="pf0"><span class="cf0">C</span><span class="cf2">ând am ajuns acum dou</span><span class="cf1">ă</span><span class="cf2"> decenii, aveam câ</span><span class="cf2">teva</span><span class="cf0"> fire albe </span><span class="cf2">în minus. Am intrat </span><span class="cf2">într</span><span class="cf2">-o echip</span><span class="cf0">ă și nu știam la ce să mă aștept, dar am fost imediat primit și am </span><span class="cf2">început s</span><span class="cf0">ă construim ceea ce a devenit o forță </span><span class="cf2">în F1. S</span><span class="cf0">ă urmăresc și să fac parte din această echipă a fost cel mai mare privilegiu al vieții mele”, spunea Horner la scurt timp după ce a fost demis. </span></p>
<p class="pf0"><span class="cf0">Se pare că acesta nu a primit niciun motiv pentru concedierea sa, fiind </span><span class="cf2">înlocuit de Laurent </span><span class="cf2">Mekies</span><span class="cf2">, venit de la echipa sor</span><span class="cf0">ă Racing Bulls.</span></p>
<div class="wp-caption aligncenter" id="attachment_20279053" style="width: 1410px"><img alt="" aria-describedby="caption-attachment-20279053" class="size-large wp-image-20279053" decoding="async" fetchpriority="high" height="934" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/09/7946503-Hepta_Mediafax_Foto-Anadolu_Agency_HEPTA-1400x934.jpg" srcset="https://www.prosport.ro/wp-content/uploads/2025/09/7946503-Hepta_Mediafax_Foto-Anadolu_Agency_HEPTA-1400x934.jpg 1400w, https://www.prosport.ro/wp-content/uploads/2025/09/7946503-Hepta_Mediafax_Foto-Anadolu_Agency_HEPTA-768x512.jpg 768w, https://www.prosport.ro/wp-content/uploads/2025/09/7946503-Hepta_Mediafax_Foto-Anadolu_Agency_HEPTA-1536x1025.jpg 1536w, https://www.prosport.ro/wp-content/uploads/2025/09/7946503-Hepta_Mediafax_Foto-Anadolu_Agency_HEPTA-2048x1366.jpg 2048w" width="1400"/><p class="wp-caption-text" id="caption-attachment-20279053">Foto: Mediafax Foto</p></div>
<h2 class="pf0"><span><span class="cf0">Așteptat să investească la Alpine. Flavio </span><span class="cf0">Briatore</span><span class="cf0"> nu recunoaște deocamdată nimic</span></span></h2>
<p class="pf0"><span class="cf0">Au circulat zvonuri conform cărora Horner, </span><span>căsătorit cu Geri Halliwell, </span><span class="cf1"><span>fostă solistă Spice Girls</span>, </span><span class="cf1">și cu o </span><span class="cf2">avere netă de 50 de milioane de lire sterline</span><span class="cf1">, </span><span class="cf0">ar dori acum să investească </span><span class="cf2">într</span><span class="cf2">-o echip</span><span class="cf0">ă de F1. Alpine ar fi o posibilă destinație, datorită prieteniei sale cu Flavio </span><span class="cf0">Briatore</span><span class="cf0">, consilierul executiv al </span><span class="cf0">scuderiei</span><span class="cf0">.</span></p>
<p class="pf0"><span class="cf0">Briatore</span><span class="cf0"> ar putea susține financiar propunerea pentru Horner, alături de fostul șef al F1, Bernie Ecclestone, care a fost demis din funcția de CEO al F1 </span><span class="cf2">în 2017, dup</span><span class="cf0">ă ce Liberty Media a preluat conducerea.</span></p>
<p class="pf0"><span class="cf0">Briatore</span><span class="cf0"> a negat orice șansă ca acest lucru să se </span><span class="cf2">întâmple </span><span class="cf1">în viitorul apropiat. </span><span class="cf4">„Nu iau </span><span class="cf2">în considerare nimic în acest moment</span><span class="cf1">. </span><span class="cf4">Christian nu mai este </span><span class="cf2">în F1 în acest moment</span><span class="cf1">. </span><span class="cf5">Sper s</span><span class="cf1">ă se </span><span class="cf3">întoarc</span><span class="cf6">ă cur</span><span class="cf3">ând, dar deocamdat</span><span class="cf6">ă nu este </span><span class="cf3">în </span><span class="cf1">aten</span><span class="cf1">ți </span><span class="cf3">Alpine.”</span></p>
<p><!--EndFragment --></p>

]]></description>
    </item>
    <item>
      <title>Patrice Evra, asaltat la Craiova de fanii lui Juventus şi Manchester United. De ce e prezent legendarul fotbalist în Bănie</title>
      <link>https://www.prosport.ro/diverse/patrice-evra-asaltat-la-craiova-de-fanii-lui-juventus-si-manchester-united-de-ce-e-prezent-legendarul-fotbalist-in-banie-20279081</link>
      <description><![CDATA[<img src="https://www.prosport.ro//wp-content/uploads/2025/09/evra9-1400x627.jpg"/><br/><p>Fostul internaţional francez, cu 82 de selecţii în naţionala „Cocoşului galic”, Patrice Evra, a ajuns azi la Craiova, cu prilejul evenimentului auto de înaltă clasă Gumball 3000, care a reuşit să aducă în centrul Băniei peste 100 de supermaşini, de la modele clasice restaurate și construcții personalizate, până la hipermașini ultra-rare, într-o expoziție cu acces gratuit pentru public.</p>
<p>Publicul din Craiova va avea ocazia să se întâlnească şi mari vedete din toată lumea, printre care şi <span>Patrice Evra, fost internațional francez și legendă a lui Manchester United</span>. Acum în vârstă de 44 de ani, Evra are 81 de selecţii pentru naţionala Franţei, cu care a jucat finala Euro 2016, pierdută în faţa Portugaliei. Evra a fost întâmpinat în Bănie de mulţi fani care şi-au dorit o fotografie alături de fostul mare fotbalist, cei care au ţinut neapărat să aibă o astfel de amintire şi o semnătură pe un tricou sau o eşarfă a lui Juventus Torino sau Manchester United fiind fanii celor două superputeri ale fotbalului mondial. Evra a jucat baschet alături de craioveni şi la final a oferit câteva declaraţii, refuzând însă se vorbească despre fotbal.</p>
<h2><span>Patrice Evra, la Gumball 3000</span></h2>
<p>„Să fiu aici, în România, chiar şi pentru scurt timp, este extraordinar, mi-am adus toată echipa „We all love this game” aici, m-am simţit excelent, iar alături de aceste maşini este pur şi simplu pasiune. Chiar îmi amintesc de prima maşină pe care am condus-o, a fost vorba de un Opel al fratelui meu, chiar el m-a şi învăţat să conduc. De asemenea îmi aduc aminte că atunci când m-am apucat de fotbal, în Sicilia, nu aveam bani să-mi iau o maşină şi m-am fotografiat lângă un Volskwagen şi m-am lăudat la prietenii de pe stradă că aceea era maşina mea cea nouă. Când fac aprecieri despre un oraş, o fac după modul cum mă întâmpină lumea şi văd bucurie pe feţele voastre. Vreau să vă spun ceva: iubesc Craiova! Mi-a plăcut tot ce am văzut, chiar dacă am stat puţin. M-au hrănit atât de bine încât nu mai pot merge, mă simt gravid!” a spus Patrice Evra, care nu a dorit să comenteze <span>perioada prin care trece Manchester United</span>, în ciuda rugăminţilor fanilor. „Forza Juve” a exclamat totuşi Evra, spre deliciul fanilor.</p>
<h2><span>Patrice Evra, carieră uriașă</span></h2>
<p>În cariera sa prodigioasă, Evra a evoluat pentru Manchester United, AS Monaco, Nice, Juventus Torino şi Olympique Marseille. Evra are în palmares trofeul Champions League, după finala cu Chelsea din 2008, şi a mai pierdut alte 2 finale cu United, în 2009 şi 2011, ambele în faţa Barcelonei.</p>
<p>Printre trofeele adjudecate în carieră: 5 titluri în Premier League, Mondialul Cluburilor, 3 Cupe ale Ligii Angliei, 5 Supercupe ale Angliei, 2 scudetto şi 2 Cupe ale Italiei cu Juventus, cu care a mai jucat o finală de Champions League, pierdută tot cu FC Barcelona, în 2015.</p>
<p>Foto: Cosmin Staicu</p>

]]></description>
    </item>
    <item>
      <title>CTP, pus la zid pentru că a atacat decizia lui David Popovici de a-și cumpăra un Porsche: „Să ne explice cum a murit Dumitru Tinu, dacă se pricepe la mașini”</title>
      <link>https://www.prosport.ro/david-popovici/ctp-pus-la-zid-pentru-ca-a-atacat-decizia-lui-david-popovici-de-a-si-cumpara-un-porsche-sa-ne-explice-cum-a-murit-dumitru-tinu-daca-se-pricepe-la-masini-20277872</link>
      <description><![CDATA[<img src="https://www.prosport.ro//wp-content/uploads/2025/08/David-Popovici-Porsche-2-1400x933.jpg"/><br/><p>Jurnalistul Cristian Tudor Popescu este pus la zid pentru că a atacat decizia lui David Popovici de a-și cumpăra un autoturism de lux, marca Porsche.</p>
<p>Titi Aur i-a luat apărarea campionului olimpic și a explicat că sportivul este pasionat de industria auto, iar din această cauză „simte nevoie de a avea o mașină bună”.</p>
<h2><span>Titi Aur îl apără pe David Popovici</span></h2>
<p>Titi Aur a comentat recent criticile pe care Cristian Tudor Popescu i le-a adus lui David Popovici în momentul în care sportivul și-a achiziționat <span>un autoturism de lux, marca Porsche</span>.</p>
<p>Acesta a amintit de moartea lui Dumitru Tinu, fostul patron de la Adevărat, care s-a stins din viață după un accident rutier care a avut loc în 2003, pe DN1, în drum spre Breaza. Acesta se afla la volanul unui autoturism marca Volvo, considerat a fi foarte sigur, și circula cu viteză redusă, dar a fost găsit cu mai multe coaste rupte și o echimoză pe șold. În mod normal, acestea puteau fi cauzate de o lovitură mult mai puternică, iar acest lucru a făcut ca accidentul să fie văzut ca un adevărat mister.</p>
<p>„Am o părere despre Cristian Tudor Popescu în primul rând. Dacă tot se pricepe el la mașini și la dinamica mașinii, cred că ar trebui să vină cu niște explicații, după 20 și ceva de ani, despre cum a murit Dumitru Tinu, cu care el a fost implicat foarte mult, fiind apropiat cu Dumitru Tinu, dacă tot vrea Cristian Tudor Popescu să dea explicații despre mașini…</p>
<p>Despre alegerile lui David pot spune că da, de afară se poate vedea așa (n.r. că nu a fost cea mai matură decizie să cumpere mașina respectivă).</p>
<p>«La ce îi trebuie astfel de mașină?». Chiar acum două zile a fost la mine și ne-am dat cu mașini pe pistă. Cunoscându-l foarte bine, el trăiește și pentru asta, îi plac mașinile, simte emoția, acea plăcere de a avea o mașină bună.</p>
<p>Mai mult, știe să aleagă mașina care îi place, nu mașina scumpă, nu cea de fițe. Bineînțeles, că nu sunt ieftine astfel de mașini, dar o alege pe cea care îți dă emoție. Cei care nu iubesc mașina și o folosesc doar pentru a se deplasa nu înțeleg asta”, a declarat Titi Aur, conform <span>iAMsport.ro</span>.</p>
<h2><span>David Popovici, un mare iubitor de mașini</span></h2>
<p>Titi Aur a declarat că <span>David Popovici este un mare iubitor de mașini</span>. Faptul că și-a achiziționat un autoturism scump, din banii munciți de el, nu dă dreptul nimănui să îl critice pe sportiv, mai spune pilotul de raliuri român.</p>
<p>„David iubește mașina și nu e de acuzat, deși se poate interpreta că mai bine își lua un apartament cu banii ăia. Sunt banii câștigați de el, câștigați cinstit și prin foarte multă muncă, nu văd de ce ar trebui să vină orice Cristian Tudor Popescu din România să-i țină lui cont de ce a făcut cu banii, în public”, a mai spus Titi Aur, conform sursei menționate anterior.</p>

]]></description>
    </item>
    <item>
      <title>Marco Leu continuă visul tatălui său. E din nou la startul Vitezei în Coastă</title>
      <link>https://www.prosport.ro/alte-sporturi/auto-moto/marco-leu-continua-visul-tatalui-sau-e-din-nou-la-startul-vitezei-in-coasta-20276262</link>
      <description><![CDATA[<img src="https://www.prosport.ro//wp-content/uploads/2025/09/Marco-Leu-1400x934.jpeg"/><br/><p><span>Tânărul pilot Marco Leu, fiul fostului campion mondial Mihai Leu, continuă parcursul său în Campionatul Național de Viteză în Coastă.</span> La trei săptămâni după debutul de la Mediaș, unde a urcat pe podiumul debutanților, sportivul va concura în acest weekend la Râșnov Brașov Challenge, penultima etapă a sezonului.</p>
<p>Evenimentul, care adună aproape 100 de piloți, se va desfășura pe celebrul traseu de la poalele Cetății Râșnov, unul dintre cele mai spectaculoase din campionat și un punct de atracție pentru pasionații de motorsport.</p>
<h2><span>Marco Leu continuă visul tatălui său. E din nou la startul Vitezei în Coastă</span></h2>
<p>„E prima dată când concurez aici, dar l-am descoperit cu ani în urmă, când îl parcurgeam împreună cu tatăl meu, pe vremea când el concura. Fiecare viraj îmi amintește de acele momente. Acum, faptul că pot lua startul din postura de pilot are pentru mine o semnificație profund personală. Având în vedere că sunt la al doilea start, obiectivul meu este să adun kilometri și experiență”, a declarat Marco Leu înainte de start.</p>
<p><span>Pilotul va concura la volanul aceluiași Peugeot 208 Rally2</span>, modelul cu care și-a făcut debutul oficial. În prima sa apariție, desfășurată în condiții dificile de ploaie, Marco a reușit să încheie pe locul al treilea la debutanți, la mai puțin de două secunde de poziția a doua în clasament.</p>
<p>Înaintea cursei de la Râșnov, Marco Leu a organizat Trofeul Mihai Leu Hunedoara, etapă de Super Rally desfășurată în memoria tatălui său și, totodată, a preluat volanul unui Lamborghini Huracan pentru a asigura securizarea traseului, oferind publicului momente spectaculoase și demonstrând pasiunea familiei Leu pentru motorsport.</p>
<p>„Am avut o perioadă plină, dar sunt nerăbdător să concurez la Râșnov. Mă concentrez pe fiecare manșă de urcare și pe ce pot învăța din ea”, a adăugat tânărul pilot.</p>
<p>Programul competiției de la Râșnov este împărțit pe două zile. Sâmbătă, între orele 09:30 și 19:00, sunt programate sesiunile de recunoașteri și antrenamente, iar duminică, începând cu ora 13:30, vor avea loc manșele oficiale de concurs. Accesul spectatorilor este gratuit, organizatorii invitând publicul să fie alături de sportivi și să trăiască emoția unei etape decisive din campionat.</p>

]]></description>
    </item>
    <item>
      <title>„Doar românii pot! Asta e singura problemă”. Noua Dacia Duster Pickup a declanșat un tsunami de invidie în vecini</title>
      <link>https://www.prosport.ro/alte-sporturi/auto-moto/doar-romanii-pot-asta-e-singura-problema-noua-dacia-duster-pickup-a-declansat-un-tsunami-de-invidie-in-vecini-20277026</link>
      <description><![CDATA[<img src="https://www.prosport.ro//wp-content/uploads/2025/09/„Doar-romanii-pot-Asta-e-singura-problema.-Noua-Dacia-Duster-Pickup-a-declansat-un-tsunami-de-invidie-in-vecini.jpg"/><br/><p>Dacia vrea să cucerească piața din România cu un nou model de autoturism care se anunță foarte popular: Duster Pickup.</p>
<p>Vecinii din Serbia au analizat deja mașina și au tras și o primă concluzie, invidioși fiind că modelul nu este disponibil decât în România.</p>
<h2><span>„Doar românii pot! Asta e singura problemă”. Noua Dacia Duster Pickup a declanșat un tsunami de invidie în vecini</span></h2>
<p>Dacia a prezentat un nou model, denumit sugestiv Duster Pickup, bazat bineînțeles pe popularul SUV. Totuși, Pickup-ul de la Dacia diferă de versiunea standard prin partea din spate. În loc de portbagaj, este instalată o platformă compactă de marfă cu dimensiunile de 1.050 x 1.000 mm, concepută pentru a transporta până la 430 kg de marfă.</p>
<p>Pickup-ul este echipat cu patru puncte de ancorare, ceea ce îl face mai practic pentru zonele rurale și pentru muncă. Vehiculul a fost dezvoltat în colaborare cu constructorul local de caroserii Romturingia, care a adus modificări minime designului. Așadar, șoferii nu vor fi surprinși de modul în care arată noul Pickup, fiind foarte asemănătorul cu Duster-ul de bază.</p>
<p>Interesant este că scaunele din spate sunt acum separate, cu cotiere, o caracteristică nemaiîntâlnită până acum la Duster. Mai mult decât atât, modelul va fi disponibil doar în România, iar prețul de pornire va fi de la 25.983 de euro.</p>
<p>Situația a produs deja invidie în Serbia, unde presa nu a trecut cu vederea peste faptul că mașina nu e disponibilă și în țara vecină</p>
<p>„Singura problemă este că nu putem cumpăra un Duster Pickup. Ne referim la șoferii din Serbia. Nici măcar englezii și spaniolii, ci doar românii. A fost conceput doar pentru piața internă. Este oferit în trei niveluri de echipare: Expression, Extreme și Journey”, au scris sârbii de la Sportal.blic.</p>
<h2><span>Dacia a cucerit Europa. Ce s-a întâmplat pe Bătrânul Continent</span></h2>
<p>Dacia a cucerit Europa. <span>Modelul Sandero a redevenit numărul unu</span> pe piața de pe Bătrânul Continent și a reușit să depășească autoturismul Renault Clio, marele rival practic al modelului lansat de Dacia.</p>
<p>Mai mult decât atât, alte trei autoturisme care sunt fabricate în România au reușit să prindă locuri în top 30. Este vorba despre modelele Ford Puma, Dacia Duster și Dacia Bigster.</p>
<p>Conform statisticilor oferite de experții de la Dataforce, se pare că Dacia Sandero a fost, din nou, cea mai căutată mașină de șoferii din Europa, de data aceasta în luna iulie. Vorbim mai exact despre 21.040 de unități livrate, care au atras prin prisma prețului accesibil, dar și prin dotările oferite de Dacia.</p>

]]></description>
    </item>
  </channel>
</rss>
