<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac, discurs fabulos despre Emanuel Gyenes, campionul român de la Dakar 2025: „Respectul meu. S-a dat jos din avion şi a venit aici”</title>
      <link>https://www.prosport.ro/alte-sporturi/auto-moto/ion-tiriac-discurs-fabulos-despre-emanuel-gyenes-campionul-roman-de-la-dakar-2025-respectul-meu-s-a-dat-jos-din-avion-si-a-venit-aici-20075664</link>
      <description><![CDATA[<img src="https://www.prosport.ro/wp-content/uploads/2025/01/Ion-Tiriac-discurs-fabulos-despre-Emanuel-Gyenes-campionul-roman-de-la-Dakar-2025-1400x933.jpeg"/><br/><p>Duminică, 19 ianuarie 2025, direct de la Galeria de Automobile „Țiriac Collection”, magnatul Ion Țiriac (85 de ani) a ținut un discurs fabulos despre Emanuel Gyenes (40).</p>
<p>Cel din urmă menționat a reușit o performanță impresionantă pentru România, după ce a triumfat la clasa „Original by Motul”, fără asistență tehnică, de la Raliul Dakar. Totodată, Gyenes s-a clasat și pe locul 20 la general, ceea ce reprezintă cea mai bună performanță a sa din 2018 încoace.</p>
<h2><span>Ion Țiriac e uluit de ce a reușit Emanuel Gyenes și l-a lăudat neîncetat timp de câteva minute bune</span></h2>
<p><span>Emanuel Gyenes a reușit un rezultat impresionant la Dakar 2025</span>, după ce s-a impus în cursa de motociclete de la clasa „Original by Motul”, unde toți concurenții nu au parte de asistență tehnică. A fost al doilea astfel de triumf izbutit de Gyenes, după cel din urmă cu cinci ani.</p>
<p>Totodată, „Mani” a terminat pe locul 20 la general, secțiunea moto, care de asemenea reprezintă cea mai bună performanță a sa din ultimii șapte ani.</p>
<p>Revenit în țară, din Arabia Saudită, unde <span>a avut loc Dakar în 2025, Emanuel Gyenes s-a dus</span> direct la Galeria de Automobile „Țiriac Collection”, unde i-a oferit lui Ion Țiriac și o motocicletă pe care să o poată expune în muzeu.</p>
<blockquote><p>Un sportiv care de 15 ori a fost acolo și de la vârsta de 13 ani el face meseria asta… E cererea, că se cere să îl vezi, dar oferta e mai mică. Pentru că nu ai ăia 20.000 de spectatori, ca la tenis. Și figura lui, fața lui, pentru publicitate, nu e acolo în fiecare zi, ore întregi. Și de asta vine tenisul la noi și pe urmă vin alte sporturi. Dar campioni mondiali, campioni olimpici, campioni de toate felurile… Încă nu e probă olimpică, dar după cât am văzut eu acum, că sunt acum probe olimpice la sporturi de nu ați auzit în viața voastră: soft ball, caca ball și, nu știu, alte treburi. Probabil că își merită laurii… L-am cunoscut în zilele în care a început Paris Dakar-ul, pentru că pe vremea aia era condus de un francez care se numea Patrice Claire, și el era președintele cursei. Fusese la Roland Garros șef vreo 30 de ani. Eu vă mulțumesc la toți, îi las pe ei să vă fie parteneri de discuție acum, în special pe Emanuel. Felicitări, respectul meu și mulțumesc că motocicleta care a câștigat vine la muzeu, pentru cei care vizitează. Să o vadă aici cu statuia matale, de carton, îmi pare rău, pentru că asta… Dar respectul meu pentru că te-ai dat jos din avion și în 30 de minute ai fost aici. În spate, unde am garajul și sutele alea de mașini, a făcut dușul și îl vedeți în fața dumneavoastră. Respect pentru caracter, pentru moralitate și pentru sportul pe care l-ai făcut. Să fii sănătos”, i-a transmis Ion Țiriac lui Emanuel Gyenes.</p></blockquote>
<h2><span>E fascinat de cursa pe care a câșitgat-o Gyenes</span></h2>
<p>Cât despre cursa de la clasa „Original by Motul”, pe care Emanuel Gyenes a câștigat-o la Dakar 2025, Ion Țiriac a spus că aceasta reprezintă „sportul sporturilor”:</p>
<blockquote><p>Nu numai că este un sport, este sportul! Eu nu îl înțeleg deloc. Nu înțeleg cum un atlet, un sportiv poate să stea în fiecare zi, între 7 și 10 ore, în șaua aia…pe care nu se așază. Într-un ținut pe care nu îl cunoști și mergi numai după o hartă pe care o ai în față, prin nisip, prin dune, care se duc sus, jos. Și nu știi niciodată unde-i bolovanul ăla care te face să zbori puțin mai repede. Faptul că un român a ajuns să câștige această categorie, categoria cea mai grea, aș putea să spun eu. De ce e cea mai grea? Pentru că ești singur. Nu ai echipă, nu ai susținători, nu ai camion în spate, ai doar cortul pe care ți-l întinzi să dormi noaptea, după ce ți-ai reparat ce se poate repara pe la motocicletă. Și după ce ți-ai făcut mâncarea ta, că nu știu dacă le dau mâncare sau nu. Domnul Butuza (n.r. – Marcel Butuza), aici lângă mine, a concurat de câte ori? De 6 ori. A 6-a oară l-am adus în bucățele la București și s-a liniștit. Eu sper că și Emanuel, care a câștigat această cursă la categoria lui, în care sunt indivizi, nu sunt pe echipe, lucru care e ieșit din comun… În special pe o motocicletă, nu e chiar preparată de KTM. E o motocicletă de curse, e oarecum, aș putea să spun, normală. Un om care face treaba asta și mi se pare că a făcut-o de 6-7 ori… (n.r. – Marcel Butuza intervine: De 15 ori a făcut-o) Ce face? Păi câți ani are, are 80 de ani, ca mine? De 15 ori… Eu am mai avut prieteni, începând de la Ruse și până la ăla care a sărit Merele Canion din Statele Unite ale Americii. E un american, mare motociclist, care ne-a arătat prima oară că avea 52 de fracturi… Deci spun treaba asta încă o dată. Pe lângă faptul că e un sport, după părerea mea e sportul sporturilor. Sunt foarte bun prieten cu Carlos Sainz, care nu cred că mai are adversar în ceea ce înseamnă rally, de atâția ani… Nici el nu a putut să-mi explice, nici Marcel nu a putut să îmi explice cum și de ce. Ăla măcar e într-o mașină, ultimul accident pe care l-a avut cu Peudgeot-ul ăsta, a rămas undeva la un metru de mașină, noroc că l-a aruncat mai întâi afară… Așa că aveți ocazia să vedeți un mare, mare sportiv. Și îl las acum pe domnul Marcel, că el mi l-a adus aici. Motocicleta de aici a concurat la Dakar, nu este cea cu care a terminat alaltăieri cursa. Aia o să vină printr-un traseu… Și am aflat de la el acum: cu 20 de kilometri înainte, în ultima zi, slavă Domnului, a intrat un concurent în țeava lui de eșapament. Noroc că a terminat cursa fără țeavă, mi se pare”, a mai declarat Ion Țiriac.</p></blockquote>
<h2><span>Ce a declarat Emanuel Gyenes</span></h2>
<p>Emanuel Gyenes a dezvăluit că și-ar dori ca pe viitor să poată concura la Raliul Dakar cu o mașină, și nu cu o motocicletă. Însă, pentru a-și îndeplini visul, pilotul a lăsat de înțeles că are nevoie de susținere financiară:</p>
<blockquote><p>Visul meu este să merg la clasa auto, dar problema este că e mult mai costisitor. Adică un 10X ar trebui făcut (n.r. – costurile actuale înmulțite cu 10) ca să pot să merg cu o mașină. Într-adevăr, la mașină e mai ușor și mai sigur. Dar problema e cu bugetul, să faci rost de atâția bani ca să poți să mergi cu o mașină”, a declarat Emanuel Gyenes, printre altele.</p></blockquote>
<p>În schimb, Marcel Butuza, ex-concurent Dakar, a transmis următoarele:</p>
<blockquote><p>Îi mulțumesc domnului Țiriac pentru susținerea pe care a arătat-o pentru Emanuel Gyenes în acest an. E un băiat deosebit pe care eu îl cunosc de peste 25 de ani, când la un concurs de enduro m-a bătut un copil de 15 ani. Am spus că e imposibil atunci. M-a bătut cu adevărat și acest motociclist este Emanuel Gyenes, care așa și-a început cariera de motociclist. Am fost cu el la primul Dakar, în 2007, am participat împreună pe cele trei continente, Africa, America de Sud și Arabia Saudită (n.r. – Asia). Suntem printre legendele Dakarului. În cele 15 participări, el a adunat foarte multă experiență, care l-a ajutat și îl ajută în astfel de competiții. Nu e de ajuns să mergi tare, trebuie să calculezi fiecare kilometru și să te setezi astfel încât să termini”, a declarat și Marcel Butuza.</p></blockquote>

]]></description>
    </item>
    <item>
      <title>Au găsit un Chevrolet Corvette după 50 de ani şi au descoperit asta</title>
      <link>https://www.prosport.ro/alte-sporturi/auto-moto/au-gasit-un-chevrolet-corvette-dupa-50-de-ani-si-au-descoperit-asta-20075046</link>
      <description><![CDATA[<img src="https://www.prosport.ro/wp-content/uploads/2025/01/Au-gasit-un-Chevrolet-Corvette-dupa-50-de-ani-si-au-descoperit-asta.jpg"/><br/><p>A fost găsit un Chevrolet Corvette într-un garaj din Gifford, Illinois și s-a descoperit că a fost folosită doar trei ani din cauza unui incendiu la faruri. Mașina a reapărut după cinci decenii.</p>
<p>Incidentul a avut loc în 1973, iar proprietarul nu a mai reușit să repare <span>mașina</span>. Descoperit în 2025, această mașină a stat aproape 52 de ani în depozit. Din păcate, incendiul a lăsat urme vizibile, necesitând înlocuirea parbrizului și a aripii pe partea șoferului.</p>
<h2><span>Un Chevrolet Corvette a fost descoperit după 50 de ani într-un garaj</span></h2>
<p>Potrivit celor de la Autoevolution, restul caroseriei pare să fie în stare bună. Totuși, deși multe dintre piesele motorului sunt încă prezente, motorul este un adevărat puzzle, necesitând asamblare și reparații semnificative. Vânzătorul menționează că doar blocul cilindrilor și capetele lipsesc, iar restul pieselor sunt împrăștiate prin garaj. Evident, cel mai logic ar fi să se găsească un motor de schimb pentru a-l pune din nou în funcțiune.</p>
<p>Imaginile cu interiorul sunt inexistente, însă o fotografie arată scaunele, panourile ușilor și părți din bord, toate aflate lângă mașină. Deși nu par a fi fost afectate de incendiu, acestea sunt acoperite cu praf de hambar și vor necesita restaurare. Vânzătorul menționează că piesele rămase sunt originale.</p>
<h2><span>Mașină licitată la 8.000 de dolari</span></h2>
<p>Acest <span>Corvette </span>are nevoie de mult mai mult decât o simplă restaurare pentru a deveni din nou funcțional, dar ar putea merita să fie salvat, dacă licitația nu depășește sume exorbitante. La momentul actual, oferta este de 8.000 de dolari.</p>
<p>„În timp ce majoritatea mașinilor clasice ajungeau în depozite după mai mult de un deceniu de utilizare, unele au fost parcate după doar o perioadă foarte scurtă de timp. Această Chevrolet Corvette din 1970 a fost lăsată deoparte după doar trei ani și a avut nevoie de mai bine de cinci decenii pentru a reapărea. Era aurie a mașinilor de tip muscle car se apropia de sfârșit în 1970, dar Corvette-ul încă se menținea puternic. Chevrolet a redesenat mașina sportivă pentru anul model 1968. Actualizarea a inclus un exterior semnificativ mai sportiv, inspirat de conceptul Mako Shark II, și noi variante ale motoarelor V8 de mici și mari capacități ale Chevrolet.</p>
<p>Anul 1970 a adus mici modificări de design atât la interior, cât și la exterior, dar cea mai mare noutate a fost motorul V8 de 454 inci cubici (7,4 litri). Cel mai mare motor al companiei la acea vreme, livra 390 de cai putere și 500 de lb-ft de cuplu. 1970 a fost, de asemenea, un an cu producție scurtă. Cu doar 17.316 unități fabricate, producția a scăzut cu un uimitor 60% comparativ cu 1969. Acesta a rămas cel mai scăzut an de producție până când modelul C3 a fost întrerupt în 1982”, au notat jurnaliștii de la <span>Autoevolution</span>.</p>

]]></description>
    </item>
    <item>
      <title>Rezultat impresionant al lui Emanuel Gyenes la Dakar 2025</title>
      <link>https://www.prosport.ro/alte-sporturi/auto-moto/rezultat-impresionant-al-lui-emanuel-gyenes-la-dakar-2025-20074407</link>
      <description><![CDATA[<img src="https://www.prosport.ro/wp-content/uploads/2025/01/Rezultat-impresionant-al-lui-Emanuel-Gyenes-la-Dakar-2025.jpg"/><br/><p>Motociclistul român Emanuel Gyenes a obținut un rezultat impresionant la ediția din 2025 a Raliului Dakar, mai precis la Original by Motul, categoria fără asistenţă tehnică.</p>
<p>Sătmăreanul a câștigat pentru a doua oară Raliul Dakar, după ce făcuse același lucru și în urmă cu cinci ani.</p>
<h2><span>Performanță senzațională pentru Emanuel Gyenes la Original by Motul, din cadrul Dakar 2025</span></h2>
<p>Pilotul român Emanuel Gyenes (Autonet Motorcycle Team) a terminat <span>ediţia din acest an a Raliului Dakar</span> pe locul 20 la secțiunea moto. El a participat la clasa Original by Motul, categoria fără asistenţă tehnică, încheind primul, după ce în ultima zi a recuperat ecartul de un minut care-l despărțea de lider.</p>
<p>„Penultima zi din Dakar 2025 a fost una interesantă. Azi dimineață am plecat la 5:40 din bivuac. A fost o ceață foarte densă pe drumul de legătură, 120 de kilometri până la proba specială.</p>
<p>Când am ajuns acolo eram chiar eram într-un fel de vale și am văzut că toți motocicliștii din fața mea sunt acolo și nu luaseră startul. Am știut, în acel moment, că vom pleca mai târziu. Am stat acolo 3 ore până s-a ridicat ceața și au putut să vină elicopterele la start.</p>
<p>Între timp s-a mai încălzit. Normal aveam planificați 350 de kilometri de probă specială. Au fost unele certuri. Unii voiau să facem toată proba, alții nu doreau acest lucru. Fiecare își vedea interesul.</p>
<p>Sincer, nici eu nu am vrut să facem toată proba specială, așa că la 150 de kilometri a fost neutralizată. Am avut numai dune. Din păcate, am pierdut locul 1 la secțiunea la care particip. Am fost pregătit pentru asta, am știut că nu am un ritm așa de bun în dunele de nisip.</p>
<p>Am încercat să fac tot posibilul, am tras cât de tare am putut, nu am făcut greșeli, am simțit că am mers bine, dar atât am putut să fac. Mâine avem tot dune, 76 de kilometri. Din păcate, nu știu dacă o să pot să recuperez acel minut care mă desparte de cel din fața mea.</p>
<p>Îmi pare foarte rău pentru că am făcut o greșeală în prima săptămână, care a schimbat practic tot parcursul concursului pentru mine și nu am reușit să-mi fac un avantaj destul de mare ca să stau liniștit în zilele acestea din final”, spunea el înaintea ultimei etape, într-un clip postat pe pagina lui de facebook.</p>
<h2><span>Benjamin Melot a terminat pe locul 2 și în 2020, când s-a impus tot Gyenes</span></h2>
<p>Gyenes <span>a mai câștigat secțiunea Original by Motul în 2020</span>, pe o motocicletă KTM, având timpul de 48h05:07. El a fost urmat în clasamentul secțiunii de colegii lui francezi Benjamin Melot și Florent Vayssade. De această dată, locurile 2 și 3 au fost ocupate de Melot (Esprit KTM) și cehul Jaromir Romancik (Cajdasrot).</p>
<p>La secțiunea moto s-a impus echipajul format din sauditul Yazeed al-Rajhi şi germanul Timo Gottschalk (Overdrive Racing). Podiumul a fost completat de sud-africanul Henk Lategan (Toyota Gazoo Racing) şi suedezul Mattias Ekström (Ford M-Sport).</p>
<p>Echipajul Dacia Sandriders, format din Nasser Al-Attiyah (Qatar) şi Édouard Boulanger (Franţa), a încheiat pe 4. Al doilea echipaj al Dacia, Cristina Gutiérrez (Spania) / Pablo Moreno (Spania), a ocupat locul 76 în clasamentul final.</p>

]]></description>
    </item>
    <item>
      <title>Cum e viața de puşcăriaş pentru campionul Daniel Onoriu. Ce a pățit în celulă</title>
      <link>https://www.prosport.ro/diverse/cum-e-viata-de-puscarias-pentru-campionul-daniel-onoriu-ce-a-patit-in-celula-20073977</link>
      <description><![CDATA[<img src="https://www.prosport.ro/wp-content/uploads/2025/01/Cum-e-viata-de-puscarias-pentru-campionul-Daniel-Onoriu.-Ce-a-patit-in-celula-1400x897.png"/><br/><p>Daniel Onoriu (46 de ani), fost campion de raliuri în România, cunoscut și pentru relația de rudenie pe care o are cu renumita Gabi Luncă și cu acordeonistul Ion Onoriu, este încarcerat la Penitenciarul Rahova din București.</p>
<p>El ispășește o pedeapsă de 2 ani și 6 luni de închisoare cu executare, după ce a încălcat în repetate rânduri un ordin de protecție emis pe numele lui.</p>
<h2><span>Campionul de raliuri Daniel Onoriu nu scapă de probleme. Cum se chinuie la Penitenciarul Rahova</span></h2>
<p>Daniel Onoriu, fost campion de raliuri, traversează de mai mulți ani de zile o perioadă extrem de dificilă. Greul a început în 2021, când el a fost supus unei intervenții chirurgicale de micșorare a stomacului.</p>
<p>Operația, realizată la o clinică din Turcia, trebuia să fie una relativ simplă, însă <span>în cazul lui Onoriu au apărut complicații și medicii s-au văzut nevoiți să îl plaseze în comă indusă pentru o perioadă de 55 de zile</span>.</p>
<p>În mod evident, un astfel de episod a lăsat cicatrici masive, atât de ordin fizic cât și psihic. Iar din acel punct, lucrurile au mers într-o direcție nedorită pentru Daniel Onoriu, care în cele din urmă a ajuns să divorțeze de soție.</p>
<p>Ulterior, fosta sa parteneră de viață a solicitat emiterea unui ordin de protecție pe numele ex-campionului de raliuri, însă Daniel Onoriu nu l-a luat în seamă și l-a încălcat în repetate rânduri.</p>
<p>Astfel, a ajuns să fie condamnat la 3 ani și 6 luni de închisoare cu executare. <span>Daniel Onoriu a făcut apel la decizie, iar pedeapsa i-a fost redusă la 2 ani și 6 luni de închisoare cu executare</span>, însă nu a scăpat de ce i-a fost frică, respectiv de încarcerare.</p>
<p>Onoriu a ajuns la Penitenciarul Rahova din București, unde continuă să se chinue cu relitatea cruntă pe care o trăiește de câțiva ani buni.</p>
<p>Deși se află de ceva timp în spatele gratiilor, Daniel Onoriu pare că nu conștientizează încă faptul că este la pușcărie, după cum informează publicația <span>Spynews</span>, care citează surse din Administrația Națională a Penitenciarelor (ANP).</p>
<p>Referitor la condițiile în care este reținut, aceeași sursă informează că Daniel Onoriu a fost încarcerat într-o celulă în care se mai aflau deja 5 deținuți. El a primit locul de sus dintr-un pat supraetajat, însă nu acest aspect îi dăunează cel mai mult, ci restul condițiilor din închisoare. Conform sursei menționate, Daniel Onoriu stă îmbrăcat cu o mulțime de haine groase, deoarece corpul său, slăbit după problemele de sănătate cu care s-a confruntat în trecut, face cu greu față frigului.</p>
<h2><span>Cum își omoară timpul</span></h2>
<p>Pentru ca zilele să treacă mai repede, Daniel Onoriu merge deseori la magazinul închisorii, de unde își achiziționează diverse gustări sau pur și simplu interacționează cu alte persoane.</p>
<p>De altfel, sursa citată dezvăluie că fostul campion de raliuri a închegat deja mai multe relații cu deținuții influenți din Penitenciarul Rahova, considerați a fi periculoși, din dorința de a nu avea parte de probleme. Acest lucru nu a fost tocmai dificil de realizat, deoarece Onoriu ar avea inclusiv mai multe cunoștințe în spatele gratiilor.</p>
<p>Rămâne de văzut cum va face față pe parcursul întregii condamnări, mai ales că fosta lui avocată a transmis deja că se așteaptă la ce e mai rău:</p>
<blockquote><p>Daniel, ori se omoară, ori face ceva. Dar garantez că nu o sa o facă închisoare. Mai ales acum, în situația în care se află mama sa. Am înțeles că este operată la cap, ca a făcut un accident vascular masiv. Daniel o să facă ceva, o să vedeți voi. Eu îl cunosc foarte bine, este atât de mândru de el”, a spus Nuță Luminița, fostă avocată a pilotului de raliuri, potrivit aceleiași surse.</p></blockquote>

]]></description>
    </item>
    <item>
      <title>Aston Martin, ofertă de 1.200.000.000 de euro pentru Max Verstappen</title>
      <link>https://www.prosport.ro/formula-1/aston-martin-oferta-de-1-200-000-000-de-euro-pentru-max-verstappen-20073850</link>
      <description><![CDATA[<img src="https://www.prosport.ro/wp-content/uploads/2025/01/Aston-Martin-oferta-de-1.200.000.000-de-euro-pentru-Max-Verstappen-1400x934.jpg"/><br/><p>Presa engleză aruncă bomba și anunță că scuderia Aston Martin i-a pus pe masă cvadruplului campion mondial Max Verstappen o ofertă de 1.200.000.000 de euro.</p>
<p>Totul vine și după luptele interne pentru putere la Red Bull, în urma cărora pilotul olandez ar fi amenințat că părăsește echipa.</p>
<h2><span>Aston Martin, ofertă fabuloasă pentru „olandezul zburător” Max Verstappen</span></h2>
<p>Presa engleză aruncă bomba și anunță că scuderia Aston Martin vrea să dea lovitura în viitorul sezon și i-ar pus pe masă cvadruplului campion mondial Max Verstappen o ofertă de nerefuzat, cifrată la 1.200.000.000 de euro, scrie <span>dailymail.co.uk.</span><br/>
</p>
<p>Totul vine și după luptele interne pentru putere la Red Bull, în urma cărora <span>pilotul olandez ar fi amenințat </span>că părăsește echipa.</p>
<blockquote><p>Am avut îndoieli cu privire la viitorul meu la Red Bull? Ei bine, sentimentul nu a fost chiar 100 la sută. S-au întâmplat multe. Dar, pe de altă parte, nu cred că dacă ceva nu merge bine, poți să spui doar: plec. Nu sunt așa – Max Verstapen</p></blockquote>
<p>Conform sursei citate, cei din conducerea lui Aston Martin le-ar fi dezvăluit viitorilor sponsori că Max Verstappen se va alătura scuderiei în tentativa câștigării campionatul mondial de Formula 1. Tranzacția urma să se definitiveze pentru 1.200.000.000 de euro, practic cea mai profitabilă mutare din istoria F1.</p>
<p>Jefferson Slack, un apropiat al proprietarului echipei, miliardarul Lawrence Stroll, a făcut propuneri către potențiali investitori, asigurându-i că olandezul campion mondial de patru ori va semna cu Aston Martin.</p>
<p>se preconizează că vor fi nevoie de 250 de milioane de euro pentru a-l „elibera” pe Verstappen de la Red Bull. Totuși, având în vedere faima obținută alături de Red Bull și contractul de 60 de milioane de euro pe an pe care îl are în prezent, și asta până în 2028, speculațiile vor rămâne cel mai probabil la nivel de dorință.</p>
<p>La scurt timp după apariția știrii, un purtător de cuvânt al Aston Martin a negat categoric povestea. Oricum, echipa îi are contractați ca piloți pe Fernando Alonso și Lance Stroll până în 2026.</p>
<h2><span>În siajul legendarului Michael Schumacher</span></h2>
<p>Max Verstappen a devenit <span>campion în Formula 1 pentru al patrulea an consecutiv</span>. Pilotul batav este doar al cincilea pilot din istoria „Marelui Circ” care ajunge la cel puțin patru titluri de campion consecutive, la fel cum au avut și Juan Manuel Fangio (1954 – 1957), Sebastian Vettel (2010 – 2013) și Lewis Hamilton (2017 – 2020). Michael Schumacher a reușit cea mai lungă de serie de titluri, cinci la rând, în perioada 2000 – 2004.</p>
<blockquote><p>Dumnezeule, ce sezon! De patru ori la rând! Mulțumesc, băieți, vă mulțumesc tuturor. Am dat totul. Vă mulțumesc – Max Verstappen</p></blockquote>
<p> </p>
<p> </p>

]]></description>
    </item>
  </channel>
</rss>
