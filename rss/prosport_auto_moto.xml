<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce cadou fabulos i-a făcut Ion Țiriac lui David Popovici pentru aurul olimpic! Anunțul a fost făcut de Ion Ion Țiriac: „Premiu pentru comorile locale”</title>
      <link>https://www.prosport.ro/jocurile-olimpice-paris-2024/ce-cadou-fabulos-i-a-facut-ion-tiriac-lui-david-popovici-pentru-aurul-olimpic-anuntul-a-fost-facut-de-ion-ion-tiriac-premiu-pentru-comorile-locale-19952685</link>
      <description><![CDATA[<img src="https://www.prosport.ro/wp-content/uploads/2024/07/Ce-cadou-fabulos-i-a-facut-Ion-Tiriac-lui-David-Popovici-pentru-aurul-olimpic-Anuntul-a-fost-facut-de-Ion-Ion-Tiriac.-Premiu-pentru-comorile-locale-1400x1400.jpg"/><br/><p>Magnatul Ion Țiriac nu a rămas impasibil după ce David Popovici a devenit campion olimpic la Paris și i-a făcut acestuia cadou o limuzină electrică de ultimă generație.</p>
<p>Anunțul a fost făcut de Ion Ion Țiriac, fiul miliardarului, cel care a menționat că fiecare medaliat cu aur la Jocurile Olimpice va primi câte un automobil de lux similar, ca un gest de răsplătă pentru cei consideraţi „comori locale”.</p>
<h2><span>Ion Țiriac, cadou fabulos pentru David Popovici pentru aurul olimpic! Anunțul făcut de Ion Ion Țiriac</span></h2>
<p>Miliardarul Ion Țiriac a trăit de fața locului succesul lui David Popovici în proba de 200 de metri liber de la Jocurile Olimpice și, la câteva ore după izbândă, i-a făcut un cadou important înotătorului care a făcut și va face în continuare cinste României.</p>
<p>Alexandru Ion Ţiriac, fiul magnatului, a fost cel care a anunţat că Fundaţia Ţiriac va face cadou câte un atutoturism de lux pentru fiecare sportiv român care va câștiga <span>medalia de aur la Jocurile Olimpice</span>. Cadoul reprezintă o mașină electrică, model Hyundai Ioniq 5, al cărei preţ de vânzare este de aproximativ 50.000 de euro.</p>
<p>„Ca un gest de apreciere şi mândrie, Fundaţia Ţiriac propune un premiu prin care să îi răsplătească pe cei consideraţi comori locale. Munca lor şi mândria pe care ne-au adus-o tuturor românilor sunt uriaşe.</p>
<p>Fiecare dintre sportivii care vor câştiga o medalie de aur la Jocurile Olimpice va primi ultimul model de lumuzină electrică Ioniq 5″, e anunţul făcut de Alexandru Ion Ţiriac, pe Instagram.</p>
<h2><span>Reverențe în fața lui David Popovici. „Băiatul și-a făcut datoria”</span></h2>
<p>Legendarul jucător de tenis se înclină în faţa lui David Popovici, după medalia de aur cucerită de înotătorul român în proba de 200 de metri liber la Jocurile Olimpice. Magnatul a declarat că <span>David Popovici şi-a făcut datoria</span> la Olimpiada de la Paris, „aşa cum nu a promis, dar aşa cum speram toţi”.</p>
<p>„Nu poţi să ai întotdeauna ghinion. Două sutimi este extraordinar de puţin (n.r. – diferenţa dintre David Popovici şi ocupantul locului 2, britanicul Matthew Richards), însă băiatul şi-a făcut datoria aşa cum n-a promis, dar aşa cum speram toţi.</p>
<p>O medalie de aur este o medalie de aur. Hai să fim fericiţi şi să vedem poimâine ce se întâmplă. Apoi să vedem ce se întâmplă la canotaj. Poate vedem şi o surpriză pe la atletism şi aşa mai departe”, a spus Ion Ţiriac după succesul lui David Popovici.</p>

]]></description>
    </item>
    <item>
      <title>Iasmin Latovlevici a trăit aventura vieții lui la Super Rally Timișoara: „A fost un sentiment incredibil”. Care e mesajul pentru jucătorii de la FCSB înaintea returului cu Sparta Praga</title>
      <link>https://www.prosport.ro/alte-sporturi/auto-moto/iasmin-latovlevici-a-trait-aventura-vietii-lui-la-super-rally-timisoara-a-fost-un-sentiment-incredibil-care-e-mesajul-pentru-jucatorii-de-la-fcsb-inaintea-returului-cu-sparta-praga-19962201</link>
      <description><![CDATA[<img src="https://www.prosport.ro/wp-content/uploads/2024/08/Iasmin-Latovlevici-a-trait-aventura-vietii-lui-la-Super-Rally-Timisoara-„A-fost-un-sentiment-incredibil.-Care-e-mesajul-pentru-jucatorii-de-la-FCSB.jpg"/><br/><p>Fostul fundaș al naționalei și multiplu campion cu FCSB, Iasmin Latovlevici, s-a retras acasă la Timișoara, iar în weekend a avut parte de o experiență inedită. A fost copilot, la o tură de antrenament, pentru Mihai Leu, la etapa de Super Rally găzduită de orașul de pe Bega.</p>
<p>După ce a întâmpinat probleme de sănătate în prima parte a anului, Mihai Leu s-a întors în urmă cu aproximativ o lună în competiții, iar acum a fost la prima sa etapă de Super Rally din actualul sezon.</p>
<h2><span>Iasmin Latovlevici a trăit aventura vieții lui la Super Rally Timișoara: „A fost un sentiment incredibil”. Care e mesajul pentru jucătorii de la FCSB înaintea returului cu Sparta Praga</span></h2>
<p>Printre invitații celui care este și promotor al Campionatului Național de Super Rally a fost și Iasmin Latovlevici, retras din activitate la începutul acestui an.</p>
<p>Cei doi au făcut echipă pe una dintre ultimele manșe de antrenament înaintea cursei care a decis câștigătorii Trofeului Profi. Pentru fostul fotbalist a fost un moment pe care nu îl va uita prea curând.</p>
<p>„Nici nu știu cum să descriu, singurul lucru pe care îl pot spune este că îmi e rău, sunt amețit, așa de puternică a fost experiența asta pentru mine.</p>
<p>A fost un sentiment incredibil. Mi se pare ieșit din comun ce reușesc oamenii ăștia să facă aici, nu se compară cu nimic din ceea ce se întâmplă când ești într-o mașină pe stradă. Este total altceva. M-a dat pe spate, transpire tot și acum, dacă îți vine să crezi”, a spus Latovlevici după ce a coborât din mașină.</p>
<p>Acesta a rămas până la finalul cursei pentru a-l susține pe Mihai Leu, care în cele din urmă a terminat cu al șaselea timp la Timișoara.</p>
<p>„Nu știu de câte ori șansa avem noi, oamenii normali să fim atât de aproape de o competiție de așa anvergură.</p>
<p>Mă bucur să văd că la Timișoara are loc o competiție de super rally și pot spune că pe mine m-au câștigat ca susținător. Abia aștept să văd următoarea cursă. Le recomand tuturor să încerce măcar o data o astfel de experiență”, a adăugat fostul fundaș.</p>
<p>„Sunt convins că la următoarea tură, se va simți mult mai confortabil. Trebuie să îți intri în ritm. Mașinile sunt puternice, vitezele sunt foarte mari, dar totul e gândit, fiecare viraj este gândit dinainte de noi, încercăm să mergem la limită„, a explicat Mihai Leu.</p>
<h2><span>Ce spune despre ADN-ul celor de la FCSB</span></h2>
<p>Victoria la etapa de la Timișoara i-a revenit chiar unui pilot originar din oraș, Leo Borlovan, care a bifat al doilea succes consecutiv după ce se impusese și în runda de la Alba Iulia. Ultimele două etape ale sezonului vor avea loc la București și Mangalia, tot pe traseu urban.</p>
<p>În final, Iasmin Latovlevici a avut și un mesaj de încurajare pentru jucătorii de la FCSB, care vor da piept la mijlocul săptămânii cu Sparta Praga într-un meci decisiv pentru calificarea în play-off-ul preliminariilor Ligii Campionilor.</p>
<p>„Sunt obligați să se califice, este în ADN-ul clubului, ăsta este clubul, unul mare. Eu am fost în grupele Ligii Campionilor, apoi am și ratat calificarea după acea dublă cu Ludogoreț, dar tot timpul trebuie să dai totul pentru calificare. Locul echipei este acolo, în grupele Ligii Campionilor. Ca mesaj pentru jucători? Trebuie să știe unde au venit, să se regăsească cu ADN-ul echipei, de victorie”, a transmis Lato.</p>
<p>În meciul tur, FCSB și Sparta Praga au remizat, scor 1-1. Duelul retur din turul 3 preliminar al Ligii Campionilor se va desfășura marți, de la ora 21:30, pe stadionul Steaua.</p>

]]></description>
    </item>
    <item>
      <title>ProSport a pătruns în „casa” celei mai dure curse auto din lume! Imaginile spun totul! Cum am fost întâmpinați și secretul prin care sunt aduși 300.000 de oameni într-un singur loc. EXCLUSIV</title>
      <link>https://www.prosport.ro/alte-sporturi/prosport-a-patruns-in-casa-celei-mai-dure-curse-auto-din-lume-imaginile-spun-totul-cum-am-fost-intampinati-si-secretul-prin-care-sunt-adusi-300-000-de-oameni-intr-un-singur-loc-ex-19961384</link>
      <description><![CDATA[<img src="https://www.prosport.ro/wp-content/uploads/2024/08/ProSport-a-patruns-in-„casa-celei-mai-dure-curse-auto-din-lume.jpg"/><br/><p>Parisul este încă în „febra” Jocurilor Olimpice, dar există un loc special și pentru fanii motorsportului în această perioadă. Aproape de centru este magazinul oficial al celebrei curse de 24 de ore de la Le Mans.</p>
<p>Anual, aproape 300.000 de oameni sunt prezenți în tribune. Inclusiv iubitorii motorsportului din România, care plătesc sume mari pentru a vedea „acțiunea” de la Le Mans.</p>
<h2><span>ProSport, în „casa” celei mai dure curse auto din lume</span></h2>
<p>O vizită în „casa” cursei de 24 de ore de la Le Mans este obligatorie, chiar dacă Jocurile Olimpice au adus o adevărată isterie printre francezi.</p>
<p>Anual, foarte mulți oameni se cazează chiar la Paris pentru a merge la Le Mans, acolo unde mai ales noaptea dintre sâmbătă și duminică este una extrem de agitată și palpitantă.</p>
<ul>
<li><span>Daniel Nazare, Andrei Preotu și Mihai Pop (foto-video) sunt trimișii speciali ProSport.ro la Jocurile Olimpice de vară de la Paris 2024! Cei trei trimit corespondențe zi de zi pentru site-ul nostru!</span></li>
</ul>
<p>Cursa din acest an a avut loc deja, în luna iunie, însă turiștii aflați la Paris își doresc o amintire cu cea mai dură cursă auto, marcată de-a lungul timpului și de destule tragedii. De exemplu, în 1955, nu mai puțin de 84 de oameni și-au pierdut viața, după ce un bolid a intrat în plin într-un loc unde se aflau spectatorii.</p>
<p><span>ProSport </span>a vizitat magazinul oficial aflat aproape și de Ambasada României și a descoperit un adevărat „templu” dedicat celor care iubesc motorsportul. Aflat pe bulevardul Haussmann, acesta este mic, dar cochet. Și curpinde lucruri care aduc aminte de momente importante din istoria cursei care a fost organizată pentru prima oară în 1923. Atunci când doar 33 de mașini au luat startul, cu gândul la prima victorie la Le Mans.</p>
<p><img alt="" class="aligncenter size-large wp-image-19961419" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/08/Le-Mans-magazin-1400x1050.jpg" srcset="https://www.prosport.ro/wp-content/uploads/2024/08/Le-Mans-magazin-1400x1050.jpg 1400w, https://www.prosport.ro/wp-content/uploads/2024/08/Le-Mans-magazin-768x576.jpg 768w, https://www.prosport.ro/wp-content/uploads/2024/08/Le-Mans-magazin-1536x1152.jpg 1536w, https://www.prosport.ro/wp-content/uploads/2024/08/Le-Mans-magazin-2048x1536.jpg 2048w" width="1400"/></p>
<p>Angajatul magazinului din Paris a fost oarecum surprins de vizita noastră în contextul Jocurilor Olimpice, ținând să sublinieze că fan shop-ul online conține o ofertă mult mai variată. Un tricou dedicat cursei din acest an costă 30 de euro, în timp ce o cască specială, dedicată centenarului, ajunge la suma de 450 de euro. În plus, pentru o geacă de piele trebuie să plătești aproape 400 de euro.</p>
<p><img alt="" class="aligncenter size-large wp-image-19961420" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/08/casca-Le-Mans-1400x1050.jpg" srcset="https://www.prosport.ro/wp-content/uploads/2024/08/casca-Le-Mans-1400x1050.jpg 1400w, https://www.prosport.ro/wp-content/uploads/2024/08/casca-Le-Mans-768x576.jpg 768w, https://www.prosport.ro/wp-content/uploads/2024/08/casca-Le-Mans-1536x1152.jpg 1536w, https://www.prosport.ro/wp-content/uploads/2024/08/casca-Le-Mans-2048x1536.jpg 2048w" width="1400"/></p>
<p>De asemenea, fanii cursei pot cumpăra inclusiv încălțăminte inspirată din cea purtată de piloți <span>pentru a face față provocărilor de la Le Mans.</span></p>
<p><img alt="" class="aligncenter size-large wp-image-19961417" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2024/08/adidasi-Le-Mans-1400x1050.jpg" srcset="https://www.prosport.ro/wp-content/uploads/2024/08/adidasi-Le-Mans-1400x1050.jpg 1400w, https://www.prosport.ro/wp-content/uploads/2024/08/adidasi-Le-Mans-768x576.jpg 768w, https://www.prosport.ro/wp-content/uploads/2024/08/adidasi-Le-Mans-1536x1152.jpg 1536w, https://www.prosport.ro/wp-content/uploads/2024/08/adidasi-Le-Mans-2048x1536.jpg 2048w" width="1400"/></p>
<h2><span>Cursa de 24 de ore de la Le Mans a împlinit 100 de ani anul trecut</span></h2>
<p>Celebra cursă a împlinit 100 de ani în 2023, atunci când au fost scoase la vânzare mai multe materiale promoționale cu centenarul.</p>
<p>Tom Kristensen a intrat în istoria cursei de 24 de ore de la Le Mans, pe care a câștigat-o de cinci ori la rând, izbutind apoi alte două succese, ultimul în 2013.</p>
<p>În 2017, Kamui Kobayashi a intrat și el în istorie, după ce a reușit cel mai rapid timp pe tur: 3 minute și 31 de secunde.</p>
<p>Cursa de 24 de ore de la Mans a fost întreruptă o singură dată, după ce a izbucnit cel de-al doilea Război Mondial.</p>
<ul>
<li>2012 este anul în care s-a deschis magazinul oficial al cursei de 24 de ore de la Le Mans din Paris</li>
</ul>

]]></description>
    </item>
    <item>
      <title>Pedeapsă șoc: minus 10 locuri pentru liderul clasamentului general! Decizia care aruncă în aer lupta pentru titlu dintre sportivi</title>
      <link>https://www.prosport.ro/alte-sporturi/auto-moto/pedeapsa-soc-minus-10-locuri-pentru-liderul-clasamentului-general-decizia-care-arunca-in-aer-lupta-pentru-titlu-dintre-sportivi-19948834</link>
      <description><![CDATA[<img src="https://www.prosport.ro/wp-content/uploads/2024/07/Pedeapsa-soc.-Minus-10-locuri-pentru-liderul-clasamentului-general-Decizia-care-arunca-in-aer-lupta-pentru-titlu-dintre-sportivi.jpg"/><br/><p>Max Verstappen, campionul ultimilor trei sezoane din Formula 1, va pleca cu o penalizare de zece poziții în Marele Premiu al Belgiei, organizat pe circuitul de la Spa-Francorchamps.</p>
<p>Pedeapsa vine ca urmare a unei noi schimbări a motorului RB, acesta atingând deja numărul maxim de modificări permise încă din timpul antrenamentelor MP din Canada de luna trecută.</p>
<h2><span>Penalizare șocantă în Formula 1. Minus 10 locuri pentru liderul ierarhiei, iar decizia aruncă în aer lupta la titlu</span></h2>
<p>Red Bull a folosit a patra unitate de combustie Honda încă din timpul Marelui Premiu din Spania. Ulterior, orice altă modificare este penalizată. Conform site-ului de specialitate motorsport.com, scuderia austriacă a ales în mod strategic acest week-end, deoarece depășirile sunt facilitate de configurația circuitului.</p>
<p>Este a treia cursă consecutivă din Belgia în care <span>Max Verstappen va porni cu handicap</span>. În 2022, tot din cauza depășirii numărului de elemente schimbate ale Power Unit, acesta a fost penalizat și a plecat de pe locul 14, în timp ce un an mai târziu a primit o penalizare de cinci poziții pentru schimbări aduse cutiei de viteze și a luat startul de pe locul 6, însă de fiecare dată a câștigat cursele.</p>
<p>Penalizarea lui Verstappen vine în contextul scăderii numărului de puncte din fruntea clasamentului piloților, <span>pilotul batav fiind fără victorie</span> de trei curse și simte astfel tot mai intens în spate răsuflarea lui Lando Norris.</p>
<h2><span>TOP 10 piloți</span></h2>
<p>1. Max Verstappen (Red Bull) – 265 puncte, 2. Lando Norris (McLaren) – 189 punct3, 3. Charles Leclerc (Ferrari) – 162 puncte, 4. Carlos Sainz (Ferrari) – 154 puncte, 5. Oscar Piastri (McLaren) – 149 puncte, 6. Lewis Hamilton (Mercedes) – 125 puncte, 7. Sergio Perez (Red Bull) – 124 puncte, 8. George Russell (Mercedes) – 116 puncte, 9. Fernando Alonso (Aston Martin) – 45 puncte, 10. Lance Stroll (Aston Martin) – 24 puncte.</p>
<h2><span>TOP 10 constructori</span></h2>
<p>1. Red Bull – 389 puncte, 2. McLaren – 338, 3. Ferrari – 322, 4. Mercedes – 241, 5. Aston Martin – 69, 6. RB – 33, 7. Haas – 27, 8. Alpine – 9, 9. Williams – 4, 10. Kick Sauber – 0.</p>
<p> </p>

]]></description>
    </item>
    <item>
      <title>Emoționant: Ciprian Lupu, în scaun cu rotile, scrie istorie în Europeanul de Raliuri! „Doar cu temperatura mare mă lupt”. SPECIAL</title>
      <link>https://www.prosport.ro/alte-sporturi/auto-moto/emotionant-ciprian-lupu-in-scaun-cu-rotile-scrie-istorie-in-europeanul-de-raliuri-doar-cu-temperatura-mare-ma-lupt-special-19948243</link>
      <description><![CDATA[<img src="https://www.prosport.ro/wp-content/uploads/2024/07/Emotionant-Ciprian-Lupu-in-scaun-cu-rotile-scrie-istorie-in-Europeanul-de-Raliuri-„Doar-cu-temperatura-mare-ma-lupt.jpg"/><br/><p>Primul și singurul pilot tetraplegic care a câștigat un titlu în cadrul Campionatului Național de Raliuri în istoria de peste 50 de ani, Ciprian Lupu va pilota în acest weekend la Rally di Roma Capitale 2024, scriind astfel și o pagină de istorie la nivel mondial.</p>
<p>Etapa din capitala Italiei este parte din Campionatul European de Raliuri (FIA ERC) și va aduna la start cei mai buni piloți de pe întreg continentul, printre aceștia numărându-se un alt român, Simone Tempestini.</p>
<h2><span>Ciprian Lupu, în scaun cu rotile, concurează în Europeanul de Raliuri</span></h2>
<p>În scaun cu rotile din 2002, din cauza unui accident petrecut pe litoral, Ciprian Lupu a devenit un simbol de inspirație și curaj în lumea automobilismului sportiv.</p>
<p>La cinci ani de la prima sa cursă oficială, brașoveanul continuă să impresioneze cu determinarea și pasiunea sa pentru motorsport.</p>
<p>În 2021, acesta a devenit campion național la debutanți în Campionatul Național de Raliuri Betano, iar acum este o prezență constantă la cursele importante din țară, ajungând la 30 de starturi în etapele de raliuri.</p>
<p>În acest moment, după 5 etape naționale scurse din sezonul 2024, Lupu se află pe 5 în clasamentul clasei RC5, la numai 10 puncte de podium.</p>
<p>Lupu nu a renunțat la visul său de a reprezenta România și la nivel internațional, iar acum, cu sprijinul unei echipe dedicate de la Napoca Rally Academy și al unor tehnologii de ultimă generație adaptate nevoilor sale, Ciprian e gata să ofere o doză de încredere și în Campionatul European de Raliuri.</p>
<p>După ce anul trecut a fost prezent pe probele din Rally di Roma Capitale și a reușit să ajungă cu bine la linia de sosire, Ciprian este gata să mai facă un pas în cariera sa într-unul dintre cele mai grele raliuri de pe continent.</p>
<h2><span>Tempestini și Itu vor „alerga” și ei</span></h2>
<p>Cunoscut pentru traseele sale provocatoare și pentru peisajele spectaculoase ale regiunii Lazio, într-o perioadă în care temperaturile sunt extrem de ridicate, raliul îi provoacă pe toți concurenții să își depășească limitele. În trei zile, echipajele trebuie să parcurgă aproape 800 de kilometri, dintre care 200 în regim de probe speciale.</p>
<p>Pe parcursul competiției, Lupu și Andrei Aițculesei, copilotul său, vor fi susținuți și monitorizați atent de Marco Tempestini, managerul de la NRA și totodată unul dintre promotorii acestora în progresul din prezent.</p>
<p>De asemenea, alături îi vor fi Simone Tempestini și Sergiu Itu, care vor concura la rândul lor în Italia, fiind unul dintre echipajele favorite la câștigarea etapei.</p>
<p>„Sfaturile pe care le voi primi de la ei vor fi esențiale și vor completa experiența dobândită în 2023. În momentul ăsta, cred că temperatura ridicată va fi cel mai dificil adversar al meu. Doar cu ea mă lupt”, a declarat Ciprian înainte de start.</p>
<h2><span>Voi demonstra că nimic nu este imposibil, spune Ciprian Lupu</span></h2>
<p>Ciprian Lupu va concura cu o mașină special adaptată, un Renault Clio Rally5, demonstrând nu doar abilități tehnice excepționale, ci și o forță mentală de neegalat.</p>
<p>„Este un vis devenit realitate. Voi demonstra că nimic nu este imposibil dacă îți urmezi pasiunea și crezi în tine. Dedic această participare tuturor celor care nu încetează să lupte pentru visurile lor”, a mai spus pilotul.</p>
<p>Rally di Roma Capitale 2024 va debuta vineri seară odată cu prima probă specială care va avea loc în jurul faimosului Colosseum, iar sâmbătă și duminică vor avea loc celelalte 12 probe speciale.</p>
<p>A cincea etapă din calendarul FIA ERC se va desfășura exclusiv pe asfalt, însă condițiile se anunță extrem de dure, sportivii urmând să îndure în mașini temperaturi de peste 60 de grade Celsius.</p>

]]></description>
    </item>
  </channel>
</rss>
