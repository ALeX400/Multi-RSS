<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simone Tempestini scrie istorie în motorsportul românesc! Victorie categorică la Raliul Sibiului și un nou record absolut în Campionatul Național</title>
      <link>https://www.prosport.ro/alte-sporturi/auto-moto/simone-tempestini-scrie-istorie-in-motorsportul-romanesc-victorie-categorica-la-raliul-sibiului-si-un-nou-record-absolut-in-campionatul-national-20218776</link>
      <description><![CDATA[<img src="https://www.prosport.ro/wp-content/uploads/2025/07/simone-tempestini-1-1400x1000.jpeg"/><br/><p>Simone Tempestini a demonstrat din nou că este un adevărat lider al motorsportului românesc, adjudecându-și pentru a șasea oară consecutiv Raliul Sibiului și depășindu-l pe legendarul Titi Aur în clasamentul all-time al victoriilor în Campionatul Național de Raliuri.</p>
<p>Cu acest succes, pilotul clujean ajunge la impresionantul total de 53 de victorii pe plan intern, din 2015 până în prezent, și devine astfel cel mai titrat pilot din istoria competiției.</p>
<h2><span>Simone Tempestini face spectacol la Raliul Sibiului în stil de mare campion</span></h2>
<p>În prima etapă pe macadam a sezonului 2025, Tempestini a fost de neoprit. A dominat autoritar competiția, impunându-se în toate cele 10 probe speciale ale raliului și terminând cursa cu un avans semnificativ, de 3 minute și 4,2 secunde față de locul al doilea, ocupat de colegul său de la Napoca Rally Academy, Norbert Maior.</p>
<p>Pe ultima treaptă a podiumului a urcat Andrei Gîrtofan, care a încheiat competiția la 4 minute și 34,4 secunde de învingător, după aproape 130 de kilometri cronometrați.</p>
<p>Această etapă a marcat și o premieră pentru sezonul în curs: a fost prima apariție internă a lui Simone Tempestini la volanul noii Skoda Fabia Rally2, un model performant care a confirmat așteptările. În dreapta sa s-a aflat experimentata Carmen Poenaru, copilot cu ani de experiență în raliuri, cu care Tempestini pare să fi format deja un parteneriat solid în acest sezon intern.</p>
<p>Această reușită nu doar că îi aduce a șasea victorie consecutivă la Sibiu și a șaptea în total în acest raliu, dar îl propulsează pe Simone în istoria motorsportului românesc, depășindu-l în mod oficial pe Titi Aur, cel care deținea până acum recordul absolut cu 52 de victorii.</p>
<p>Primul succes al lui Tempestini în campionatul intern a avut loc în urmă cu un deceniu, în 2015, la Brașov, moment care a marcat începutul unei cariere excepționale.</p>
<p>În plus, acesta este al doilea record all-time doborât de Tempestini, după ce în sezonul precedent a devenit cel mai titrat campion național din istorie, câștigând al nouălea titlu, cu unul mai mult decât același Titi Aur.</p>
<h2><span>Tempestini, 135 de puncte în clasament</span></h2>
<p>„Este o onoare pentru mine să ajung în această postură. Nici nu visam la recorduri, dar sunt recunoscător pentru tot ce am realizat până acum. Obiectivul meu rămâne același: să cresc de la o etapă la alta și să devin un pilot tot mai complet.</p>
<p>Le mulțumesc partenerilor, echipei și fanilor care mă susțin necondiționat”, a declarat emoționat Tempestini la finalul competiției.</p>
<p>Etapa de la Sibiu a oferit un spectacol total, atrăgând la start peste 50 de echipaje, și a fost una dintre cele mai spectaculoase din calendar. Vineri seară, piloții au avut parte de un adevărat test de anduranță, concurând în nocturnă pe celebra probă Șanta, iar sâmbătă acțiunea s-a mutat în inima orașului, cu o probă super specială desfășurată în centrul municipiului, o revenire spectaculoasă după o pauză de aproape cinci ani.</p>
<p>În clasamentul general al sezonului 2025, după patru etape disputate, Simone Tempestini își consolidează poziția de lider, cu 132 de puncte. Pe locul secund se află Andrei Gîrtofan, cu 104 puncte, iar podiumul provizoriu este completat de Norbert Maior, care acumulează 85 de puncte.</p>
<p>Campionatul Național de Raliuri intră acum într-o binemeritată pauză de vară, următoarea etapă fiind programată pentru 3-4 septembrie, odată cu revenirea în forță a Raliului Iașului, o competiție cu tradiție și un teren adesea decisiv în lupta pentru titlu.</p>

]]></description>
    </item>
    <item>
      <title>Cum arată noul interior de la Dacia Sandero 2026! Au apărut primele imagini „spion”: „Salt tehnologic evident!”</title>
      <link>https://www.prosport.ro/alte-sporturi/auto-moto/cum-arata-noul-interior-de-la-dacia-sandero-2026-au-aparut-primele-imagini-spion-salt-tehnologic-evident-20218487</link>
      <description><![CDATA[<img src="https://www.prosport.ro/wp-content/uploads/2025/07/Cum-arata-noul-interior-de-la-Dacia-Sandero-2026-Au-aparut-primele-imagini-„spion-„Salt-tehnologic-evident-1400x933.jpg"/><br/><p>Modelul 2026 de Dacia Sandero a fost scos pe asfalt pentru o serie de teste, iar cu această ocazie a fost surprins în premieră și în câteva fotografii.</p>
<p>Presa de specialitate a izbutit să intre în posesia imaginilor, iar jurnaliștii se declară impresionați de saltul tehnologic pe care l-a înregistrat producătorul auto român.</p>
<h2><span>Dacia face ultimele teste cu Sandero 2026 și i-a impresionat pe jurnaliștii din sfera auto</span></h2>
<p><span>Dacia continuă să fie una dintre cele mai vândute mașini de buget din întreaga Uniune Europeană</span>, iar producătorul auto român nu vrea să se dea jos de pe valul pe care a urcat deja de câțiva ani buni.</p>
<p>Succesele bifate de Duster și Sandero au fost impresionante, iar <span>până la lansarea Daciei Evader, care vrea să revoluționeze piața electricelor din Europa</span>, constructorul intenționează să dea lovitura cu un nou model pe combustie.</p>
<p>Este vorba despre Dacia Sandero 2026, care este la doar câteva luni distanță de momentul la care va putea fi comandat în întreaga Europă.</p>
<p>Concret, producătorul român efectuează în aceste zile ultimele teste, iar un exemplar de Dacia Sandero 2026 a fost scos pe asfalt pentru a fi pus la treabă. Și, deși nu trebuia să ajungă pe internet, câteva „fotografii spion” au ajuns pe mâna jurnaliștilor de la publicația de specialitate <span>Motor.es</span>.</p>
<blockquote><p>Interiorul noii Dacia Sandero 2026 este dezvăluit în aceste fotografii spion. Cabina mașinii de buget care se vinde cel mai bine în Spania va face un salt tehnologic evident, odată cu implementarea multiplelor noi caracteristici. Dacia va face din Sandero o mașină mai digitală și mai conectată”, informează ibericii de la Motor.es.</p></blockquote>
<p>Așa cum am precizat deja, jurnaliștii au publicat și câteva <span>fotografii exclusive cu exteriorul și interiorul care pot fi văzute AICI</span>.</p>
<h2><span>Și exteriorul va fi mai atrăgător</span></h2>
<p>Pe de altă parte, Dacia va aduce și câteva modificări importante la exteriorul lui Sandero, deoarece pregătește, în premieră, un model „facelift”.</p>
<blockquote><p>Va debuta cu un model facelift. Această actualizare va aduce numeroase caracteristici noi în ceea ce privește designul exterior, echipamentele tehnologice și aspectele mecanice”, adaugă jurnaliștii.</p></blockquote>
<p>Revenind la interior, detaliu pe care cei mai mulți dintre cumpărători pun foarte mare preț, deoarece acolo își petrec timpul în trafic, Dacia Sandero 2026 va veni la pachet cu un ecran tactil de dimensiuni impresionante.</p>
<blockquote><p>Marea noutate din interiorul noului Sandero va fi, fără îndoială, noul ecran tactil. Acest nou ecran tactil este mult mai mare decât cel utilizat la modelul actual și va repreznta sistemul central al habitaclului. Va fi o componentă cheie pentru gestionarea celei mai recente versiuni a sistemului de infotainment”, se mai arată pe publicația menționată mai sus.</p></blockquote>
<p>În ceea ce privește motorizarea, producătorul român va continua să mizeze pe GPL pentru modelul Sandero, însă va introduce, tot în premieră, și versiuni hibride.</p>
<p>Așadar, procesul de electrificare al Daciei continuă cu pași îndrăzneți, iar spaniolii cred că ar putea fi dată o nouă lovitură pe un segment de piață:</p>
<blockquote><p>Această variantă va da peste cap piața mașinilor hibride accesibile”, completează spaniolii.</p></blockquote>
<p>Dacia Sandero 2026 va fi arătată publicului larg în a doua jumătate a lui 2025, cel mai probabil la Salonul Auto de la Munchen, care e programat în septembrie. În schimb, primele comenzi vor fi livrate în debutul lui 2026.</p>

]]></description>
    </item>
    <item>
      <title>Omagiu pentru Mihai Leu! Legenda merge mai departe: Super Rally 2025 debutează la Alba Iulia unde se pot admira mașina acestuia, combinezonul de curse și casca originală. SPECIAL</title>
      <link>https://www.prosport.ro/alte-sporturi/auto-moto/omagiu-pentru-mihai-leu-legenda-merge-mai-departe-super-rally-2025-debuteaza-la-alba-iulia-unde-se-pot-admira-masina-acestuia-combinezonul-de-curse-si-casca-originala-special-20219210</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-mesaj-din-7-cuvinte-pentru-Mihai-Leu-1400x933.jpg"/><br/><p>Pentru Mihai Leu motorsportul n-a fost doar o competiție. A fost o chemare, o formă de libertate, un spectacol în care omul și mașina devin una.</p>
<p>Multiplu campion, în box și în raliuri, Leu a fost unul dintre puținii sportivi români care au dominat două discipline complet diferite.</p>
<h2><span>Super Rally 2025 debutează la Alba Iulia, unde Mihai Leu va fi omagiat</span></h2>
<p>Dar, mai presus de toate, a fost un om cu viziune: a înțeles că motorsportul are nevoie de un suflu nou, de un format care să apropie publicul de fenomen. Așa s-a născut Campionatul Național de Super Rally, competiția care, și după plecarea lui, continuă să-i ducă visul mai departe.</p>
<p>În 2025, campionatul ajunge la sezonul cu numărul 8 și se deschide cu o etapă încărcată de emoție și simbolism: Trofeul Alba Iulia, programat pentru sâmbătă, 19 iulie.</p>
<p>Orașul cu cetatea istorică în centrul său devine pentru al treilea an consecutiv gazda uneia dintre cele mai spectaculoase curse urbane din România.</p>
<p>Competiția se desfășoară chiar în inima orașului, pe un traseu stradal cu o lungime de 4,40 kilometri, amenajat în zona Cetății Alba Carolina, un circuit de viteză, plin de provocări, cu șicane și devieri care cer precizie maximă și curaj pur. Greșelile se penalizează în timp, astfel că fiecare secundă contează. Totul se întâmplă la doar câțiva metri de public, exact așa cum și-a dorit Mihai Leu când a creat acest concept unic în România.</p>
<p>La start se aliniază 25 de piloți de top, reprezentând mai multe ramuri ale automobilismului sportiv: de la viteză în coastă, la raliu și curse pe circuit. Printre numele sonore se află Leonard Borlovan, campionul național absolut en-titre, care va concura cu monopostul său Funyo SP05 Evo.</p>
<p>Alături de el, spectacolul va fi asigurat de piloți ca Vali Porcișteanu, fost campion național de raliuri, Lucian Răduț, una dintre legendele vitezei în coastă, dar și Dragoș Savloschi și Aurelian Andronache, la bordul unor monoposturi Wolf.</p>
<p>Evenimentul va aduce și momente speciale, precum participarea echipajelor de familie: Radu și Nicolas Benea, tată și fiu, ambii lideri la diviziile lor în Campionatul Național de Viteză în Coastă, respectiv Adrian și Alexandra Teslovan, tată și fiică, piloți deja reputați de raliuri, semn că pasiunea pentru motorsport se transmite din generație în generație, exact așa cum Mihai Leu a dorit când a fondat acest campionat.</p>
<h2><span>Respect pentru campion care a schimbat regulile jocului</span></h2>
<p>Unul dintre cele mai emoționante momente ale weekendului va fi spațiul memorial dedicat lui Mihai Leu, amenajat în paddock, acolo unde publicul va putea vedea mașina cu care a concurat ultima oară, un Audi R8 GT3, alături de combinezonul său de curse și casca originală.</p>
<p>Nu este doar o vitrină, este o fereastră către o carieră fabuloasă, începută în anii ’90, când Leu devenea primul român campion mondial la box profesionist (versiunea WBO), pentru ca apoi să revină în țară și să cucerească și titlul național la raliuri.</p>
<p>A fost primul care a demonstrat că motorsportul românesc poate avea stil, organizare și public. A investit timp, resurse și suflet pentru a crea un campionat diferit, care nu se desfășoară pe trasee izolate, ci în mijlocul orașelor, acolo unde tinerii pot fi inspirați de sunetul motoarelor și de spectacolul real, nu doar cel de pe ecran.</p>
<h2><span>Care va fi programul?</span></h2>
<p>Totul începe vineri, 18 iulie, cu parada oficială a piloților și mașinilor de concurs, programată de la ora 20:00, pe bulevardul 1 Decembrie 1918 din Alba Iulia. Sâmbătă dimineață, la ora 09:30, încep manșele de recunoaștere, urmate de antrenamentele oficiale, între orele 10:00 și 13:30. Competiția propriu-zisă va avea loc între 14:00 și 15:30, iar festivitatea de premiere este programată pentru ora 16:00, în Parcul Service.</p>
<p>Accesul publicului este gratuit, iar organizatorii, AMC Racing, prin Anna Leu, în parteneriat cu Federația Română de Automobilism Sportiv și Primăria Municipiului Alba Iulia, îi așteaptă pe toți cei care vor să simtă din plin adrenalina, emoția și spiritul unei curse altfel.</p>
<p>Pentru cei care l-au cunoscut pe Mihai Leu, etapa de la Alba Iulia nu este doar o competiție. Este o lecție de continuitate.</p>
<p>Este dovada că valorile în care a crezut, excelența, respectul, curajul, sunt duse mai departe. Pe asfalt, în zgomotul motoarelor, în privirile piloților tineri care își caută locul într-o lume construită de un campion.</p>
<p>Mihai Leu nu mai e pe circuit. Dar este peste tot. Iar legenda lui accelerează mai departe.</p>

]]></description>
    </item>
    <item>
      <title>Tempestini domină autoritar Raliul Sibiului după prima zi. Se îndreaptă spre o nouă performanță istorică</title>
      <link>https://www.prosport.ro/alte-sporturi/auto-moto/tempestini-domina-autoritar-raliul-sibiului-dupa-prima-zi-se-indreapta-spre-o-noua-performanta-istorica-20217387</link>
      <description><![CDATA[<img src="https://www.prosport.ro/wp-content/uploads/2025/07/Tempestini-domina-autoritar-Raliul-Sibiului-dupa-prima-zi.-Se-indreapta-spre-o-noua-performanta-istorica-1400x933.jpeg"/><br/><p>De 5 ori câștigător consecutiv pe macadamul din Sibiu, Simone Tempestini se îndreaptă vertiginos spre al șaselea succes aici.</p>
<p>Clujeanul este lider după primele 5 probe speciale de la Raliul Sibiului, reușind de altfel să se impună în fiecare dintre ele, astfel că se îndreaptă spre un record senzațional.</p>
<h2><span>Ce se întâmplă cu Tempestini la Raliul Sibiului</span></h2>
<p>Peste 50 de echipaje din șase țări sunt la startul etapei a patra din Campionatul Național de Raliuri, care are loc în acest weekend la Sibiu. De departe toți ochii sunt ațintiți spre Tempestini, pilotul de la Napoca Rally Academy câștigând ultimele cinci ediții.</p>
<p>Având-o pe Carmen Poenaru în dreapta și la prima sa cursă internă din acest an cu modelul Skoda Fabia Rally2, Tempestini a impresionat sâmbătă, când s-a impus clar în primele cinci probe speciale și are deja un avans de peste un minut față de ocupantul poziției secunde, colegul său de club, Norbert Maior. Pe locul 3 se află Andrei Gîrtofan, la 2 minute și 12 secunde de lider.</p>
<p>În Top 10 se mai clasează Bogdan Cuzma, Vali Porcișteanu, Rareș Tomiță, Mihai Manole, Matteo Bernini și Jean Tatu și Jean Tatu jr.</p>
<h2><span>Urmează cinci probe speciale</span></h2>
<p>Ziua de ieri s-a încheiat spectaculos cu o probă de noapte, deja legendara Șanta, acolo unde mii de spectatori au ținut să fie aproape de echipaje, în ciuda frigului de afară. Fanii au creat o atmosferă demnă de meciurile de fotbal, cu fumigene, artificii și torțe.</p>
<p>Astăzi mai sunt de disputat încă cinci probe speciale, ultima fiind super speciala din centrul municipiului Sibiu, revenită în program după aproape 5 ani de pauză.</p>
<p>Dacă își va continua avansul și nu se va întâmpla nimic pe parcursul zilei de azi, Tempestini ar bifa a doua victorie din carieră la Sibiu în care se impune pe toate probele speciale.</p>
<p>Lider după primele trei etape, pilotul clujean și-ar consolida poziția de lider în clasamentul Campionatului Național de Raliuri și se apropie de al zecelea titlu de campion național absolut, un record istoric pentru motorsportul românesc.</p>

]]></description>
    </item>
    <item>
      <title>A venit nota pentru Elon Musk! Tesla e bună de plată într-un proces pentru Cybertruck: câți bani a primit un client care a fost indus în eroare cu funcția FSD</title>
      <link>https://www.prosport.ro/diverse/a-venit-nota-pentru-elon-musk-tesla-e-buna-de-plata-intr-un-proces-pentru-cybertruck-cati-bani-a-primit-un-client-care-a-fost-indus-in-eroare-cu-functia-fsd-20214259</link>
      <description><![CDATA[<img src="https://www.prosport.ro/wp-content/uploads/2025/07/A-venit-nota-pentru-Elon-Musk-Tesla-e-buna-de-plata-intr-un-proces-pentru-Cybertruck.-Cati-bani-a-primit-un-client-care-a-fost-indus-in-eroare-cu-functia-FSD-1400x651.jpg"/><br/><p>Elon Musk, fondatorul Tesla, se confruntă cu o nouă mare problemă, după ce un client a dat în judecată compania și a câștigat 10.000 de dolari.</p>
<p>Totul a fost legat de faptul că persoana respectivă a fost indusă în eroare de către funcția FSD a modelului Cybertruck al companiei.</p>
<h2><span>Elon Musk e obligat să scoată bani din buzunare. Un client a câștigat procesul după ce a fost indus în eroare de funcția FSD a Cybertruck-ului său</span></h2>
<p>O nouă bătaie de cap pentru Elon Musk. Fondatorul Tesla a pierdut procesul cu un client ce a dat compania în judecată și a câștigat 10.000 de dolari. Totul din pricina faptului că persoana respectivă a fost indusă în eroare de către <span>funcția FSD a modelului Cybertruck</span> al companiei, scrie <span>electrek.co</span>.</p>
<p>Tesla începe să suporte consecințele aferente pentru inducerea în eroare a clienților care utilizează funcția Full Self Driving. Aceasta este concluzia unei hotărâri arbitrale care prevede rambursarea unui client a 10.000 de dolari, plus onorariile legale pentru neîndeplinirea promisiunilor.</p>
<p>O „instanță” de arbitraj a constatat că Tesla a indus în eroare clienții cu produsul său Full Self Driving și a fost acum obligată să ramburseze, cel puțin către o persoană, plata de 10.000 de dolari, plus onorariile legale, pentru software-ul de conducere nu tocmai autonomă.</p>
<p>Și Franța acumulează acuzații de practici comerciale înșelătoare, dar există vești bune pentru fanii FSD! Dacă sunteți încă dispuși să plătiți pentru acest lucru, Tesla vă va oferi o finanțare cu 0% pentru un Cybertruck nou-nouț.</p>
<p><img alt="" class="size-full wp-image-20037433" decoding="async" fetchpriority="high" height="1184" sizes="(max-width: 956px) 100vw, 956px" src="https://www.prosport.ro/wp-content/uploads/2024/11/cybertruck4.png" srcset="https://www.prosport.ro/wp-content/uploads/2024/11/cybertruck4.png 956w, https://www.prosport.ro/wp-content/uploads/2024/11/cybertruck4-768x951.png 768w" width="956"/></p>
<h2><span>Zeci de mii de mașini rechemate în service</span></h2>
<p>Pe lângă faptul că în Uniunea Europeană Cybertruck-ul nu poate fi înmatriculat, deoarece nu respectă normele de siguranță pentru pietoni, în primăvara aceasta toate unitățile vândute au fost rechemate de urgență în reprezentanță.</p>
<p>„Reglementările europene impun o rotunjire de 3,2 milimetri pe părțile proeminente. Din păcate, este imposibil să se facă o rotunjire de 3,2 milimetri pe o foaie de oțel inoxidabil de 1,4 milimetri”, a declarat Lars Moravy, vicepreședinte Tesla, motivul pentru care Cybertruck-ul nu poate fi înmatriculat în Europa.</p>
<p>Chiar dacă defecțiunea semnalată nu s-a manifestat pe toate mașinile, producătorul <span>a decis să cheme în reprezentanțe toate mașinile în Statele Unite ale Americii</span>. Problema este cauzată de adevizul folosit pentru lipirea foilor de oțel, care cedează după ce este expus timp îndelungat la temperaturi prea ridicate sau prea scăzute.</p>
<p>Din aproape 50.000 de mașini rechemate în service, problema a fost depistată la 151 de unități, cărora le-au fost schimbate panourile de oțel.</p>
<p> </p>

]]></description>
    </item>
  </channel>
</rss>
