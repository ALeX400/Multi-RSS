<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce cadou fabulos i-a făcut Ion Țiriac lui David Popovici pentru aurul olimpic! Anunțul a fost făcut de Ion Ion Țiriac: „Premiu pentru comorile locale”</title>
      <link>https://www.prosport.ro/jocurile-olimpice-paris-2024/ce-cadou-fabulos-i-a-facut-ion-tiriac-lui-david-popovici-pentru-aurul-olimpic-anuntul-a-fost-facut-de-ion-ion-tiriac-premiu-pentru-comorile-locale-19952685</link>
      <description><![CDATA[<img src="https://www.prosport.ro/wp-content/uploads/2024/07/Ce-cadou-fabulos-i-a-facut-Ion-Tiriac-lui-David-Popovici-pentru-aurul-olimpic-Anuntul-a-fost-facut-de-Ion-Ion-Tiriac.-Premiu-pentru-comorile-locale-1400x1400.jpg"/><br/><p>Magnatul Ion Țiriac nu a rămas impasibil după ce David Popovici a devenit campion olimpic la Paris și i-a făcut acestuia cadou o limuzină electrică de ultimă generație.</p>
<p>Anunțul a fost făcut de Ion Ion Țiriac, fiul miliardarului, cel care a menționat că fiecare medaliat cu aur la Jocurile Olimpice va primi câte un automobil de lux similar, ca un gest de răsplătă pentru cei consideraţi „comori locale”.</p>
<h2><span>Ion Țiriac, cadou fabulos pentru David Popovici pentru aurul olimpic! Anunțul făcut de Ion Ion Țiriac</span></h2>
<p>Miliardarul Ion Țiriac a trăit de fața locului succesul lui David Popovici în proba de 200 de metri liber de la Jocurile Olimpice și, la câteva ore după izbândă, i-a făcut un cadou important înotătorului care a făcut și va face în continuare cinste României.</p>
<p>Alexandru Ion Ţiriac, fiul magnatului, a fost cel care a anunţat că Fundaţia Ţiriac va face cadou câte un atutoturism de lux pentru fiecare sportiv român care va câștiga <span>medalia de aur la Jocurile Olimpice</span>. Cadoul reprezintă o mașină electrică, model Hyundai Ioniq 5, al cărei preţ de vânzare este de aproximativ 50.000 de euro.</p>
<p>„Ca un gest de apreciere şi mândrie, Fundaţia Ţiriac propune un premiu prin care să îi răsplătească pe cei consideraţi comori locale. Munca lor şi mândria pe care ne-au adus-o tuturor românilor sunt uriaşe.</p>
<p>Fiecare dintre sportivii care vor câştiga o medalie de aur la Jocurile Olimpice va primi ultimul model de lumuzină electrică Ioniq 5″, e anunţul făcut de Alexandru Ion Ţiriac, pe Instagram.</p>
<h2><span>Reverențe în fața lui David Popovici. „Băiatul și-a făcut datoria”</span></h2>
<p>Legendarul jucător de tenis se înclină în faţa lui David Popovici, după medalia de aur cucerită de înotătorul român în proba de 200 de metri liber la Jocurile Olimpice. Magnatul a declarat că <span>David Popovici şi-a făcut datoria</span> la Olimpiada de la Paris, „aşa cum nu a promis, dar aşa cum speram toţi”.</p>
<p>„Nu poţi să ai întotdeauna ghinion. Două sutimi este extraordinar de puţin (n.r. – diferenţa dintre David Popovici şi ocupantul locului 2, britanicul Matthew Richards), însă băiatul şi-a făcut datoria aşa cum n-a promis, dar aşa cum speram toţi.</p>
<p>O medalie de aur este o medalie de aur. Hai să fim fericiţi şi să vedem poimâine ce se întâmplă. Apoi să vedem ce se întâmplă la canotaj. Poate vedem şi o surpriză pe la atletism şi aşa mai departe”, a spus Ion Ţiriac după succesul lui David Popovici.</p>

]]></description>
    </item>
    <item>
      <title>Accident între Lewis Hamilton și Max Verstappen! Ce s-a întâmplat în Marele Premiu al Ungariei</title>
      <link>https://www.prosport.ro/formula-1/accident-intre-lewis-hamilton-si-max-verstappen-ce-s-a-intamplat-in-marele-premiu-al-ungariei-19946074</link>
      <description><![CDATA[<img src="https://www.prosport.ro/wp-content/uploads/2024/07/Accident-intre-Lewis-Hamilton-si-Max-Verstappen-Ce-s-a-intamplat-in-Marele-Premiu-al-Ungariei.jpg"/><br/><p>Max Verstappen s-a ciocnit cu Lewis Hamilton într-un duel pentru treapta a treia a podiumului pe finalul cursei din Marele Premiu de Formula 1 de la Hungaroring.</p>
<p>„Max zboară!”, au scris cei de la Formula 1 pe contul oficial de X, fosta platformă Twitter, despre incidentul care a făcut ca monopostul olandezului să zboare în aer de pe circuit.</p>
<h2><span>Accident între Lewis Hamilton și Max Verstappen în Marele Premiu de la Hungaroring</span></h2>
<p>În urma accidentului, Max Verstappen a fost depășit de Charles Leclerc. <span>Britanicul și olandezul se luptau</span> în acel moment pentru locul 3, iar după impact, Verstappen a picat pe locul 5, în loc să urce pe ooziția a 3-a. A fost momentul în care cei de la Formula 1 au scris pe platforma X „Max zboară!”, pentru ca ulterior să completeze: ”Niciodată nu e un moment plictisitor între cei doi”.</p>
<p>Verstapen reușise să-l depășească pe pilotul britanic, acesta nu s-a lăsat și a vrut să revină, însă i-a agățat monopostul și l-a făcut să „zboare”.</p>
<p>„Nu am mișcat volanul, nu am mișcat volanul!”, a încercat să se scuze Lewis Hamilton față de echipa sa imediat după accident.</p>
<p>Din fericire, batavul nu a pățit nimic în urma incidentului și a putut să revină imediat în cursă, dar a pierdut locuri importante în clasamentul final al cursei.</p>
<h2><span>Dublă inedită pentru McLaren și controversa de la final</span></h2>
<p>Pilotul australian Oscar Piastri (McLaren) a obţinut duminică primul său succes în Marele Circ, după victoria din Marele Premiu de Formula 1 al Ungariei, desfăşurat duminică pe circuitul de la Hungaroring. Pilotul de la Antipozi a fost urmat în ierarhia finală de coechipierul său, britanicul Lando Norris, plecat din pole-position, şi de un alt pilot din Regat, <span>Lewis Hamilton (Mercedes)</span>.</p>
<p>Victoria de etapă a lui Oscar Piastri s-a conturat în urma unei strategii controversate a scuderriei McLaren, care a ordonat ca Lando Norris să-l lase pe australian să treacă în față când mai erau trei tururi.</p>
<p>Acest a fost total nemulţumit de această decizie, el fiind pe poziția a doua în clasamentul piloţilor, în spatele olandezului Max Verstappen (Red Bull). Diferenţa dintre ei era de 84 de puncte înaintea acestei curse, acum este de 76.</p>
<p>Pe locul 4 în Marele Premiu al Ungariei a terminat monegascul Charles Leclerc (Ferrari).</p>
<p>De amintit și că McLaren nu mai izbutise o dublă din vara lui 2021. Formula 1 va continua weekendul viitor cu Marele Premiu al Belgiei.</p>

]]></description>
    </item>
    <item>
      <title>Emoționant: Ciprian Lupu, în scaun cu rotile, scrie istorie în Europeanul de Raliuri! „Doar cu temperatura mare mă lupt”. SPECIAL</title>
      <link>https://www.prosport.ro/alte-sporturi/auto-moto/emotionant-ciprian-lupu-in-scaun-cu-rotile-scrie-istorie-in-europeanul-de-raliuri-doar-cu-temperatura-mare-ma-lupt-special-19948243</link>
      <description><![CDATA[<img src="https://www.prosport.ro/wp-content/uploads/2024/07/Emotionant-Ciprian-Lupu-in-scaun-cu-rotile-scrie-istorie-in-Europeanul-de-Raliuri-„Doar-cu-temperatura-mare-ma-lupt.jpg"/><br/><p>Primul și singurul pilot tetraplegic care a câștigat un titlu în cadrul Campionatului Național de Raliuri în istoria de peste 50 de ani, Ciprian Lupu va pilota în acest weekend la Rally di Roma Capitale 2024, scriind astfel și o pagină de istorie la nivel mondial.</p>
<p>Etapa din capitala Italiei este parte din Campionatul European de Raliuri (FIA ERC) și va aduna la start cei mai buni piloți de pe întreg continentul, printre aceștia numărându-se un alt român, Simone Tempestini.</p>
<h2><span>Ciprian Lupu, în scaun cu rotile, concurează în Europeanul de Raliuri</span></h2>
<p>În scaun cu rotile din 2002, din cauza unui accident petrecut pe litoral, Ciprian Lupu a devenit un simbol de inspirație și curaj în lumea automobilismului sportiv.</p>
<p>La cinci ani de la prima sa cursă oficială, brașoveanul continuă să impresioneze cu determinarea și pasiunea sa pentru motorsport.</p>
<p>În 2021, acesta a devenit campion național la debutanți în Campionatul Național de Raliuri Betano, iar acum este o prezență constantă la cursele importante din țară, ajungând la 30 de starturi în etapele de raliuri.</p>
<p>În acest moment, după 5 etape naționale scurse din sezonul 2024, Lupu se află pe 5 în clasamentul clasei RC5, la numai 10 puncte de podium.</p>
<p>Lupu nu a renunțat la visul său de a reprezenta România și la nivel internațional, iar acum, cu sprijinul unei echipe dedicate de la Napoca Rally Academy și al unor tehnologii de ultimă generație adaptate nevoilor sale, Ciprian e gata să ofere o doză de încredere și în Campionatul European de Raliuri.</p>
<p>După ce anul trecut a fost prezent pe probele din Rally di Roma Capitale și a reușit să ajungă cu bine la linia de sosire, Ciprian este gata să mai facă un pas în cariera sa într-unul dintre cele mai grele raliuri de pe continent.</p>
<h2><span>Tempestini și Itu vor „alerga” și ei</span></h2>
<p>Cunoscut pentru traseele sale provocatoare și pentru peisajele spectaculoase ale regiunii Lazio, într-o perioadă în care temperaturile sunt extrem de ridicate, raliul îi provoacă pe toți concurenții să își depășească limitele. În trei zile, echipajele trebuie să parcurgă aproape 800 de kilometri, dintre care 200 în regim de probe speciale.</p>
<p>Pe parcursul competiției, Lupu și Andrei Aițculesei, copilotul său, vor fi susținuți și monitorizați atent de Marco Tempestini, managerul de la NRA și totodată unul dintre promotorii acestora în progresul din prezent.</p>
<p>De asemenea, alături îi vor fi Simone Tempestini și Sergiu Itu, care vor concura la rândul lor în Italia, fiind unul dintre echipajele favorite la câștigarea etapei.</p>
<p>„Sfaturile pe care le voi primi de la ei vor fi esențiale și vor completa experiența dobândită în 2023. În momentul ăsta, cred că temperatura ridicată va fi cel mai dificil adversar al meu. Doar cu ea mă lupt”, a declarat Ciprian înainte de start.</p>
<h2><span>Voi demonstra că nimic nu este imposibil, spune Ciprian Lupu</span></h2>
<p>Ciprian Lupu va concura cu o mașină special adaptată, un Renault Clio Rally5, demonstrând nu doar abilități tehnice excepționale, ci și o forță mentală de neegalat.</p>
<p>„Este un vis devenit realitate. Voi demonstra că nimic nu este imposibil dacă îți urmezi pasiunea și crezi în tine. Dedic această participare tuturor celor care nu încetează să lupte pentru visurile lor”, a mai spus pilotul.</p>
<p>Rally di Roma Capitale 2024 va debuta vineri seară odată cu prima probă specială care va avea loc în jurul faimosului Colosseum, iar sâmbătă și duminică vor avea loc celelalte 12 probe speciale.</p>
<p>A cincea etapă din calendarul FIA ERC se va desfășura exclusiv pe asfalt, însă condițiile se anunță extrem de dure, sportivii urmând să îndure în mașini temperaturi de peste 60 de grade Celsius.</p>

]]></description>
    </item>
    <item>
      <title>A găsit un Bentley părăsit de 60 de ani într-un garaj și a dat norocul peste el. Mașina plină de praf e din 1926 și costă o adevărată avere</title>
      <link>https://www.prosport.ro/alte-sporturi/auto-moto/a-gasit-un-bentley-parasit-de-60-de-ani-intr-un-garaj-si-a-dat-norocul-peste-el-masina-plina-de-praf-e-din-1926-si-costa-o-adevarata-avere-19947505</link>
      <description><![CDATA[<img src="https://www.prosport.ro/wp-content/uploads/2024/07/A-gasit-un-Bentley-parasit-de-60-de-ani-intr-un-garaj-si-a-dat-norocul-peste-el.-Masina-plina-de-praf-e-din-1926-si-costa-o-adevarata-avere.webp"/><br/><p>O mașină sport, Bentley, ruginită, care a fost lăsată să putrezească într-un garaj timp de 60 de ani a fost descoperită și valorează aproape 100.000 de lire sterline.</p>
<p>Este vorba despre un Bentley Red Label „Speed” tourer din 1926. Mașina a fost găsită acoperită de rugină și plină de praf, cu anvelope dezumflate și piese atârnând de ea.</p>
<p>Dar, în ciuda aspectului său dărăpănat, motorul de epocă are un preț deloc mic și asta deoarece se crede că este ultimul exemplar nerestaurat de acest tip rămas în lume.</p>
<h2><span>Bentley părăsit de 60 de ani, găsit într-un garaj</span></h2>
<p>Motorul de 3,0 litri a fost construit de <span>Bentley </span>special pentru curse, modele similare dominând faimoasele curse de 24 de ore de la Le Mans de-a lungul anilor 1920. Caroseria mașinii decapotabile cu patru locuri a fost realizată de celebrul carosier Vanden Plas, iar acest exemplar a fost livrat nou proprietarului său inițial în 1926.</p>
<p>A fost apoi achiziționat de o familie în anii 1940 și a participat la competiții de urcare pe dealuri în anii 1950, <span>înainte de a fi depozitat într-un garaj</span> din 1963, potrivit publicației britanice <span>The Sun</span>. Și a rămas în garaj părăsit până când a fost preluată de actualul vânzător în 2021, adică aproximativ 58 de ani mai târziu.</p>
<p>Acum este scos la vânzare prin intermediul Historics Auctioneers din Iver, Bucks, cu o estimare înainte de vânzare între 75.000 și 95.000 de lire sterline.</p>
<h2><span>Costă o avere pentru a o restaura</span></h2>
<p>Se estimează că cel care o va cumpăra va trebui probabil să cheltuiască 100.000 de lire sterline pentru restaurarea sa, dar asta înseamnă că-i va crește și prețul și ar putea valora peste 300.000 de lire sterline.</p>
<p>Mașina are încă motorul original numerotat LM1334, împreună cu un rezervor de combustibil unic în stil Le Mans și un sistem de evacuare de curse.</p>
<p>„Este o plăcere să aducem la vânzare această mașină extrem de istorică. Restaurările găsite în garaj atrag întotdeauna un mare interes din partea potențialilor cumpărători, dar aceasta este cu adevărat excepțională. Este atât de rar să găsești un astfel de model 1926 Bentley 3 litri Red Label «Speed» cu caroserie Vanden Plas remarcabil de completă, care necesită o restaurare completă. Așa cum este de așteptat, am primit un interes semnificativ înainte de licitație din partea potențialilor viitori custozi ai acestei mașini minunate. Atunci când este complet restaurată, este de așteptat ca modelele de această natură să valoreze peste 300 000 de lire sterline”, a declarat Fraser Smith de la Historics, potrivit sursei citate.</p>
<p>Sursa foto: <span>The Sun</span>.</p>

]]></description>
    </item>
    <item>
      <title>Pedeapsă șoc: minus 10 locuri pentru liderul clasamentului general! Decizia care aruncă în aer lupta pentru titlu dintre sportivi</title>
      <link>https://www.prosport.ro/alte-sporturi/auto-moto/pedeapsa-soc-minus-10-locuri-pentru-liderul-clasamentului-general-decizia-care-arunca-in-aer-lupta-pentru-titlu-dintre-sportivi-19948834</link>
      <description><![CDATA[<img src="https://www.prosport.ro/wp-content/uploads/2024/07/Pedeapsa-soc.-Minus-10-locuri-pentru-liderul-clasamentului-general-Decizia-care-arunca-in-aer-lupta-pentru-titlu-dintre-sportivi.jpg"/><br/><p>Max Verstappen, campionul ultimilor trei sezoane din Formula 1, va pleca cu o penalizare de zece poziții în Marele Premiu al Belgiei, organizat pe circuitul de la Spa-Francorchamps.</p>
<p>Pedeapsa vine ca urmare a unei noi schimbări a motorului RB, acesta atingând deja numărul maxim de modificări permise încă din timpul antrenamentelor MP din Canada de luna trecută.</p>
<h2><span>Penalizare șocantă în Formula 1. Minus 10 locuri pentru liderul ierarhiei, iar decizia aruncă în aer lupta la titlu</span></h2>
<p>Red Bull a folosit a patra unitate de combustie Honda încă din timpul Marelui Premiu din Spania. Ulterior, orice altă modificare este penalizată. Conform site-ului de specialitate motorsport.com, scuderia austriacă a ales în mod strategic acest week-end, deoarece depășirile sunt facilitate de configurația circuitului.</p>
<p>Este a treia cursă consecutivă din Belgia în care <span>Max Verstappen va porni cu handicap</span>. În 2022, tot din cauza depășirii numărului de elemente schimbate ale Power Unit, acesta a fost penalizat și a plecat de pe locul 14, în timp ce un an mai târziu a primit o penalizare de cinci poziții pentru schimbări aduse cutiei de viteze și a luat startul de pe locul 6, însă de fiecare dată a câștigat cursele.</p>
<p>Penalizarea lui Verstappen vine în contextul scăderii numărului de puncte din fruntea clasamentului piloților, <span>pilotul batav fiind fără victorie</span> de trei curse și simte astfel tot mai intens în spate răsuflarea lui Lando Norris.</p>
<h2><span>TOP 10 piloți</span></h2>
<p>1. Max Verstappen (Red Bull) – 265 puncte, 2. Lando Norris (McLaren) – 189 punct3, 3. Charles Leclerc (Ferrari) – 162 puncte, 4. Carlos Sainz (Ferrari) – 154 puncte, 5. Oscar Piastri (McLaren) – 149 puncte, 6. Lewis Hamilton (Mercedes) – 125 puncte, 7. Sergio Perez (Red Bull) – 124 puncte, 8. George Russell (Mercedes) – 116 puncte, 9. Fernando Alonso (Aston Martin) – 45 puncte, 10. Lance Stroll (Aston Martin) – 24 puncte.</p>
<h2><span>TOP 10 constructori</span></h2>
<p>1. Red Bull – 389 puncte, 2. McLaren – 338, 3. Ferrari – 322, 4. Mercedes – 241, 5. Aston Martin – 69, 6. RB – 33, 7. Haas – 27, 8. Alpine – 9, 9. Williams – 4, 10. Kick Sauber – 0.</p>
<p> </p>

]]></description>
    </item>
  </channel>
</rss>
