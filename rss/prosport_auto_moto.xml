<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Abandon pentru echipajul Tăriceanu – Dumitrescu la Monte-Carlo Istoric 2026. Patru echipaje românești continuă cursa</title>
      <link>https://www.prosport.ro/alte-sporturi/abandon-pentru-echipajul-tariceanu-dumitrescu-la-monte-carlo-istoric-2026-patru-echipaje-romanesti-continua-cursa-20376376</link>
      <description><![CDATA[<img src="https://www.prosport.ro//wp-content/uploads/2026/02/tariceanu-2-1400x758.jpeg"/><br/><p>Campania României la Raliul Monte-Carlo Istoric 2026 a cunoscut primul moment dificil. Echipajul format din Călin Popescu-Tăriceanu și Radu Dumitrescu a fost nevoit să abandoneze competiția, în urma incidentelor survenite pe proba specială 5, desfășurată în cursul serii trecute.</p>
<p>Incidentul a avut loc spre finalul probei, acolo unde o ușoară ieșire în decor a dus la două pene de cauciuc, într-un context deja complicat de lipsa funcționării unor echipamente esențiale. Situația a fost explicată chiar de Călin Popescu-Tăriceanu, într-o declarație care ilustrează nivelul real de dificultate al ediției din acest an: „În proba a 5-a specială de ieri, din păcate, pe finalul probei am avut două pene de cauciuc, ca urmare a unei ușoare ieșiri în decor. Nu aveam decât o singură rezervă. A trebuit să așteptăm să vină asistența, care a așteptat la rândul ei toți concurenții înscriși după noi să treacă. Am acumulat o întârziere foarte mare și, pe cale de consecință, o penalizare consistentă”.</p>
<p>Pe lângă problema cauciucurilor, echipajul s-a confruntat și cu defecțiuni tehnice care au afectat semnificativ desfășurarea probei. Aparatul de navigație și interfonul nu au funcționat, transformând parcursul într-un exercițiu extrem de solicitant: „Mașina aparent nu are nimic. Poate că în direcție se simte ceva, dar până la momentul incidentului aparatul de navigație nu a funcționat, interfonul nu a funcționat. A trebuit să mergem, aș spune, legați la ochi și, în loc să fie o plăcere, s-a transformat într-un fel de încercare nefirească de a continua cursa”.</p>
<p><img alt="" class="aligncenter size-full wp-image-20376378" decoding="async" fetchpriority="high" height="720" sizes="(max-width: 1280px) 100vw, 1280px" src="https://www.prosport.ro//wp-content/uploads/2026/02/tariceanu-1.jpeg" srcset="https://www.prosport.ro/wp-content/uploads/2026/02/tariceanu-1.jpeg 1280w, https://www.prosport.ro/wp-content/uploads/2026/02/tariceanu-1-768x432.jpeg 768w" width="1280"/></p>
<h2><span>„Cursa este foarte frumoasă, dar mult mai grea decât ne-am imaginat…”</span></h2>
<p>În acest context, decizia de abandon a venit firesc, după evaluarea situației și a penalizărilor acumulate: „Cred că a fost mai înțelept. Am luat decizia să ne oprim, am abandonat și am declarat la conducerea cursei acest lucru cu câteva minute în urmă. Sigur, cu mare regret. Cursa este foarte frumoasă, dar este mult mai grea decât ne-am imaginat, mai ales în condițiile în care pe probele speciale circulația este închisă, mediile de viteză sunt ridicate și ritmul este aproape unul de cursă contra cronometru”.</p>
<p>Chiar și în aceste condiții, mesajul transmis de echipajul Tăriceanu – Dumitrescu rămâne unul de susținere pentru restul delegației României. Celelalte patru echipaje românești continuă competiția, iar obiectivul rămâne atingerea liniei de sosire într-unul dintre cele mai dure și solicitante raliuri istorice din Europa. „Colegii noștri, celelalte patru echipaje, continuă cursa. Le urăm mult succes și îi așteptăm la finiș” mai arată Călin Popescu-Tăriceanu.</p>
<p>Abandonul subliniază, încă o dată, realitatea ediției 2026 a Monte-Carlo Historique: o competiție frumoasă, dar extrem de dură, în care regularitatea se împletește cu un ritm de cursă veritabil, iar fiecare decizie tehnică sau strategică poate face diferența între continuare și retragere.</p>
<h2><span>În echipajul României au mai rămas:</span></h2>
<p>Adrian Anton Georgescu – Ștefan Marinescu — Renault 5 Alpine (1981)</p>
<p>Adrian Nicolau – Levente Kovács — Ford Escort Mk1 (1968)</p>
<p>Viorel Ognean – Florin Mitea — Ford Escort Mk2 (1976)</p>
<p>Alexis Bizzarilli – Ioan Plămădială — Fiat X1/9 (1979)</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/Zv73FNmbk9I?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Abandon pentru Tăriceanu–Dumitrescu la Monte-Carlo Istoric 2026. Patru echipaje românești continuă" width="500"></iframe></div>

]]></description>
    </item>
    <item>
      <title>Start pentru România la Raliul Monte-Carlo Istoric 2026. Declarațiile date înaintea primelor probe</title>
      <link>https://www.prosport.ro/alte-sporturi/auto-moto/start-pentru-romania-la-raliul-monte-carlo-istoric-2026-declaratiile-date-inaintea-primelor-probe-20374515</link>
      <description><![CDATA[<img src="https://www.prosport.ro//wp-content/uploads/2026/02/Start-pentru-Romania-la-Raliul-Monte-Carlo-Istoric-2026.-Declaratiile-de-dinaintea-primelor-probe-1400x1027.jpg"/><br/><p>Echipajele românești din cadrul Petre Cristea Heritage Rally Team Romania au luat oficial startul în Raliul Monte-Carlo Istoric 2026, ediția cu numărul 28. Evenimentul marchează debutul efectiv al ediției cu numărul 28 a uneia dintre cele mai prestigioase competiții de motorsport istoric din Europa.</p>
<p>Potrivit informațiilor publicate de Federația Română de Automobilism Sportiv, România este reprezentată la această ediție de 5 echipaje reunite sub numele Petre Cristea Heritage Rally Team Romania, o echipă care aduce un omagiu victoriei istorice obținute de Petre Cristea la Raliul Monte-Carlo din 1936.</p>
<h2><span>Mesajele echipajelor românești înainte de start</span></h2>
<p>În ziua de start, membrii echipei Petre Cristea Heritage Rally Team Romania au transmis mesaje scurte înaintea intrării în competiție, subliniind emoția și responsabilitatea participării la un raliu cu o istorie atât de bogată.</p>
<p>În prim-plan se află Călin Popescu-Tăriceanu, unul dintre cei mai cunoscuți participanți români la această ediție, alături de Viorel Ognean, Levente Kovacs și Adrian Georgescu, toți parte din structura echipei românești care va lua startul în probele speciale.</p>
<p>Mesajele transmise de echipaje reflectă atât respectul pentru tradiția competiției, cât și concentrarea asupra regularității și fiabilității, elemente esențiale într-un raliu unde nu viteza pură face diferența, ci constanța și precizia.</p>
<h3><span>Video cu mesajele echipajelor românești și momentul startului la Monte-Carlo Istoric 2026:</span></h3>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/h_Os8RdXCY8?si=p05SYoGY_SzRecEb" title="YouTube video player" width="560"></iframe></p>
<h2><span>Echipa României – Rallye Monte-Carlo Historique 2026</span></h2>
<p>Adrian Anton Georgescu – Ștefan Marinescu — Renault 5 Alpine (1981)<br/>
Adrian Nicolau – Levente Kovács — Ford Escort Mk1 (1968)<br/>
Viorel Ognean – Florin Mitea — Ford Escort Mk2 (1976)<br/>
Alexis Bizzarilli – Ioan Plămădială — Fiat X1/9 (1979)<br/>
Călin Popescu-Tăriceanu – Radu Dumitrescu — Lancia Fulvia 1.3 S (1974)</p>
<h2><span>De la Valence la probele speciale din Alpi</span></h2>
<p>După verificările administrative și tehnice desfășurate la Monte Carlo, echipajele au de parcurs rutele de concentrare, tradiționale pentru acest raliu, plecând din mai multe puncte de start europene. Valence devine, astfel, punctul zero al competiției sportive, înaintea primelor probe speciale care vor începe în cursul zilei următoare.</p>
<p>După reunirea tuturor mașinilor la Valence, competiția intră într-o fază decisivă. Marți, 3 februarie, sunt programate primele probe speciale ale Raliul Monte-Carlo Istoric, desfășurate pe drumuri montane celebre, cunoscute pentru condițiile dificile de aderență și schimbările rapide de vreme.</p>
<p>Raliul Monte-Carlo Istoric este recunoscut pentru traseele sale solicitante, care includ porțiuni de asfalt uscat, zone umede și, în unele cazuri, sectoare cu gheață sau zăpadă. Aceste elemente pun la încercare nu doar mașinile istorice, ci și capacitatea echipajelor de a respecta timpii impuși în condiții variabile.</p>
<h2><span>România, din nou prezentă într-o competiție de referință</span></h2>
<p>Prezența celor <span>5 echipaje românești la ediția 28 a Raliului Monte-Carlo Istoric</span> confirmă interesul constant pentru motorsportul istoric și pentru păstrarea unei legături vii cu performanțele trecutului. Sub numele Petre Cristea Heritage Rally Team Romania, participarea capătă și o dimensiune simbolică, legată de una dintre cele mai importante reușite românești din istoria raliurilor internaționale.</p>
<p>Organizatorii și reprezentanții FRAS le-au urat mult succes tuturor echipajelor românești, care pornesc astăzi la drum într-o competiție unde experiența, precizia și respectul pentru istorie sunt la fel de importante ca performanța sportivă.</p>

]]></description>
    </item>
    <item>
      <title>Fostul premier al României a luat startul la Monte-Carlo Istoric 2026. Cum arată primele probe speciale</title>
      <link>https://www.prosport.ro/alte-sporturi/auto-moto/fostul-premier-al-romaniei-a-luat-startul-la-monte-carlo-istoric-2026-cum-arata-primele-probe-speciale-20376138</link>
      <description><![CDATA[<img src="https://www.prosport.ro//wp-content/uploads/2026/02/Fostul-premier-al-Romaniei-a-luat-startul-la-Monte-Carlo-Istoric-2026.-Cum-arata-primele-probe-speciale.png"/><br/><p>Echipajele românești din care face parte și fostul premier al României se pregătesc pentru primele probe speciale la Monte-Carlo Istoric 2026.</p>
<p>Federația Română de Automobilism Sportiv a anunțat că România este reprezentată la această competiție de nu mai puțin de 5 echipaje. Sunt reunite sub numele Petre Cristea <span>Heritage Rally Team Romania,</span> o echipă care aduce un omagiu victoriei istorice obținute de Petre Cristea la Raliul Monte-Carlo din 1936.</p>
<p>Călin Popescu-Tăriceanu este cel mai cunoscut personaj dintre cei 10 români care iau startul în probele speciale. Echipajele și-au făcut apariția la Valence, în departamentul Drome, acolo unde va fi un punct central al raliului.</p>
<h2><span>Traseu dificil încă din prima probă specială: „porțiuni cu zăpadă”</span></h2>
<p>Cu o zi înainte de startul cursei propriu-zise, concurenții au avut de înfruntat condiții dificile pe traseul alpin. Fostul premier a oferit o primă reacție despre traseu și dificultatea acestuia.</p>
<p>„Am făcut prima probă specială. Din păcate, media orară prea ridicată, 47 km/h; erau câteva porțiuni cu zăpadă și gheață, a trebuit să mergem prudent. N-am mers rău, pentru că am prins concurentul din față. Oricum, chiar dacă mergeam mai tare, nu puteam să depășim, nu aveam unde să depășim. Dar am mers în limitele de prudență.”, a precizat Tăriceanu, potrivit <span>Promotor.</span></p>
<h2><span>Încep probele speciale prin Alpi: peisaje superbe, dar trasee dificile pentru concurenți</span></h2>
<p>Cele cinci echipaje românești au parcurs rutele de concentrare din mai multe puncte de start europene și au ajuns la punctul zero al competiției. De aici începe greul deoarece competiția intră în fază decisivă la Valence.</p>
<p>Vor avea loc șase probe speciale, desfășurate doar pe drumuri închise. Concurenții vor parcurge de două ori cele trei probe din regiunea Vercors. Vor fi puși la <span>grea încercare.</span> Astfel, vor trebui să demonstreze că au precizie și capacitatea de a se adapta rapid condițiilor meteo nu tocmai favorabile.</p>
<p>Ajuns la a 28-a ediție, acest Raliu e cunoscut pentru trasee foarte solicitante. Se trece rapid de la asfalt uscat la zone umede și pe unele porțiuni va fi chiar și gheață. La bordul unor mașini istorice, concurenții vor avea mult de furcă, dar vor putea scrie istorie.</p>
<h2 id="chapter-1"><span>Echipa României – Rallye Monte-Carlo Historique 2026</span></h2>
<p id="p-6">Adrian Anton Georgescu – Ștefan Marinescu — Renault 5 Alpine (1981)<br/>
Adrian Nicolau – Levente Kovács — Ford Escort Mk1 (1968)<br/>
Viorel Ognean – Florin Mitea — Ford Escort Mk2 (1976)<br/>
Alexis Bizzarilli – Ioan Plămădială — Fiat X1/9 (1979)<br/>
Călin Popescu-Tăriceanu – Radu Dumitrescu — Lancia Fulvia 1.3 S (1974)</p>

]]></description>
    </item>
    <item>
      <title>VIDEO Echipajele românești, gata de start la Raliul Monte-Carlo Istoric 2026. Verificările tehnice au avut loc la Monte Carlo</title>
      <link>https://www.prosport.ro/alte-sporturi/auto-moto/echipajele-romanesti-gata-de-start-la-raliul-monte-carlo-istoric-2026-verificarile-tehnice-au-avut-loc-la-monte-carlo-20374002</link>
      <description><![CDATA[<img src="https://www.prosport.ro//wp-content/uploads/2026/01/Echipajele-romanesti-gata-de-start-la-Raliul-Monte-Carlo-Istoric-2026.-Verificarile-tehnice-au-avut-loc-la-Monte-Carlo-1400x1050.jpg"/><br/><p>Echipajele românești înscrise în ediția 2026 a Raliului Monte-Carlo Istoric au parcurs astăzi, la Monte Carlo, etapa obligatorie de verificare a documentelor și a materialului de concurs. Procedura marchează debutul oficial al competiției și confirmă faptul că mașinile și echipajele sunt conforme cu regulamentul uneia dintre cele mai prestigioase competiții de regularitate din motorsportul european.</p>
<p>În prim-plan s-a aflat echipajul format din Călin Popescu-Tăriceanu și Radu Dumitrescu, parte din Petre Cristea Heritage Rally Team Romania. Echipa reunește 5 echipaje românești și poartă un nume cu puternică încărcătură istorică, inspirat de victoria obținută de Petre Cristea la Raliul Monte-Carlo din 1936.</p>
<p>Informațiile au fost publicate de Federația Română de Automobilism Sportiv, care urmărește constant parcursul echipajelor românești în competițiile internaționale de profil.</p>
<h2><span>Traseul de concentrare și întâlnirea din Valence</span></h2>
<p>Duminică, 1 februarie, echipajele vor porni din Monte Carlo spre Valence, punctul de întâlnire pentru toate mașinile înscrise în competiție. Valence reprezintă finalul traseelor de concentrare, rute diferite care pornesc din 6 puncte de start: satul John O’Groats, Bad Homburg, Barcelona, Monte Carlo, Reims și Torino.</p>
<p>Această etapă este una specifică Raliului Monte-Carlo Istoric și reia tradiția edițiilor clasice, când echipajele ajungeau la startul propriu-zis după sute sau chiar mii de kilometri parcurși în condiții diverse de drum și vreme.</p>
<p>Luni, 2 februarie, sunt așteptate ultimele echipaje la Valence, moment care va marca reunirea completă a plutonului competițional înainte de debutul probelor speciale.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2026/01/WhatsApp-Video-2026-01-31-at-20.51.19.mp4" data-videoid="player_8e8d07eb6ea30870eb2cf4c34599b218" id="brid_player_8e8d07eb6ea30870eb2cf4c34599b218" style="aspect-ratio: 16 / 9"></div></div>
<h2><span>Startul probelor speciale la ediția 28</span></h2>
<p>Marți, 3 februarie, începe efectiv competiția sportivă, odată cu primele probe speciale din cadrul Raliul Monte-Carlo Istoric, ediția cu numărul 28. Probele se vor desfășura pe drumuri montane celebre, unde condițiile meteo și aderența variabilă joacă un rol decisiv, chiar și în contextul unei competiții de regularitate.</p>
<p>Pentru România, prezența a 5 echipaje la această ediție confirmă interesul tot mai mare pentru motorsportul istoric și pentru conservarea patrimoniului automobilistic competițional. Participarea sub numele Petre Cristea Heritage Rally Team Romania adaugă și o dimensiune simbolică, legată de una dintre cele mai importante performanțe românești din istoria raliurilor internaționale.</p>
<p>Organizatorii și reprezentanții FRAS le-au urat succes tuturor echipajelor românești, care vor lua startul în următoarele zile într-una dintre cele mai respectate competiții de motorsport istoric din lume.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2026/01/AQNJAr-sgZffTzrdD1XRRHC8n86DbZFD2_zQeyL3gnOEUvPCRn3FkYynmiU17XNjUqSEZsMgqYNhq3Pwg4eTuqEQ6IUugf2aPvx7pwyDMg.mp4" data-videoid="player_f278652af5fbbbdec4aa3a0a923b3ee8" id="brid_player_f278652af5fbbbdec4aa3a0a923b3ee8" style="aspect-ratio: 16 / 9"></div></div>

]]></description>
    </item>
    <item>
      <title>Echipa României, în drum spre Rallye Monte-Carlo Historique 2026. A ajuns aproape de Zagreb după un traseu cu peripeții</title>
      <link>https://www.prosport.ro/alte-sporturi/auto-moto/echipa-romaniei-in-drum-spre-rallye-monte-carlo-historique-2026-a-ajuns-aproape-de-zagreb-dupa-un-traseu-cu-peripetii-20372557</link>
      <description><![CDATA[<img src="https://www.prosport.ro//wp-content/uploads/2026/01/Echipa-Romaniei-in-drum-spre-Rallye-Monte-Carlo-Historique-2026.-A-ajuns-aproape-de-Zagreb-dupa-un-traseu-cu-peripetii-1400x1050.jpeg"/><br/><p>Echipajele României care vor lua startul în Rallye Monte-Carlo Historique 2026 sunt deja pe traseul către Monaco. Potrivit declarațiilor lui Călin Popescu-Tăriceanu, membru al echipajului, convoiul se află pe autostrada spre Zagreb, la mai puțin de 100 de kilometri de oraș, după ce a traversat Belgrad.</p>
<p>„Suntem pe autostrada care duce către Zagreb, mai avem aproximativ 100 de kilometri. Venim din Serbia, am plecat azi dimineață din Belgrad, după o zi în care am parcurs drumul de la București-Belgrad”, a declarat Călin Popescu-Tăriceanu.</p>
<p>Drumul echipajelor României spre Monte-Carlo nu a fost lipsit de dificultăți. După trecerea frontierei în Serbia, pe timp de seară și în condiții de vizibilitate redusă, unul dintre echipaje a suferit o pană de cauciuc. Incidentul a fost rezolvat cu ajutorul unei roți de rezervă puse la dispoziție de un alt echipaj, ceea ce a permis continuarea deplasării.</p>
<p>La acestea s-au adăugat și întârzieri generate de formalitățile de frontieră, unde procedurile birocratice au prelungit timpul total de parcurs. În ansamblu, traseul s-a dovedit mai solicitant decât estimările inițiale.</p>
<p>Chiar și în aceste condiții, convoiul României își continuă deplasarea, cu obiectivul de a ajunge la timp la Monte-Carlo, acolo unde competiția va debuta pe 1 februarie.</p>
<p>Participarea României la Rallye Monte-Carlo Historique 2026 marchează 90 de ani de la victoria istorică obținută de Petre Cristea și readuce echipaje și automobile clasice românești pe unul dintre cele mai dure și prestigioase trasee ale motorsportului istoric european.</p>
<h2><span>Echipa României – Rallye Monte-Carlo Historique 2026</span></h2>
<p>Adrian Anton Georgescu – Ștefan Marinescu — Renault 5 Alpine (1981)<br/>
Adrian Nicolau – Levente Kovács — Ford Escort Mk1 (1968)<br/>
Viorel Ognean – Florin Mitea — Ford Escort Mk2 (1976)<br/>
Alexis Bizzarilli – Ioan Plămădială — Fiat X1/9 (1979)<br/>
Călin Popescu-Tăriceanu – Radu Dumitrescu — Lancia Fulvia 1.3 S (1974)</p>
<h2><span>Programul Rallye Monte-Carlo Historique 2026</span></h2>
<p>Programul Rallye Monte-Carlo Historique debutează joi, 29 ianuarie, când este dat startul pentru participanții care aleg plecarea din John O’Groats, în Scoția, cel mai nordic punct de concentrare al competiției.</p>
<p>Duminică, 1 februarie, au loc celelalte plecări oficiale, din Bad Homburg, Barcelona, Reims, Torino și Monte-Carlo. Echipa României va lua startul din Monte-Carlo, aliniindu-se astfel traseului clasic al raliului.</p>
<p>Luni, 2 februarie, toate traseele converg către Valence, oraș tradițional-gazdă al competiției, unde primele automobile sunt așteptate în cursul după-amiezii.</p>
<p>Marți, 3 februarie, debutează probele speciale, odată cu prima parte a Classification Leg, desfășurată pe drumuri montane din regiunea Drôme.</p>
<p>Miercuri, 4 februarie, raliul continuă cu a doua zi de probe cronometrate, traseul ducând concurenții în Ardèche, pe sectoare dificile, multe dintre ele parcurse în premieră absolută.</p>
<p>Joi, 5 februarie, începe Common Leg, cu etape spectaculoase în masivele Vercors și Diois, considerate printre cele mai tehnice ale ediției.</p>
<p>Vineri, 6 februarie, are loc ultima zi completă de concurs, cu revenirea caravanei la Monaco, unde automobilele intră în Parc Fermé.</p>
<p>Noaptea de vineri spre sâmbătă, 6–7 februarie, este rezervată Final Leg, care include două probe legendare – Col de Turini și Col de Braus – urmate de sosirea finală în Port Hercule, Monaco.</p>
<p>Sâmbătă seara, 7 februarie, competiția se încheie cu festivitatea de premiere și Gala Dinner, organizate la Salle des Étoiles – Sporting Monte-Carlo.</p>

]]></description>
    </item>
  </channel>
</rss>
