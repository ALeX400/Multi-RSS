<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fotbalistul care a blocat transferul lui Dennis Politic la FCSB a spart banii strânşi în carieră pe un Ferrari 812 Superfast de 330.000 de euro</title>
      <link>https://www.prosport.ro/fotbal-intern/superliga/fotbalistul-care-a-blocat-transferul-lui-dennis-politic-la-fcsb-a-spart-banii-stransi-in-cariera-pe-un-ferrari-812-superfast-de-330-000-de-euro-20184040</link>
      <description><![CDATA[<img src="https://www.prosport.ro/wp-content/uploads/2025/05/Fotbalistul-care-a-blocat-transferul-lui-Dennis-Politic-la-FCSB-a-spart-banii-stransi-in-cariera-pe-un-Ferrari-812-Superfast.jpg"/><br/><p>După ce l-a lăsat cu ochii în soare pe Gigi Becali, blocat transferul lui Dennis Politic la FCSB, fotbalistul a dat 330.000 de euro pe un Ferrari 812 Superfast.</p>
<p>Pe străzile din România va apărea un Ferrari 812 Superfast de 330.000 de euro, care se află în posesia fotbalistului care a blocat transferul lui Dennis Politic la FCSB.</p>
<h2><span>N-a vrut să fie parte din transferul lui Dennis Politic la FCSB, dar și-a cumpărat un Ferrari 812 Superfast de 330.000 de euro</span></h2>
<p>Gigi Becali a sperat să-l cumpere pe Ianis Stoica de la FC Hermannstadt și să-l dea la Dinamo, alături de Alexandru Muși, în schimbul lui Dennis Politic, dar atacantul formației sibiene <span>a refuzat să revină la FCSB</span>.</p>
<p>„Sincer, momentan nu mă interesează atât de mult transferul meu. Sunt concentrat doar pe echipa națională. Nu neapărat că mă flatează interesul acesta, dar mă face să muncesc mai mult pe viitor. Am avut un sezon bun, dar nu prea stau să îmi umplu capul cu alte gânduri în afară de echipa națională.</p>
<p>Normal că este o motivație în plus. Sper să joc cât mai bine și vom vedea. E clar că subconștientul știe că urmează un transfer, dar încerc pe cât posibil să mă concentrez la echipa națională”, a spus Ianis Stoica, potrivit sport.ro.</p>
<p>În prezent, el este în <span>cantonamentul naționalei U21, în perspectiva Campionatului European</span> din Slovacia. A găsit, însă, timp, pentru a se deplasa la Sab Auto, pentru a-și cumpăra cu 330.000 de euro un Ferrari 812 Superfast.</p>
<h2><span>Caractersitici incredibile ale mașinii lui Ianis Stoica</span></h2>
<p>Din 2018, puterea motorului mașinii achiziționată de internaționalul de tineret a crescut la 800 CP, cu 60 mai mult decât are F12 Berlinetta. De precizat că 812 Superfast este cel mai puternic, dar și unul dintre cele mai rapide modele de serie Ferrari scoase de-a lungul timpului.</p>
<p><iframe allowfullscreen="allowfullscreen" frameborder="0" height="476" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2Freel%2F1458606965515976%2F&amp;show_text=false&amp;width=267&amp;t=0" style="border: none; overflow: hidden;" width="267"></iframe></p>
<p>Are 12 cilindri, cu mențiunea că motorul este amplasat pe puntea față, iar cutia de viteze în spate. Autoturismul poate dezvolta o viteză maximă de 340 km/h și are nevoie de doar 2,9 secunde pentru a ajunge la 100 km/h.</p>
<p>812 Superfast este primul Ferrari echipat cu servodirecție electronică și dispune de de un sistem de direcție activ pentru roțile spate, potrivit <span>site</span>-ului oficial.</p>
<p>De asemenea, are jante de 20 inch pe ambele punți. Anvelopele sunt Pirelli P Zero 275/35 ZR 20 pentru față și 315/35 ZR 20 pentru spate. Frânele Brembo Extreme Design au discuri din carbon ceramic, la fel ca la LaFerrari, cu diametre de 398 mm pe față și 360 mm pe spate.</p>
<p>Comparativ cu F12berlinetta, performanța de frânare de la 100 km/h la 0 este mai bună cu cu 5,8%.</p>
<p>„Am venit să-mi iau mașina și să plec la EURO! Hai, România!”, a transmis Ianis Stoica, în parcarea de la Sab auto.</p>

]]></description>
    </item>
    <item>
      <title>Vedetele naționalei României vor fi păzite cu Cybertruck-urile lui Elon Musk, dacă se califică la Cupa Mondială din SUA</title>
      <link>https://www.prosport.ro/alte-sporturi/auto-moto/vedetele-nationalei-romaniei-vor-fi-pazite-cu-cybertruck-urile-lui-elon-musk-daca-se-califica-la-cupa-mondiala-din-sua-20182636</link>
      <description><![CDATA[<img src="https://www.prosport.ro/wp-content/uploads/2025/05/Vedetele-nationalei-Romaniei-vor-fi-pazite-cu-Cybertruck-urile-lui-Elon-Musk-daca-se-califica-la-Cupa-Mondiala-din-SUA.webp"/><br/><p>În eventualitatea în care se vor califica la Cupa Mondială din 2026, care va avea loc în SUA, Mexic și Canada, vedetele naționalei României vor fi păzite cu Cybertruck-urile lui Elon Musk (53 de ani).</p>
<p>Autoritățile din Las Vegas au anunțat la începutul anului că vor primi 10 astfel de autoturisme, iar mai nou și un stat mexican a preluat exemplul.</p>
<h2><span>Polițiștii vor patrula în Cybertruck-urile lui Elon Musk pentru a asigura liniștea la Cupa Mondială din SUA, Mexic și Canada</span></h2>
<p>A mai rămas doar un an de zile până la startul Cupei Mondiale din SUA, Mexic și Canada, iar în timp ce „tricolorii” lui Mircea Lucescu fac eforturi pentru a-și asigura prezența la turneul final, autoritățile americane se luptă pentru a pune la dispoziție cele mai bune condiții de organizare.</p>
<p>În mod cert, prioritatea forțelor de ordine este să îi mențină pe toți cei implicați într-un eveniment de o asemenea amploare în condiții optime de siguranță.</p>
<p>Iar potrivit presei americane, autoritățile investesc masiv în achiziționarea unor noi echipamente care să le ajute să facă față cu brio valului de suporteri ce se va deplasa pe continenul lor.</p>
<p>Potrivit celor de la <span>CarScoops.com</span>, un astfel de exemplu este reprezentat de ultima investiție a poliției din statul mexican Jalisco. Conform sursei citate, autoritățile au comandat nu mai puțin de 678 de mașini de patrulare noi, iar în mod surprinzător, câteva dintre ele <span>vor fi Cybertruck-urile lui Elon Musk</span>.</p>
<blockquote><p>Cybertruck-urile vor fi desfășurate în principalele puncte turistice pe parcursul Cupei Mondiale. Se crede că acestea sunt primele vehicule de poliție Tesla Cybertruck din întreaga țară. Una dintre mașini a fost scoasă recent pe străzile orașului, însoțită de alte două autoturisme ale poliției. Primarul local, Pablo Lemus Navarro, este dornic să maximizeze siguranța pe timpul Cupei Mondiale, deși achizițiile costisitoare i-au deranjat pe unii dintre localnici”, se arată pe CarScoops.com.</p></blockquote>
<h2><span>Și polițiștii din Las Vegas vor avea în echipare 10 mașini Cybertruck</span></h2>
<p>În câteva imagini video care s-au împrăștiat pe internet, <span>se poate vedea că Cybertruck-ul</span> din Jalisco, Mexic, a fost vopsit în negru mat. De asemenea, toate elementele caracteristice poliției mexicane au fost adăugate pe mașină. Luminile intermitente roșii și albastre au fost montate pe barele de protecție din față și din spate, dar și pe pragurile laterale, în timp ce la interior, se crede de asemenea că Cybertruck-ul a fost modificat.</p>
<blockquote><p>Trebuie să lucrăm mult în ceea ce privește securitatea. Vom livra 678 de mașini noi de patrulare pentru Poliția Statului și Poliția Rutieră a Statului, inclusiv niște „Mamba Negre”, care sunt ca niște tancuri”, a precizat guvernatorul Pablo Navarro.</p></blockquote>
<p>Conform sursei citate mai sus, Las Vegas, cel mai mare oraș din statul Nevada al Statelor Unite ale Americii, a anunțat și el că va echipa forțele de ordine locale cu 10 Cybertruck-uri. În acest caz, mașinile au putut fi achiziționate mulțumită „unui donator anonim”.</p>
<blockquote><p>Cine știe, poate că și alte orașe vor urma exemplul în curând”, au încheiat cei de la CarScoops, înainte de a preciza faptul că World Cup 2026 va avea loc în intervalul 11 iunie – 19 iulie, în 16 orașe din SUA, Mexic și Canada.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/CNW4fc8DwXo?si=RuQxE37i-LoAF09k" title="YouTube video player" width="560"></iframe></p>

]]></description>
    </item>
    <item>
      <title>Gigantul românesc Banca Transilvania a intrat spectaculos în imperiul Formula 1! Reacția Simonei Halep, după anunțul companiei că e sponsor al echipei McLaren</title>
      <link>https://www.prosport.ro/alte-sporturi/tenis/simona-halep/gigantul-romanesc-banca-transilvania-a-intrat-spectaculos-in-imperiul-formula-1-reactia-simonei-halep-dupa-anuntul-companiei-ca-e-sponsor-al-echipei-mclaren-20183582</link>
      <description><![CDATA[<img src="https://www.prosport.ro/wp-content/uploads/2025/05/Gigantul-romanesc-Banca-Transilvania-a-intrat-spectaculos-in-imperiul-Formula-1-Reactia-Simonei-Halep-dupa-anuntul-companiei-ca-e-sponsor-al-echipei-McLaren.jpg"/><br/><p>Gigantul românesc Banca Transilvania a intrat în Formula 1, în calitate de sponsor, și a bătut palma cu echipa care face legea în sezonul actual: McLaren!</p>
<p>Lovitura de imagine a fost aplaudată public de Simona Halep (33 de ani), care ocupă funcția de ambasador BT de aproape un deceniu, din 2018 mai precis.</p>
<h2><span>Banca Transilvania, sponsor la revelația momentului din Formula 1, McLaren! Cum a reacționat Simona Halep</span></h2>
<p>Vineri, 30 mai 2025, prin intermediul unui comunicat oficial, Banca Transilvania a anunțat că a devenit sponsor al <span>echipei McLaren, care face legea în Formula 1</span>, mulțumită piloților Oscar Piastri și Lando Norris.</p>
<blockquote><p>Datorită parteneriatului de succes cu Mastercard, Banca Transilvania devine Partenerul Oficial de Cursă al Echipei McLaren Formula 1 la Marele Premiu al Ungariei Formula 1 Lenovo 2025 (Formula 1 Hungarian Grand Prix), una dintre cele mai performante echipe din istoria sporturilor cu motor”, se arată pe <span>BancaTransilvania.ro</span>.</p></blockquote>
<p>Așadar, sigla BT va apărea pe casca piloților Oscar Piastri și Lando Norris, dar și pe monoposturile acestora:</p>
<blockquote><p>În timpul cursei din Ungaria (n.r. – Marele Premiu al Ungariei – 1-3 august 2025), piloții McLaren, Lando Norris (25 de ani, Marea Britanie) și Oscar Piastri (24 de ani, Australia) vor purta siglele BT și Mastercard pe cască, pe volan și pe monopostul McLaren MCL39. Piastri și Norris se clasează în prezent pe prima și a doua poziție în clasamentul Formula 1 Piloți. McLaren este liderul Clasamentului Formula 1 Constructori”, completează Banca Transilvania.</p></blockquote>
<p>Vestea colaborării dintre cele două branduri a fost aplaudată public și de <span>Simona Halep, care ocupă funcția de ambasador al BT încă din 2018</span>. Simona Halep a distribuit anunțul de promovare de pe rețelele de socializare, care îl are pe Lando Norris în prim-plan, și a adăugat trei emoji-uri cu mâini care aplaudă.</p>
<figure aria-labelledby="figcaption_attachment_20183592" class="wp-caption aligncenter" id="attachment_20183592"><img alt="" class="size-large wp-image-20183592" decoding="async" fetchpriority="high" height="1400" sizes="(max-width: 801px) 100vw, 801px" src="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg" srcset="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg 801w, https://www.prosport.ro/wp-content/uploads/2025/05/banca-transilvania-mclaren-formula-1-768x1342.jpg 768w, https://www.prosport.ro/wp-content/uploads/2025/05/banca-transilvania-mclaren-formula-1-879x1536.jpg 879w, https://www.prosport.ro/wp-content/uploads/2025/05/banca-transilvania-mclaren-formula-1.jpg 1080w" width="801"/><figcaption class="wp-caption-text" id="figcaption_attachment_20183592">SURSA FOTO: instagram.com/simonahalep</figcaption></figure>
<blockquote><p>Pentru mine este o mare bucurie să anunț parteneriatul cu Banca Transilvania pentru că a fost de-a lungul timpului, pentru mine, mai mult decât un partener, ci și un prieten, care mi-a fost alături la bine și la rău. Împărtășim aceleași valori – curaj, ambiție, sacrificii și perseverență – și avem deja o istorie împreună, în care s-a văzut că ne potrivim și facem treabă bună împreună”, Simona Halep, în iulie 2024, după ultima reînnoire a colaborării cu Banca Transilvania.</p></blockquote>
<h2><span>Mesajul lui Lando Norris</span></h2>
<p>Așa cum am precizat deja, faptul că BT a devenit sponsor McLaren a fost anunțat prin intermediul unui scurt videoclip de promovare care îl are în prim-plan pe britanicul Lando Norris:</p>
<blockquote><p>Bună, România! Bun venit, Banca Transilvania!”, sunt cuvintele pe care pilotul situat pe locul 2 în clasamentul din Formula 1 le-a rostit.</p></blockquote>
<p>Până la Marele Premiu al Ungariei, în Formula 1 mai sunt programate alte 5 curse, anume: Marele Premiu al Spaniei (30 mai-1 iunie), Marele Premiu al Canadei (13-15 iunie), Marele Premiu al Austriei (27-29 iunie), Marele Premiu al Marii Britanii (4-6 iulie) și Marele Premiu al Belgiei (25-27 iulie).</p>
<p>Mai jos TOP 10 din clasamentul piloților în Formula 1:</p>
<ol>
<li>Oscar Piastri (McLaren) – 161P</li>
<li>Lando Norris (McLaren) – 158P</li>
<li>Max Verstappen (Red Bull) – 136P</li>
<li>George Russel (Mercedes) – 99P</li>
<li>Charles Leclerc (Ferrari) – 79P</li>
<li>Lewis Hamilton (Ferrari) – 63P</li>
<li>Kimi Antonelli (Mercedes) – 48P</li>
<li>Alexander Albon (Williams) – 42P</li>
<li>Esteban Ocon (Haas) – 20P</li>
<li>Isack Hadjar (Racing Bulls) – 15P</li>
</ol>
<p>TOP 5 clasament echipe în Formula 1:</p>
<ol>
<li>McLaren – 319P</li>
<li>Mercedes – 147P</li>
<li>Red Bull – 143P</li>
<li>Ferrari – 142P</li>
<li>Williams – 54P</li>
</ol>

]]></description>
    </item>
    <item>
      <title>A cumpărat un Volkswagen Golf de la o bătrână, care i-a spus că are numai 3.200 de kilometri. Ce a descoperit la maşina care era nemişcată de 15 ani</title>
      <link>https://www.prosport.ro/alte-sporturi/auto-moto/a-cumparat-un-volkswagen-golf-de-la-o-batrana-care-i-a-spus-ca-are-numai-3-200-de-kilometri-ce-a-descoperit-la-masina-care-era-nemiscata-de-15-ani-20182050</link>
      <description><![CDATA[<img src="https://www.prosport.ro/wp-content/uploads/2025/05/A-cumparat-un-Volkswagen-Golf-de-la-o-batrana-care-i-a-spus-ca-are-1400x777.jpg"/><br/><p>Un brazilian a cumpărat de la o bătrânică un Volkswagen Golf. Femeia i-a spus că mașina are numai 3.200 de kilometri, dar a avut o surpriză când a descoperit adevărul.</p>
<p>Paulo a cumpărat un Volkswagen Golf de la o bătrânică. Femeia îi spusese că mașina a stat demișcată 15 ani și are doar 3.200 de kilometri, dar adevărul era altul.</p>
<h2><span>Surpriza pe care a avut-o omul care a cumpărat o mașină care era nemişcată de 15 ani, deși mi se spusese că are doar 3.200 de kilometri</span></h2>
<p>Fascinat de mașini, brazilianul Paulo a vrut să cumpere un Volkswagen Golf de la o bătrânică. Pe de o parte, era sceptic că autoturismul face față cerințelor, deoarece <span>nu fusese mișcat de 15 ani</span>.</p>
<p>Pe de altă parte, femeia i-a spus din start că are parcurși numai 3.200 de kilometri. De asemenea, mașina arăta de parcă ar fi stat în calea tutror tornadelor și furtunilor posibile.</p>
<p>Doi ani a negociat Paulo cu bătrânica pentru a intra în posesia mașinii, iar până la urmă s-au înțeles. Brazilianul a chemat imediat un camion cu platformă pentru a duce mașina la un <span>atelier</span>. Simțea că este ceva neobișnuit, deoarece bătrânica nu i-a permis să cheme un mecanic pentru a analiza mașina, dar până la urmă a mers pe instinct.</p>
<p>Dacă în exterior mașina arăta de parcă nu ar fi fost protejată niciodată, interiorul era groaznic. Praful devenise pământ, <span>mucegaiul era peste tot</span>, mai ales pe uşi, volan, levier, şi pe consola din plastic.</p>
<h2><span>Ce distanță parcursese, de fapt, mașina despre care bătrânica spunea că are 3.200 de kilometri</span></h2>
<p>În condiții normale, cei de la aterlier ar fi trebuit să dezasambleze mașina în totalitate, pentru a curăța separat fiecare piesă componentă, dar în această situație au preferat să „apeleze” la o spălare profundă, fără dezasamblare.</p>
<p>Primele vești bune au apărut în momentul în care s-a constat că motorul și compartimentul motor arătau impecabil după spălare, de parcă ar fi aparținut unei mașini abia ieșită din fabrică.</p>
<p>La fel s-a întâmplat șiu în ceea ce privește caroseria, chiar dacă au existat mici zgârieturi pe bara de protecţie, care necesită reparații. S-a trecut la jantele de oţel, frâne, zona suspensie şi dedesubtul maşinii. Totul arăta impecabil, iar zâmbetul de pe fața lui Paolo era tot mai mare.</p>
<p>Curățarea interiorului a ridicat cele mai mari probleme, nu doar pentru faptul că singura modalitate în care putea fi făcut acest lucru era ca abgajații atelierului să poarte măști pe față. Dar până la urmă a fost rezolvată și această problemă.</p>
<p>Mai rămânea să conecteze bateria și să bage cheia în contact. Abia în acel moment a înțeles Paulo de ce bătrânica a refuzat categoric să cheme un mecanic pentru a-și da cu părerea vizavi de capacitățile mașinii. Pe bord, la kilometraj, a apărut 11.023 km. De aproape 4 ori mai mult decât îi spusese femeia.</p>

]]></description>
    </item>
    <item>
      <title>Cine este puștiul-viteză din motorsportul românesc! Nicolas Benea este fiul unui alt mare campion. SPECIAL</title>
      <link>https://www.prosport.ro/alte-sporturi/cine-este-pustiul-viteza-din-motorsportul-romanesc-nicolas-benea-este-fiul-unui-alt-mare-campion-special-20181965</link>
      <description><![CDATA[<img src="https://www.prosport.ro/wp-content/uploads/2025/05/benea-family-1400x933.jpeg"/><br/><p>La numai 17 ani, Nicolas Benea este unul dintre cei mai rapizi piloți din Campionatul Național de Viteză în Coastă.</p>
<p>Puștiul din Timișoara a scris istorie anul trecut, când a devenit cel mai tânăr campion la debutanți din istorie, iar acum vizează titlul la juniori, următorul obstacol fiind chiar acum în weekend, pe Transalpina.</p>
<h2><span>Nicolas Benea și de ce este pasionat de raluri</span></h2>
<p>Benea a început sezonul 2025 cu o victorie categorică la Râșnov în divizia juniorilor, atunci când a încheiat și pe 22 la general într-o competiție în care s-au înscris aproape 100 de piloți.</p>
<p>Acum, se află pe lista formată din aproape 80 de piloți pentru Transalpina Challenge, etapa care are loc la finalul săptămânii pe cel mai înalt drum din România, în județul Gorj.</p>
<p>Anul trecut, pe același traseu, Nicolas obținea o victorie mare la juniori, cu un avantaj de 19,3 secunde față de următorul clasat.</p>
<p>„Abia aștept etapa de la Rânca, este una dintre favoritele mele. E un traseu spectaculos, sper doar ca vremea să țină cu noi să putem oferi maximum din ce putem”, a spus pilotul în vârstă de 17 ani, care se află la doar al doilea sezon la viteză în coastă.</p>
<p>Deoarece este minor, Nicolas participă la fiecare etapă cu antrenor, în dreapta sa aflându-se nimeni altul decât legendarul Lucien Hora, de 7 ori campion național absolut la viteză în coastă. De menționat este faptul că în motorsport ești considerat junior până la 26 de ani, astfel că tânărul timișorean concurează cu piloți mult mai experimentați decât el în această divizie.</p>
<p>Nicolas este fiul lui Radu Benea, vicecampionul en-titre de la viteză în coastă, unul dintre piloții de top ai campionatului. Benea senior, cel care îi este și cel mai mare susținător. Cei doi fac de altfel echipă la Canova Racing inclusiv la Super Rally.</p>
<h2><span>80 de piloți la această etapă</span></h2>
<p>Benea senior, care a obținut un podium al categoriei turismelor în prima etapă, va concura pe Transalpina la bordul unui spectaculos Ferrari 488 Challenge. Pentru acesta, etapa din weekend este o revanșă după ce anul trecut, din cauza unor probleme tehnice, a ratat clasarea în Top 3.</p>
<p>Etapa la care s-au înscris 80 de piloți, inclusiv din afara țării, va începe sâmbătă cu manșele de recunoașteri și antrenamentele cronometrate, iar duminică sunt programate cele două manșe de concurs.</p>

]]></description>
    </item>
  </channel>
</rss>
