<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce însemna Dacia neagră pe timpul lui Nicolae Ceaușescu. Gigi Becali: „Îți dai seama să te împrietenești cu el?”</title>
      <link>https://www.prosport.ro/diverse/ce-insemna-dacia-neagra-pe-timpul-lui-nicolae-ceausescu-gigi-becali-iti-dai-seama-sa-te-imprietenesti-cu-el-20254530</link>
      <description><![CDATA[<img src="https://www.prosport.ro//wp-content/uploads/2025/08/Ce-insemna-Dacia-neagra-pe-timpul-lui-Nicolae-Ceausescu.-Gigi-Becali-„Iti-dai-seama-sa-te-imprietenesti-cu-el-1-1400x932.jpg"/><br/><p>Gigi Becali (67 de ani) a rememorat de curând mai multe episoade fabuloase din copilărie și, printre altele, a dezvăluit ce însemna să ai o mașină Dacia neagră pe timpul lui Nicolae Ceaușescu.</p>
<p>Aparent, nu oricine era capabil să pună mâna pe o asemenea bijuterie, iar de acest aspect era foarte conștient tatăl patronului de la FCSB, Tase Becali.</p>
<h2><span>Gigi Becali a moștenit flerul în afaceri de la tatăl său. Atenția lui Tase Becali la detalii și dezvăluirea despre Dacia neagră deținută pe timpul lui Nicolae Ceaușescu</span></h2>
<p>Ajuns la vârsta de 67 de ani, <span>Gigi Becali a fost puternic lovit de nostalgie</span>, iar într-o intervenție recentă pe care a avut-o în direct, la TV, a rememorat mai multe episoade fabuloase din copilărie.</p>
<p>Printre altele, <span>patronul FCSB și-a adus aminte de Tase Becali</span>, unul dintre cei doi părinți care i-au dat viață. Este vorba despre tatăl miliardarului, care din nefericire s-a stins în urmă cu mulți ani, în 1989 mai precis, pe vremea când Gigi Becali avea doar 31 de ani.</p>
<p>Atanase Becali, pe numele său complet, a fost un om mai mult decât descurcăreț pe vremea dictatorului Nicolae Ceaușescu, astfel că în momentul în care și-a dat ultima suflare i-a lăsat fiului o moștenire de aproximativ 150.000 de dolari, după cum au sugerat mai multe rapoarte din presa românească. E vorba despre o sumă importantă pentru acele vremuri, care i-a permis lui Gigi Becali, într-o oarecare măsură, să pună bazele imperiului pe care l-a ridicat ulterior.</p>
<p>Revenind la declarațiile proaspete oferite de Gigi Becali, afaceristul lasă de înțeles că a moștenit de la tatăl său și flerul în domeniul antreprenorial. Tase Becali avea un ochi de vultur atunci când venea vorba de oportunități și nu lăsa nimic să îi scape, mai ales că viața l-a determinat să schimbe destul de multe locații. Gigi Becali își aduce aminte și acum cum tatăl său a remarcat la un moment dat o Dacie neagră, care pe vremea lui Nicolae Ceaușescu era foarte rară, și a acționat imediat:</p>
<p>„Pe urmă era unul ministru de agricultură, al pădurilor și al apei. Tata tot așa mergea cu oile, vine ăla și oprește, voia brânză. Avea Dacie neagră. Voia să-l acapareze. Îți dai seama, să te împrietenești cu un om cu Dacie neagră. A venit la noi, a mâncat.<br/>
Din vorbă în vorbă, voi de unde sunteți?’. «Din Oltenia». Blidea. Noi când am plecat din Bucovina, ne-am dus prin Oltenia și apoi am mers în Banat. Dar în Oltenia am stat vreo 4-5 ani. Tata pe unde trecea făcea avere repede, că era șmecher”, a spus Gigi Becali pentru Liga <span>DigiSport</span>.</p>
<h2><span>Nu e prima oară când Gigi Becali vorbește cu patos despre ce l-a învățat tatăl său</span></h2>
<p>„Cel mai bun profesor de afaceri pe care l-am avut a fost tata”, a spus Gigi Becali într-un interviu acordat în urmă cu mai mulți ani, potrivit <span>Adevărul</span>, care așa cum am precizat deja, a moștenit 150.000 de dolari de la Tase Becali.</p>
<p>Suma i-a fost lăsată prin intermediul unor rude care aveau rezidența în Statele Unite ale Americii în 1989, iar Gigi Becali a primit și un sfat în ultimele zile din viața tatălui său:</p>
<p>„Ţi-am lăsat bani moştenire în America, o sută cinci zeci de mii de dolari. Să nu ţii mai mult de o sută de oi, pentru că poţi trăi din dobândă”, i s-a transmis actualului patron de la FCSB.</p>
<p>Însă, Gigi Becali a făcut fix pe dos și a luat exemplul din teren al tatălui, care a izbutit să strângă o avere din nimic. Așadar, afaceristul din Pipera a riscat și el și a dat lovitura:</p>
<p>„Cu banii de la tata, am intrat puternic în afaceri. Erau afaceri legate mai ales de comerţ cu produse de tot felul aduse din Turcia, pe care le scoteam la vânzare în pieţele şi târgurile din ţară”, a mai rememorat Gigi Becali.</p>
<p>În peisajul fotbalului românesc, Gigi Becali a intrat undeva la începutul anilor 2000, iar oficial, pe FCSB a preluat-o în 2003.</p>

]]></description>
    </item>
    <item>
      <title>Show la Campionatul Dynamic Drift Moldova. Finala a avut nevoie de un „one more time”</title>
      <link>https://www.prosport.ro/alte-sporturi/auto-moto/show-la-campionatul-dynamic-drift-moldova-finala-a-avut-nevoie-de-un-one-more-time-20255382</link>
      <description><![CDATA[<img src="https://www.prosport.ro//wp-content/uploads/2025/08/drift-1.mp4"/><br/><p>A treia etapă a Campionatului Dynamic Drift Moldova s-a desfășurat la Chișinău și a adunat la start un număr impresionant de piloți talentați, demonstrând încă o dată nivelul ridicat la care se află driftul în Republica Moldova. Publicul a avut parte de un spectacol pe cinste, cu dueluri tensionate, execuții spectaculoase și un nivel de pilotaj demn de competiții internaționale.</p>
<p>Printre favoriți s-a aflat și <span>Claudiu Adam, supranumit „tânărul minune” al driftului</span>. Acesta și-a confirmat încă o dată valoarea și potențialul, reușind să urce pe podium și să obțină locul 2 după o etapă plină de emoții și provocări.</p>
<h2><span>Campionatul Dynamic Drift Moldova, etapă spectaculoasă la Chișinău</span></h2>
<p>În calificări, Claudiu a impresionat juriul și publicul cu un parcurs aproape impecabil, fiind răsplătit cu 94 de puncte, ceea ce i-a asigurat poziția a doua în clasament. Determinarea și constanța l-au propulsat în fazele eliminatorii, unde a demonstrat maturitate și curaj în fața unor adversari redutabili.</p>
<p>În Top 8, Claudiu s-a confruntat cu Daniel Nistreanu, pe care a reușit să-l învingă după o evoluție curată și spectaculoasă. Următoarea provocare a venit în Top 4, unde l-a întâlnit pe rivalul său, Ernesto Asaturov. Duelul a fost unul intens, însă Claudiu a reușit să iasă învingător și să avanseze în semifinale.</p>
<p>Acolo l-a așteptat pilotul experimentat Igor Tabacari. Cei doi au oferit o semifinală memorabilă, demonstrând <span>precizie, viteză și control</span> la cel mai înalt nivel. Claudiu s-a impus din nou și astfel a obținut calificarea în marea finală.</p>
<h2><span>Câștigătorul a fost desemnat după un „one more time”</span></h2>
<p>În ultimul act al competiției, Claudiu l-a întâlnit pe Roman Zelensky. Finala a fost una extrem de echilibrată și tensionată, necesitând un „one more time”, semn că diferența dintre cei doi a fost infimă. Din păcate, în ultimul run, Claudiu a fost nevoit să cedeze din cauza unei defecțiuni tehnice la mașină, ceea ce l-a privat de șansa la prima poziție. Totuși, performanța sa a rămas una de excepție, iar locul 2 obținut în această etapă confirmă talentul și perseverența sa.</p>
<p>La final, Claudiu Adam a transmis un mesaj de recunoștință, mulțumind organizatorilor, sponsorilor și echipei tehnice, din care fac parte tatăl său, Claudiu Adam,Valentin Droasca, Piki și Claudiu Pătrașcu – oameni fără de care această performanță nu ar fi fost posibilă.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/08/drift-1.mp4" data-videoid="player_4ac5cf1a6429ac321d27e65fa9732dfe" id="brid_player_4ac5cf1a6429ac321d27e65fa9732dfe" style="aspect-ratio: 16 / 9"></div></div>

]]></description>
    </item>
    <item>
      <title>Așa va arăta noua Dacia Spring. Spaniolii au publicat primele imagini: „Românii joacă totul pe o carte”</title>
      <link>https://www.prosport.ro/alte-sporturi/auto-moto/asa-va-arata-noua-dacia-spring-spaniolii-au-publicat-primele-imagini-romanii-joaca-totul-pe-o-carte-20253763</link>
      <description><![CDATA[<img src="https://www.prosport.ro//wp-content/uploads/2025/08/Asa-va-arata-noua-Dacia-Spring.-Spaniolii-au-publicat-primele-imagini-„Romanii-joaca-totul-pe-o-carte-e1755927969546.jpg"/><br/><p>Deși actuala Dacia Spring este un model extrem de simplu, bazat doar pe funcții esențiale, aceasta a avut un real succes.</p>
<p>Noul model electric va fi cu totul diferit însă, atât de diferit încât nu va semăna deloc cu Renault Twingo, așa cum se așteaptă mulți.</p>
<h2><span>Așa va arăta noua Dacia Spring. Spaniolii au publicat primele imagini: „Românii joacă totul pe o carte”</span></h2>
<p>Dacia a reușit să-și construiască gama de modele într-un mod unic, greu de replicat de alți producători, fie ei rivali direcți sau nu. Marca românească oferă modele bine definite pentru fiecare segment, fără ca acestea să concureze între ele, cu obiective clar stabilite. Iar când nimeni nu se aștepta, Dacia a îndrăznit să lanseze un model electric care s-a dovedit a fi un succes.</p>
<p>Dacia Spring este unul dintre cele mai simple vehicule electrice de pe piață, ducând conceptul de low-cost la extrem. Însă noul model care urmează va fi complet diferit. Dacia nu va merge pe filozofia unei mașini compacte cu cinci uși.</p>
<p>Marca românească e conștientă că a copia designul celui mai mic model Renault ar fi o mișcare riscantă, poate chiar fatală pentru maximizarea vânzărilor.</p>
<p>De aceea, Dacia a ales să se diferențieze clar de modelul francez, optând pentru un format mai apropiat de un monovolum. Așa cum reiese din imaginea de mai jos, modelul adoptă un stil modern, cu faruri integrate într-un element frontal ce va include și o grilă decorativă.</p>
<p>Aceasta este complet integrată în bara de protecție. Aripile vor păstra protecțiile clasice din plastic negru, deoarece Dacia dorește să păstreze aerul de mini-crossover.</p>
<p>„Românii joacă totul pe o carte! Noua Dacia Spring nu va semăna deloc cu Renault Twingo, așa cum am fi crezut inițial”, au scris jurnaliștii spanioli de la Motor.es.</p>
<div class="wp-caption aligncenter" id="attachment_20253767" style="width: 1310px"><img alt="" aria-describedby="caption-attachment-20253767" class="size-full wp-image-20253767" decoding="async" fetchpriority="high" height="732" sizes="(max-width: 1300px) 100vw, 1300px" src="https://www.prosport.ro//wp-content/uploads/2025/08/dacia-spring.jpg" srcset="https://www.prosport.ro/wp-content/uploads/2025/08/dacia-spring.jpg 1300w, https://www.prosport.ro/wp-content/uploads/2025/08/dacia-spring-768x432.jpg 768w" width="1300"/><p class="wp-caption-text" id="caption-attachment-20253767">Foto: Motor.es</p></div>
<h2><span>Noul Dacia Spring va avea un preț foarte tentant</span></h2>
<p>La interior, bordul va fi inspirat din cel al noului Sandero, cu instrumente de bord digitale și un ecran tactil mare amplasat pe centru. Dacia nu va renunța la dotările moderne de siguranță și va păstra soluțiile practice pentru confortul pasagerilor, așa cum ne-a obișnuit.</p>
<p>Noul Dacia Spring nu este departe. Debutul este așteptat la mijlocul anului 2026. Modelul românesc nu se va deosebi de „verișorul” francez doar prin design, ci și prin partea tehnică. Va avea un motor electric disponibil în mai multe versiuni de putere, cu un maxim de 90 CP.</p>
<p>Acest aspect este esențial pentru succesul său, alături de capacitatea bateriei. Vor fi disponibile două variante, cu capacitate netă între 30 și 50 kWh, ceea ce va permite o autonomie de puțin peste 400 de kilometri.</p>
<p>Cel mai interesant detaliu însă este cu siguranță prețul. Acest model electric, perfect pentru oraș, poate ajunge chiar la sub 15.000 de euro cu ajutorul subvențiilor pentru achiziție.</p>

]]></description>
    </item>
    <item>
      <title>Cum arată un Mustang care a stat peste 30 de ani abandonat într-o baracă ponosită</title>
      <link>https://www.prosport.ro/alte-sporturi/auto-moto/cum-arata-un-mustang-care-a-stat-peste-30-de-ani-abandonat-intr-o-baraca-ponosita-20254038</link>
      <description><![CDATA[<img src="https://www.prosport.ro//wp-content/uploads/2025/08/Cum-arata-un-Mustang-care-a-stat-peste-30-de-ani-abandonat-intr-o-baraca-ponosita-1400x788.jpg"/><br/><p>Unul din cele mai spectaculoase modele de Mustang din anii 60 a stat ascuns într-o baracă ponosită mai bine de 30 de ani.</p>
<p>O adevărată comoară a fost scoasă la iveală după 30 de ani,. Un Ford Mustang Fastback din 1966 arată impecabil, doar cu puțin praf pe el, după foarte mulți ani în care nu a fost protejat decât de un garaj părăsit.</p>
<h2><span>Mașina căutată de marii colecționari descoperită abandonată într-un garaj</span></h2>
<p>Mustang și-a făcut apariția pentru prima oară la un Târg Mondial de mașini din New York. A fost momentul în care industria auto americană a avut parte de o revoluție în ceea ce privește modelul care a impresionat pe toată lumea. Ford a pus la dispoziție un coupe accesibil și elegant care în doar câțiva ani a avut vânzări uriașe.</p>
<p>La nici câteva luni de la lansare 120.000 de mașini au fost vândute, dând naștere unui segment numit „pony car”: Popularitatea Mustang-ului a crescut de la un an la altul iar în 1966 a avut peste 607.000 de unități vândute, record absolut de producție din istoria modelului. Dintre acestea, doar 35.698 de modele au fost fastback, la fel ca mașina recent descoperită într-un garaj.</p>
<p>Mustang-ul care își va părăsi proprietarii după 50 de ani a stat bine ascuns într-un garaj și nu a suferit mari modificări. E un model produs în 1966 la Metuchen, New Jersey. Are o caroserie 2+2 fastback cu motor V8 cu carburatori cu două corpuri, care poate scoate până la 200 de cai putere. Deoarece și-a păstrat intactă structura originală e o adevărată comoară pentru proprietari.</p>
<h2><span>Suma uriașă pe care se poate vinde acest Mustang</span></h2>
<p>Modelul descoperit de un pasionat de restaurări are doar 95.000 de kilometri parcurși în aproape șase decenii, petrecând majoritatea timpului în garaj. Prețul unui Mustang coupe din 1966 pornește de la 25.000 dde dolari, dar acest fastback 2+2 e o adevărată bijuterie al cărei preț poate ajunge chiar și la 70.000 de dolari.</p>
<p>Roy Barney a fost foarte încântat că a găsit un model de Mustang la care nu va avea mult de lucru. Podelele sunt aproape noi, șasiul e solid, iar frânele vor fi înlocuite cu unele moderne, dat fiind faptul că cele cu tamburi au aproape 60 de ani vechime.</p>
<p>„Va fi restaurată la un moment dat. Inițial, o vom face să fie aptă de drum și ne vom bucura de ea… poate și la câteva expoziții auto.”, a precizat Roy Barney, potrivit <span>Autoevolution.</span></p>
<p>Prima generație de Mustang a fost produsă până în 1973. Modele scoase pe piață de Ford în primii ani au reprezentat ceva dincolo de o simplă mașină. Reprezenta definiția libertății, a simbolului optimismului american pe patru roți.</p>

]]></description>
    </item>
    <item>
      <title>Un vis împlinit pentru Mihai Leu: Hunedoara găzduiește în premieră o etapă din Campionatul Național de Super Rally. SPECIAL</title>
      <link>https://www.prosport.ro/alte-sporturi/un-vis-implinit-pentru-mihai-leu-hunedoara-gazduieste-in-premiera-o-etapa-din-campionatul-national-de-super-rally-special-20254516</link>
      <description><![CDATA[<img src="https://www.prosport.ro//wp-content/uploads/2025/08/Un-vis-implinit-pentru-Mihai-Leu-Hunedoara-gazduieste-in-premiera-o-etapa-din-Campionatul-National-de-Super-Rally-1400x788.jpg"/><br/><p>Municipiul Hunedoara va fi, pe 12 și 13 septembrie, gazda celei de-a treia etape a sezonului 2025 din Campionatul Național de Super Rally. Evenimentul, organizat pentru prima dată în acest oraș, va purta denumirea „Trofeul Mihai Leu”, în memoria campionului hunedorean care a pus bazele acestei competiții și care a rămas o personalitate marcantă a sportului românesc.</p>
<p>Competiția se va desfășura pe un traseu urban amenajat chiar în centrul Hunedoarei, astfel că străzile vor fi transformate temporar într-un circuit stradal, ceea ce va oferi publicului prilejul de a urmări cursele de aproape și de a fi parte din atmosfera specifică acestui tip de evenimente. E pentru prima oară în ultimii 17 ani când orașul în care s-a născut Mihai Leu va găzdui o etapă de campionat național, ultima oară în 2008, aici fiind organizat Raliul Hunedoarei.</p>
<h2><span>Un vis împlinit pentru Mihai Leu: Hunedoara găzduiește în premieră o etapă din Campionatul Național de Super Rally</span></h2>
<p>Organizatorii promit un spectacol de motorsport de cel mai înalt nivel, cu participarea unor piloți consacrați. Printre numele deja confirmate la start se regăsesc Vali Porcișteanu, campion național de raliuri, care va concura la volanul unui Skoda Fabia Rally2, Leo Borlovan (campionul absolut en-titre) cu un monopost Funyo, Dragoș Savloschi și Aurelian Andronache, ambii pe monoposturi Wolf, precum și Radu Benea, care va aduce la linia de start un spectaculos Ferrari 488 Challenge.</p>
<p>Promotorul campionatului, Anna Leu, a subliniat importanța acestei etape pentru Hunedoara și pentru memoria lui Mihai Leu: <em>„Etapa de la Hunedoara va fi ceva special. Mihai și-a dorit dintotdeauna ca această competiție să ajungă și acasă, printre hunedoreni, iar acum visul lui se împlinește”</em>.</p>
<p>De-a lungul ultimelor ediții, Campionatul Național de Super Rally a adus spectacol automobilistic în mai multe orașe din România. București, Târgu Mureș, Craiova, Timișoara sau Alba Iulia au găzduit etape spectaculoase, bucurându-se de un public numeros.</p>
<p>Hunedoara devine astfel parte din circuitul urban al motorsportului românesc, într-un eveniment cu semnificație majoră, l<span>a două luni de la trecerea în neființă a marelui campion</span>.</p>
<p><span>Mihai Leu, primul român campion mondial la box profesionist</span> și, ulterior, campion național absolut de raliuri, a rămas în memoria publicului ca un sportiv complex și determinat.</p>
<p>Fondator al Campionatului Național de Super Rally, acesta și-a dorit ca motorsportul să devină mai accesibil publicului, aducând cursele în mijlocul orașelor, iar de-a lungul anilor sute de mii de fani au putut vedeae îndeaproape mașinile de curse.</p>
<h2><span>Weekend plin de adrenalină în Hunedoara!</span></h2>
<p>Hunedoara se pregătește astfel pentru un weekend plin de adrenalină, zgomot de motoare și emoție, iar 25 de piloți de top din raliuri, drift, viteză în coastă sau anduranță sunt gata să ofere un spectacol de zile mari.</p>
<p>Organizatorii estimează că evenimentul va atrage atât pasionați de automobilism din întreaga țară, cât și localnici dornici să participe la o premieră pentru oraș. Accesul publicului va fi gratuit atât pe 12 septembrie, când are loc startul festiv, cât și a doua zi, când e programată cursa.</p>
<p>Marea finală a sezonului 2025 este programată pentru 25 octombrie, la București, cu un traseu special amenajat în jurul Ateneului Român.</p>

]]></description>
    </item>
  </channel>
</rss>
