<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lewis Hamilton și Charles Leclerc, ambii de la Ferrari, descalificați! Ce s-a întâmplat la Marele Premiu al Chinei de Formula 1</title>
      <link>https://www.prosport.ro/formula-1/lewis-hamilton-si-charles-leclerc-ambii-de-la-ferrari-descalificati-ce-s-a-intamplat-la-marele-premiu-al-chinei-de-formula-1-20126024</link>
      <description><![CDATA[<img src="https://www.prosport.ro/wp-content/uploads/2025/03/Lewis-Hamilton-si-Charles-Leclerc-ambii-de-la-Ferrari-descalificati-Ce-s-a-intamplat-la-Marele-Premiu-al-Chinei-de-Formula-1.jpg"/><br/><p>Lewis Hamilton și Charles Leclerc, ambii piloți Ferrari, au fost descalificați la scurt timp după finalul Marelui Premiu de Formula 1 al Chinei.</p>
<p>Cei doi au terminat pe locurile 5, respectiv 6, însă au rămas fără puncte după ce monoposturile lor au cântărit sub minimul regulamentar.</p>
<h2><span>Motivul pentru care Lewis Hamilton și Charles Leclerc, ambii piloți de la Ferrari, au fost descalificați după Marele Premiu al Chinei de Formula 1</span></h2>
<p>Lewis Hamilton și Charles Leclerc, ambii piloți Ferrari, au fost descalificați la scurt timp după <span>finalul Marelui Premiu de Formula 1 al Chinei</span>. Cei doi au terminat pe locurile 5, respectiv 6, însă au rămas fără puncte (10 și 8) după ce monoposturile lor au cântărit sub minimul regulamentar. Astfel că Ferrari pleacă din Asia cu tolba goală.</p>
<p>Alături de cei doi a fost descalificat și Pierre Gasli, de la scuderia Alpine, însă acesta oricum nu terminase în puncte, astfel că nu a avut nimic de pierdut.</p>
<p>Cele două monoposturi Ferrari lor au cântărit cu un singur kilogram sub minimul regulamentar, 800 de kilograme, după golirea rezervoarelor de combustibil, conform <span>formula1.com</span>.</p>
<p>La bolidul lui Charles Leclerc s-au efectuat mai multe cântăriri, pentru că acesta a terminat cursa cu aripa-față deteriorată. Monopostul a rămas sub 800 de kilograme și după schimbarea aripii-față.</p>
<p>La rândul său, <span>pilotul britanic </span>Hamilton a ajuns în fața comisarilor dintr-un alt motiv, și anume grosimea minimă a plăcii situate sub monopost, observându-se o uzură excesivă a acestei părți părții, sub limita de 9 milimetri!</p>
<p>Un caz similar l-a avut în prim plan anul trecut pe George Russell, de la Mercedes, care a ratat victoria în Marele Premiu al Belgiei, deoarece monopostul lui a fost sub greutatea minimă admisă.</p>
<h2><span>TOP 10 MP de Formula 1 din China</span></h2>
<p>1. Oscar Piastri (McLaren) – 25 de puncte<br/>
2. Lando Norris (McLaren) – 18<br/>
3. George Russell (Mercedes) – 15<br/>
4. Max Verstappen (Red Bull) – 12<br/>
5. Esteban Ocon (Haas) – 10<br/>
6. Kimi Antonelli (Mercedes) – 8<br/>
7. Alexander Albon (Williams) – 6<br/>
8. Oliver Bearman (Haas) – 4<br/>
9. Lance Stroll (Aston Martin) – 2<br/>
10. Carlos Sainz (Williams) – 1</p>
<h2><span>Clasament general al piloților</span></h2>
<p>1. Lando Norris – 44 de puncte<br/>
2. Max Verstappen – 36<br/>
3. George Russell – 35<br/>
4. Oscar Piastri – 34<br/>
5. Kimi Antonelli – 22<br/>
6. Alexander Albon – 16<br/>
7. Lance Stroll – 10<br/>
8. Esteban Ocon – 10<br/>
9. Lewis Hamilton – 9<br/>
10. Charles Leclerc – 8<br/>
11. Nico Hulkenberg – 6<br/>
12. Oliver Bearman – 4<br/>
13. Yuki Tsunoda – 3<br/>
14. Carlos Sainz – 1</p>
<h2><span>Clasament general al constructorilor</span></h2>
<p>1. McLaren – 78 de puncte<br/>
2. Mercedes – 53<br/>
3. Red Bull – 36<br/>
4. Ferrari – 17<br/>
5. Williams – 17<br/>
6. Haas – 14<br/>
7. Aston Martin – 10<br/>
8. Kick Sauber – 6<br/>
9. Racing Bulls – 3<br/>
10. Alpine – 0</p>

]]></description>
    </item>
    <item>
      <title>„N-ai loc de şmecherii care dau flash-uri”. Ce a pățit Titi Aur când a mers pe A7 – Autostrada Moldovei</title>
      <link>https://www.prosport.ro/diverse/n-ai-loc-de-smecherii-care-dau-flash-uri-ce-a-patit-titi-aur-cand-a-mers-pe-a7-autostrada-moldovei-20125895</link>
      <description><![CDATA[<img src="https://www.prosport.ro/wp-content/uploads/2025/03/„N-ai-loc-de-smecherii-care-dau-flash-uri.-Ce-a-patit-Titi-Aur-cand-a-mers-pe-A7-Autostrada-Moldovei.jpg"/><br/><p>Fostul pilot de raliuri Titi Aur a dezvăluit ce a pățit când a mers pe A7, Autostrada Moldovei, acolo unde n-a avut loc de „șmecherii” care dau flash-uri ca să se dea la o parte.</p>
<p>Specialistul în conducere defensivă vorbește despre șoferii care doresc să circule cu viteza regulamentară și nu au o bandă pe care să se deplaseze din cauza celor care circulă foarte tare și nu au răbdare în trafic.</p>
<h2><span>Titi Aur, scos din sărite pe A7 – Autostrada Moldovei</span></h2>
<p>Fostul pilot de raliuri Titi Aur a povestit ce a pățit când s-a deplasat pe A7, Autostrada Moldovei, unde circulația s-a deschis pe tronsonul Buzău – Focșani, acolo unde n-a avut loc să circule de șoferii „șmecheri” care dau flash-uri ca să se dea rapid la o parte.</p>
<p><span>Specialistul în conducere defensivă</span> dezvăluie că șoferii care doresc să meargă cu viteza regulamentară nu au o bandă pe care să se deplaseze în siguranță, din cauza celor care circulă foarte tare și nu au răbdare în trafic.</p>
<p>„Pe Autostrada 7 (n.r. – Autostrada Moldovei) se circulă la fel de enervant ca pe toate autostrăzile din România. Sunt multe mașini care merg cu 100-110 km/h pe banda 1, fiind rezervată pentru cei care merg cu astfel de viteze, în timp ce banda 2 e rezervată pentru cei care merg, să zicem, și cu 150 – 160 km/h. Asta înseamnă că eu și cei ca mine, care vrem să mergem la viteze normală, nu avem loc. Atunci, fie sunt certat de cei de pe banda 2, fie trebuie să mă bag pe banda 1 frânând.</p>
<p>„Dacă eu merg cu 130 km/h și banda 1 e ocupată, cel din spate, când vine și dă flash-uri, îmi transmite următorul lucru: Eu sunt șmecher, vreau să trec, tu trebuie să frânezi, să reduci la 110 km/h și să intră pe banda 1. Este anormal. Dacă s-ar întâmpla o dată, ai zice că s-a întâmplat, dar se întâmplă de multe ori. De la Focșani la Buzău se întâmplă de cel puțin 7-8 ori, în nici 100 de kilometri. Devine stresant să mergi pe autostradă. Câteodată zic că mai bine mă duc pe Drumul Național 2, care e mai liber, decât pe autostradă. Nu știm să circulăm pe autostradă și sunt acești șmecheri care creează stres“, a spus Titi Aur la <span>DCNews.ro</span>.</p>
<h2><span>Diferența dintre șoferii din România și cei de afară. „Sunt civilizați”</span></h2>
<p>Pe de altă parte, Titi Aur face o comparație între <span>șoferii din țările din Vest</span>, cei care stau la o distanță rezonabilă în spate și nu pun presiune pe cei din față, și șoferii din România.</p>
<p>„Cei care vin tare nu au răbdare. Mulți mi-au spus că ce, că și atunci când te duci afară sunt unii care merg tare pe banda 2. Da, dar sunt civilizați. Atâta timp când banda 1 e ocupată, iar eu sunt pe banda 2 cu viteza legală, acei șoferi care vor să circule mai tare stau la o distanță rezonabilă și corectă în spate până când și eu am loc să intru pe banda de viteză mai mică. Nu vine să pună presiune și să dea flash-uri că trebuie să treacă”, a mai declarat Titi Aur pentru sursa de mai sus.</p>

]]></description>
    </item>
    <item>
      <title>Lewis Hamilton a părăsit-o pe celebra Sofia Vergara după doar două luni de relație</title>
      <link>https://www.prosport.ro/sport-life/lewis-hamilton-a-parasit-o-pe-celebra-sofia-vergara-dupa-doar-doua-luni-de-relatie-20130337</link>
      <description><![CDATA[<img src="https://www.prosport.ro/wp-content/uploads/2025/03/Lewis-Hamilton-a-parasit-o-pe-celebra-Sofia-Vergara-dupa-doar-doua-luni-de-relatie-2.jpg"/><br/><p>Pilotul de Formula 1 Lewis Hamilton și cunoscuta actriță Sofia Vergara s-au despărțit după doar două luni de relație.</p>
<p>Frumoasa columbiană nu are noroc în dragoste se pare și încearcă să nu spună stop, însă britanicul nu mai vrea să audă de ea și nici măcar nu îi mai răspunde la telefon.</p>
<h2><span>Lewis Hamilton a lăsat-o cu ochii în soare pe Sofia Vergara</span></h2>
<p>La începutul acestui an, Lewis Hamilton și Sofia Vergara au fost văzuți luând masa la New York, alimentând zvonurile despre o legătură amoroasă între ei. Numai că, de curând, se pare că relația lor s-a rupt când nici măcar bine nu începuse.</p>
<p>Se pare că <span>frumoasa actriță columbiană</span> în vârstă de 52 de ani nu are deloc noroc în dragoste. Chiar dacă încearcă disperată să nu rupă legătura cu pilotul de Formula 1, britanicul nu mai vrea să audă de ea și nici măcar nu îi mai răspunde la mesaje, potrivit <span>RadarOnline</span>.</p>
<p>Actrița din „Modern Family” și-a dorit enorm mai mult decât o relație cu Hamilton, iar în acest sens le-a dezvăluit prietenelor sale că se simte foarte atrasă de acesta.</p>
<p>În urmă un an, Sofia Vergara, considerată de mulți una dintre cele mai sexy femei din lume, a petrecut într-un club din America alături de Leo Messi și celelalte vedete de la Inter Miami, Jordi Alba, Sergio Busquets și Luis Suarez, toți însoțiți de soții sau prietene.</p>
<p><img alt="" class="size-full wp-image-20072959" decoding="async" fetchpriority="high" height="1080" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/01/472285379_18488688136047981_6483671194930094555_n.jpg" srcset="https://www.prosport.ro/wp-content/uploads/2025/01/472285379_18488688136047981_6483671194930094555_n.jpg 1080w, https://www.prosport.ro/wp-content/uploads/2025/01/472285379_18488688136047981_6483671194930094555_n-300x300.jpg 300w, https://www.prosport.ro/wp-content/uploads/2025/01/472285379_18488688136047981_6483671194930094555_n-150x150.jpg 150w, https://www.prosport.ro/wp-content/uploads/2025/01/472285379_18488688136047981_6483671194930094555_n-768x768.jpg 768w" width="1080"/></p>
<h2><span>Motivul incredibil pentru care a divorțat de ultimul soț</span></h2>
<p>Actrița sud-americană a fost căsătorită timp de doi ani cu Joe Gonzalez, în perioada 1991-1993. Cei doi au un băiat, Manolo, în vârstă de 33 de ani. Sofia s-a căsătorit apoi cu Joe Manganiello (48 de ani), alături de care a stat timp de nouă ani, între 2015 și 2024. La rândul său, Hamilton a avut o <span>relație de lungă durată</span> cu interpreta pop Nicole Scherzinger.</p>
<p>„Am luat decizia dificilă de a divorța. Ca doi oameni care se iubesc și țin mult unul la celălalt, vă rugăm să ne respectați intimitatea în această perioadă din viața noastră”, au declarat Vergara și Manganiello după despărțire.</p>
<p>La scurt timp după anunțul separării, Sofía Vergara a explicat că motivul divorțului a fost că ea nu mai își dorea copii și că nu mai dispune de energia necesară pentru a crește un alt copil. „Sunt proaspăt divorțată de al doilea soț, cu care am fost împreună timp de 10 ani. Căsnicia mea s-a încheiat pentru că soțul meu mai tânăr își dorea copii, iar eu nu voiam să fiu o mamă mai în vârstă”, a spus Vergara.</p>
<p> </p>

]]></description>
    </item>
    <item>
      <title>Ion Țiriac e gata să îşi ducă hegemonia pe piața auto la un nivel stratosferic. Magnatul negociază cu gigantul chinez BYD o afacere spectaculoasă pentru România</title>
      <link>https://www.prosport.ro/diverse/ion-tiriac-e-gata-sa-isi-duca-hegemonia-pe-piata-auto-la-un-nivel-stratosferic-magnatul-negociaza-cu-gigantul-chinez-byd-o-afacere-spectaculoasa-pentru-romania-20135555</link>
      <description><![CDATA[<img src="https://www.prosport.ro/wp-content/uploads/2025/04/Ion-Tiriac-e-gata-sa-isi-duca-hegemonia-pe-piata-auto-la-un-nivel-stratosferic.-Magnatul-negociaza-cu-gigantul-chinez-BYD-o-afacere-spectaculoasa-pentru-Romania-1400x933.jpg"/><br/><p>Ion Țiriac este gata să-și ducă imperiul de pe piața auto la un nivel stratosferic. Magnatul se află în negocieri cu gigantul chinez BYD, specializat în mașinile electrice.</p>
<p>Chiar dacă este un opozant al mașinilor electrice, milionarul este pregătit să facă un compromis și să-și extindă businessul auto alături de gigantul chinez care vrea să domine piața europeană a vehiculelor electrice și să fie un concurent serios pentru Tesla.</p>
<h2><span>Ion Țiriac își duce imperiul de pe piața auto la un nivel stratosferic. Milionarul negociază cu gigantul chinez BYD o afacere spectaculoasă pentru România</span></h2>
<p>Ion Țiriac își duce imperiul automobilistic la un la un nivel stratosferic. Milionarul derulează negocieri cu gigantul chinez al mașinilor electrice BYD pentru o afacere spectaculoasă în România.</p>
<p>Concret, Țiriac dorește să-i aducă pe cei de la BYD pe piața românească de automobile și este dispus să le deschidă un showroom chinezilor pentru a avea o piață de desfacere în Europa. Magnatul nu este singur în cursa de a-i aduce pe cei de la BYD în România, ci se află în competiție cu alți 60 de dealeri, notează zf.ro.</p>
<p>Dacă planul îi va reuși, Țiriac îi va adăuga pe chinezi într-un portofoliu select al imperiului său auto, alături de branduri cu notorietate ca Mercedes, Smart, Chrysler, Dodge, Jeep, Mitsubishi, Land Rover, Jaguar, Ford, Mazda și Hyundai.</p>
<h2><span>Cine sunt cei de la BYD, chinezii pe care Țiriac dorește să-i aducă în România</span></h2>
<p>BYD (Build Your Dreams) este un producător chinez de vehicule electrice, care în ultimii ani a început să fie din ce în ce mai popular în Europa și în alte părți ale lumii, fiind un concurent serios pentru Tesla. Compania a fost fondată în 1995 și și-a început activitatea cu producția de baterii electrice, iar în 2008 a început-o și pe cea de autoturisme bazate pe electricitate.</p>
<p>Gigantul chinez a dobândit popularitate în Europa și în lume și a devenit un concurent pe măsură pentru Tesla în ultima perioadă. Anul trecut, BYD a semnat un contract cu UEFA și a fost unul dintre sponsorii turneului final al Campionatului European găzduit de Germania.</p>
<p>Tot anul trecut, gigantul chinez a înregistrat o creștere a vânzărilor cu 43% și dorește ca până în 2030 să fie cel mai mare producător auto din lume.</p>

]]></description>
    </item>
    <item>
      <title>A ajuns piesa de 40.000 de euro în colecția lui Ion Țiriac</title>
      <link>https://www.prosport.ro/alte-sporturi/a-ajuns-piesa-de-40-000-de-euro-in-colectia-lui-ion-tiriac-20127303</link>
      <description><![CDATA[<img src="https://www.prosport.ro/wp-content/uploads/2025/03/A-ajuns-piesa-de-40.000-de-euro-in-colectia-lui-Ion-Tiriac-1400x934.jpeg"/><br/><p>Colecția cu mașini de lux de la Otopeni a lui Ion Țiriac s-a primenit cu un nou model, extrem de rar. De data aceasta nu este un bolid de epocă, ci o motocicletă de campion.</p>
<p>KTM 450 Rally Replica este cel mai de succes model care a participat raliul Paris – Dakar, costă 40.000 de euro și a fost motocicleta cu care Emanuel Gyenes s-a impus la începutul acestui an la categoria Malle Moto a celebrei competiții.</p>
<h2><span>Piesă nouă în colecția lui Ion Țiriac de la Otopeni</span></h2>
<p><span>Faimoasa colecție cu mașini de lux de la Otopeni</span> a lui Ion Țiriac s-a îmbogățit cu un nou model, extrem de rar. De data aceasta nu este un bolid de epocă, ci o motocicletă de campion.</p>
<p>KTM 450 Rally Replica este cel mai de succes model care a participat raliul Paris – Dakar. Costă 40.000 de euro și a fost motocicleta cu care Emanuel Gyenes a câștigat la începutul acestui an categoria Malle Moto a celebrei competiții, anunță pagina de <span>Facebook Tiriac Collection</span>.</p>
<p>A fost al doilea succes al pilotului român în cea mai importante competiții motorsport din lume. Iar acum fanii moto pot admira modelul în showroom-ul lui Ion Țiriac. Acest motor, dezvoltat în Austria, a câștigat de 10 ori competiția și a adunat 235 de victorii de etapă.</p>
<p>Pilotul din Satu Mare a concurat în 2025 cu acest model. Gyenes, care se impusese și în 2020 la aceeași categorie, a câștigat și acum categoria Malle Moto, cea în care nu există suport tehnic.</p>
<p><img alt="" class="size-large wp-image-20075681" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/01/ion-tiriac-emanuel-gyenes12-1400x933.jpeg" srcset="https://www.prosport.ro/wp-content/uploads/2025/01/ion-tiriac-emanuel-gyenes12-1400x933.jpeg 1400w, https://www.prosport.ro/wp-content/uploads/2025/01/ion-tiriac-emanuel-gyenes12-768x512.jpeg 768w, https://www.prosport.ro/wp-content/uploads/2025/01/ion-tiriac-emanuel-gyenes12-1536x1024.jpeg 1536w, https://www.prosport.ro/wp-content/uploads/2025/01/ion-tiriac-emanuel-gyenes12-2048x1365.jpeg 2048w" width="1400"/></p>
<h2><span>Cuvinte mari pentru Emanuel Gyenes. „Respectul meu”</span></h2>
<p>În urmă cu două luni, mai precis pe 19 ianuarie, magnatul Ion Țiriac (85 de ani) a ținut un discurs senzațional la adresa lui Emanuel Gyenes chiar de la Galeria de Automobile „Țiriac Collection”</p>
<p>Revenit în România chiar atunci din Arabia Saudită, <span>unde a avut loc raliul Dakar</span>, Emanuel Gyenes a ajuns la locație direct de la aeroport.</p>
<p>„Un sportiv care de 15 ori a fost acolo și de la vârsta de 13 ani el face meseria asta… Probabil că își merită laurii… L-am cunoscut în zilele în care a început Paris Dakar-ul, pentru că pe vremea aia era condus de un francez care se numea Patrice Claire, și el era președintele cursei. Fusese la Roland Garros șef vreo 30 de ani. Eu vă mulțumesc la toți, îi las pe ei să vă fie parteneri de discuție acum, în special pe Emanuel. Felicitări, respectul meu și mulțumesc că motocicleta care a câștigat vine la muzeu, pentru cei care vizitează.</p>
<p>Să o vadă aici cu statuia matale, de carton, îmi pare rău, pentru că asta… Dar respectul meu pentru că te-ai dat jos din avion și în 30 de minute ai fost aici. În spate, unde am garajul și sutele alea de mașini, a făcut dușul și îl vedeți în fața dumneavoastră. Respect pentru caracter, pentru moralitate și pentru sportul pe care l-ai făcut. Să fii sănătos”, i-a transmis Ion Țiriac lui Emanuel Gyenes.</p>

]]></description>
    </item>
  </channel>
</rss>
