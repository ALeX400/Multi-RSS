<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vedetele naționalei României vor fi păzite cu Cybertruck-urile lui Elon Musk, dacă se califică la Cupa Mondială din SUA</title>
      <link>https://www.prosport.ro/alte-sporturi/auto-moto/vedetele-nationalei-romaniei-vor-fi-pazite-cu-cybertruck-urile-lui-elon-musk-daca-se-califica-la-cupa-mondiala-din-sua-20182636</link>
      <description><![CDATA[<img src="https://www.prosport.ro/wp-content/uploads/2025/05/Vedetele-nationalei-Romaniei-vor-fi-pazite-cu-Cybertruck-urile-lui-Elon-Musk-daca-se-califica-la-Cupa-Mondiala-din-SUA.webp"/><br/><p>În eventualitatea în care se vor califica la Cupa Mondială din 2026, care va avea loc în SUA, Mexic și Canada, vedetele naționalei României vor fi păzite cu Cybertruck-urile lui Elon Musk (53 de ani).</p>
<p>Autoritățile din Las Vegas au anunțat la începutul anului că vor primi 10 astfel de autoturisme, iar mai nou și un stat mexican a preluat exemplul.</p>
<h2><span>Polițiștii vor patrula în Cybertruck-urile lui Elon Musk pentru a asigura liniștea la Cupa Mondială din SUA, Mexic și Canada</span></h2>
<p>A mai rămas doar un an de zile până la startul Cupei Mondiale din SUA, Mexic și Canada, iar în timp ce „tricolorii” lui Mircea Lucescu fac eforturi pentru a-și asigura prezența la turneul final, autoritățile americane se luptă pentru a pune la dispoziție cele mai bune condiții de organizare.</p>
<p>În mod cert, prioritatea forțelor de ordine este să îi mențină pe toți cei implicați într-un eveniment de o asemenea amploare în condiții optime de siguranță.</p>
<p>Iar potrivit presei americane, autoritățile investesc masiv în achiziționarea unor noi echipamente care să le ajute să facă față cu brio valului de suporteri ce se va deplasa pe continenul lor.</p>
<p>Potrivit celor de la <span>CarScoops.com</span>, un astfel de exemplu este reprezentat de ultima investiție a poliției din statul mexican Jalisco. Conform sursei citate, autoritățile au comandat nu mai puțin de 678 de mașini de patrulare noi, iar în mod surprinzător, câteva dintre ele <span>vor fi Cybertruck-urile lui Elon Musk</span>.</p>
<blockquote><p>Cybertruck-urile vor fi desfășurate în principalele puncte turistice pe parcursul Cupei Mondiale. Se crede că acestea sunt primele vehicule de poliție Tesla Cybertruck din întreaga țară. Una dintre mașini a fost scoasă recent pe străzile orașului, însoțită de alte două autoturisme ale poliției. Primarul local, Pablo Lemus Navarro, este dornic să maximizeze siguranța pe timpul Cupei Mondiale, deși achizițiile costisitoare i-au deranjat pe unii dintre localnici”, se arată pe CarScoops.com.</p></blockquote>
<h2><span>Și polițiștii din Las Vegas vor avea în echipare 10 mașini Cybertruck</span></h2>
<p>În câteva imagini video care s-au împrăștiat pe internet, <span>se poate vedea că Cybertruck-ul</span> din Jalisco, Mexic, a fost vopsit în negru mat. De asemenea, toate elementele caracteristice poliției mexicane au fost adăugate pe mașină. Luminile intermitente roșii și albastre au fost montate pe barele de protecție din față și din spate, dar și pe pragurile laterale, în timp ce la interior, se crede de asemenea că Cybertruck-ul a fost modificat.</p>
<blockquote><p>Trebuie să lucrăm mult în ceea ce privește securitatea. Vom livra 678 de mașini noi de patrulare pentru Poliția Statului și Poliția Rutieră a Statului, inclusiv niște „Mamba Negre”, care sunt ca niște tancuri”, a precizat guvernatorul Pablo Navarro.</p></blockquote>
<p>Conform sursei citate mai sus, Las Vegas, cel mai mare oraș din statul Nevada al Statelor Unite ale Americii, a anunțat și el că va echipa forțele de ordine locale cu 10 Cybertruck-uri. În acest caz, mașinile au putut fi achiziționate mulțumită „unui donator anonim”.</p>
<blockquote><p>Cine știe, poate că și alte orașe vor urma exemplul în curând”, au încheiat cei de la CarScoops, înainte de a preciza faptul că World Cup 2026 va avea loc în intervalul 11 iunie – 19 iulie, în 16 orașe din SUA, Mexic și Canada.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/CNW4fc8DwXo?si=RuQxE37i-LoAF09k" title="YouTube video player" width="560"></iframe></p>

]]></description>
    </item>
    <item>
      <title>Cine este puștiul-viteză din motorsportul românesc! Nicolas Benea este fiul unui alt mare campion. SPECIAL</title>
      <link>https://www.prosport.ro/alte-sporturi/cine-este-pustiul-viteza-din-motorsportul-romanesc-nicolas-benea-este-fiul-unui-alt-mare-campion-special-20181965</link>
      <description><![CDATA[<img src="https://www.prosport.ro/wp-content/uploads/2025/05/benea-family-1400x933.jpeg"/><br/><p>La numai 17 ani, Nicolas Benea este unul dintre cei mai rapizi piloți din Campionatul Național de Viteză în Coastă.</p>
<p>Puștiul din Timișoara a scris istorie anul trecut, când a devenit cel mai tânăr campion la debutanți din istorie, iar acum vizează titlul la juniori, următorul obstacol fiind chiar acum în weekend, pe Transalpina.</p>
<h2><span>Nicolas Benea și de ce este pasionat de raluri</span></h2>
<p>Benea a început sezonul 2025 cu o victorie categorică la Râșnov în divizia juniorilor, atunci când a încheiat și pe 22 la general într-o competiție în care s-au înscris aproape 100 de piloți.</p>
<p>Acum, se află pe lista formată din aproape 80 de piloți pentru Transalpina Challenge, etapa care are loc la finalul săptămânii pe cel mai înalt drum din România, în județul Gorj.</p>
<p>Anul trecut, pe același traseu, Nicolas obținea o victorie mare la juniori, cu un avantaj de 19,3 secunde față de următorul clasat.</p>
<p>„Abia aștept etapa de la Rânca, este una dintre favoritele mele. E un traseu spectaculos, sper doar ca vremea să țină cu noi să putem oferi maximum din ce putem”, a spus pilotul în vârstă de 17 ani, care se află la doar al doilea sezon la viteză în coastă.</p>
<p>Deoarece este minor, Nicolas participă la fiecare etapă cu antrenor, în dreapta sa aflându-se nimeni altul decât legendarul Lucien Hora, de 7 ori campion național absolut la viteză în coastă. De menționat este faptul că în motorsport ești considerat junior până la 26 de ani, astfel că tânărul timișorean concurează cu piloți mult mai experimentați decât el în această divizie.</p>
<p>Nicolas este fiul lui Radu Benea, vicecampionul en-titre de la viteză în coastă, unul dintre piloții de top ai campionatului. Benea senior, cel care îi este și cel mai mare susținător. Cei doi fac de altfel echipă la Canova Racing inclusiv la Super Rally.</p>
<h2><span>80 de piloți la această etapă</span></h2>
<p>Benea senior, care a obținut un podium al categoriei turismelor în prima etapă, va concura pe Transalpina la bordul unui spectaculos Ferrari 488 Challenge. Pentru acesta, etapa din weekend este o revanșă după ce anul trecut, din cauza unor probleme tehnice, a ratat clasarea în Top 3.</p>
<p>Etapa la care s-au înscris 80 de piloți, inclusiv din afara țării, va începe sâmbătă cu manșele de recunoașteri și antrenamentele cronometrate, iar duminică sunt programate cele două manșe de concurs.</p>

]]></description>
    </item>
    <item>
      <title>A cumpărat un Volkswagen Golf de la o bătrână, care i-a spus că are numai 3.200 de kilometri. Ce a descoperit la maşina care era nemişcată de 15 ani</title>
      <link>https://www.prosport.ro/alte-sporturi/auto-moto/a-cumparat-un-volkswagen-golf-de-la-o-batrana-care-i-a-spus-ca-are-numai-3-200-de-kilometri-ce-a-descoperit-la-masina-care-era-nemiscata-de-15-ani-20182050</link>
      <description><![CDATA[<img src="https://www.prosport.ro/wp-content/uploads/2025/05/A-cumparat-un-Volkswagen-Golf-de-la-o-batrana-care-i-a-spus-ca-are-1400x777.jpg"/><br/><p>Un brazilian a cumpărat de la o bătrânică un Volkswagen Golf. Femeia i-a spus că mașina are numai 3.200 de kilometri, dar a avut o surpriză când a descoperit adevărul.</p>
<p>Paulo a cumpărat un Volkswagen Golf de la o bătrânică. Femeia îi spusese că mașina a stat demișcată 15 ani și are doar 3.200 de kilometri, dar adevărul era altul.</p>
<h2><span>Surpriza pe care a avut-o omul care a cumpărat o mașină care era nemişcată de 15 ani, deși mi se spusese că are doar 3.200 de kilometri</span></h2>
<p>Fascinat de mașini, brazilianul Paulo a vrut să cumpere un Volkswagen Golf de la o bătrânică. Pe de o parte, era sceptic că autoturismul face față cerințelor, deoarece <span>nu fusese mișcat de 15 ani</span>.</p>
<p>Pe de altă parte, femeia i-a spus din start că are parcurși numai 3.200 de kilometri. De asemenea, mașina arăta de parcă ar fi stat în calea tutror tornadelor și furtunilor posibile.</p>
<p>Doi ani a negociat Paulo cu bătrânica pentru a intra în posesia mașinii, iar până la urmă s-au înțeles. Brazilianul a chemat imediat un camion cu platformă pentru a duce mașina la un <span>atelier</span>. Simțea că este ceva neobișnuit, deoarece bătrânica nu i-a permis să cheme un mecanic pentru a analiza mașina, dar până la urmă a mers pe instinct.</p>
<p>Dacă în exterior mașina arăta de parcă nu ar fi fost protejată niciodată, interiorul era groaznic. Praful devenise pământ, <span>mucegaiul era peste tot</span>, mai ales pe uşi, volan, levier, şi pe consola din plastic.</p>
<h2><span>Ce distanță parcursese, de fapt, mașina despre care bătrânica spunea că are 3.200 de kilometri</span></h2>
<p>În condiții normale, cei de la aterlier ar fi trebuit să dezasambleze mașina în totalitate, pentru a curăța separat fiecare piesă componentă, dar în această situație au preferat să „apeleze” la o spălare profundă, fără dezasamblare.</p>
<p>Primele vești bune au apărut în momentul în care s-a constat că motorul și compartimentul motor arătau impecabil după spălare, de parcă ar fi aparținut unei mașini abia ieșită din fabrică.</p>
<p>La fel s-a întâmplat șiu în ceea ce privește caroseria, chiar dacă au existat mici zgârieturi pe bara de protecţie, care necesită reparații. S-a trecut la jantele de oţel, frâne, zona suspensie şi dedesubtul maşinii. Totul arăta impecabil, iar zâmbetul de pe fața lui Paolo era tot mai mare.</p>
<p>Curățarea interiorului a ridicat cele mai mari probleme, nu doar pentru faptul că singura modalitate în care putea fi făcut acest lucru era ca abgajații atelierului să poarte măști pe față. Dar până la urmă a fost rezolvată și această problemă.</p>
<p>Mai rămânea să conecteze bateria și să bage cheia în contact. Abia în acel moment a înțeles Paulo de ce bătrânica a refuzat categoric să cheme un mecanic pentru a-și da cu părerea vizavi de capacitățile mașinii. Pe bord, la kilometraj, a apărut 11.023 km. De aproape 4 ori mai mult decât îi spusese femeia.</p>

]]></description>
    </item>
    <item>
      <title>De ce marile companii europene şi-au vândut flotele auto Tesla. Ce se întâmplă cu maşinile ajunse pe piața second-hand</title>
      <link>https://www.prosport.ro/alte-sporturi/auto-moto/de-ce-marile-companii-europene-si-au-vandut-flotele-auto-tesla-ce-se-intampla-cu-masinile-ajunse-pe-piata-second-hand-20181385</link>
      <description><![CDATA[<img src="https://www.prosport.ro/wp-content/uploads/2025/05/De-ce-marile-companii-europene-si-au-vandut-flotele-auto-Tesla.-Ce-se-intampla-cu-masinile-ajunse-pe-piata-second-hand-1400x742.jpg"/><br/><p>Vânzările mașinilor electrice Tesla în Europa a cunoscut o scădere dramatică în primul trimestru din 2025, una dintre cauze fiind legate de faptul că unele companii de pe continent au renunțat la flotele auto ale lui Elon Musk.</p>
<p>Dacă până acum, autovehiculele Tesla ajunse pe piața second-hand își păstrau cât de cât valoarea, acum deprecierea lor este abruptă și pe acest segment.</p>
<h2><span>Companiile europene sabotează Tesla. Flote întregi de mașini sunt out</span></h2>
<p>Cifrele de <span>vânzări ale bolizilor Tesla în Europa au cunoscut o scădere de de 40% </span>în primul trimestru din 2025, față de același interval al anului trecut. Iar perspectivele pentru trimestrul doi nu arată că lucrurile s-ar remedia în vreun fel.</p>
<p>Una dintre cauzele prăbușirii vânzărilor este strict legată de faptul că unele companii de pe continent au decis să renunțe la flotele auto ale lui Elon Musk, scrie <span>elpais.com</span>. În Europa, mașinile de firmă reprezintă o cotă semnificativă a pieței auto. Pentru producători, pierderea acestui segment reprezintă o scădere considerabilă a veniturilor lor.</p>
<p>Mai multe companii au decis să-și cedeze flotele Tesla. Printre ele, Rossmann, unul dintre cele mai mari lanțuri de farmacii din Europa, care și-a vândut mașinile Tesla anul trecut.</p>
<p>A urmat acum Tscherning, o mare companie daneză de construcții. Nordicii au anunțat totul într-o declarație oficială: „Decidem cu cine conducem”. Acum va apela la „alternative europene” pentru a-și menține flota de mașini electrice.</p>
<p><img alt="" class="size-large wp-image-20181393" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/8029088-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/05/8029088-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/05/8029088-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/05/8029088-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/05/8029088-Hepta_Mediafax_Foto-DPA_Hepta-2048x1365.jpg 2048w" width="1400"/></p>
<h2><span>Decizia lui ELon Musk care a dus la prăbușirea Tesla</span></h2>
<p>Atunci când o companie alege un producător pentru vehiculele companiei sale, decizia nu poate fi decât una strategică. Ea va reflectă valorile companiei către clienții, partenerii și angajații săi, și asta deoarece imaginea mărcii auto capătă o importanță semnificativă.</p>
<p>Tocmai din acest motiv, <span>multe companii renunță la flotele lor Tesla </span>din cauza imaginii pe care a dobândit-o marca de când Elon Musk a decis să-l sprijine pe Donald Trump. Iar asta nu are nicio legătură cu calitatea vehiculelor.</p>
<p>Până acum modelele Tesla și-au păstrat mult mai bine valoarea decât majoritatea mașinilor electrice concurente. Totuși, această vânzare accelerată a flotelor companiilor a dus automat și la deprecierea acestora pe piața second-hand.</p>
<p>Creșterea numărului de modele Tesla pe această piață a creat o situație deosebită de atractivă, deoarece prețurile mașinilor au scăzut semnificativ, iar acest lucru reprezintă o excelentă oportunitate pentru acei cumpărători cărora nu le pasă de imaginea mărcii. Totuși, situație ingrată ar putea compromite și mai mult vânzările de noi modele Tesla și ar pune practic pe butuci compania codusă de Elon Musk.</p>

]]></description>
    </item>
    <item>
      <title>Prăbuşirea „diamantului din China”. De ce au scăzut substanțial acțiunile BYD, producătorul de maşini electrice</title>
      <link>https://www.prosport.ro/alte-sporturi/auto-moto/prabusirea-diamantului-din-china-de-ce-au-scazut-substantial-actiunile-byd-producatorul-de-masini-electrice-20180665</link>
      <description><![CDATA[<img src="https://www.prosport.ro/wp-content/uploads/2025/05/Prabusirea-„diamantului-din-China.-De-ce-au-scazut-substantial-actiunile-BYD-producatorul-de-masini-electrice-1400x802.jpg"/><br/><p>Acțiunile BYD, producătorul chinez de mașini electrice, s-au prăbușit pur și simplu pe bursă după ultima decizie luată de asiatici.</p>
<p>Gigantul chinez a hotărât inexplicabil să reducă prețurile a zeci de modele de autovehicule din portofoliu, iar asta a dus la o scădere abruptă a acțiunilor companiei.</p>
<h2><span>Motivul pentru care s-au prăbușit acțiunile BYD, producătorul chinez de maşini electrice</span></h2>
<p>Acțiunile <span>producătorului chinez de mașini electrice BYD </span>au luat-o serios la vale după ultima decizie de neînțeles luată de asiatici, scrie <span>zf.ro</span>. Gigantul chinez a hotărât inexplicabil să reducă prețurile a zeci de modele de autovehicule din portofoliu, iar asta a dus la o totală neîncredere a investitorilor și inevitabil a condus la o scădere abruptă a acțiunilor companiei.</p>
<p>Acţiunile BYD s-au diminuat cu până la 8,25%, marcând o cădere importantă faţă de maximul istoric atins săptămâna trecută. BYD a publicat pe social media Weibo o listă cu 22 de modele de mașini electrice şi hibride plug-in ale căror preţuri vor fi reduse serios până la sfârşitul lunii viitoare.</p>
<p>De exemplu, modelul Seagull, un hatchback urban, i-a fost scăzut prețul cu 20%, ajungând la 55.800 yuani chinezeşti (aproximativ 7.780 dolari), iar sedanul hibrid cu două motoare Seal a fost redus cu aproape 34%, la 102.800 yuani.</p>
<p>Pe continentul european, modelul Seagull se comercializează, în varianta de 3,99 metri lungime, sub denumirea de BYD Dolphin Surf. La noi, prețul de pornire pentru acest model este de doar 19.090 de euro pentru echiparea de bază, iar modelul de top costă sub 18.500 de euro, cu subvenția oferită prin programul Rabla.</p>
<p>Modelul Dolphin Surf, compact de oraș, va concura cu cele mai ieftine două mașini electrice care se vând în UE: Dacia Spring și Leapmotor T03. BYD are deja cinci modele lansate în România și are ca target să vândă în țara noastră 5.000 de mașini în primul an.</p>
<p><img alt="" class="size-large wp-image-20180670" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-1400x933.jpg" srcset="https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-1400x933.jpg 1400w, https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-768x512.jpg 768w, https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-1536x1024.jpg 1536w, https://www.prosport.ro/wp-content/uploads/2025/05/7953143-Mediafax_Foto-ZUMA_Press_Hepta-2048x1365.jpg 2048w" width="1400"/></p>
<h2><span>Ajustarea prețurilor a dus la avalanșă de clienți în showroom-uri</span></h2>
<p>Scaderea majoră a prețurilor a zeci de modele de mașini electrice BYD a dus la un adevărat iureș de <span>clienți în showroom-urile companiei asiatice</span>. În week-end-ul abia încheiat, traficul în aceste locații a înregistrat o creștere masivă, de aproximativ 30-40%.</p>
<p>Noile preţuri BYD vin după alte scăderi efectuate de producător chinez în această primăvară. Atunci, noile versiuni ale sedanului Han şi SUV-ului Tang au fost lansate cu preţuri iniţiale cu 10,35%, respectiv 14,3% mai mici decât generaţiile anterioare.</p>
<p>Totodată, nu numai BYD a bifat scăderi bursiere la începutul acestei săptămâni. Acţiunile altor mari competitori auto asiatici au înregistrat ajustări mari la bursă. Acţiunile Geely Automobile au scăzut cu 7,29%, Great Wall Motor cu 2,94%, Li Auto cu 4,93%, iar Xpeng a pierdut 4,19%.</p>
<p> </p>

]]></description>
    </item>
  </channel>
</rss>
