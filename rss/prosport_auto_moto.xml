<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac revine în forță! Trei „frumuseți” ale miliardarului, în București, la festivalul automobilelor istorice</title>
      <link>https://www.prosport.ro/sport-life/ion-tiriac-revine-in-forta-trei-frumuseti-ale-miliardarului-in-bucuresti-la-festivalul-automobilelor-istorice-20170909</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-revine-in-forta-Trei-„frumuseti-ale-miliardarului-in-Bucuresti-la-festivalul-automobilelor-istorice-1400x763.jpg"/><br/><p>Magnatul Ion Țiriac își aduce limuzinele istorice la POLI AutoFEST, cel mai important festival dedicat automobilelor de epocă.</p>
<p>Pasionații trebuie să știe că evenimentul auto retro va avea loc în perioada 16-18 mai 2025, în incinta campusului Universităţii Politehnica din Capitală.</p>
<h2><span>Trei „bijuterii” ale miliardarului Ion Țiriac pot fi admirate în toată splendoarea lor în acest week-end la București</span></h2>
<p><span>Fostul mare jucător de tenis și-a scos limuzinele de lux</span> la înaintare. Trei dintre ele vor fi expuse la POLI AutoFEST, cel mai important festival dedicat automobilelor vechi, ce are loc între 16 și 18 mai 2025, la Universitatea Politehnică din Capitală.</p>
<p>Cele trei modele provin din decade diferite, fiecare cu stilul său distinct: Ford Shelby GT500 Sportsroof din 1969, DeLorean DMC-12 din 1981 şi Lamborghini Diablo, din 1991.</p>
<p>„Pentru ediţia din acest an a POLI AutoFEST, Ţiriac Collection propune o selecţie specială de trei modele care, deşi provin din perioade şi contexte diferite, au un lucru esenţial în comun: fiecare a schimbat radical percepţia asupra a ceea ce înseamnă un automobil remarcabil. Colecţia reprezintă invitaţia într-o călătorie prin istoria inovaţiei auto şi spiritului vizionar, trăsături ce unesc simbolic aceste vehicule spectaculoase.</p>
<p>DeLorean DMC-12 din 1981 a devenit un simbol cultural, depăşind cu mult simpla funcţionalitate a unui automobil. Designul său inovator, cu caroserie din oţel inoxidabil şi portiere de tip ‘gullwing’, i-a conferit un aspect futurist, iar apariţiile sale în cultura pop l-au consacrat ca un adevărat reper în istoria automobilelor.</p>
<p>Unul dintre cele mai notabile momente ale acestui model a fost în trilogia ‘Back to the Future’, când DMC-12 a fost transformat într-o maşină a timpului de către excentricul Doc Brown. Deşi DeLorean nu mai producea maşini în momentul filmărilor, şase exemplare din modelul DMC-12 au fost folosite în producţie, iar unul dintre ele a fost special modificat din fibră de sticlă pentru scenele în care maşina zboară.</p>
<p>Dacă DeLoreanul a fascinat prin viziunea sa avangardistă, Lamborghini Diablo din 1991 a dus provocarea la un alt nivel: extremul performanţei. Modelul a impus un nou standard în rândul supercarurilor anilor ’90, combinând agresivitatea estetică cu o putere care spărgea tiparele acelor vremuri.</p>
<p>Acesta a fost primul Lamborghini care a depăşit viteza de 320 km/h şi, în acelaşi timp, o declaraţie clară că designul îndrăzneţ poate merge mână în mână cu excelenţa tehnică.</p>
<p>În contrast, Ford Shelby GT500 Sportsroof din 1969 evocă spiritul autentic american din epoca muscle car-urilor. Maşina este imaginea pură a forţei şi a pasiunii pentru şofat în forma sa cea mai directă. Creat în colaborare cu legendarul Carroll Shelby, acest model simbolizează performanţa nefiltrată şi carisma unei epoci dominate de adrenalină şi competiţie.</p>
<p>Trei decenii diferite, trei filosofii auto distincte, dar un singur numitor comun: curajul de a rupe tiparele şi de a împinge limitele automobilului dincolo de aşteptări”, anunță Țiriac Collection.</p>
<p><img alt="" class="aligncenter size-large wp-image-19448874" decoding="async" height="933" loading="lazy" sizes="auto, (max-width: 1400px) 100vw, 1400px" src="https://www.prosport.ro/wp-content/uploads/2022/04/Tiriac-Collection_2-1400x933.jpg" srcset="https://www.prosport.ro/wp-content/uploads/2022/04/Tiriac-Collection_2-1400x933.jpg 1400w, https://www.prosport.ro/wp-content/uploads/2022/04/Tiriac-Collection_2-768x512.jpg 768w, https://www.prosport.ro/wp-content/uploads/2022/04/Tiriac-Collection_2-1536x1023.jpg 1536w, https://www.prosport.ro/wp-content/uploads/2022/04/Tiriac-Collection_2.jpg 1600w" width="1400"/></p>
<p> </p>
<h2><span>Peste 170 de mașini de lux contemporane la Țiriac Collection</span></h2>
<p>Omul de afaceri îi invită pe <span>pasionații de mașini vechi </span>să-i treacă pragul la galeria Tiriac Collection și să admire aici peste 170 de modele de limuzine din toate timpurile, de la cele mai vechi, până la cele din ziua de azi. Showroom-ul este deschis în fiecare week-end, între orele 10:00 şi 19:00, la Otopeni.</p>
<p>„Participarea la POLI AutoFEST este doar o avanpremieră a universului fascinant oferit de Ţiriac Collection, una dintre cele mai vaste şi valoroase galerii auto private din lume. Aici, fiecare model expus reprezintă o filă din istoria tehnologiei, designului şi pasiunii pentru maşini.</p>
<p>Vizitatorii sunt invitaţi să descopere peste 170 de automobile de colecţie, de la rarităţi ale începutului de secol XX, până la maşini de lux contemporane, într-un spaţiu dedicat pasiunii auto autentice.</p>
<p>Galeria Ţiriac Collection este deschisă în fiecare weekend, de vineri, sâmbătă şi duminică, între orele 10:00 şi 19:00, la adresa: Calea Bucureştilor nr. 289, Otopeni”, mai anunță Țiriac Collection.</p>

]]></description>
    </item>
    <item>
      <title>Cum arată SUV-ul Ferrari de 1.200.000 de euro, personalizat, pe care şi l-a cumpărat Neymar</title>
      <link>https://www.prosport.ro/fotbal-extern/cum-arata-suv-ul-ferrari-de-1-200-000-de-euro-personalizat-pe-care-si-l-a-cumparat-neymar-20170822</link>
      <description><![CDATA[<img src="https://www.prosport.ro/wp-content/uploads/2025/05/Cum-arata-SUV-ul-Ferrari-de-1.200.000-de-euro-personalizat-pe-care-si-l-a-cumparat-Neymar-1400x933.jpg"/><br/><p>Neymar (33 de ani), starul celor de la Santos și din naționala Braziliei, și-a îmbogățit colecția de mașini de lux cu un SUV Ferrari, personalizat, care l-a costat nu mai puțin de 1.200.000 de euro.</p>
<p>Este vorba despre un Ferrari Purosangue, un colos de peste două tone care e propulsat de un motor V12 cu o capacitate cilindrică de 6.496 centimetri cubi. Totuși, cei peste 700 de cai putere pe care îi dezvoltă îl ajută să atingă suta de kilometri la oră în puțin peste 3 secunde.</p>
<h2><span>Ferrari Purosangue, personalizat pentru Neymar! SUV-ul de două tone l-a costat pe brazilian 1.200.000 de euro</span></h2>
<p>Aflat în proces de recuperare după accidentarea pe care a suferit-o în aprilie, care l-a determinat <span>să iasă plângând de pe teren, Neymar</span> și-a etalat de curând în fața fanilor nouă achiziție.</p>
<p>La fel ca mulți alți fotbaliști, starul brazilian este pasionat de autoturisme de lux și e fericitul deținător al unei colecții impresionante, care cuprinde bolizi de sute de mii de euro.</p>
<p>Însă, ultima investiție făcută de Neymar este cu totul și cu totul specială. Fostul fotbalist de la FC Barcelona și Paris Saint-Germain a plătit nu mai puțin de 1.200.000 de euro pentru un model personalizat de Ferrari Purosangue.</p>
<p>Este vorba despre un SUV al celebrei companii italiene, greu de peste două tone, care e propulsat de un motor V12 cu o capacitate cilindrică de 6.496 centimetri cubi.</p>
<p>Potrivit <span>The Sun, care a distribuit câteva imagini cu mașina ce pot fi văzute AICI</span>, autoturismul livrat lui Neymar este vopsit negru mat și beneficiază de o mulțime de elemente distinctive. Concret, mai toate ornamentele din interiorul mașinii au fost personalizate astfel încât să îi poarte numele brazilianului. Și, așa cum se poate vedea în imaginile preluate de The Sun, inclusiv pe pragurile de la uși poate fi citit numele Neymar Jr.</p>
<p>Motorul de pe Ferrari Purosangue dezvoltă o putere de peste 700 de cai putere și, conform sursei citate, poate atinge suta de kilometri la oră în doar 3.2 secunde. Asta în ciuda celor două tone pe care le cântărește.</p>
<h2><span>Ce mașini mai pot fi găsite în garajul lui Neymar</span></h2>
<p>Neymar trage tare pentru a se recupera după accidentarea suferită în aprilie, deoarece visează să joace la World Cup 2026 alături de naționala Braziliei. De altfel, înainte de ultimele probleme medicale, în presa internațională s-a vehiculat că <span>Neymar ar dori să revină în fotbalul european, impresarul său aflându-se în cotact cu cluburi precum Barcelona sau Bayern Munchen</span>.</p>
<p>Revenind la slăbiciunea sud-americanului pentru autoturismele de lux, The Sun dezvăluie că Neymar mai are câțiva bolizi rari în garajul personal.</p>
<p>El deține un Rolls-Royce Ghost, cu un preț estimat la aproximativ 350.000 de euro, dar și un Bentley Continental GT.</p>
<p>De asemenea, este fericitul proprietar al unui Lamborghini Huracan, „supercar” care poate accelera până la o viteză maximă de 320 de kilometri pe oră.</p>
<p>Ferrari-ul Purosangue pe care și l-a achiziționat de curând nu este singurul SUV din garajul lui Neymar. Brazilianul mai deține un Mercedes G Wagon, dar și un Aston Martin DBX.</p>
<p>Așadar, fostul fotbalist de la Barcelona pare să fie mai degrabă un fan al confortului decât al vitezei de accelerare.</p>
<p>În sezonul 2024 – 2025, Neymar Jr. a jucat 11 meciuri oficiale în toate competițiile, în care a izbutit să contribuie cu 3 goluri și cu 3 pase decisive.</p>
<p>La nivelul primei reprezentative din Brazilia, Neymar a marcat 79 de goluri într-un total de 128 de apariții.</p>

]]></description>
    </item>
    <item>
      <title>Chinezii au luat cu asalt România. Mașinile BYD se vând în 15 noi orașe, iar planurile sunt uriașe</title>
      <link>https://www.prosport.ro/diverse/chinezii-au-luat-cu-asalt-romania-masinile-byd-se-vand-in-15-noi-orase-iar-planurile-sunt-uriase-20171706</link>
      <description><![CDATA[<img src="https://www.prosport.ro/wp-content/uploads/2025/05/Chinezii-au-luat-cu-asalt-Romania.-Masinile-BYD-se-vand-in-15-noi-orase-iar-planurile-sunt-uriase-1400x880.jpg"/><br/><p>Producătorul auto BYD a pătruns puternic în România, mașinile hibrid și full electrice vânzându-se ca „pâinea caldă” în 15 orașe din țara noastră.</p>
<p>Asiaticii nu se opresc aici și plănuiesc o extindere în masă a rețelei la peste 30 de puncte de vânzare la nivel național, precum în Brașov, Iași, Cluj-Napoca, Timișoara sau Craiova.</p>
<h2><span>Chinezii de la BYD au invadat România. Planuri de expansiune rapidă</span></h2>
<p>Producătorul auto BYD a invadat România, mașinile hibrid și full electrice fiind deja vândute „la foc automat” în 15 orașe din țara noastră, scrie <span>promotor.ro</span>.</p>
<p>Constructorul asiatic au planuri mari și preconizează ca în perioada următoare, adică până la sfârșitul anului în curs, o expansiune în masă a rețelei la peste 30 de puncte de vânzare la nivel național, precum în Brașov, Iași, Cluj-Napoca, Timișoara, Craiova, Constanța, Pitești și Ploiești. Primele showroom-uri de pe teritoriul României sunt deschise la București, în <span>parteneriat cu Țiriac Auto</span> și DAB Auto.</p>
<p>Românii pot opta, în oferta inițială, de modele SUV și sedan, dar și diferite variante de motorizare. În prezent, în țara noastră sunt disponibile patru modele BYD: Atto 2, Seal, Seal U DM-i și Sealion 7.</p>
<p><img alt="" class="size-large wp-image-20171713" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7907041-Mediafax_Foto-AP_Matthias_Schrader-1400x933.jpg" srcset="https://www.prosport.ro/wp-content/uploads/2025/05/7907041-Mediafax_Foto-AP_Matthias_Schrader-1400x933.jpg 1400w, https://www.prosport.ro/wp-content/uploads/2025/05/7907041-Mediafax_Foto-AP_Matthias_Schrader-768x512.jpg 768w, https://www.prosport.ro/wp-content/uploads/2025/05/7907041-Mediafax_Foto-AP_Matthias_Schrader-1536x1024.jpg 1536w, https://www.prosport.ro/wp-content/uploads/2025/05/7907041-Mediafax_Foto-AP_Matthias_Schrader-2048x1365.jpg 2048w" width="1400"/></p>
<h2><span>Asiaticii și-au desemnat partenerii din țara noastră</span></h2>
<p>Producătorul chinez anunță că își va extinde afacerea de succes în 15 orașe de pe teritoriul României. <span>Asiaticii au anunțat și numele partenerilor</span> cu care va lucra în țara noastră pentru vânzarea automobilelor sale.</p>
<p>Noile centre de vânzare BYD se vor afla în următoarele orașe din România: Baia Mare (ATP Motors), Buzău (Proleasing Motors), Cluj-Napoca (RMB Inter Auto), Craiova (Plusauto), Iași (Mega Auto), Miercurea Ciuc (Hinode Car Expert), Odorheiu Secuiesc (Hinode Car Expert), Oradea (ATP Motors), Pitești (REMCOM), Ploiești (Proleasing Motors), Satu Mare (ATP Motors), Sibiu (Mecatronics), Târgu Mureș (Hinode Car Expert), Târgoviște (Proleasing Motors) și Timișoara (Autoglobus).</p>
<p>Potrivit celor de la BYD România, pe 21 mai 2025 va avea loc prezentarea celui mai „fun” și accesibil model al mărcii, micuțul Dolphin Surf. Evenimentul coincide cu lansarea europeană a respectivului model, care se dorește a fi o concurență acerbă pentru Dacia Spring.</p>
<p>Chiar dacă prețurile cu care va fi comercializat vehiculul pe piața din România nu a fost încă anunțat oficial, este de așteptat ca acestea să pornească de la un nivel mai mic de 20.000 de euro, fără subvențiile oferite în programul Rabla sau alte oferte prersonalizate.</p>
<p><span>Garanții standard oferite de BYD sunt următoarele:</span></p>
<p>• 6 ani sau 150.000 km – garanție integrală</p>
<p>• 8 ani sau 200.000 km – garanție baterie Blade</p>
<p>• 8 ani sau 150.000 km – motor electric și unitate de comandă.</p>
<p> </p>

]]></description>
    </item>
    <item>
      <title>Lewis Hamilton a recunoscut: „Îmi stă inima în loc pentru o secundă de fiecare dată când primesc mesaje”</title>
      <link>https://www.prosport.ro/formula-1/lewis-hamilton-a-recunoscut-imi-sta-inima-in-loc-pentru-o-secunda-de-fiecare-data-cand-primesc-mesaje-20171773</link>
      <description><![CDATA[<img src="https://www.prosport.ro/wp-content/uploads/2025/05/Lewis-Hamilton-a-recunoscut.-„Imi-sta-inima-in-loc-pentru-o-secunda-de-fiecare-data-cand-primesc-mesaje.jpg"/><br/><p>Sextuplul campion din Formula 1 Lewis Hamilton trăiește într-un stres continuu, dar nu din cauza curselor din Marele Circ, ci a câinelui său de companie, buldogul francez Roscoe.</p>
<p>Patrupedul se luptă cu o pneumonie complicată în această perioadă, iar pilotul britanic recunoaște că i se oprește respirația ori de câte ori primește vreun mesaj de la persoana care îl are în grijă.</p>
<h2><span>Lewis Hamilton a recunoscut că trăiește „cu inima cât un purice” din cauza câinelui său Roscoe, bătrân și bolnav</span></h2>
<p>Celebrul pilot britanic Lewis Hamilton trăiește în aceste zile cu o mare tensiune, dar nu din cauza curselor de Formula 1 la care ia parte, ci a <span>câinelui său mult iubit</span>, buldogul Roscoe.</p>
<p>Patrupedul se confruntă în ultimul timp cu o pneumonie rebelă, iar Hamilton dezvăluie „îi stă inima” de câte ori primește mesaje de la doamna care are grijă de cățel, scrie <span>thesun.co.uk</span>.</p>
<p>„De fiecare dată când primesc un mesaj de la doamna care are grijă de el, inima mea se oprește pentru o secundă. Pentru că mă gândesc: „Ce urmează?” Dar e bine acum, din fericire. Are 12 ani și jumătate, așa că este bătrân și este neobișnuit ca ei să trăiască atât de mult”, a spus Lewis Hamilton.</p>
<p>Caninul, care este vegan la fel ca și proprietarul său, a fost tratat cu medicamente, ba chiar a primit și un tratament de specialitate cu acupunctură.</p>
<blockquote><p>Salut, prieteni! Roscoe a devenit pe deplin vegan. De când s-a întâmplat asta, blana lui este mult mai fină, labele umflate s-au vindecat, el nu mai şchioapătă de dureri de artrită, iar respiraţia i s-a îmbunătăţit. Sunt super mulţumit de rezultate şi el este la fel – Lewis Hamilton (iulie 2020)</p></blockquote>
<p><img alt="" class="size-large wp-image-20171782" decoding="async" fetchpriority="high" height="1400" sizes="(max-width: 1043px) 100vw, 1043px" src="https://www.prosport.ro/wp-content/uploads/2025/05/DIa4JgKx-1043x1400.jpeg" srcset="https://www.prosport.ro/wp-content/uploads/2025/05/DIa4JgKx-1043x1400.jpeg 1043w, https://www.prosport.ro/wp-content/uploads/2025/05/DIa4JgKx-768x1031.jpeg 768w, https://www.prosport.ro/wp-content/uploads/2025/05/DIa4JgKx-1144x1536.jpeg 1144w, https://www.prosport.ro/wp-content/uploads/2025/05/DIa4JgKx.jpeg 1220w" width="1043"/></p>
<h2><span>Roscoe, un cățel răsfățat și plimbat în toată lumea</span></h2>
<p>Lawis Hamilton este mai mereu văzut alături de <span>cățelul său de companie</span>, pe care îl plimbă frecvent la curse de pe tot globul și îl aduce la plimbare în padoc în weekend-uri. Cei doi chiar apar împreună pe coperta unei ediții recente a Vogue.</p>
<p>„Am crescut înconjurat de câini. Mama are 5 câini şi tata la fel. Întotdeauna mi-am dorit câini şi niciodată n-am avut această şansă, aşa că am profitat de ea acum. I-am făcut paşaport şi va călători alături de mine”, spunea Hamilton.</p>
<p>Când a fost chestionat despre următoarea apariție a lui Roscoe, pilotul a spus: „Îmi doresc foarte mult să-l duc la Silverstone, și în special la Monza, anul acesta. Plănuiesc să-l pun într-o pelerină și o ținută roșie. Am fost cu el înainte de Miami și încă vrea să joace. Încă are acel spirit tineresc. Dar îi place mult să doarmă”, a mai spus pilotul britanic.</p>

]]></description>
    </item>
    <item>
      <title>Ion Țiriac, lovitură grandioasă de sute de milioane de euro. „Va fi de departe cea mai mare din Europa”</title>
      <link>https://www.prosport.ro/diverse/ion-tiriac-lovitura-grandioasa-de-sute-de-milioane-de-euro-va-fi-de-departe-cea-mai-mare-din-europa-20170937</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-lovitura-grandioasa-de-sute-de-milioane-de-euro.-„Va-fi-de-departe-cea-mai-mare-din-Europa.webp"/><br/><p>Ion Țiriac este pe cale să dea o lovitură fabuloasă de sute de milioane de euro și să deschidă în viitorul apropiat la Otopeni o colecție cu 300 de mașini de lux.</p>
<p>Magnatul dezvăluie că noua galerie auto de la marginea Capitalei va fi „de departe, cea mai mare din Europa” pe segmentul automobilelor de epocă.</p>
<h2><span>O nouă lovitură marca Ion Țiriac. „Cea mai mare din Europa”</span></h2>
<p>Miliardarul urmează să dea în curând o nouă lovitură incredibilă de sute de milioane de euro și să deschidă la Otopeni o <span>galerie cu 300 de mașini de lux,</span> achiziționate de acestea de-a lungul ultimelor decenii.</p>
<p>Magnatul anunță că noua colecție auto de la marginea Capitalei va fi, de departe, cea mai mare de pe „Bătrânul Continent”, pe segmentul limuzinelor de epocă. Acolo unde, vizitatorii să admire în România ceva ce nu mai există în altă parte.</p>
<p>„Onest ca să fiu, că până acum am tot mințit, nu cred că s-au mai adunat 21 de Ferrari din epoci atât de diferite precum cele care sunt astăzi aici. Nici directorul nu le-a auzit pornite pe toate. Asta e colecția, în fiecare zi progresează un pic.</p>
<p>Foarte probabil într-un viitor apropiat o să vedeți macheta următoarei colecții. Trebuie să o închidem, trei luni n-avem cum să facem altceva. O să fie de departe cea mai mare din Europa, 300 de mașini funcționabile toate. O primire mult mai fastuoasă, să facem ceva să se bucure oamenii când vin, că există și în România ceva ce nu există în altă parte”, a spus Ion Țiriac.</p>
<p><img alt="Sursa foto: Țiriac Collection" class="size-large wp-image-20147819" decoding="async" height="778" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-1400x778.jpg" srcset="https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-1400x778.jpg 1400w, https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-768x427.jpg 768w, https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa-1536x853.jpg 1536w, https://www.prosport.ro/wp-content/uploads/2025/04/Ion-Tiriac-n-are-limite-pentru-lux-Nu-s-a-uitat-la-bani-si-a-dat-peste-2.000.000-de-euro-pentru-al-26-lea-Ferrari-editie-limitata-din-colectia-sa-grandioasa.jpg 1800w" width="1400"/></p>
<h2><span>Favorita magnatului. „Îmi place mai mult decât Ferrari”</span></h2>
<p>Ion Țiriac a rememorat modele la volanul cărora a fost de-a lungul anilor și care a fost <span>bolidul care i-a rămas la suflet</span>. Nu este vreun Ferrari, așa cum s-ar putea crede, ci un Daytona.</p>
<p>„Trebuie să-mi aduc și aminte pe care le-am condus. Una știu că am condus-o prin anii ’60, mi-a dat-o cineva la Roma. 308-ul l-am condus de mai multe ori, am avut vreo patru sau cinci bucăți. 400 I, Jody Sheckter (n.r – fost pilot) l-a cumpărat pentru mine. Am avut patru sau cinci Testarossa, tot dădeam înapoi câte una și luam una nouă.</p>
<p>Din păcate am făcut așa, pentru că astăzi valorează cel mai mult chiar primul model, cel cu o singură oglindă pe stânga. După aia, au progresat și ele. N-aș vrea să jignesc pe nimeni, dar mie-mi place mai mult Daytona decât Ferrari. Nici Monza nu e urâtă. Ceva spectaculos. Ferrari a rupt cu F40, dar fiecare e diferită”, a mai spus legendarul jucător de tenis.</p>
<p> </p>

]]></description>
    </item>
  </channel>
</rss>
