<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dacia Bigster așa cum nu a mai fost văzută niciodată! Imagini cu transformarea spectaculoasă</title>
      <link>https://www.prosport.ro/alte-sporturi/auto-moto/dacia-bigster-asa-cum-nu-a-mai-fost-vazuta-niciodata-imagini-cu-transformarea-spectaculoasa-20280223</link>
      <description><![CDATA[<img src="https://www.prosport.ro//wp-content/uploads/2025/09/Dacia-Bigster-asa-cum-nu-a-mai-fost-vazuta-niciodata-Imagini-cu-transformarea-spectaculoasa-e1758639405146.jpg"/><br/><p>Au apărut primele imagini cu Dacia Bigster așa cum nu a mai fost văzută niciodată. Autoturismul, care se bucură de un succes uriaș, a suferit o transformare spectaculoasă.</p>
<p>Autoturismul, recunoscut și ca „fratele mai mare” al Daciei Duster, a fost transformat complet de către nemții de la Carpoint, prin două body kit-uri incredibile.</p>
<h2><span>Cum o Dacia Bigster modificată de nemții de la Carpoint</span></h2>
<p>Nemții de la Carpoint au reușit să transforme <span>Dacia Bigster, care se bucură de un real succes la nivel european</span>, într-un autoturism cu adevărat spectaculos. <span>„Fratele mai mare” al Daciei Duster</span>, care revoluționează piața SUV-urilor de dimensiuni medii, a primit acum două noi personalități de la dealerul german Carpoint.</p>
<p>Concret, nemții au făcut cu Bigster ceea ce au făcut și cu Duster și l-au transformat într-un autoturism spectaculos, care poate fi adaptat pentru off-road sau pentru șosea.</p>
<p>Pachetul Redust Offroad este cea mai izbitoare dintre cele două opțiuni disponibile. Acesta transformă Bigster-ul într-o mașină perfectă pentru drum accidentat, adăugând un set de anvelope groase pentru toate tipurile de teren, înfășurate în jurul unor noi jante din aliaj de 16 inch, un portbagaj de plafon din aluminiu cu lumini LED integrate, o capotă ventilată, trepte laterale și autocolante unice pentru geamuri. Pentru a completa aspectul și a oferi o gardă la sol semnificativă, proprietarii pot opta chiar și pentru o suspensie completă.</p>
<h2><span>Ce aduce pachetul Redust Sport</span></h2>
<p>Pentru cei care nu sunt iubitori de off-road există și pachetul Redust Sport, care duce Bigster-ul într-o direcție complet diferită. Acest kit îi sporește stilul, cu o poziție coborâtă și un accent pe o manevrabilitate mai precisă datorită unei suspensii coilover.</p>
<p>Adevăratul punct culminant este însă un set de jante din aliaj de 20 de inch cu spițe multiple, cu anvelope cu profil jos. Există, de asemenea, un finisaj negru lucios pentru caroserie, împreună cu o priză de aer pur decorativă pe capotă, pentru un plus de farmec vizual.</p>
<p>De menționat este că modificările aduse de nemții de la Carpoint nu oferă și un plus de putere autoturismului, întrucât pachetele se concentrează exclusiv pe stil și suspensie, fără a include îmbunătățiri de performanță.</p>
<p>Carpoint listează în prezent o Dacia Bigster Extreme TCE 130 4×4 cu kitul Redust Offroad la prețul de 36.290 de euro. Acest exemplar este echipat cu motorul mild-hybrid de 1.2 litri, de bază, care produce 129 CP.</p>

]]></description>
    </item>
    <item>
      <title>Cum arată Trabantul de 10.450 de euro. Are 35 de ani și doar 9 kilometri la bord</title>
      <link>https://www.prosport.ro/diverse/cum-arata-trabantul-de-10-450-de-euro-are-35-de-ani-si-doar-9-kilometri-la-bord-20279785</link>
      <description><![CDATA[<img src="https://www.prosport.ro//wp-content/uploads/2025/09/Cum-arata-Trabantul-de-10.450-de-euro.-Are-35-de-ani-si-doar-9-kilometri-la-bord.jpg"/><br/><p>Trabantul este mașina emblematică a Germaniei de Est, cu 3,7 milioane de exemplare produse între 1957 și 1991, când a fost închisă fabrica. Un exemplar dintre ultimele ieșite de pe poarta fabricii a fost descoperit recent, iar aspectul pe care îl are dă senzația că a fost „captiv” într-o „capsulă auto”, notează <span>AutoBild</span>.</p>
<p>Este vorba de un Trabant model P601 S de Luxe, din 1990, care a fost înmatriculat, dar nu a fost folosit deloc, dovadă fiind kilometrajul din bord, doar 9 kilometri. Mașina este scoasă la vânzare pentru suma de 10.450 de euro.</p>
<p><span>A stat 60 de ani într-un hambar, dar apoi a fost vândut și a devenit cel mai scump Porsche 356 din istorie</span>.</p>
<h2><span>Cum arată Trabantul de 10.450 de euro</span></h2>
<p>Un model de Trabant din ultimele serii ieșite de pe linia de fabricație a fost descoperit și este scos la vânzare de firmă din Hamm, la prețul de 10.450 de euro.</p>
<p>Trabantul P601 S de Luxe, un model în care toate piesele sunt originale, fără semne de folosire a mașinii, de un albastru culoarea cerului senin, cu țesătura impecabilă, are doar 9 kilometri în bord.</p>
<p>Este vorba despre modelul de lux din 1990, când Trabant 601 S era echipat cu detalii mici, dar distinctive, precum capace la roți, mânere, sistem de 12 volți și torpedou iluminat, ceea ce pentru Germania de Est era deja considerat un confort.</p>
<p>Din punctul de vedere al prețului cerut pentru acest model, el se află la limita superioadă a prețurilor practicate pentru un Trabant. Mașinile cu un kilometraj atât de mic și fără urme vizibile de restaurare sunt, însă, rare. Iar, în cazul acestui model, care este unul original, în stare de colecție, prețul este unul bun.</p>
<p><span>Cursă nebună la Satu Mare: Trabant vs BMW! FOTO Campionatul județean de Rally Sprint</span>.</p>
<h2><span>Trabantul, mașina „de carton”</span></h2>
<p>Într-o perioadă în care metalul era o resursă limitată, constructorii Trabantului au realizat această mașină din materialele pe care le-a avut la dispoziție, un plastic întărit, produs din materiale reciclate, ce îi conferea un aspect „de carton”.</p>
<p>La nivelul RDG, unde nu exista o alternativă reală la Trabant, mașina și-a găsit destui cumpărători, oamenii fiind dispuși să stea ani de zile pe listele de așteptare pentru o astfel de mașină, având în vedere că cererea depășea cu mult capacitatea de producție. În 1989, RDG avea 16,4 milioane de locuitori.</p>
<p>Trabantul a devenit faimos în întreaga lume după căderea Zidului Berlinului, când mii de exemplare s-au aliniat la granița dintre cele două Germanii în 1989. Astfel, a devenit „mașina anului”, notează <span>Descoperă</span>.</p>

]]></description>
    </item>
    <item>
      <title>Nicolas Benea a devenit cel mai tânăr campion național de juniori din istoria vitezei în coastă</title>
      <link>https://www.prosport.ro/alte-sporturi/auto-moto/nicolas-benea-a-devenit-cel-mai-tanar-campion-national-de-juniori-din-istoria-vitezei-in-coasta-20279836</link>
      <description><![CDATA[<img src="https://www.prosport.ro//wp-content/uploads/2025/09/Nicolas-Benea-3-1400x933.jpeg"/><br/><p>Pilotul timișorean Nicolas Benea și-a asigurat, matematic, titlul de campion național de juniori la viteză în coastă, la numai 17 ani și 10 luni, după podiumul reușit la etapa de la Râșnov, devenind astfel cel mai tânăr din istoria competiției care câștigă acest titlu.</p>
<p>Lider autoritar al diviziei înaintea cursei organizate în weekend, pe drumul de la poalele cetății medievale, Benea avea nevoie doar de o clasare în Top 4 pentru a fi sigur că nu va mai avea emoții la ultima etapă a sezonului.</p>
<h2><span>Nicolas Benea a devenit cel mai tânăr campion național de juniori din istoria vitezei în coastă</span></h2>
<p>Puștiul din Timișoara și-a făcut setările încă de la antrenamentele de sâmbătă, astfel că la manșele de concurs a pilotat fără risc, pentru a-și conserva rezultatul, clasându-se în cele din urmă pe locul secund, la un timp total de numai 2,1 secunde de prima poziție.</p>
<p>Cu 173 de puncte după 7 etape, Nicolas are un avantaj liniștitor față de următorii clasați, Tudor Luca (147,75 puncte) și Denis Mihai (95 de puncte), astfel că, la etapa finală de la Poiana Brașov, programată în primul weekend din octombrie, va concura doar pentru a sărbători titlul.</p>
<p>La viteză în coastă, juniori sunt considerați toți piloții până la 26 de ani, astfel că reușita lui Nicolas e cu atât mai importantă deoarece toți contracandidații săi sunt mai mari de vârstă.</p>
<p>Pe lângă prima poziție la juniori, acesta a devenit campion matematic și la clasa 6B din campionat, acolo unde a obținut 7 victorii din 7 în actuala ediție.</p>
<p>„Sunt bucuros și onorat că am reușit să îmi adjudec titlul. Toate astea nu ar fi fost posibile fără familia mea, care e alături de mine în fiecare clipă și îmi susține visul, fără sponsori, dar și fără echipa tehnică, mereu alături de mine. Să nu-l uit pe mentorul meu, Lucien Hora, mereu cu mine în mașină și care îmi oferă cele mai bune sfaturi”, a spus Benea la final.</p>
<p><span>E a doua mare performanță pe care Nicolas Benea o reușește în Campionatul Național de Viteză în Coastă</span>, după ce, anul trecut, la 16 ani și 10 luni, devenea cel mai tânăr campion național din istoria diviziei debutanților.</p>
<p>Pentru Canova Racing a fost un weekend perfect la Râșnov, după ce <span>tatăl lui Nicolas, Radu, pe un spectaculos Ferrari 488 Challenge Evo,</span> a câștigat divizia turismelor, cea mai aglomerată divizie din campionat, cu un nou record de traseu și și-a consolidat poziția de lider înaintea etapei finale.</p>

]]></description>
    </item>
    <item>
      <title>Patrice Evra, asaltat la Craiova de fanii lui Juventus şi Manchester United. De ce e prezent legendarul fotbalist în Bănie</title>
      <link>https://www.prosport.ro/diverse/patrice-evra-asaltat-la-craiova-de-fanii-lui-juventus-si-manchester-united-de-ce-e-prezent-legendarul-fotbalist-in-banie-20279081</link>
      <description><![CDATA[<img src="https://www.prosport.ro//wp-content/uploads/2025/09/evra9-1400x627.jpg"/><br/><p>Fostul internaţional francez, cu 82 de selecţii în naţionala „Cocoşului galic”, Patrice Evra, a ajuns azi la Craiova, cu prilejul evenimentului auto de înaltă clasă Gumball 3000, care a reuşit să aducă în centrul Băniei peste 100 de supermaşini, de la modele clasice restaurate și construcții personalizate, până la hipermașini ultra-rare, într-o expoziție cu acces gratuit pentru public.</p>
<p>Publicul din Craiova va avea ocazia să se întâlnească şi mari vedete din toată lumea, printre care şi <span>Patrice Evra, fost internațional francez și legendă a lui Manchester United</span>. Acum în vârstă de 44 de ani, Evra are 81 de selecţii pentru naţionala Franţei, cu care a jucat finala Euro 2016, pierdută în faţa Portugaliei. Evra a fost întâmpinat în Bănie de mulţi fani care şi-au dorit o fotografie alături de fostul mare fotbalist, cei care au ţinut neapărat să aibă o astfel de amintire şi o semnătură pe un tricou sau o eşarfă a lui Juventus Torino sau Manchester United fiind fanii celor două superputeri ale fotbalului mondial. Evra a jucat baschet alături de craioveni şi la final a oferit câteva declaraţii, refuzând însă se vorbească despre fotbal.</p>
<h2><span>Patrice Evra, la Gumball 3000</span></h2>
<p>„Să fiu aici, în România, chiar şi pentru scurt timp, este extraordinar, mi-am adus toată echipa „We all love this game” aici, m-am simţit excelent, iar alături de aceste maşini este pur şi simplu pasiune. Chiar îmi amintesc de prima maşină pe care am condus-o, a fost vorba de un Opel al fratelui meu, chiar el m-a şi învăţat să conduc. De asemenea îmi aduc aminte că atunci când m-am apucat de fotbal, în Sicilia, nu aveam bani să-mi iau o maşină şi m-am fotografiat lângă un Volskwagen şi m-am lăudat la prietenii de pe stradă că aceea era maşina mea cea nouă. Când fac aprecieri despre un oraş, o fac după modul cum mă întâmpină lumea şi văd bucurie pe feţele voastre. Vreau să vă spun ceva: iubesc Craiova! Mi-a plăcut tot ce am văzut, chiar dacă am stat puţin. M-au hrănit atât de bine încât nu mai pot merge, mă simt gravid!” a spus Patrice Evra, care nu a dorit să comenteze <span>perioada prin care trece Manchester United</span>, în ciuda rugăminţilor fanilor. „Forza Juve” a exclamat totuşi Evra, spre deliciul fanilor.</p>
<h2><span>Patrice Evra, carieră uriașă</span></h2>
<p>În cariera sa prodigioasă, Evra a evoluat pentru Manchester United, AS Monaco, Nice, Juventus Torino şi Olympique Marseille. Evra are în palmares trofeul Champions League, după finala cu Chelsea din 2008, şi a mai pierdut alte 2 finale cu United, în 2009 şi 2011, ambele în faţa Barcelonei.</p>
<p>Printre trofeele adjudecate în carieră: 5 titluri în Premier League, Mondialul Cluburilor, 3 Cupe ale Ligii Angliei, 5 Supercupe ale Angliei, 2 scudetto şi 2 Cupe ale Italiei cu Juventus, cu care a mai jucat o finală de Champions League, pierdută tot cu FC Barcelona, în 2015.</p>
<p>Foto: Cosmin Staicu</p>

]]></description>
    </item>
    <item>
      <title>Laura e prima femeie care candidează la președinție! La 28 de ani, antreprenoarea e gata să intre în istorie: „O nouă generație de lideri”</title>
      <link>https://www.prosport.ro/alte-sporturi/laura-e-prima-femeie-care-candideaza-la-presedintie-la-28-de-ani-antreprenoarea-e-gata-sa-intre-in-istorie-o-noua-generatie-de-lideri-20279383</link>
      <description><![CDATA[<img src="https://www.prosport.ro//wp-content/uploads/2025/09/Laura-e-prima-femeie-care-candideaza-la-presedintie-La-28-de-ani-antreprenoarea-e-gata-sa-intre-in-istorie-„O-noua-generatie-de-lideri.jpg"/><br/><p>La doar 28 de ani, Laura Villars este gata să scrie istorie și să devină președinta Federației Internaționale de Automobilism (FIA).</p>
<p>Lumea sportului auto a fost luată prin surprindere de anunțul făcut de pilotul elvețian, Laura Villars. Tânăra sportivă e gata să intre în cursa pentru <span>șefia FIA</span>, pentru care se va lupta cu preşedintele în exerciţiu, Mohammed Ben Sulayem, și Tim Mayer.</p>
<h2><span>Laura Villars, pregătită să intre în istoria sportului la doar 28 de ani: „Motorsportul are nevoie de diversitate”</span></h2>
<p>În luna decembrie vor avea loc alegerile pentru președinția FIA. Părea că lupta se va da doar între Mohammed Ben Sulayem, și Tim Mayer, după ce Carlos Sainz sr a renunțat să mai candideze, însă de câteva zile a intrat în luptă un candidat surpriză.</p>
<p>Laura Villars, o tânără de 28 de ani, a transmis un comunicat de presă în care a declarat că vrea ca FIA să fie „mai democratică, mai transparentă, mai responsabilă” și „deschisă femeilor și noilor generații.” Ea a adăugat: „Cred cu tărie că motorsportul are nevoie de diversitate și inovație pentru a continua să inspire generațiile tinere din întreaga lume.”.</p>
<p>Fanii motorsportului au luat cu asalt pagina de Instagram a pilotului elvețian pentru a vedea cine e noua candidată la șefia FIA. Deși Villars nu și-a oficializat încă candidatura, ea mai are timp până pe 24 noiembrie să își depună dosarul de candidatură împreună cu lista echipei pe care o va avea alături în momentul în care ar câștiga alegerile.</p>
<p>Lista prezidențială trebuie să includă 10 membri: un președinte al senatului, un vicepreședinte pentru sport, un vicepreședinte pentru mobilitate și turism, plus șapte vicepreședinți pentru sport. În plus, orice candidat are nevoie de sprijinul mai multor cluburi membre pentru a fi eligibil.</p>
<blockquote><p>„Vin aici cu o echipă completă și numeroasă în jurul meu, oameni mult mai în vârstă, mult mai experimentați decât mine, care au toate competențele necesare. Am programul complet și lista va fi făcută publică în câteva săptămâni. Deci nu am nimic de dovedit.”, a declarat Villars pentru Motorsport-Total.com.</p></blockquote>
<p>Mulți privesc cu scepticism candidatura elvețiencei, considerând că mai de grabă caută promovare. Profilul de Instagram „a explodat” de când și-a anunțat candidatura, însă Villars este o femeie de succes și antreprenoare. E fondatoarea a trei companii: Villars Racing Management, LSVM Group și Starimmobilier.</p>
<p>Lura Villars are experiență în competițiile de motorsport. A participat în Formula 4 și Ferarri Challenge în Orientul Mijlociu.</p>
<blockquote><p>„Sunt implicată complet în motorsport de câțiva ani. Și de când sunt în acest domeniu, am observat câteva lucruri pe care aș vrea să le schimb puțin.”, a mai spus elvețianca.</p></blockquote>

]]></description>
    </item>
  </channel>
</rss>
