<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>TEST DRIVE Mercedes-Maybach: perfuzii cu regalitate. Cum se schimbă luxul când este propulsat exclusiv electric</title>
      <link>https://adevarul.ro/stil-de-viata/auto/test-drive-mercedes-maybach-perfuzii-cu-2490654.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Categoric, principala provocare în cazul acestui test a fost reprezentată de a nu te lăsa intimidat de statutul acestui agregat – și apoi să ai răbdarea să-l descoperi, pentru că aici primează alte valori.</p>
<div class="container-image svelte-jd4qiv"><img alt="O mașină cu ștaif. FOTO: Adevărul" class="svelte-h45upf" height="750" loading="eager" src="https://cdn.adh.reperio.news/image-4/409cedd2-8990-4f4e-91e1-1514e14e8414/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">O mașină cu ștaif. FOTO: Adevărul</div></div>
<p>Am mici dificultăți în a mă raporta corect la numele de familie al acestui model pentru că Maybach este acum în zona de nivel de echipare/sub-brand în universul Mercedes-Benz.</p>
<p>Așadar, vorbim astăzi de Mercedes-Maybach EQS 680 SUV. Categoric un act de curaj din partea constructorului german – nu când vine vorba de lux, pentru că face parte din ADN-ul Mercedes, însă când acest lux este propulsat exclusiv electric, poate intra în conflict cu valorile clasice, bună parte din ele încă apreciate de clienții tradiționali. Să vedem dacă EQS 680 SUV oferă acel cocktail de atemporalitate care caracterizează modelele din acest segment.</p>
<p>La capitolul design nu am mare lucru de reproșat, evident un model masiv (SUV), atent finisat și asamblat. În această zonă elitistă, designul este un pretext pentru a îmbrăca o formă care să ofere cât mai mult lux, confort și discreție, evident celor de la interior. Este puțin nelămurit de ușoara criză de identitate de la exterior; am impresia că este un duel pentru dominație între Mercedes și Maybach – multe sigle, unele mari, altele mai mici, puțin aglomerat vizual din acest punct de vedere.</p>
<h2>Interior regal</h2>
<p>Da, EQS este comercializat și într-o versiune civilă de către Mercedes-Benz, și are până la 7 locuri. Numele Maybach este cinstit, corect, versiunea testată având doar 4 locuri.</p>
<p>Nu are sens să insist pe materiale și calitatea asamblării, într-o proporție de 99% este la un nivel impecabil. Sunt minore sincope, dar ele pot fi rezolvate în configurator. Personal, nu găsesc foarte regal ornamentele de piano black (oricât de nobile ar fi), acestea fiind devalorizate în timp de introducerea lor și pe hatchbackurile din zona subcompactă.</p>
<div class="container-image svelte-jd4qiv"><img alt="Interior de lux... all inclusive. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-2/25677c92-8b48-425b-a02f-a12bc6996c30/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Interior de lux... all inclusive. FOTO: Adevărul</div></div>
<p>Dacă locurile față sunt similare cu ce găsești într-un EQS SUV, în spate lucrurile sunt puțin altfel. Ce înseamnă puțin altfel? Am menționat că sunt doar două locuri, dar acestea sunt individuale, practic niște fotolii cu reglaje complete și funcții de masaj, încălzire și ventilație. Fiecare ocupant are alocat și un display de 11.6 inch, care are și tuner TV. Fiecare pasager poate avea acces la sistemul de navigație și seta destinația, dar și comenzi prin gesturi recunoscute de un sistem de camere.</p>
<p>Consola centrală integrează o tabletă care îți permite accesul la diferite funcții, o zonă care poate adăposti și încărca wireless două telefoane, câte o măsuță pliabilă pentru fiecare ocupant, multe sloturi USB-C și HDMI pentru a putea accesa conținut media și din alte surse, un frigider, pahare de argint. Tot acest regal cere un mic tribut, versiunea civilă are un portbagaj de 645 de litri (versiunea cu 5 locuri), iar EQS 680 SUV oferă 440 de litri – de luat în calcul faptul că spațiul de încărcare al portbagajului este împărțit în două zone de prezența frigiderului.</p>
<h2>Putere ireproșabilă</h2>
<p>Mercedes-Maybach EQS 680 SUV este o declinare unică a luxului în acest moment. Modelul nu are un rival direct. Are la bază platforma modulară EVA destinată vehiculelor electrice de clasă mare la Mercedes-Benz. </p>
<p>EQS 680 SUV are o baterie cu o capacitate totală de 125 kWh, din care 118 kWh reprezintă capacitatea utilă. La stații DC poate încărca cu maxim 200 kW, având nevoie de 31 de minute pentru o încărcare de la 10% la 80%. La stații AC poate încărca cu maxim 22 kW. O încărcare completă la 22 kW durează 6 ore și un sfert, la 11 kW ai nevoie de 12 ore și 15 minute pentru o încărcare completă.</p>
<div class="container-image svelte-jd4qiv"><img alt="Spațiu și flexibilitate. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-8/82478341-dfd1-4ea9-881b-f21c92e63b76/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Spațiu și flexibilitate. FOTO: Adevărul</div></div>
<p>EQS 680 SUV are două motoare electrice, câte unul pe fiecare punte, iar puterea totală este de 658 CP și 950 Nm. Când condițiile de rulare permit, motorul față este decuplat cu ajutorul unui ambreiaj pentru un plus de eficiență. Chiar dacă linia fluidă camuflează în bună măsură masivitatea mașinii, nu vă lăsați amăgiți – este un SUV de 5,12 metri lungime și 3.075 kg. Cu toate acestea, ajunge la 100 km/h în 4.4 secunde, iar viteza maximă este de 210 km/h.</p>
<p>Confortul la rulare este regal, iar suspensia este contagioasă, să spun așa. Dar am apreciat enorm faptul că demultiplicarea direcției, modul în care este livrată puterea mi-au amintit de Rolls Royce. Are o direcție cu demultiplicare mai lungă pentru a nu brusca pasagerii la fiecare mișcare de volan, și asta în condițiile în care modelul este echipat și cu punte spate directoare care poate vira până la 10 grade. Beneficiile le descoperi când vezi cât de fâșneț este acest model în spații înguste.</p>
<div class="container-image svelte-jd4qiv"><img alt="image" class="svelte-h45upf" height="750" loading="lazy" src="https://cdn.adh.reperio.news/image-6/6e665ea8-c4c5-440d-ac63-6382f19d07b2/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>Consum? Un test efectuat deja în sezonul rece, cu temperaturi de 5-7 grade, pe un drum până în Poiana Brașov și retur pentru o imagine cât mai fidelă asupra consumului. Am ajuns la munte cu un consum mediu de 27,4 kWh, iar la revenirea în București consumul mediu afișat a fost de 20 kWh. Un consum mediu de 23,7 kWh, destul de apropiat de cei 21,9 kWh declarați de constructor. Autonomia declarată de 614 km a fost în cazul testului nostru de aproape 500 km, o valoare bună. </p>
<p>Nu știu de ce, dar mă așteptam la un model cu nu atât de mult suflet, dar m-am înșelat. Și cred că este suficient de atemporal pentru a fi relevant și peste ani.</p>
<h2>Fișă tehnică – Mercedes-Maybach EQS 680 SUV</h2>
<p>Motor – EV, 2 x motor electric, 484 kW – 658 CP și 950 Nm</p>
<p>Transmisie – cutie automată, tracțiune integrală permanentă </p>
<p>Performanțe – 210 km/h v.max., 0-100 km/h în 4,4 secunde </p>
<p>Portbagaj – 440 de litri </p>
<p>Baterie – 118 kWh capacitate utilă </p>
<p>Dimensiuni – L/l/h (mm): 5.125/2.034/1.721, ampatament – 3.210 </p>
<p>Autonomie – până la 614 km WLTP </p>
<p>Consum în test – 23,7 kWh/100 km </p>
<p>Preț model testat– 257.319 euro cu TVA inclusă</p>
</main>
</article><center>]]></description>
      <pubDate>Sun, 30 Nov 2025 18:23:20 GMT</pubDate>
    </item>
    <item>
      <title>Și mașinile de până în 5 ani pot avea kilometrajul dat înapoi. Expert: „Cumpărătorii nu ar trebui să ia decizii bazate pe emoții”</title>
      <link>https://adevarul.ro/stil-de-viata/auto/si-masinile-de-pana-in-5-ani-pot-avea-kilometrajul-2488810.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Atunci când cumpără o mașină rulată relativ nouă, șoferii se așteaptă să o folosească în următorii câțiva ani fără să întâmpine mari probleme. Deși majoritatea oamenilor se așteaptă ca doar vehiculele vechi să aibă kilometrajul dat înapoi, un studiu recent dovedește contrariul.</p>
<div class="container-image svelte-jd4qiv"><img alt="Imaginea unui kilometraj care indică o viteză de 80 km/h" class="svelte-h45upf" height="735" loading="eager" src="https://cdn.adh.reperio.news/image-c/c8100d56-e5c0-49d0-aeb4-b268e6c995a8/index.jpeg?p=a%3D1%26co%3D1.05%26w%3D700%26h%3D735%26r%3Dcontain%26f%3Dwebp" width="1400"/>
<div class="caption">Și mașinile de până în 5 ani au kilometrajul dat înapoi. Foto Pexels</div></div>
<p>O analiză a datelor privind fraudarea kilometrajelor în România pentru mașinile produse între 2000 și 2023 a arătat că vehiculele cu cel mai ridicat risc sunt cele produse în 2009, însă au fost descoperite cazuri de falsificare a kilometrajului și la mașini fabricate în 2021, sau 2022 și chiar în 2023.</p>
<p>Chiar dacă mașinile mai noi au kilometrajul mai rar dat înapoi, tot sunt afectate de această problemă: dintre toate vehiculele fabricate în 2021, 1,7% aveau kilometrajul derulat, 1,3% pentru dintre cele produse în 2022 și 1,5% pentru 2023. „<i>O mașină cu kilometrajul dat înapoi valorează întotdeauna mai puțin decât prețul cerut de vânzător, ceea ce înseamnă că șoferii riscă să plătească în plus atunci când achiziționează astfel de vehicule. Cu cât mașina este mai scumpă, cu atât pierderile financiare sunt mai mari pentru noul proprietar”,</i> spun experții auto specializați în verificarea istoricului mașinilor.</p>
<p>În România, modelele fabricate în 2000 au avut kilometrajul dat înapoi în medie cu 107.200 km. Mașinile mai recente prezintă și ele reduceri semnificative de kilometraj: 73.000 km în medie pentru modelele fabricate în 2020, 83.000 km pentru cele din 2021, 29.800 km pentru mașinile din 2022 și 35.200 km pentru cele din 2023.</p>
<p>Ținând cont de acest lucru, cumpărătorii de mașini second-hand ar trebui să ia întotdeauna măsuri suplimentare atunci când fac o achiziție nouă. Este important de știut că unii vânzători necinstiți reduc kilometrajul mai des, dar nu îl reduc mai mult decât este înregistrat în certificatele MOT sau în registrele oficiale. Cu toate acestea, chiar dacă proprietarul anterior a menținut kilometrajul relativ scăzut, alte componente ale mașinii pot dezvălui kilometrajul real.</p>
<p>„<i>Kilometrajul este înregistrat de mai multe componente ale mașinii. La unele vehicule pot exista până la 100 de componente diferite care înregistrează citirile kilometrajului. De aceea este crucial să verificați istoricul mașinii și în service-urile autorizate. Chiar și rapoartele ”curate” merită o a doua verificare, prin urmare cumpărătorii nu ar trebui să ia decizii bazate pe emoții</i>”, a explicat expertul auto carVertical Matas Buzelis.</p>
<h2>Cu cât mașina este mai veche, cu atât sunt mai mari șansele să fi avut accidente</h2>
<p>Studiul a mai arătat că în România mașinile produse între 2008 și 2016 au suferit cele mai multe daune: 62-63% din totalul vehiculelor fabricate în această perioadă și verificate pe site-urile specializate aveau înregistrări de accidente.</p>
<p>Până și mașinile mai noi sunt implicate frecvent în accidente: dintre toate vehiculele fabricate în 2021, 45,3% aveau înregistrări de daune, 45,4% pentru cele din  2022 și 51,8% pentru cele din 2023. Valoarea daunelor la mașinile mai noi este semnificativ mai mare din cauza pieselor scumpe și a tehnologiilor avansate cu care sunt dotate. În timp ce costul mediu de reparație pentru modelele din 2000 a fost de 1.700 de euro, pentru modelele din 2020 acesta a ajuns la 3.700 de euro, iar pentru modelele din 2023 la 7.900 de euro.</p>
<p>„<i>O bară de protecție îndoită sau zgârieturile minore nu afectează calitatea experienței de condus. Totuși, dacă o mașină a fost implicată într-un accident grav, starea acesteia trebuie evaluată cu mare atenție. Unele dintre aceste vehicule pot reprezenta un pericol nu numai pentru șofer, ci și pentru ceilalți participanți la trafic</i>”, explică Buzelis.</p>
<p>Datele studiului din România și din alte țări europene confirmă că, indiferent de vârstă, kilometrajul oricărui vehicul poate fi manipulat și istoricul său de accidente poate fi ascuns.</p>
<p>Buzelis recomandă ca, înainte de a cumpăra o mașină rulată, să îi fie verificat istoricul și să fie inspectată la un centru de service autorizat. Un mit des întâlnit în rândul șoferilor este acela că vehiculelor moderne, noi nu li se poate derula kilometrajul. În realitate, cu uneltele potrivite, atât mașinile vechi, cât și cele relativ noi pot avea kilometrajul manipulat.</p>
<p><i>„Escrocii vizează adesea mașinile mai noi care au kilometrajul ridicat, pentru că pot câștiga mai mulți bani după ce le dau kilometrajul înapoi. Datele dovedesc acest lucru: </i>ajustările de kilometraj la mașinile mai noi sunt adesea mai mari decât la cele mai vechi<i>”</i>, spune Buzelis.</p>
</main>
</article><center>]]></description>
      <pubDate>Sat, 22 Nov 2025 23:00:25 GMT</pubDate>
    </item>
    <item>
      <title>Tesla Cybertruck, mașina interzisă în Europa, văzută pe străzile din Craiova. Internauții au ironizat autoturismul care costă o avere</title>
      <link>https://adevarul.ro/stil-de-viata/auto/tesla-cybertruck-masina-interzisa-in-europa-2490942.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Mașina nu poate fi înmatriculată legal în statele membre ale Uniunii Europene, tocmai din cauza design-ului, care nu respectă normele de siguranță pentru pietoni în caz de impact.</p>
<div class="container-image svelte-jd4qiv"><img alt="Tesla Cybertruck FOTO: Reddit" class="svelte-h45upf" height="750" loading="eager" src="https://cdn.adh.reperio.news/image-d/d3c33ac5-0d7c-4a91-85c6-fbac38ac70da/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26c%3D0%252C0%252C1%252C0.867%26f%3Dwebp" width="1400"/>
<div class="caption">Tesla Cybertruck FOTO: Reddit</div></div>
<p>Un model al autoturismului Tesla Cybertruck a fost văzut în România, pe străzile din Craiova, cu număr de înmatriculare de Polonia, potrivit Reddit.</p>
<p>Este posibil să fie aceeași mașină care a fost adusă de pilotul de curse Dominic Marcu, care pentru al doilea an consecutiv a revenit la Craiova cu super activări marca Tesla, anul acesta cu impresionantul Cybertruck.</p>
<p><i>„Nu respectă normele UE, nu știu cum a fost înmatriculată în Polonia”, ”Parcă nu erau legale”, ”Cea mai urâtă mașină”, ”Legalizați-o”, ”Pe lângă că e urâtă, e și pericol public”</i>, sunt câteva dintre comentariile apărute la fotografia cu mașina din Craiova.</p>
<p>Un bolid Tesla Cybertruck a fost fotografiat în luna martie și pe străzile din Cluj-Napoca.</p>
<div class="container-image svelte-jd4qiv"><img alt="Mașina a fost văzută pe străzile din Cluj Napoca FOTO: Facebook" class="svelte-h45upf" height="750" loading="lazy" src="https://cdn.adh.reperio.news/image-0/070edc00-4de1-4f38-8cae-177183a87aab/index.png?p=a%3D1%26co%3D1.05%26w%3D700%26h%3D750%26r%3Dcontain%26c%3D0%252C0.088%252C1%252C0.609%26f%3Dwebp" width="1400"/>
<div class="caption">Mașina a fost văzută pe străzile din Cluj Napoca FOTO: Facebook</div></div>
<p>Tesla Cybertruck este unul dintre cele mai noi modele lansate de compania Tesla, iar prețurile pot începe de la 60.990 de dolari.</p>
<p>Cybertruck a venit la pachet nu doar cu reacții de uluire, ci și cu probleme pentru companie, care a fost nevoită să recheme de șase ori în 2024 modelele în fabrică.  </p>
<p> În noiembrie 2024, Tesla a anunțat a cerut readucerea a 2.431 de modele înapoi în fabrică, deoarece s-au constat pierderea ale puterii de propulsie, care ar putea crește riscul unui accident.</p>
<p>Se știe că Tesla Cybertruck are masa maximă autorizată prea mare pentru permisul de categorie B, astfel că este nevoie de un permis de categorie C pentru a fi condusă.</p>
<p>Vicepreședinte Tesla, a explicat într-un interviu pentru TopGear de ce nu pot fi importate legal în Europa mașinile Cybertruck.</p>
<p><i>”În primul rând, piața pentru pickup-uri în America este uriașă și asta este diferit la voi. În al doilea rând: reglementările europene impun o rotunjire de 3,2 milimetri pe părțile proeminente. Din păcate, este imposibil să se facă o rotunjire de 3,2 milimetri pe o foaie de oțel inoxidabil de 1,4 milimetri”, </i>a explicat Lars Moravy.</p>
</main>
</article><center>]]></description>
      <pubDate>Sun, 30 Nov 2025 17:26:07 GMT</pubDate>
    </item>
    <item>
      <title>Criteriile de alegere ale unei anvelope de iarnă</title>
      <link>https://adevarul.ro/stil-de-viata/auto/criteriile-de-alegere-ale-unei-anvelope-de-iarna-2489617.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Atunci când
alegeți un set nou de anvelope de iarnă pentru mașina dumneavoastră, este
important să luați în considerare mai multe criterii esențiale care vă pot
influența siguranța și confortul pe drum. Alegerea corectă a pneurilor nu doar
că îmbunătățește performanțele vehiculului, ci contribuie și la optimizarea
consumului de carburant și la reducerea costurilor pe termen lung.</p>
<div class="container-image svelte-jd4qiv"><img alt="WhatsApp Image 2025 11 25 at 11 01 02 jpeg" class="svelte-h45upf" height="750" loading="eager" src="https://cdn.adh.reperio.news/image-7/766250e1-0a59-4059-8702-f5697cab04fd/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>Primul aspect de
luat în calcul este dimensiunea pneurilor, specificată în certificatul de
înmatriculare al mașinii sau în manualul de utilizare. Dimensiunile standard
sunt exprimate printr-un set de cifre și litere, cum ar fi 205/55 R16. Acestea
indică lățimea pneului (205 mm), raportul dintre înălțimea flancului și lățime
(55%) și diametrul jantei (16 inch). Alegerea unor pneuri care respectă aceste
specificații este esențială pentru a evita problemele legate de
compatibilitate, uzură inegală sau afectarea siguranței pe șosea.</p>
<p>Cel mai important
criteriu atunci când vă alegeți pentru anvelopele de iarnă ar trebui să fie
aderența. Aceasta este esențială mai ales pe drumuri acoperite de zăpadă,
gheață sau polei și este indicată pe eticheta europeană a anvelopelor printr-un
indicator pentru frânarea pe carosabil ud. O anvelopă cu o aderență mai bună va
avea un comportament stabil în condiții de iarnă severă, reducând riscul de
derapaj și oferindu-vă o siguranță sporită. De asemenea, va asigura și o
descărcare mai bună a apei acumulate între caneluri, prevenind acvaplanarea.</p>
<p>În sezonul rece,
rezistența la rulare a pneurilor influențează consumul de carburant al
vehiculului. Anvelopele eficiente din punct de vedere energetic sunt etichetate
cu clase de la A (cea mai bună) până la G (cea mai slabă). Alegerea unui model
de iarnă care oferă o rezistență redusă la rulare vă poate ajuta să economisiți
carburant și să reduceți emisiile poluante. Ideal ar fi însă să nu alegeți
compromisul aderenței în favoarea economiei de combustibil, mai ales dacă mai
aveți de făcut și drumuri extraurbane.</p>
<p>Indicele de
încărcare indică greutatea maximă pe care o poate susține un pneu, în timp ce
indicele de viteză specifică viteza maximă recomandată. Este important să
respectați acești parametri pentru a asigura performanțe optime și pentru a
evita deteriorarea prematură a anvelopelor. De obicei, pentru anvelopele de
iarnă se recomandă indici de viteză mai mici decât pentru cele de vară,
întrucât vitezele ridicate sunt mai puțin frecvente pe timp de iarnă.</p>
<p>Pentru sezonul
rece, lățimea anvelopelpr poate influența semnificativ comportamentul
vehiculului. Anvelopele mai înguste sunt adesea preferate în condiții de iarnă,
deoarece oferă o presiune mai mare pe suprafața de contact, ceea ce
îmbunătățește tracțiunea pe zăpadă sau gheață. Totuși, dacă locuiți într-o zonă
unde drumurile sunt mai des uscate sau doar umede, puteți opta pentru anvelope
mai late, chiar de aceeași dimensiune precum cele folosite vara, care oferă o
aderență mai bună pe suprafețe asfaltate, fie umede sau uscate.</p>
<p>Alegerea anvelopelor de iarnă
potrivite pentru mașina dumneavoastră trebuie să se bazeze pe o evaluare atentă
a condițiilor de drum, a specificațiilor vehiculului și a priorităților
personale, cum ar fi siguranța sau economia de carburant. Indiferent de modelul
ales, este esențial să verificați periodic starea pneurilor și presiunea acestora pentru a vă asigura că
funcționează în parametrii optimi.</p>
</main>
</article><center>]]></description>
      <pubDate>Tue, 25 Nov 2025 09:07:12 GMT</pubDate>
    </item>
    <item>
      <title>Cum se face, corect, pregătirea mașinii pentru sezonul rece. Doar schimbarea anvelopelor cu unele de iarnă nu e suficientă</title>
      <link>https://adevarul.ro/stil-de-viata/auto/cum-se-face-corect-pregatirea-masinii-pentru-2489468.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Mecanicii auto atrag atenția, înainte de venirea sezonului rece, că pregătirea mașinii pentru iarnă este obligatorie pentru evitarea surprizelor neplăcute. Acest lucru nu înseamnă doar schimbarea anvelopelor, primul aspect la care se gândesc majoritatea șoferilor.</p>
<div class="container-image svelte-jd4qiv"><img alt="E nevoie de ceva mai mult decât schimbarea anvelopelor. FOTO Shutterstock" class="svelte-h45upf" height="750" loading="eager" src="https://cdn.adh.reperio.news/image-1/1eda49cf-4c8d-446d-bc31-083487a8a2a6/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">E nevoie de ceva mai mult decât schimbarea anvelopelor. FOTO Shutterstock</div></div>
<p>„<i>Asta este primul lucru când vine sezonul rece. Cel mai important este ca anvelopa să fie de iarnă și corectă pentru mașină, nu ca această anvelopă de vară", </i>explică un mecanic auto pentru Observator.</p>
<p>Potrivit specialistului, mașina ar trebui verificată înainte de scăderea temperaturilor. Antigelul trebuie să fie în parametri buni. Și bateria, care e printre cele mai solicitate piese iarna, trebuie testată corespunzător. </p>
<p>Mecanicul spune că și lamelele ștergătoarelor și soluția de parbriz trebuie schimbate cu unele potrivite sezonului rece.</p>
<h2>„Ajungi direct în service”.</h2>
<p>Specialistul avertizează că soluția de parbriz din timpul verii  poate îngheța:</p>
<p><i>„Se poate strica motorașul, se poate arde sau se poate sparge vasul, și atunci ajungi direct în service”.</i></p>
<p>Cerificările ar trebui făcute într-un service autorizat, unde se poate stabili cu exactitate ce anume trebuie schimbat. </p>
<p>Recomandată e și efectuarea geometriei la fiecare schimb de anvelope, iar presiunea din roți trebuie reglată exact cum este indicat pentru modelul mașinii.</p>
<p>Ignorarea martorilor aprinși în bord e o altă greșeală frecventă.</p>
<p><i>„Nu trebuie să mai circulăm cu ea, ci să mergem la service și să aflăm ce înseamnă martorul respectiv. La fel cum mergem la doctor când avem simptome, așa venim și cu mașina la mecanic",</i> explică acesta.</p>
<h2>„Estimăm o creștere de 20–25% a vânzărilor de anvelope de iarnă în acest sezon”</h2>
<p>Amintim că cererea pentru anvelopele de iarnă a început cu aproape o lună mai devreme față de anul trecut, tendința fiind susținută de temperaturile scăzute încă din septembrie și de o mai bună planificare a achizițiilor.</p>
<p>Experții auto au observat o revenire la comportamentul preventiv al șoferilor, tot mai mulți români achiziționând anvelope dedicate sezonului rece înainte de luna noiembrie. În prezent, aproximativ 65% dintre comenzile din această perioadă sunt pentru anvelope de iarnă, iar restul pentru all season.</p>
<p>Cele mai căutate dimensiuni sunt cele pentru modelele cele mai populare de autoturisme – Dacia Logan, Volkswagen Golf și Ford Focus, dar și pentru SUV-urile compacte.</p>
<p>„<i>Clienții sunt mai atenți la siguranță și la costurile reale ale utilizării mașinii în sezonul rece. O anvelopă dedicată iernii asigură o aderență mai bună pe carosabil ud sau rece și reduce distanța de frânare cu până la 10 metri la 50 km/h, față de o anvelopă de vară. În același timp, planificarea cumpărăturilor în afara sezonului de vârf înseamnă economii de până la 200 de lei pe set și eliminarea riscului de a nu mai găsi dimensiunea dorită. Această schimbare de comportament este vizibilă mai ales la clienții care își echipează mașinile înainte ca temperatura să scadă constant sub 7°C. Estimăm o creștere de 20–25% a vânzărilor de anvelope de iarnă în acest sezon, odată cu revenirea la un stil de achiziție rațional și orientat spre prevenție</i>”, spune Costin Stan, CEO al unuia dintre cele mai mari magazine de piese auto.</p>
</main>
</article><center>]]></description>
      <pubDate>Mon, 24 Nov 2025 17:30:56 GMT</pubDate>
    </item>
  </channel>
</rss>
