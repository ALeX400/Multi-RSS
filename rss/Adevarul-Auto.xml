<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum a reușit Dacia performanța istorică de a câștiga Raliul Dakar 2026</title>
      <link>https://adevarul.ro/stil-de-viata/auto/cum-a-reusit-dacia-performanta-istorica-de-a-2503136.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>La doar doi ani de la debut, constructorul de la Mioveni a cucerit Raliul Dakar 2026, competiția considerată de specialiști drept cea mai dură probă de motorsport din lume.</p>
<div class="container-image svelte-jd4qiv"><img alt="Cei care au cucerit deșertul Dakarului. FOTO: Dacia" class="svelte-h45upf" height="750" loading="eager" src="https://cdn.adh.reperio.news/image-b/b12f60cc-c23f-4130-81b6-b1c2a0fac295/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Cei care au cucerit deșertul Dakarului. FOTO: Dacia</div></div>
<p>Cu sinceritate, mărturisesc faptul că nu prea știu de unde să încep acest material. Aș putea vorbi despre cele două săptămâni în care am fost „sechestrat“ până după prânz în fața laptopului urmărind cu emoție ca fiecare echipaj Dacia să bifeze următorul punct de control orar al etapei din acea zi. E frumos să descoperi la 48 de ani că te poți bucura ca un copil când vezi niște secunde în minus la eroii tăi. Ar fi suficient să povestesc cum am urmărit ultima etapă de la volan pentru a înțelege câte pasiuni poate naște acest Dakar de la mii de kilometri distanță.</p>
<p>Aș putea începe cu bucuria jurnalistului auto, care eram, de acum 22 de ani când s-a lansat Dacia Logan – repunea țara noastră pe harta mondială a automobilului. Sau cu acea amărăciune pe care nu o poți explica atunci când te intersectezi cu o nedreptate gratuită – momentul în care niște nemți au „răsturnat“ un Logan, susținând că nu trece testul elanului. Aceiași nemți aveau, în 2006, ADAC Dacia Logan Clubsport, modul lor de a recunoaște că au greșit și Loganul nu se răstoarnă la primul viraj.</p>
<div class="container-image svelte-jd4qiv"><img alt="Dacia, regină în deșert. FOTO: Dacia" class="svelte-h45upf" height="750" loading="lazy" src="https://cdn.adh.reperio.news/image-c/c7c0488e-e68b-48d7-9562-0f9c77795ef1/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Dacia, regină în deșert. FOTO: Dacia</div></div>
<p>Pe acest fir epic, care începe cu debutul Dacia Logan în 2004, am mai strâns niște momente alături de această marcă la care țin foarte mult, și care o fac să valoreze puțin altfel pentru mine. Când intri într-o familie precum Grupul Renault, o cină la ultimul etaj al Turnului Eiffel nu mai este un vis pe care-l poți trăi doar prin filtrul vizionării unui film romantic. Dacia a dus numele Duster în America, la Pikes Peak, l-a dus și pe circuitele de gheață din Trofeul Andros alături de cvadruplul campion de Formula 1 Alain Prost. Dacia are în palmares și un titlu la Trofeul Andros la categoria regină, Elite Pro – nu cu Duster, ci cu Dacia Lodgy Glace pilotată tot de Alain Prost. Iar acum, se adaugă victoria atât de mare Dacia de la Dakar.</p>
<h2>World Rally-Raid Championship (W2RC)</h2>
<p>Când a fost anunțat acest program, inițial am cezut că este o glumă de 1 aprilie. Atât de ireală, dar în același timp atât de frumoasă se anunța aventura. Până nu i-am văzut pe Sebastien Loeb și Nasser Al-Attiyah în tricouri cu sigla Dacia, nu am crezut că ei sunt printre cei care vor urca la volanul prototipurilor Sandrider de clasă T1+.</p>
<h3>Echipajele Dacia Sandrider din ediția 2026 a rally-raidului Dakar:</h3>
<p> Nasser Al-Attiyah	 Fabian Lurquin</p>
<p> Cristina Gutiérrez	 Pablo Moreno</p>
<p> Sébastien Loeb	 Edouard Boulanger</p>
<p> Lucas Moraes	 Dennis Zenz</p>
<p>Aventura a început în 2024 în Maroc cu participarea la Raliul Marocului – cinci zile în care aveau de acoperit peste 2.400 km. Nasser Al-Attiyah a câștigat, fiind urmat de Loeb pe poziția secundă. Apoi a venit ediția din 2025 a rally-raidului Dakar. </p>
<p>Cine își imaginează că Dakar este doar o afacere care se rezolvă cu un buget pe măsură se înșală amarnic. Competiția asta este atât de dură încât toți banii din lume nu îți garantează primul loc. Cred că Dakar este un alt motiv pe care ni-l oferim noi, ca specie, pentru a ne defini – iar atelajele implicate sunt pretexte. Nu este ediție a acestei superbe competiții care să nu te miște până la lacrimi. Într-una dintre edițiile trecute, un motociclist a avut ceva probleme tehnice, s-a și rătăcit, dar a reușit să termine etapa cu puțin înainte de startul în următoarea. Echipa îl aștepta doar să ajungă teafăr la finalul acelei etape, restul nu mai conta. Motociclistul a ajuns, i-a rugat pe mecanici să-i verifice motocicleta, să-i facă plinul și a plecat în următoarea etapă. Să vezi o echipă de mecanici care izbucnesc în plâns după plecarea sportivului în următoarea etapă este copleșitor. Din astfel de povești este construit Dakar, și de aici fascinația pentru el.</p>
<div class="container-image svelte-jd4qiv"><img alt="Sebastien Loeb. FOTO: Dacia" class="svelte-h45upf" height="750" loading="lazy" src="https://cdn.adh.reperio.news/image-4/479ca621-0f2d-4ec5-846a-36c870e52bbd/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Sebastien Loeb. FOTO: Dacia</div></div>
<p>Așa că locul 4 ocupat de Nasser Al-Attiyah în ediția de anul trecut a impresionat la prima participare Dacia în această competiție. Victoria din acest an gravează numele Dacia într-o listă extrem de selectă a constructorilor care s-au impus în această competiție. Și poate mai impresionant este faptul că trei echipaje au terminat în Top 10.</p>
<h2>Partener tehnic</h2>
<p>Nu este un secret că Prodrive este partenerul tehnic Dacia pentru implicarea în World Rally-Raid Championship (W2RC). Nu este un secret faptul că Prodrive a fost implicat în rally-raid cu prototipul Hunter de clasă T1+ înainte de a deveni partener tehnic Dacia în această aventură. </p>
<p>Dacia Manifesto a părut inițial un concept care a dorit să atragă puțin atenția asupra mărcii, să introducă o nouă identitate vizuală. Apoi, Manifesto s-a transformat în Dacia Sandrider, un prototip de 1 milion de euro bucata. Au fost voci care au susținut că modelul Dacia este de fapt un Prodrive Hunter recarosat. Greșit. Greșit până când și din perspectiva istoriei fabuloase pe care o are Grupul Renault în motorsport și care obligă.</p>
<div class="container-image svelte-jd4qiv"><img alt="Monstru peste dunele deșertului. FOTO: Dacia" class="svelte-h45upf" height="750" loading="lazy" src="https://cdn.adh.reperio.news/image-4/4eca50f5-d818-4384-989b-96f2544ca678/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Monstru peste dunele deșertului. FOTO: Dacia</div></div>
<p>Dacă prototipul Hunter era echipat cu un motor Ford EcoBoost V6 de 3.5 litri, Sandrider este echipat cu un propulsor din cadrul Alianței Renault-Nissan-Mitsubishi preparat de Alpine Racing. Este vorba despre un V6 bi-turbo de 3 litri care își are originea într-un motor de pe un model de serie. VR30DDTT (numele de cod al motorului) poate fi găsit astăzi sub capota lui Nissan 400Z.</p>
<p>Și pentru că motorsportul este un creuzet unde se nasc tehnologii și se testează pentru a fi certificate și ulterior aduse în producția de serie, să nu vă imaginați că altfel stau lucrurile și în cazul acestui proiect Dacia. </p>
<h2>Cum se vede viitorul</h2>
<p>Dacia a pornit cu dreptul în ediția de anul acesta a World Rally-Raid Championship (W2RC). Așa că așteptăm pentru final, de ce nu, titlul mondial în campionat – la constructori, piloți și copiloți. Pentru mine, rămâne bucuria de a mă apropia de copilărie când am șansa de a admira astfel de eroi și confirmarea că Dacia este unul dintre cele mai bune lucruri întâmplate acestei țări după Revoluție.</p>
</main>
</article><center>]]></description>
      <pubDate>Sun, 25 Jan 2026 10:09:40 GMT</pubDate>
    </item>
    <item>
      <title>De ce nu trebuie lăsate ștergătoarele de parbriz ridicate iarna. Un expert explică: „Este foarte rău pentru mașină”</title>
      <link>https://adevarul.ro/stil-de-viata/auto/de-ce-nu-trebuie-lasate-stergatoarele-de-parbriz-2503376.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Autoeco, un magazin online de piese auto care publică sfaturi pentru șoferi, avertizează că ștergătoarele nu trebuie ridicate iarna, deoarece tensiunea prelungită în arcul brațului poate duce la slăbirea acestuia, reducând eficiența ștergerii pe termen lung, sau brațul poate fi trântit accidental de vânt, fisurând parbrizul.  </p>
<div class="container-image svelte-jd4qiv"><img alt="FOTO: Pexels" class="svelte-h45upf" height="750" loading="eager" src="https://cdn.adh.reperio.news/image-d/ddb72325-667d-4e48-ba01-3dc26da2e388/index.png?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">FOTO: Pexels</div></div>
<p>Cu siguranță am observat cu toții că unii șoferi își lasă ștergătoarele ridicate pe timpul iernii. Potrivit Glass Doctor, unul dintre motivele pentru care șoferii practică acest obicei este pentru a preveni înghețarea lor pe parbriz, ceea ar duce la deteriorarea lamelor de cauciuc.</p>
<p>Ștergătoarele înghețate care rămân lipite de geam pot transforma condusul pe timp de iarnă într-un coșmar. Site-ul oferă și câteva avantaje:</p>
<ul><li>Un ștergător poziționat vertical nu poate îngheța pe suprafața parbrizului și poate ajuta la reducerea timpului total necesar pentru dezghețare.</li></ul>
<ul><li>Mai mult, un ștergător lăsat în funcțiune atunci când motorul este oprit (la destinație) se poate lipi de parbriz prin îngheț în timp ce mașina este parcată. Când vehiculul este repornit, ștergătoarele se pot defecta dacă sunt blocate de gheață, provocând suprasolicitarea sau deteriorarea motorului ștergătoarelor, ceea ce va necesita o reparație profesională imediată.</li></ul>
<p>Cu toate acestea, există și dezavantaje, pe care Autoeco le explică într-un videoclip publicat pe Instagram.</p>
<p><i>„Ce nu trebuie să faci iarna? Și am văzut la foarte, foarte multe persoane. Lasă brațul de ștergător ridicat la mașină «că ninge».</i></p>
<p><i>Este foarte rău pentru mașină. De ce? În interiorul brațului există un arc. În momentul în care tu ai brațul ridicat, arcul stă în tensiune maximă. Arcul acela trebuie să țină tensiune pe braț”, </i>a explicat autorul postării.</p>
<p>Dacă este ținut în acea tensiune, explică acesta, arcul se slăbește, nu mai are presiunea respectivă cu care a fost conceput și nu mai șterge corect parbrizul.</p>
<p><i>„Ajungi să-ți schimbi ștergătoarele, că nu-ți spală bine, nu ești mulțumit că nu sunt bune și dai alți bani, altă distracție.</i></p>
<p><i>Nu îl lăsa ridicat, pune-l jos. Dai cu o soluție de dezghețat, dai drumul la aerul condiționat la maxim și ai terminat, în câteva minute nu mai ai probleme. Folosește racleta dacă trebuie”, </i>încheie acesta.</p>
<div class="_hydratable" data-component="EditorEmbedViewDefault" data-context="%7B%22parentBlockColumnCount%22%3A%7B%22value%22%3A0%2C%22type%22%3A%22store%2Freadable%22%7D%2C%22parentBlockBackgroundColor%22%3A%7B%22type%22%3A%22store%2Freadable%22%7D%7D" data-props="%7B%22data%22%3A%7B%22service%22%3A%22instagram%22%2C%22width%22%3A390%2C%22height%22%3A400%2C%22embed%22%3A%22https%3A%2F%2Finstagram.com%2Freel%2FDT3M5qlAUbo%2Fembed%22%2C%22html%22%3A%22%3Cdiv%20class%3D%5C%22raw-block%5C%22%3E%3C%2Fdiv%3E%22%7D%2C%22id%22%3A%22I15r1ynU-c%22%2C%22type%22%3A%22embed%22%2C%22lines%22%3A10%2C%22linesAbove%22%3Anull%2C%22index%22%3A12%2C%22paragraphsAbove%22%3A9%2C%22percentage%22%3Anull%2C%22linesBellow%22%3Anull%7D"><div class="container-embed svelte-1bb21e6"><iframe allowfullscreen="" class="embed-instagram svelte-1bb21e6" height="400" loading="lazy" src="https://instagram.com/reel/DT3M5qlAUbo/embed" style="--aspectRatio: 0.975" title="embed media" width="390"></iframe></div></div>
</main>
</article><center>]]></description>
      <pubDate>Sun, 25 Jan 2026 09:39:56 GMT</pubDate>
    </item>
    <item>
      <title>Top 10 cele mai căutate mărci auto în 2025: Românii mizează pe mașini second-hand și întreținere ieftină</title>
      <link>https://adevarul.ro/stil-de-viata/auto/top-10-cele-mai-cautate-marci-auto-in-2025-2504821.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Piața auto din România continuă să fie orientată clar către mașini accesibile atât la achiziție, cât și pentru întreținere. Cea mai înmatriculată marcă de mașină în țară este Volkswagen, iar modelul SUV e preferat în București.</p>
<div class="container-image svelte-jd4qiv"><img alt="Mașini second hand" class="svelte-h45upf" height="750" loading="eager" src="https://cdn.adh.reperio.news/image-2/2612d465-fc3b-432f-ba17-9b898f55c51f/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Românii preferă mașini cu costuri mici de întreținere. Foto arhivă</div></div>
<p>Românii își aleg mașinile în funcție de preț, rezistență, disponibilitatea de piese și service-uri, dotări, costuri reduse de întreținere și eficiență financiară, astfel că 7 din 10 autoturisme înmatriculate în 2025 sunt din categoria mașini rulate, potrivit datelor oficiale DRPCIV, analizate de experții Plus Auto.</p>
<p>Analiza ia în calcul înmatriculările auto la nivel național și datele legate de mărci, modele și tipuri de motorizare. În total, în 2025 au fost înmatriculate 548.612 mașini. Dintre acestea, 71,47% au fost mașini rulate, iar 28,53% mașini noi. </p>
<p><i>„Această analiză oferă o perspectivă clară și relevantă asupra pieței auto din România în 2025, bazată pe cifre concrete și decizii reale de achiziție. Dincolo de topuri și clasamente, datele ne arată cum evoluează comportamentul de cumpărare, ce mărci își consolidează poziția și ce tendințe devin dominante. Este o radiografie utilă atât pentru consumatori, cât și pentru profesioniștii din industrie, care vor să înțeleagă direcția în care se îndreaptă piața auto. </i></p>
<p><i>Piața de mașini rulate rămâne dominantă, dar segmentul de mașini noi a crescut față de anii anteriori. Românii aleg mașini rulate pentru că, la același buget, obțin mai mult: o mașină mai mare, mai bine echipată și cu costuri mai mici pe termen lung. Faptul că peste 70% dintre autoturismele înmatriculate sunt second-hand arată clar orientarea pieței către achiziții accesibile, în care sunt evitate deprecierea rapidă a unei mașini noi și costurile inițiale mari. Sunt preferate mărcile considerate sigure, predictibile și ușor de exploatat, cu un risc financiar controlat”</i>, a declarat expertul auto Veronica Negru.</p>
<p>Analiza care cupride date la nivel național mai arată că bugetele limitate, costurile tot mai mari de întreținere, inflația și incertitudinile economice determină românii să caute mașini deja depreciate, dar încă fiabile, modele cu istoric verificabil și costuri mici de exploatare, echipări mai bune la același buget față de un autoturism nou, mașini care îndeplinesc aceleași nevoi pentru oameni diferiți: navetă, drumuri mixte, oraș, familie, costuri ținute sub control.</p>
<p>Din aceste rațiuni, mașinile marca Volkswagen, Dacia și BMW sunt cele mai căutate de către români. Din totalul de mașini, 27% sunt Volkswagen, ceea ce înseamnă că peste 148.000 de mașini înmatriculate în România sunt această marcă, preponderent modelul Golf.</p>
<div class="container-image svelte-jd4qiv"><img alt="image" class="svelte-h45upf" height="750" loading="lazy" src="https://cdn.adh.reperio.news/image-5/5dcb925a-ab67-48d5-a029-150bf9b7cbd1/index.png?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>În ceea ce privește mașinile noi, au fost înmatriculate sub un sfert de autoturisme noi din totalul de înmatriculări. Dacia este cea mai cumpărată marcă la această categorie, cu 41.598 de înmatriculări, ceea ce înseamnă 29,29% din totalul mașinilor noi analizate. Cu alte cuvinte, aproape una din trei mașini noi înmatriculate în 2025 a fost Dacia.</p>
<h2>Ce aleg românii concret: motorizări, tracțiune și modele</h2>
<p>În ceea ce privește tipul de motorizare, sunt preferate autoturismele diesel.</p>
<p>Aproape jumătate (48%) din totalul de mașini înmatriculate în 2025 funcționează cu motorină, cu 262.553 de unități. Pe următorul loc se află motorizarea de tip benzină, cu 128.896 de unități, respectiv 23,50% din total. Modelul hibrid de tip 01 a ajuns la 102.229 unități, adică 18,64%.</p>
<p>Mașinile electrice sunt încă un segment mic, cu 13.191 de unități, iar modelele hibrid de tip 02 au înregistrat 15.727 de înmatriculări. GPL-ul rămâne relevant, cu 25.064 de unități, în timp ce alte combinații de combustibili sunt nesemnificative ca volum.</p>
<p>La capitolul tracțiune, lucrurile sunt și mai simple. Tracțiunea față domină piața, cu 344.901 mașini, adică 68,87% din total. Este o alegere practică, mai ieftină la întreținere și suficientă pentru majoritatea scenariilor de utilizare zilnică. </p>
<h2>Top 10 mărci auto preferate de români în 2025</h2>
<p>Conform datelor oficiale DRPCIV, analizate de Plus Auto Marketplace, modelele și mărcile de mașini considerate fiabile, rezistente și accesibile domină preferințele de achiziție. </p>
<p>„<i>Românii aleg mai atent decât în anii trecuți. Se uită la costuri reale, la fiabilitate, la cât îi va costa mașina pe termen lung și cât de ușor o pot revinde. În acest context, un model ca Volkswagen devine o alegere potrivită pentru foarte mulți cumpărători. În același timp, Dacia rămâne una dintre cele mai importante mărci de pe piața auto din România, confirmându-și statutul de brand național preferat, în special în segmentul mașinilor accesibile și funcționale</i>”, adaugă reprezentantul Plus Auto.</p>
<p>Iată ce mărci de mașină au cumpărat românii cel mai des în 2025, conform DRCPIV:</p>
<p><b>    1. Volkswagen: l</b>ider detașat al pieței, ales pentru fiabilitate, varietatea de modele și costuri predictibile pe termen lung. Domină atât zona de mașini rulate, cât și o parte importantă din segmentul nou. </p>
<p>Volkswagen a ajuns la 26,59% din totalul înmatriculărilor din România. Practic, una din patru mașini înmatriculate în România este Volkswagen.</p>
<p><b>    2. Dacia: </b>marca preferată de cei care caută preț accesibil și costuri mici de întreținere. Foarte puternică pe piața internă, mai ales în orașele mari și în zona de SUV-uri accesibile.</p>
<p><b>    3. BMW: </b>alegerea clienților care pun accent pe performanță și imagine. Vânzările sunt mai concentrate în marile județe și în segmentul de mașini rulate premium.</p>
<p><b>    4. Audi:</b> o marcă apreciată pentru confort și tehnologie, foarte prezentă pe piața second-hand. Atrage cumpărători care vor un plus de rafinament fără a urca spre segmentele de lux extrem.</p>
<p><b>    5. Renault: </b>puternică în zona de mașini de familie și flote. Este aleasă pentru costuri decente și o ofertă variată în segmentul compact și mediu.</p>
<p><b>    6. Mercedes-Benz: </b>reper în zona premium, cu volume mai mici, dar constante. Este preferată de clienți care caută confort, siguranță și statut.</p>
<p><b>    7. Skoda: </b>o marcă apreciată pentru spațiu, fiabilitate și raport bun preț–dotări. Foarte prezentă în segmentul de mașini de familie și flote.</p>
<p><b>    8. Ford:</b> o alegere echilibrată pentru cei care vor o mașină practică, ușor de întreținut. Modelele compacte și break rămân populare în rândul cumpărătorilor atenți la buget.</p>
<p><b>    9. Toyota: </b>cunoscută pentru fiabilitate și pentru oferta de modele hibride. Crește constant, mai ales în orașe, unde consumul redus contează tot mai mult.</p>
<p><b>    10. Opel: </b>prezentă mai ales pe piața de mașini rulate, cu modele accesibile și ușor de exploatat. O opțiune pragmatică pentru utilizare zilnică.</p>
<h2>Ce mașini preferă românii în funcție de județ</h2>
<p>Volkswagen este cea mai înmatriculată mașină în România, preferată în peste 70% dintre județele din țară, mai exact în 30 de județe. Dacia predomină în 8 unități administrative, printre care și București.</p>
<p>    • Volkswagen Golf: Alba, Arad, Bacău, Bistrița, Botoșani, Caraș-Severin, Cluj, Covasna, Dâmbovița, Giurgiu, Gorj, Ialomița, Iași, Mehedinți, Mureș, Neamț, Olt, Prahova, Satu Mare, Sibiu, Suceava, Timiș, Tulcea, Vaslui, Vâlcea și Vrancea</p>
<p>    • Volkswagen Passat: Constanța, Galați, Sălaj și Teleorman</p>
<p>    • Dacia Logan: Argeș și Călărași</p>
<p>    • Dacia Duster: Brăila, Harghita, Hunedoara, Ilfov, Maramureș și București</p>
<p>    • BMW: Dolj - preferat în special modelul BMW 320D</p>
<p><i>„Analizând preferințele de modele, putem oberva anumite tipare: Volkswagen Golf domină acolo unde lumea vrea echilibru, Passat acolo unde contează spațiul și confortul, iar Dacia Logan și Duster sunt o alegere care rămâne puternică acolo unde primează partea practică, nu dotările sau imaginea, ci unde costul total cât mai mic și întreținere ușoară. În București și Ilfov se vede tendința spre SUV de oraș, cu poziție mai înaltă la condus și o senzație de siguranță. În județele cu drumuri mai variate, Dacia Duster câștigă prin versatilitate, fără să ducă bugetul în zona premium.</i></p>
<p><i>Acolo unde este preferat BMW, există o cerere reală pentru premium rulat, iar oamenii sunt dispuși să meargă pe performanță și confort, chiar dacă întreținerea poate fi mai scumpă</i>”, a explicat Veronica Negru.</p>
<p>Segmentul mașinilor electrice continuă să crească, iar datele DRPCIV arată o competiție tot mai clară între Tesla și BYD. Analiza Plus Auto evidențiază diferențele de adopție dintre cele două mărci și modul în care românii se raportează la electromobilitate în 2025.</p>
</main>
</article><center>]]></description>
      <pubDate>Sat, 31 Jan 2026 01:00:25 GMT</pubDate>
    </item>
    <item>
      <title>Dacia Sandero, cea mai vândută mașină în Europa. Ce performanțe comerciale a înregistrat în decurs de un an. Și Duster rămâne în Top 10</title>
      <link>https://adevarul.ro/stil-de-viata/auto/dacia-sandero-cea-mai-vanduta-masina-in-europa-2505207.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Dacia Sandero își consolidează poziția pe piața europeană în contextul în care, în 2025, a fost cea mai bine vândută mașină nouă de pe continent. Modelul constructorului românesc domină segmentul de retail încă din 2017, iar anul trecut una din 28 de mașini cumpărate de persoane fizice în Europa a fost Sandero, potrivi Novinite.com.</p>
<div class="container-image svelte-jd4qiv"><img alt="Dacia Sandero Stepway facelift. FOTO Adevărul" class="svelte-h45upf" height="750" loading="eager" src="https://cdn.adh.reperio.news/image-4/460d9e8c-be93-4b15-ab75-20b07116aaf0/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Dacia Sandero Stepway facelift. FOTO Adevărul</div></div>
<p>Din punct de vedere comercial, performanțele mărcii sunt remarcabile și la nivel global. Dacia a depășit pragul de 10 milioane de vehicule vândute, iar Sandero a înregistrat în 2025 un total de 289.295 de unități comercializate, conform â datelor citate de agenția Novinite. În Europa, aproximativ una din 55 de mașini noi vândute este un Sandero.</p>
<p>De la lansarea sa în 2008, modelul a ajuns la peste 3,58 milioane de clienți în întreaga lume. Specialiștii explică acest succes prin strategia Dacia de a oferi un design modern, fiabilitate și un preț accesibil, concentrându-se pe elementele esențiale pentru utilizarea de zi cu zi.</p>
<p> În 2026, gama Sandero va primi o actualizare importantă, cu un design exterior revizuit, o semnătură luminoasă LED în formă de T și bare de protecție redesenate. Versiunea Stepway va avea și de protecții suplimentare Starkle. La interior, modelele vor include sistemul modular YouClip, un ecran multimedia de 10 inci cu conectivitate îmbunătățită și încărcare wireless pentru smartphone.</p>
<h2>Duster se menține în topul preferințelor europenilor</h2>
<p>Potrivit clasamentului european al vânzărilor din 2025, Sandero este urmat de Renault Clio (229.778 unități, +5,8%) și Volkswagen T-Roc (211.241 unități, +3,8%). Topul 10 este completat de Volkswagen Tiguan, Volkswagen Golf, Toyota Yaris Cross, Peugeot 208, Peugeot 2008, Dacia Duster (168.182 unități) și Toyota Yaris.</p>
<p>Tesla Model Y, care în 2023 era liderul pieței europene, a înregistrat o scădere semnificativă de 28% în 2025, ajungând la 151.550 de unități vândute și coborând pe locul 15.</p>
</main>
</article><center>]]></description>
      <pubDate>Sun, 01 Feb 2026 16:13:17 GMT</pubDate>
    </item>
    <item>
      <title>Ce mașini aleg românii. Dieselul, regele șoselelor. Marca dominantă și modelele favorite, în funcție de oraș</title>
      <link>https://adevarul.ro/stil-de-viata/auto/ce-masini-aleg-romanii-dieselul-regele-2504912.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Piața auto din România continuă să fie orientată către modele accesibile, cu costuri reduse de întreținere și eficiență pe termen lung. Datele oficiale arată că, în ciuda creșterii interesului pentru mașini noi, majoritatea șoferilor preferă în continuare autoturismele rulate.</p>
<div class="container-image svelte-jd4qiv"><img alt="Bucureștenii preferă SUV-urile. FOTO arhivă Adevărul" class="svelte-h45upf" height="750" loading="eager" src="https://cdn.adh.reperio.news/image-2/2c69a534-3bef-4c7b-b3a4-f10a65313d5e/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26c%3D0.117%252C0%252C0.883%252C0.769%26f%3Dwebp" width="1400"/>
<div class="caption">Bucureștenii preferă SUV-urile. FOTO arhivă Adevărul</div></div>
<p>În 2025 Volkswagen a fost cea mai înmatriculată marcă din România, potrivit Știrilor ProTv.  </p>
<h2>Volkswagen, marca preferată în 30 de județe</h2>
<p>Din cele 548.612 autoturisme înscrise în circulație în România anul trecut, aproape 71,5% au fost mașini second-hand, iar aproape 27% dintre acestea au purtat sigla producătorului german.</p>
<p>Golf și Passat rămân modelele favorite ale românilor. Golf domină în județele Cluj, Iași, Timiș sau Prahova, în timp ce Passat este ales preponderent în Constanța și Galați. Popularitatea lor se explică prin costurile reduse de întreținere și disponibilitatea pieselor.</p>
<h2>SUV‑urile câștigă teren în Capitală</h2>
<p>În București și Ilfov, tendința este evidentă: șoferii se îndreaptă tot mai mult către SUV-uri. Dacia Duster este modelul preferat, datorită poziției înalte la volan, vizibilității bune în trafic și capacității de a face față provocărilor urbane, cât și drumurilor mai dificile.</p>
<h2>Mașinile premium rulate, la mare căutare în Dolj</h2>
<p>Dacă în Capitală domină SUV-urile, în județul Dolj preferințele se orientează către segmentul premium. </p>
<p>BMW este marca cea mai înmatriculată.</p>
<p><i>„Am avut și Audi, și Mercedes, dar pe asta am găsit-o la preț bun, calitate bună, made in Germany”,</i> și-a explicat un șofer alegerea. </p>
<p>Un altul privește lucrurile mai pragmatic:</p>
<p><i>„Sunt mașini bune, dar neîntreținute la timp consumă bani. Eu cred că e mai mult fiță, de aceea o voi schimba.”</i></p>
<h2>Mulți români caută echilibrul între preț și costurile de întreținere</h2>
<p>Specialiștii din industrie confirmă că decizia de cumpărare este tot mai calculată.</p>
<p>Românii caută un echilibru între prețul de achiziție și costurile ulterioare, spune Veronica Negru, director de marketing al unei platforme auto online, pentru Știrile ProTV:</p>
<p><i>„Contează accesibilitatea pieselor, a service-urilor și deprecierea mașinii. Oamenii sunt tot mai atenți la cum investesc banii”</i>.</p>
<h2>Dieselul, regele șoselelor din România</h2>
<p>În ceea ce privește motorizările, dieselul continuă să domine, urmat de benzină și hibride. Mașinile electrice rămân încă o minoritate, în ciuda creșterii infrastructurii de încărcare.</p>
<p>Când vine vorba de tracțiune, majoritatea șoferilor aleg tracțiunea față, o soluție mai ieftină și suficientă pentru oraș și drumurile obișnuite.</p>
</main>
</article><center>]]></description>
      <pubDate>Fri, 30 Jan 2026 19:36:42 GMT</pubDate>
    </item>
  </channel>
</rss>
