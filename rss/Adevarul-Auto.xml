<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Camera auto 70mai T800 4K: investiția inteligentă în siguranță rutieră, într-un trafic tot mai sufocant</title>
      <link>https://adevarul.ro/stil-de-viata/auto/camera-auto-70mai-t800-4k-investitia-inteligenta-2495572.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Creșterea accelerată a traficului urban, costurile tot mai mari asociate accidentelor rutiere și presiunea exercitată de asigurări transformă siguranța auto într-o decizie economică, nu doar una emoțională. </p>
<div class="container-image svelte-jd4qiv"><img alt="camera auto 70mai t800 4k investi ia inteligenta in siguran a rutiera intr un trafic tot mai sufocant jpg" class="svelte-h45upf" height="750" loading="eager" src="https://cdn.adh.reperio.news/image-3/3fbab942-7738-403f-befd-a815a1f28228/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>În acest
context, camerele auto au depășit de mult statutul de gadget, devenind un
instrument de management al riscului pentru șoferi, flote și companii.</p>
<p>În segmentul
premium, camera auto 70mai T800 4K se poziționează ca o soluție completă,
adresată conducătorilor auto care caută imagini cu claritate maximă, funcții
inteligente avansate (Night Owl Vision,GPS, ADAS) și protecție completă, atât
în trafic, cât și în parcare. 
În România, setul de camere auto 70mai T800 4K este disponibil la vânzare prin
magazinele oficiale: eMAG,
Altex, Blacktech și Geekmall; retaileri
autorizați asigură: produsele originale, conforme cu standardele si certificările
UE, garanție si service autorizat, suport tehnic și piese originale</p>
<div class="container-image svelte-jd4qiv"><img alt="camera auto 70mai t800 4k investi ia inteligenta in siguran a rutiera intr un trafic tot mai sufocant1 jpg" class="svelte-h45upf" height="750" loading="lazy" src="https://cdn.adh.reperio.news/image-d/d51ed298-4615-4f87-8d91-51263fb113e4/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>De ce camera
auto 4K devine un standard, nu o alegere facultativă
Diferența dintre o camera auto Full HD și una 4K nativă este esențială în
momentul unui incident. Rezoluția 3840×2160 pixeli permite identificarea
precisă a numerelor de înmatriculare, semnelor de circulație și a manevrelor
critice, reducând riscul disputelor și timpul pierdut în procese
administrative.</p>
<p>Pentru șoferi, beneficiile
directe sunt:</p>
<ul><li>reducerea riscului de culpabilitate eronată</li><li>accelerarea soluționării dosarelor de daună</li><li>protecție juridică solidă</li></ul>
<p>Din perspectivă
economică, o cameră auto 4K precum 70mai T800 reprezintă o investiție relativ
mică raportată la costurile potențiale ale unui accident.</p>
<div class="container-image svelte-jd4qiv"><img alt="camera auto 70mai t800 4k investi ia inteligenta in siguran a rutiera intr un trafic tot mai sufocant2 jpg" class="svelte-h45upf" height="750" loading="lazy" src="https://cdn.adh.reperio.news/image-e/e7e657df-cf11-407c-90df-040a750a78cf/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p><b>Trei camere, o
singură soluție integrată</b></p>
<p>Modelul 70mai
T800 integrează un sistem cu trei obiective, rar întâlnit în această categorie
de preț:</p>
<ul><li>cameră frontală 4K UHD</li><li>cameră interioară 1080p, utilă pentru ridesharing sau
     flote</li><li>cameră spate RC41 4K, pentru protecție în trafic și
     parcare</li></ul>
<p>Această
configurație oferă acoperire extinsă, reducând semnificativ „zonele moarte” și
crescând valoarea probatorie a înregistrărilor.</p>
<p>Funcții
inteligente care cresc valoarea investiției</p>
<p>70mai T800 nu
se limitează la captarea video, ci integrează tehnologii care aduc beneficii
reale:</p>
<ul><li>HDR și Night Vision avansat –captează imagini clare
     în condiții dificile</li><li>ADAS – generează avertizări pentru coliziune, bandă,
     trafic</li><li>GPS integrat –asigură date exacte despre viteză și
     traseu</li><li>înregistrare de urgență cu buffer – care oferă contextul
     complet al incidentelor în traffic și în parcare.</li></ul>
<p>Pentru
utilizatorii business, aceste funcții pot contribui la disciplinarea stilului
de condus și la reducerea costurilor operaționale.</p>
<p>Într-o piață
auto în care riscurile cresc, 70mai T800 4K oferă un raport clar între cost,
beneficii și protecție pe termen lung. Nu este doar o achiziție, ci o decizie
de prevenție, cu impact direct asupra timpului, banilor și siguranței
personale.</p>
<p><b>Cui se
adresează 70mai T800?</b></p>
<p>Camera auto
70mai T800 4K este recomandată: șoferilor care conduc zilnic în orașe aglomerate,
familiilor cu copii mici, care vor protecție suplimentară, șoferilor de
ridesharing sau float, utilizatorilor care doresc dovezi clare, incontestabile,
celor care privesc siguranța lor si a mașinilor, ca pe o investiție, nu ca pe
un cost.</p>
<p><b>Disponibilitatea
pe piață</b></p>
<p>Distribuția
este realizată de Black Tech Group, unul dintre cei mai importanți importatori
și distribuitori de tehnologie smart din România.</p>
<p>Dintre modelele
de camere de bord 70mai foarte populare soferilor, aminitim:  A500S, Omni 360, M310, A810, A510, A200.
Toate camerele auto 70mai lansate în 2025 au rezoluția 4K -70mai X800, 70mai
A800SE 70mai T800, 70mai A810S, 70mai M800.</p>
<p>70mai este
brandul cel mai cunoscut de camere auto în țara noastră, cu modele variate, pe
toate segmentele de preț și vânzări de peste 100.000 bucăți camere auto anual
in România.</p>
</main>
</article><center>]]></description>
      <pubDate>Sat, 20 Dec 2025 08:00:25 GMT</pubDate>
    </item>
    <item>
      <title>Top 10 mașini din pole position în anul 2025. Dacia este prezentă cu două modele</title>
      <link>https://adevarul.ro/stil-de-viata/auto/top-10-masini-din-pole-position-in-anul-2025-2497653.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Am început anul la volanul unui BMW 520 Touring și mi-aș fi dorit să nu mai cobor de la volan. Nu am crezut că îmi va veni în cale un alt model care să-l detroneze din pole position. Dar s-a întâmplat acest lucru, iar despre el ați putut citi luna aceasta: Dacia Duster Hybrid-G 150 4x4. Care sunt mașinile care ne-au impresionat și care au prins linia de finish în acest an, puteți afla în aceste pagini.</p>
<div class="container-image svelte-jd4qiv"><img alt="Dacia Duster a câștigat detașat. FOTO: Dacia" class="svelte-h45upf" height="750" loading="eager" src="https://cdn.adh.reperio.news/image-a/a7f26a89-5bd9-4585-8790-21e5f1d9ee30/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Dacia Duster a câștigat detașat. FOTO: Dacia</div></div>
<h2>1.	Dacia Duster Hybrid-G 4x4</h2>
<p>Dacia a reinventat Duster-ul 4x4. A renunțat la soluția clasică (Duster 1.2 TCe 130 4x4 nu se mai comercializează) și a creat un Duster cu tracțiune integrală hybridă. Îmi permit să asociez termenul hybrid și tracțiunii integrale pentru că puntea față este motorizată de o soluție mild-hybrid, iar cea spate de un motor electric căruia îi este atașată o cutie cu două trepte. Dacă ar fi să detaliez, pe puntea față găsim un motor termic de 1.2 litri TCe care dezvoltă 140 CP și 230 Nm. Acesta este ajutat de un motor electric de 16 CP, puterea ajunge în față via o cutie automată cu dublu ambreiaj și șase rapoarte. Pe puntea spate avem soluția menționată mai sus care oferă o putere nominală este de 12.6 kW/ 17,14 CP cu un vârf de 23 kW/ 31 CP și 87 Nm. Practic, vorbim despre un model cu trei motoare și două cutii de viteze, ceea ce-l transformă într-unul din modelele cu cel mai complex tren de rulare de pe piață. Avem și acces într-un club select, al modelelor cu motor electric și cutie de viteze cu două rapoarte pe puntea spate, detaliu tehnic regăsit acum la modele precum Porsche Taycan sau Mercedes-Benz CLA 250 cu tehniologie EQ.</p>
<div class="container-image svelte-jd4qiv"><img alt="BMW și-a păstrat aerul elegant. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-6/6205a2f8-213f-49a2-8667-625102d9f3f8/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">BMW și-a păstrat aerul elegant. FOTO: Adevărul</div></div>
<h2>2.	BMW Seria 5 Touring</h2>
<p>Dacă ai cartea de muncă înrolată pe social media, probabil vei ști că există doar M5 Touring, și vei avea reacția pavloviană de a strâmba din nas la cele 2.500 kg ale acestei rachete de peste 700 CP. Despre un Touring cu motor de 2 litri diesel și o masă de sub 2 tone nu vorbește nimeni în reeluri. Ce poate fi așa extraordinar la o astfel de mașină? În primul rând, suspensia, probabil una dintre cele mai bune calibrări întâlnite. Apoi, alături restul valorilor BMW, de la ținută de drum la eficiență și obții o mașină în care vrei să urci și să traversezi continente. Plusul vine din faptul că poți avea acest model atât cu propulsie, cât și cu xDrive, iar masa de sub 2 tone îi dă o plăcută „sprinteneală“ comparativ cu versiunile electrificate.</p>
<div class="container-image svelte-jd4qiv"><img alt="Renault închide podiumul. FOTO: Renault" class="svelte-h45upf" height="750" loading="lazy" src="https://cdn.adh.reperio.news/image-8/88928300-1dc8-4b40-b90e-ebce30de1886/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Renault închide podiumul. FOTO: Renault</div></div>
<h2>3.	Renault 4 E-Tech</h2>
<p>Într-un peisaj dominat de lupta pentru atingerea eficienței supreme, rar te mai întâlnești și cu narațiuni – Renault 4 E-Tech este una. Tehnic, împarte platforma cu Renault 5 E-Tech, dar plusează cu mici detalii care fac experiența de utilizare mult mai plăcută. Iar aici mă refer la posibilitatea selectării nivelului de intensitate pentru frânarea regenerativă – de la rularea liberă (coasting) până la one pedal. Renault se poate lăuda cu una dintre cele mai bogate experiențe în dezvoltarea modelelor de serie electrice, Fluence și Zoe erau realități în 2010. Dar revenind la Renault 4 E-Tech, este o electrică urbană care îți permite și evadări. Noi am traversat toate pasurile montane din Europa cu acest model în Eurocharge și nu am întâmpinat dificultăți. Este surprinzător de agreabilă din spatele volanului, asta pentru că reușește să păstreze masa în jurul a 1.500 kg. Și cum am spus, are poveste, are înaintași, are justificare, are viitor.</p>
<div class="container-image svelte-jd4qiv"><img alt="Mini Aceman, perfectă pentru oraș. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-8/85d0a0d4-50f7-4234-81d2-1b9516dd565d/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Mini Aceman, perfectă pentru oraș. FOTO: Adevărul</div></div>
<h2>4.	Mini Aceman</h2>
<p>Dacă privim lucrurile la nivel global, descoperim că aproape 55% din populație locuiește în urban. Așa că privim spre ustensile urbane – Mini Aceman este una, oferită doar în versiune electrică. Vorbim despre un crossover care nu te obligă la compromisurile de spațiu impuse de hatch, dar nici nu sechestrează spațiu suplimentar precum Countryman. Nu este perfect, ar fi putut îndrăzni să privească ceva mai departe – autonomia declarată de 309 km pentru versiunea testată este la limita satisfacției urbane. Dar aplaudăm faptul că marca britanică a renăscut estetic, oferă o plăcută interpretare modernă a ceea ce era odinioară.</p>
<div class="container-image svelte-jd4qiv"><img alt="Bigster, un raport preț-calitate ideal. FOTO: Dacia" class="svelte-h45upf" height="750" loading="lazy" src="https://cdn.adh.reperio.news/image-d/ddbb790d-7ec0-4759-842a-b9c7a1061be9/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Bigster, un raport preț-calitate ideal. FOTO: Dacia</div></div>
<h2>5.	Dacia Bigster </h2>
<p>Bigster este probabil cel mai greu examen pentru marca Dacia. Pasul făcut spre segmentul compact implică o revizuire a conceptului de esențial, cel care definește produsele mărcii autohtone. Va câștiga la capitolul șarm prin introducerea noii motorizări Hybrid-G 150 4x4, cea testată pe Duster. Dacia Bigster ne-a surprins prin maturitatea pachetului, prin raportul senzațional între preț și câtă mașină primești de acești bani.</p>
<div class="container-image svelte-jd4qiv"><img alt="Un aer modern. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-9/99e401d8-fa33-4e33-81a4-ed7d62a900f6/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Un aer modern. FOTO: Adevărul</div></div>
<h2>6.	Cupra Tavascan</h2>
<p>Este aici pentru că poate fi considerată superlativul platformei MEB a grupului Volkswagen. Din punct de vedere tehnic nu avem de raportat noutăți, iar această soluție poate fi achiziționată și cu sigle VW, Skoda sau Ford. Superlativ pentru că designerii Cupra au primit libertatea de a crea, și acest lucru trebuie salutat. Aş îndrăzni să poziţionez designul în zona biomecanicului, atât cel exterior, cât şi cel interior. La exterior, aerul de crossover/SUV este bine camuflat într-o agresivitate moderată. Modelul devine spectaculos odată cu lăsarea serii când descoperi că siglele sunt iluminate și că maşina are o secvenţă luminoasă de întâmpinare atunci când te apropii de ea. Şi interiorul poate fi considerat un spectacol de lumini, o parte din avertizările luminoase fiind integrate în sistemul de iluminare ambientală.</p>
<div class="container-image svelte-jd4qiv"><img alt="Rafinamentul cu care ne-a obișnuit. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-4/48dcb358-1d12-43aa-95b6-2a2701da0bac/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Rafinamentul cu care ne-a obișnuit. FOTO: Adevărul</div></div>
<h2>7.	Mercedes-Maybach EQS 680 SUV</h2>
<p>În primul rând trebuie apreciat gestul de curaj al constructorului german de a risca introducerea kW-lui în această zonă rarefiată. Segmentul premium nu este străin de astfel de declinări, totuși segmentul exclusivist de lux se mai poate lăuda doar cu Rolls Royce Spectre – un Grand Tourer. Un SUV de lux care te poate copleși atât prin ambianța interioară, cât și prin nota de plată pentru achiziționare. Se află în acest clasament pentru faptul că Mercedes-Mayabch (în acest caz) nu a alterat conceptul. Se putea migra ușor spre aducerea în față a performanțelor, ușor firesc când oferi 658 CP și 950 Nm. Cu toate acestea, accentul este pus pe rafinament, pe menajarea pasagerilor, pe confort, izolare fonică. Și mai cred că acest model caracterizează perfect vremurile pe care le trăim.</p>
<div class="container-image svelte-jd4qiv"><img alt="Simbioza perfectă om-mașină. FOTO: Adevărul" class="svelte-h45upf" height="682" loading="lazy" src="https://cdn.adh.reperio.news/image-0/01140b05-aa36-4e1f-85ec-f682de78ddb6/index.jpeg?p=a%3D1%26co%3D1.05%26w%3D700%26h%3D682%26r%3Dcontain%26f%3Dwebp" width="1400"/>
<div class="caption">Simbioza perfectă om-mașină. FOTO: Adevărul</div></div>
<h2>8.	BMW M2 M Performance Parts</h2>
<p>Este, poate, singurul model care întruchipează acel cocktail de testosteron și puseuri de huliganism juvenil – ceva prin care băieții trec inevitabil. Acest model este un fel de nostalgie a tinereții. Da, are câteva kilograme în plus. Da, este de fapt un M4 cu tracțiune spate cu altă caroserie. Dar după upgrade, a câștigat acel plus de neastâmpăr, de iritabilitate care, la debut, îi lipsea pentru a te face să apeși responsabil pedala de accelerație. Și încă un DA pentru gama de accesorii M Performance pentru că reprezintă acel piercing sau tatuaj pe care-l visezi la 16 ani. În termeni de performanță pură poate nu este cel mai rapid model din segment, dar în termeni de mariaj om-mașină se află acolo sus.</p>
<div class="container-image svelte-jd4qiv"><img alt="Un prieten de încredere. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-1/14492637-34ef-473e-9c7f-c06be91374ad/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Un prieten de încredere. FOTO: Adevărul</div></div>
<h2>9.	Mercedes-Benz Vito</h2>
<p>L-am aniversat anul acesta și l-am scos la plimbare prin Europa. Am hălăduit fără o țintă precisă și am descoperit același model robust, confortabil și de încredere. Vito este încă un model care te obligă să-ți iei un carnețel în care să notezi satisfacții. Este mașina care te lasă să-ți imaginezi o vacanță în 6 cu toate bagaje de care ai nevoie, cu autonomie de peste 1.000 km cu un plin, în cazul evadării noastre am bifat 1.100 km cu un plin. Este modelul care nu s-a intimidat de o grindină sănătoasă pe Transfăgărășan – am scăpat fără daune, dar și fără a întâmpina emoții de tracțiune deși era o propulsie, iar carosabilul era alb deja. Sper ca viitoarele generații să conserve aceste calități, altfel Mercedes-Benz ar putea fi dat în judecată pentru alterarea unui patrimoniu universal.</p>
<div class="container-image svelte-jd4qiv"><img alt="De încredere chiar și pe macadam. FOTO: Adevărul" class="svelte-h45upf" height="750" loading="lazy" src="https://cdn.adh.reperio.news/image-0/0f9e1fed-85e9-4e23-90f6-3acd83dbb5a4/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">De încredere chiar și pe macadam. FOTO: Adevărul</div></div>
<h2>10.	VW Amarok</h2>
<p>Am putea justifica prin faptul că 45% din populație trăiește rural. Amarok este fructul colaborării dintre VW și Ford. Producătorul american a reușit să își asocieze pick-upul cu zona de performanță și adrenalină – mă refer la versiunea Raptor. VW i-a rezervat lui Amarok o haină la granița dintre eleganță și recreativ. Un vehicul extrem de solid, extrem de capabil, care nu își încruntă sprâncenele la sarcini de 1.000 kg. Poate fi un companion extrem de agreabil la drum lung. Poziția înaltă la volan îți asigură vizibilitate, iar faptul că știi potențialul mașinii îți dă un plus de relaxare chiar dacă te intersectezi cu vreme imprevizibilă. Poate juca foarte bine și rolul unei mașini de familie, se descurcă onorabil și în urban. </p>
</main>
</article><center>]]></description>
      <pubDate>Wed, 31 Dec 2025 19:10:43 GMT</pubDate>
    </item>
    <item>
      <title>Cât de des își schimbă românii mașinile. Din ce țări ar trebui să evitați să le cumpărați</title>
      <link>https://adevarul.ro/stil-de-viata/auto/cat-de-des-isi-schimba-romanii-masinile-din-ce-2494178.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>O mașină care și-a schimbat proprietarul de prea multe ori nu va mai fi foarte căutată pe piața second hand, existând posibilitatea să fi fost prost întreținut sau să ascundă defecte tehnice pe care foștii proprietari nu doreau să le rezolve, se arată într-o analiză de specialitate. </p>
<div class="container-image svelte-jd4qiv"><img alt="Un tânăr și un bătrân se uită sub capota unei mașini second hand" class="svelte-h45upf" height="750" loading="eager" src="https://cdn.adh.reperio.news/image-2/2b90fdef-63d0-4703-80da-5455c2337769/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Românii âși schimbă destul de des mașinile. Foto arhivă</div></div>
<p>Percepția generală este că o mașină care a fost deținută de același proprietar mulți ani va fi într-o stare mai bună. Obiceiurile de condus joacă și ele un rol important – o mașină care a parcurs mai puțini kilometri are evident șanse mai mari să se prezinte mai bine. O analiză realizată de carVertical a făcut un top al țărilor europene în care șoferii parcurg cei mai mulți și cei mai puțini kilometri cu aceeași mașină, cât de des își schimbă șoferii mașina și vehiculele din care țări ar trebui evitate.</p>
<h2>Sârbii parcurg cei mai puțini kilometri cu aceeași mașină, polonezii cei mai mulți</h2>
<p>Datele arată că în România, un proprietar parcurge în medie 63.554 km cu o mașină înainte să o vândă. Această valoare este sub media europeană de 75.928 km. </p>
<p>Polonia (112.977 km), Slovacia (109.044 km) și Portugalia (108.256 km) se numără printre țările unde proprietarii parcurg cei mai mulți kilometri cu mașinile lor. Cele mai mici distanțe se găsesc în Serbia (18.807 km), Ucraina (22.580 km) și Ungaria (47.845 km).</p>
<p>Desigur, aceste cifre nu arată câți kilometri parcurg șoferii pe an. În unele țări oamenii își înlocuiesc mașinile mai frecvent, iar în altele mai lent, ceea ce afectează distanța totală parcursă în perioada în care un vehicul aparține unui singur proprietar.</p>
<p><i>„Kilometrajul mediu anual arată cât de intens a fost folosită mașina. Utilizarea intensă afectează longevitatea vehiculului, ducând adesea la apariția mai frecventă a unor defecțiuni ulterior. De aceea, în rapoartele noastre de istoric evidențiem perioadele de condus intens – este ceva la care cumpărătorii ar trebui să fie mereu atenți atunci când aleg o mașină second-hand</i>", spune Matas Buzelis, expert auto din cadrul carVertical.</p>
<p>În România, șoferii parcurg în medie 15.425 km anul, valoare foarte apropiată de media europeană. Astfel, deși românii parcurg per mașină mai puțini kilometri din postura de proprietar, kilometrajul anual rămâne moderat.</p>
<h2>Românii își păstrează mașinile pe perioade moderat de lungi</h2>
<p>În medie, șoferii români păstrează o mașină pentru 4,1 ani înainte de a o vinde. În comparație, șoferii portughezi își păstrează mașinile vreme de 7,2 ani, cei polonezi 6,1 ani, iar lituanienii 5,5 ani. Mașinile sunt cel mai frecvent schimbate în Serbia și Ucraina, unde șoferii își schimbă vehiculele la fiecare 1,1 ani, în medie.</p>
<p>Conform experților, cu cât o mașină a avut mai puțini proprietari, cu atât cresc șansele ca aceasta să fie mai fiabilă. Un șofer care intenționează să-și vândă vehiculul într-un an de când l-a achiziționat este puțin probabil să investească în reparații costisitoare sau să rezolve defectele mai grave.</p>
<p>„<i>Longevitatea unei mașini este puternic influențată și de obiceiurile de condus. Călătoriile scurte, condusul agresiv și neefectuarea reviziilor la timp vor afecta întotdeauna negativ starea vehiculului în timp</i>", explică Buzelis.</p>
<h2>Din ce țări ar trebui să evitați să cumpărați mașini second hand</h2>
<p>Analiza arată că țările cele mai riscante pentru a cumpăra o mașină second-hand – pe baza frecvenței cu care se schimbă proprietarii – sunt Cehia, Finlanda, Spania și Ucraina. Șoferii din aceste țări nu doar că își schimbă mașina mai frecvent, dar tind și să parcurgă mai mulți kilometri anual decât media europeană.</p>
<p>De exemplu, în medie, șoferii din Spania își păstrează mașinile timp de 4 ani și parcurg anual 23.186 km. În Ucraina, mașinile sunt înlocuite la fiecare 1,1 ani, iar kilometrajul mediu anual este de 19.816 km. Finlandezii își schimbă vehiculele la fiecare 3,1 ani și parcurg anual 21.213 km. Șoferii din Cehia parcurg 20.201 km pe an și păstrează o mașină în medie timp de 3,6 ani.</p>
<p>La capătul opus se află șoferii din Germania, Lituania, Portugalia și Regatul Unit. În aceste țări, proprietarii de autoturisme tind să parcurgă mai puțini kilometri și să-și păstreze vehiculele pentru perioade mai lungi.</p>
<p>În Regatul Unit, în medie, șoferii își păstrează mașinile timp de 4,5 ani și parcurg doar 12.710 km anual. Aproximativ la fel procedează și germanii când vine vorba despre schimbarea mașinilor, media de deținere a vehiculelor fiind de 4,8 ani, iar media anuală de kilometri parcurși fiind de 17.688 km. Șoferii portughezi își păstrează vehiculele timp de 7,2 ani, parcurgând 15.133 km pe an, în timp ce lituanienii schimbă mașina la fiecare 5,5 ani, acoperind 16.367 km anual.</p>
</main>
</article><center>]]></description>
      <pubDate>Mon, 15 Dec 2025 03:00:25 GMT</pubDate>
    </item>
    <item>
      <title>Cum îți pregătești corect mașina pentru iarnă. Sfaturile esențiale ale specialiștilor auto</title>
      <link>https://adevarul.ro/stil-de-viata/auto/cum-iti-pregatesti-corect-masina-pentru-iarna-2494665.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Aproximativ jumătate dintre mașinile care circulă în România intră în sezonul rece fără pregătirea minimă necesară, potrivit unei analize de specialitate care arată că procentul este si mai mare în orașe, unde drumurile scurte, traficul aglomerat și amânarea reviziilor fac ca mașinile să fie și mai vulnerabile la frig.</p>
<div class="container-image svelte-jd4qiv"><img alt="O mașină rulează pe carosabilul plin de zăpadă, în viscol" class="svelte-h45upf" height="735" loading="eager" src="https://cdn.adh.reperio.news/image-3/32a54997-e28e-41b5-ac0f-2d35aff9769c/index.jpeg?p=a%3D1%26co%3D1.05%26w%3D700%26h%3D735%26r%3Dcontain%26f%3Dwebp" width="1400"/>
<div class="caption">M ulți șoferi pornesc la drum fără echipamentele necesare. Foto 123 RF</div></div>
<p>Iarna aduce situații imprevizibile: blocaje, creșteri bruște ale consumului electric, îngheț, porniri dificile ale mașinilor. Cu toate acestea, mulți conducători auto pornesc la drum fără echipamente simple și accesibile, de care ajung să aibă nevoie exact în momentele critice.</p>
<p>Din perspectiva specialiștilor, setul minimal pentru sezonul rece include cabluri de pornire, spray de degivrare pentru parbriz și încuietori, lopată, mănuși groase, pătură, racletă și perie pentru zăpadă, precum și lichid pentru parbriz rezistent la temperaturi negative. Pe traseele montane, lanțurile antiderapante nu mai sunt o recomandare, ci o necesitate.</p>
<p>Absența acestor elemente se regăsește frecvent în situațiile în care mașinile rămân blocate pe marginea drumului sau șoferii sunt nevoiți să aștepte intervenții de urgență în condiții meteo dificile.</p>
<h2>Sistemele mașinii aflate sub presiune în sezonul rece</h2>
<p>Temperaturile scăzute afectează direct bateria, instalația electrică și mecanismele expuse umezelii și sării. Bateria este cea mai sensibilă componentă: după 3–4 ani de utilizare, riscul de cedare crește semnificativ, iar după o noapte cu îngheț pot apărea defectări bruște, fără avertismente prealabile.</p>
<p>Alte zone sensibile includ sistemul de răcire (antigel uzat, furtunuri îmbătrânite, termostat blocat), sistemul de încărcare și pornire (alternator, electromotor), ștergătoarele și mecanismul lor, precum și instalația de iluminare, care trebuie să funcționeze impecabil în condiții de vizibilitate redusă, se arată în analiza AutoEco.</p>
<p>În mediul urban, drumurile scurte amplifică problemele: bateria nu se încarcă suficient, iar uzura generală este accelerată, mai ales în perioadele cu temperaturi negative și trafic intens.</p>
<h2>Bateriile auto, în topul vânzărilor iarna</h2>
<p>Majoritatea șoferilor cumpără piese și consumabile abia după apariția problemelor, susțin specialiștii. În paralel, se observă o creștere treptată a achizițiilor preventive din partea celor care au avut dificultăți iarna trecută și nu vor să repete experiența.</p>
<p>În lunile noiembrie–ianuarie:</p>
<p>    • comenzile pentru baterii auto cresc cu 40–70%;</p>
<p>    • ștergătoarele înregistrează creșteri de aproximativ 50%;</p>
<p>    • lichidul de parbriz de iarnă și antigelul cresc cu până la 60%;</p>
<p>    • filtrele de habitaclu au creșteri de 30–40%, pe fondul problemelor de aburire a geamurilor;</p>
<p>    • anvelopele de iarnă ating cel mai ridicat vârf sezonier, cu creșteri de până la 80%.</p>
<p>Aceste evoluții arată că presiunea sezonului rece asupra componentelor esențiale este constantă și previzibilă, iar o parte importantă a achizițiilor este generată de defecțiuni deja apărute.</p>
<p>„<i>Iarna aduce aceleași tipuri de situații în fiecare an, însă diferențele apar în modul în care șoferii se pregătesc înainte de sezonul rece. Aproximativ jumătate dintre mașinile din România pornesc la drum fără verificările elementare, iar acest lucru se vede rapid în numărul de avarii, intervenții de urgență și blocaje. Bateria rămâne componenta cea mai vulnerabilă, mai ales în orașe, unde drumurile scurte și traficul intens accelerează uzura. Observăm tot mai des că problemele costisitoare nu au la bază defecte spectaculoase, ci detalii aparent minore: lichid de parbriz nepotrivit, ștergătoare rigide, antigel vechi sau lipsa unor echipamente simple în portbagaj. Un minim de pregătire poate preveni multe dintre situațiile întâlnite iarna, însă acest gest încă este amânat de o parte importantă a șoferilor</i>”, transmit specialiștii.</p>
<h2>Recomandări pentru sezonul rece</h2>
<p>Pentru șoferii din mediul urban, care fac în principal drumuri scurte, un „kit minimal” pentru iarnă ar trebui să includă lichid de parbriz de iarnă, ștergătoare în stare bună, spray pentru dezghețat, cabluri de pornire, presiune corectă în anvelope și o baterie verificată sau înlocuită preventiv.</p>
<p>Pentru drumurile lungi sau traseele spre zone montane, lista trebuie completată cu lanțuri antiderapante, lopată, pătură, lanternă, power bank și o verificare prealabilă a sistemelor electrice, inclusiv a alternatorului.</p>
<p>Problemele apar frecvent peste noapte: baterii descărcate, lichide înghețate, ștergătoare rupte. </p>
<p>Accesul rapid la produse, inclusiv prin ridicare la orice oră din easybox, reduce perioada în care mașina rămâne imobilizată și permite intervenții rapide imediat ce a fost identificată o problemă.</p>
<p>Analiza arată că sezonul rece pune constant presiune pe componentele esențiale ale mașinii, iar lipsa unei pregătiri minime amplifică riscurile în trafic. Verificarea bateriei, schimbarea lichidelor, înlocuirea ștergătoarelor și completarea setului de echipamente de iarnă rămân pași simpli, dar decisivi pentru a evita avarii și situații neprevăzute în lunile cu temperaturi scăzute.</p>
</main>
</article><center>]]></description>
      <pubDate>Tue, 16 Dec 2025 22:30:25 GMT</pubDate>
    </item>
    <item>
      <title>Șoferii de mașini hibride, de trei ori mai expuși riscului de deces decât cei cu mașini pe benzină. Care este motivul</title>
      <link>https://adevarul.ro/stil-de-viata/auto/soferii-de-masini-hibride-de-trei-ori-mai-expusi-2497176.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Experții în siguranța rutieră cer o anchetă după ce date recente arată că șoferii de mașini hibride au de trei ori mai multe șanse să moară în accidente comparativ cu cei care conduc autoturisme pe benzină.</p>
<div class="container-image svelte-jd4qiv"><img alt="Mașinile hibride ar putea fi mai periculoase decât cele pe benzina FOTO: Arhivă" class="svelte-h45upf" height="750" loading="eager" src="https://cdn.adh.reperio.news/image-4/4b97de0e-55ef-4a90-b3f7-65d2d3a6f9ce/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Mașinile hibride ar putea fi mai periculoase decât cele pe benzina FOTO: Arhivă</div></div>
<p>Conform cifrelor Departamentului pentru Transport, analizate de The Mail on Sunday, anul trecut au murit 122 de persoane în accidente cu mașini hibride, față de 777 în cazul celor cu mașini pe benzină. Totuși, deoarece hibridele sunt aproape de 20 de ori mai puține pe drumurile din Marea Britanie, statistica indică un risc fatal de trei ori mai mare pentru aceste vehicule.</p>
<h2>Baterii și motoare care pun siguranța în pericol</h2>
<p>Experții consideră că ratele mai mari de deces pot fi explicate prin combinația dintre motoarele pe benzină, baterii și motoare electrice, care fac aceste mașini mai greu de controlat și mai predispuse la incendii. „<i>Este momentul să avem o resursă specializată care să abordeze riscurile pentru siguranța rutieră</i>”, a declarat Steve Gooding, directorul RAC Foundation, organizație de cercetare în transport, potrivit Daily Mail.</p>
<p>Bateriile mașinilor hibride pot fi, de asemenea, o cauză a pericolului. Căldura extremă a motorului le poate deteriora, sporind riscul de incendiu. Curentul electric puternic care trece prin vehicul crește, de asemenea, riscurile pentru pasageri în caz de accident. Salvatorii au nevoie de echipamente speciale și instruire, având în vedere natura diferită a incendiilor hibride și posibilitatea eliberării de gaze toxice.</p>
<p>Unii experți atrag atenția și asupra numărului mare de kilometri parcurși de aceste mașini, mulți taximetriști alegând hibride datorită eficienței lor de consum. Totuși, pe măsură ce bateriile se uzează, riscurile cresc odată cu vechimea vehiculului.</p>
<h2>Mașinile electrice, cele mai sigure</h2>
<p>Datele arată că mașinile diesel sunt ușor mai sigure, iar vehiculele complet electrice (EV) sunt cele mai sigure, provocând doar 23 de decese anul trecut, în condițiile în care aproape 2 milioane de astfel de vehicule circulă pe drumurile britanice.</p>
<p><i>„Hibridele plug-in sunt adesea vehicule mai grele și mai complexe, deoarece funcționează atât pe motor termic, cât și pe baterie</i>”, a explicat Nicholas Lyes, de la organizația pentru siguranța rutieră IAM RoadSmart. Ele au două surse de energie, două sisteme de răcire și un sistem electronic complicat, ceea ce poate genera „<i>scenarii complexe de incendiu</i>”, greu de stins pentru pompieri.</p>
<p>Un studiu realizat de asiguratorul Tusker, care gestionează flote de mașini de companie, a arătat că hibridele au un risc aproape de trei ori mai mare să ia foc comparativ cu alte vehicule. Din flota de 30.000 de mașini, au fost înregistrate 3.475 de incendii la 100.000 de hibride.</p>
<h2>Interes în scădere și îngrijorări pentru viitor</h2>
<p>În Marea Britanie circulă mai puțin de un milion de mașini hibride, iar popularitatea lor a stagnat recent. Mai puțin de o treime dintre votanți susțin interzicerea mașinilor noi pe benzină și diesel, pe măsură ce entuziasmul britanicilor pentru obiectivul Net Zero scade.</p>
<p>Reprezentanții industriei și-au exprimat în mod privat îngrijorarea că cererea pentru EV și hibride nu este suficient de puternică pentru a atinge obiectivele stabilite. Cu interzicerea propusă de Partidul Laburist care ar urma să intre în vigoare peste cinci ani, noile cifre reprezintă o problemă pentru miniștri, care se confruntă cu interesul în scădere pentru vehicule hibride.</p>
</main>
</article><center>]]></description>
      <pubDate>Sun, 28 Dec 2025 11:00:38 GMT</pubDate>
    </item>
  </channel>
</rss>
