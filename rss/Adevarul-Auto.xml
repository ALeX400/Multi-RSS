<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>De ce preferă românii mașini SH din Germania, Franța și Belgia</title>
      <link>https://adevarul.ro/stil-de-viata/auto/de-ce-prefera-romanii-masini-sh-din-germania-2436691.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>În România, majoritatea mașinilor second-hand importate provin din Germania și Franța, tendință care a rămas constantă în ultimii ani, potrivit unui studiu de specialitate care arată și care sunt motivele pentru care românii au astfel de preferințe.</p>
<div class="container-image svelte-jd4qiv"><img alt="Mașini în trafic" class="svelte-h45upf" height="735" loading="eager" src="https://cdn.adh.reperio.news/image-e/ea97cfe1-f5d1-4bb7-b04f-f2b88d91db15/index.jpeg?p=a%3D1%26co%3D1.05%26w%3D700%26h%3D735%26r%3Dcontain%26f%3Dwebp" width="1400"/>
<div class="caption">Românii preferă mașinile SH aduse din Germania, Franța și Belgia. Foto arhivă</div></div>
<p>Cele mai multe vehicule SH aduse în România provin din Europa de Vest. Dintre toate vehiculele importate verificate de carVertical în 2024, 32,3% au provenit din Germania, 17% din Franța, 11,7% din Belgia, 11,2% din Italia și 7% din Olanda.</p>
<p>„<i>Cumpărătorii români au o preferință puternică pentru mărcile germane precum BMW, Audi și Volkswagen, așa că nu este surprinzător faptul că majoritatea vehiculelor sunt importate din Germania. Multe mașini din Germania revin la dealeri după 3-5 ani de când au fost cumpărate de noi, creând un stoc mare de mașini relativ noi și bine întreținute, care sunt apoi vândute în țările din Europa de Est”</i>, explică Matas Buzelis, expert în piața auto din cadrul carVertical.</p>
<p>Adriana Marina, Director Comercial Mașini Rulate la Țiriac Auto, una dintre cele mai mari rețele de dealeri auto din România, confirmă că există o preferință clară în rândul cumpărătorilor români pentru mașinile second-hand de import: „<i>Motivele principale sunt legate de gradul mai mic de uzură având în vedere că vehiculele din țări precum Germania, Suedia sau Olanda tind să fie mai bine întreținute datorită infrastructurii rutiere mai bune și a efectuării reviziilor la timp. Mașinile din Olanda și Germania, în special, se remarcă adesea în ceea ce privește starea tehnică, istoricul complet de service și un kilometraj anual redus.”</i></p>
<h2>Mașinile importate nu sunt mereu varianta cea mai bună</h2>
<p>Mulți cumpărători de mașini second-hand din România preferă vehiculele de import, dar Buzelis avertizează că este riscant să vă grăbiți să achiziționați un vehicul fără a-i face o verificare adecvată. Un număr mare de vehicule importate au kilometrajul dat înapoi sau defecte ascunse. Mai mult, multe mașini avariate în urma unui accident sunt reparate folosind piese ieftine, neoriginale, ceea ce poate duce la probleme de fiabilitate mai târziu.</p>
<p>Potrivit studiului carVertical, mașinile importate din Polonia au avut cel mai des odometrul manipulat, 14,3% dintre vehiculele verificate prezentând discrepanțe. Urmează îndeaproape SUA (13,9%), Spania (10,5%), Italia (10,3%) și Danemarca (8,5%).</p>
<p><i>„Rămânem vigilenți în ceea ce privește potențialele riscuri cum ar fi daunele ascunse sau fraudele care implică modificarea odometrului</i>”, adaugă Adriana Marina de la Țiriac Auto. „<i>Am observat că astfel de probleme tind să fie mai frecvente când vine vorba despre importurile din anumite țări. De exemplu, Italia și Polonia tind să aibă o incidență mai mare de mașini cu kilometraje date înapoi. Pe de altă parte, Franța este cunoscută pentru vehiculele cu interioare excesiv de uzate, chiar și atunci când au un kilometraj relativ scăzut</i>", a adăugat ea.</p>
<p>Este dificil de descoperit locul în care a fost dat înapoi un odometru. Adesea, o mașină sosește din străinătate cu un anumit kilometraj, dar vânzătorii locali manipulează citirea contorului de parcurs pentru a-i umfla prețul de vânzare. Prin urmare, frauda se poate produce local și nu în țara din care este importată mașina.</p>
<p>„<i>Deoarece țările nu fac întotdeauna schimb de date despre istoricul vehiculelor, vânzătorii necinstiți au de câștigat. Este esențial ca furnizorii de date și companiile din domeniul auto și cel al asigurărilor să partajeze datele despre autovehicule pentru a crește transparența pe piață. În unele cazuri, cumpărătorii nici măcar nu își dau seama că mașina lor a fost importată. Acest lucru permite ascunderea unor probleme grave, cum ar fi accidente anterioare, kilometrajul real sau chiar înregistrările de furt</i>”, avertizează Buzelis.</p>
<p>Cumpărătorii sunt sfătuiți să verifice istoricul mașinilor și să confirme originea acestora, iar la final să le ducă la un service profesionist pentru a le evalua starea reală.</p>
<p>Merită luată în considerare și cumpărarea unui vehicul de la dealeri profesioniști. Uneori este mai bine să faceți asta decât să cumpărați de la persoane fizice deoarece aceste companii verifică vehiculele în prealabil și oferă adesea acces la istoricul de service, tranzacții securizate, asistență post-vânzare și posibilitatea de returnare. </p>
</main>
</article><center>]]></description>
      <pubDate>Sun, 20 Apr 2025 20:36:25 GMT</pubDate>
    </item>
    <item>
      <title>Ce șanse sunt să cumperi o mașină mai avariată decât ți se spune. Topul celor mai „curate” mărci premium</title>
      <link>https://adevarul.ro/stil-de-viata/auto/ce-sanse-sunt-sa-cumperi-o-masina-mai-avariata-2434182.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Majoritatea vânzătorilor de mașini second hand evită să furnizeze cumpărătorului posibilitatea de a verifica istoricul mașinii, astfel încât sunt șanse extrem de mari să cumperi o mașină mai avariată decât ți se spune, după ce i-au fost făcute reparații de mântuială și a fost puțin cosmetizată.</p>
<div class="container-image svelte-jd4qiv"><img alt="Mașină Lexus care rulează prin pădure" class="svelte-h45upf" height="750" loading="eager" src="https://cdn.adh.reperio.news/image-1/19c466de-0e40-431f-90b5-eb0af029f642/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Găsirea unei mașini din clasa premium fără defecte poate fi dificilă. Foto arhivă</div></div>
<p>Fiecare șofer care achiziționează o mașină rulată speră că aceasta nu va avea defecte ascunse sau un kilometraj dat înapoi. Cu toate acestea, vehiculele cu un istoric curat nu sunt tocmai ușor de găsit. Mai mult, atunci când cumpărați anumite mărci, vă asumați riscuri mai mari – mai ales dacă căutați un model accesibil din clasa premium.</p>
<p>Compania de date auto carVertical a realizat un studiu pentru a afla ce mărci de mașini din România au de obicei un istoric curat și care au înregistrări care le compromit valoarea.</p>
<h2>Modelele Lexus, Renault și Peugeot au șanse mai mari să aibă un istoric curat</h2>
<p>În studiul companiei, o mașină cu un istoric curat este considerată a fi un model care nu a fost niciodată avariat, nu a suferit modificări de kilometraj, nu a fost folosit pentru servicii de taxi, ride-sharing sau car-sharing și nu a fost declarat daună totală.</p>
<p>Dintre toate mărcile de vehicule verificate în România prin carVertical, se remarcă Lexus – 60,5% dintre mașinile acestui producător au avut un istoric curat, urmat de Renault (53,8%) și Peugeot (52,7%). Vehiculele Lexus, Renault și Peugeot tind să aibă un istoric curat, deoarece sunt deținute în principal de șoferi care acordă mai multă importanță întreținerii și longevității decât modificărilor pentru a obține o înaltă performanță sau condusului agresiv. În plus aceste mărci sunt rareori utilizate în scopuri comerciale cum ar fi pe post de taxi sau pentru ride-sharing, reducând probabilitatea de uzură excesivă, fraudare a kilometrajului sau un istoric stufos de accidente.</p>
<p>„<i>Vânzătorii necinstiți încearcă să ascundă înregistrările istorice ale unor vehicule pentru a-și spori artificial marjele de profit. Este o practică în special atunci când vând mașini care au fost grav avariate în trecut și care ar fi mai puțin atractive pe piața secundară, dacă s-ar știi adevărul. O mașină cu un istoric curat este mult mai ușor de vândut la un preț bun</i>”, explică Matas Buzelis, expert în domeniul comunicațiilor din cadrul carVertical Automotive.</p>
<h2>Găsirea unei mașini din clasa premium fără defecte poate fi dificilă</h2>
<p>Găsirea unei mașini cu un istoric curat necesită timp și efort, iar unele mărci sunt deosebit de riscant de cumpărat. Dintre toate vehiculele verificate de carVertical în România, modelele BMW au avut cele mai proaste rezultate – doar 8% au avut un istoric curat. Următoarele pe listă au fost Porsche (9,3%) și Volvo (27,4%).</p>
<p>În majoritatea țărilor incluse în studiu, mașinile premium au avut șanse semnificativ mai mici să aibă un istoric curat, ceea ce înseamnă că cei care apreciază aceste mărci ar trebui să fie deosebit de precauți atunci când cumpără un model la mâna a doua.</p>
<p>„<i>Mulți oameni visează să dețină o mașină de clasă premium, dar nu evaluează întotdeauna pe deplin riscurile pe care le implică cumpărarea unei astfel de mașini. Deoarece aceste vehicule sunt mai scumpe, vânzătorii necinstiți sunt mai predispuși să le falsifice kilometrajul sau să le ascundă defectele</i>,” spune Buzelis.</p>
<p>În încercarea de a cumpăra o mașină de clasă premium la cel mai mic preț posibil, cumpărătorii trec adesea cu vederea peste istoricul vehiculelor sau nu reușesc să verifice ce fel de daune ar fi putut suferi în trecut. Mai târziu, pe măsură ce încep să apară diferite probleme, noii proprietari se pot confrunta cu surprize neplăcute. Mai mult, costurile mari de reparație pot crește puternic costurile totale de proprietate.</p>
<p>Pentru a se asigura că își vor putea folosi mașina ani la rând fără a se confrunta cu probleme neașteptate, cumpărătorii ar trebui să verifice raportul istoric al vehiculului, să scoată mașina la un drive test și să o ducă să fie inspectată la un service autorizat. În caz contrar, entuziasmul de a cumpăra o mașină poate dispărea rapid din cauza defecțiunilor mecanice sau electrice persistente.</p>
</main>
</article><center>]]></description>
      <pubDate>Tue, 22 Apr 2025 00:30:25 GMT</pubDate>
    </item>
    <item>
      <title>La Mioveni s-a produs modelul Dacia cu numărul 8 milioane</title>
      <link>https://adevarul.ro/stil-de-viata/auto/la-mioveni-s-a-produs-modelul-dacia-cu-numarul-8-2439478.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Un model Bigster în echiparea Journey, de culoare Indigo Blue, a marcat joi, 24 aprilie 2025, atingerea jalonului de 8.000.000 de automobile Dacia produse la Uzina Vehicule Dacia din Mioveni.</p>
<div class="container-image svelte-jd4qiv"><img alt="Bigster Journey - modelul cu numărul 8 milioane din istoria Dacia Foto: Dacia" class="svelte-h45upf" height="750" loading="eager" src="https://cdn.adh.reperio.news/image-d/d4096bc4-6a3d-4960-bc43-bffcd94359f9/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Bigster Journey - modelul cu numărul 8 milioane din istoria Dacia Foto: Dacia</div></div>
<p>Leagăn istoric al mărcii Dacia, Uzina de la Mioveni a fost inaugurată în data de 20 august 1968, odată cu lansarea în fabricație a modelului Dacia 1100, sub licența Renault R8. </p>
<p>În primele trei decenii de existență ale uzinei, producția acesteia a fost dominată de familia de modele dezvoltată pe baza licenței Renault 12. Dacia 1300/1310 și derivatele sale (1310 Sport, 1320, 1325, Pick-Up), a fost fabricată între anii 1969 și 2006, în aproape 2,3 milioane de exemplare, din care 319.000 de vehicule utilitare.</p>
<p>O nouă generație de modele, proiectată integral în România, a fost lansată în 1995, sub numele Dacia Nova. Pe baza acesteia au fost dezvoltate ulterior modelele SupeRNova (în toamna anului 2000) și Solenza (în primăvara anului 2003).</p>
<p>Preluarea uzinei de la Mioveni de către Grupul Renault, în anul 1999, a deschis un nou capitol în istoria Dacia, care a devenit, odată cu lansarea modelului Logan, în anul 2004, un constructor cu vocație internațională.</p>
<p>De-a lungul celor 57 de ani care au trecut de la fabricarea primului autoturism Dacia, pe linia de asamblare a uzinei de la Mioveni s-au succedat șase familii de modele. </p>
<p>Recordul de producție îi aparține modelului Duster. Lansat în anul 2010 și ajuns deja la a treia generație, acesta numără peste 2,6 milioane de unități produse în 15 ani de existență.</p>
<div class="container-image svelte-jd4qiv"><img alt="Dacia Bigster Journey Foto: Dacia" class="svelte-h45upf" height="750" loading="lazy" src="https://cdn.adh.reperio.news/image-5/502de736-4062-49f5-8d8a-7903cfea9f80/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Dacia Bigster Journey Foto: Dacia</div></div>
<p>Cel mai recent model lansat în fabricație exclusiv la Uzina de la Mioveni este Dacia Bigster, primul SUV de segment C al mărcii. Înainte chiar de începutul livrărilor, Bigster acumulează deja peste 13.000 de comenzi la nivel european, din care peste 1.600 pe piața din România.</p>
<p>Dacia este prezentă în 44 de țări, de pe patru continente. Marea majoritate a vânzărilor se realizează în Europa occidentală, principalele pieţe fiind Franţa, Germania şi Italia.</p>
<h2>Date cheie Uzina Vehicule Dacia din Mioveni</h2>
<p>Anul inaugurării:                                            1968</p>
<p>Suprafață:                                                      355.000 mp</p>
<p>Cadență de fabricație:                                  1.357 vehicule/zi</p>
<p>Salariați (efective fabricație):                       6.850</p>
<p>Pondere personal feminin:                            48% - Top management</p>
<p>                                                                         27% - Fabricație                                    </p>
<p>Modele produse de-a lungul timpului:        Dacia 1100, Dacia 1300/1310 (și derivate),                                                                                                 Dacia Estafette, Dacia Nova/SupeRNova, Dacia                                                                                         Solenza,Dacia Logan (și derivate), Dacia                                                                                                     Sandero/Sandero Stepway, Dacia Duster, Dacia                                                                                        Jogger, Dacia Bigster</p>
<p>Pondere export:                                             90%</p>
</main>
</article><center>]]></description>
      <pubDate>Tue, 29 Apr 2025 07:41:40 GMT</pubDate>
    </item>
    <item>
      <title>Nissan va reduce producția în Japonia a celui mai bine vândut model din Statele Unite din cauza tarifelor lui Trump</title>
      <link>https://adevarul.ro/stil-de-viata/auto/nissan-va-reduce-productia-in-japonia-a-celui-mai-2436531.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Nissan ar putea reduce producția japoneză a celui mai bine vândut model în Statele Unite din cauza tarifelor vamale. Decizia lui Donald Trump de a impune o taxă de 25% pe mașinile construite în străinătate a dat peste cap lanțul global de aprovizionare.</p>
<div class="container-image svelte-jd4qiv"><img alt="Nissan reduce producția celui mai bine vândut model din SUA Foto: Arhivă" class="svelte-h45upf" height="750" loading="eager" src="https://cdn.adh.reperio.news/image-8/8cc29e23-fc42-484a-bd6b-c4318a5f60a7/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Nissan reduce producția celui mai bine vândut model din SUA Foto: Arhivă</div></div>
<p>Nissan va reduce, în perioada mai-iulie,  producția în Japonia a SUV-ului Rogue, a declarat o
persoană familiarizată cu situația pentru Reuters. Nissan, al treilea cel mai mare
constructor auto din Japonia, este mai expus decât unii dintre rivalii săi.
Statele Unite reprezintă principala sa piață, cu peste un sfert dintre
vehiculele vândute anul trecut, multe dintre acestea fiind fabricate în Japonia
sau Mexic.</p>
<p> Compania intenționează să reducă producția modelului Rogue cu 13.000 de
vehicule la uzina sa din Kyushu, în sud-vestul Japoniei, conform unei surse
Reuters. Reducerea planificată este echivalentă cu mai mult de o cincime din cele 62.000
de unități Rogue vândute în SUA în primul trimestru al acestui an. </p>
<p>Muncitorii
de la uzina din Kyushu, cea mai mare a companiei Nissan, vor lucra mai puține
ore din mai până în iulie, iar producția va fi chiar oprită în unele zile, potrivit sursei citate. Totuși, fabrica va continua să opereze în două schimburi pe
zi. Constructorul auto va reevalua situația producției la o dată ulterioară, în
funcție de perspectivele privind tarifele, a spus aceeași sursă. </p>
<p>Trump a
declarat luni, 14 aprilie, că ia în considerare modificarea tarifului auto, deoarece
constructorii auto „au nevoie de puțin timp”. Nissan a transmis într-un comunicat că își
revizuiește operațiunile de producție și lanțul de aprovizionare pentru a
identifica cele mai eficiente și sustenabile soluții. Compania a subliniat că
este hotărâtă să se adapteze la schimbările din piață, punând accent pe forța
de muncă și capacitățile de producție. </p>
<p>„<i>Abordarea noastră va fi una atentă și
deliberată, pe măsură ce navigăm printre efectele imediate și pe termen lung</i>”,
se arată în comunicat. </p>
<p>Modelul Rogue a fost cel mai bine vândut model al Nissan
în SUA anul trecut, cu aproape 246.000 de unități, reprezentând mai mult de un
sfert din vânzările totale ale companiei pe piața americană. Nissan produce, de
asemenea, modelul Rogue și la uzina sa din Smyrna, Tennessee.</p>
<h2>Constructorii auto, afectați de noile tarife impuse de Trump</h2>
<p>Și
alți constructori auto se străduiesc să facă față tarifelor, despre care Trump
a spus că vor stimula producția și locurile de muncă din SUA. Compania-mamă a
Chrysler, Stellantis, a anunțat că oprește producția la o uzină din Mexic și
una din Canada, afectând cinci unități conectate din SUA și trimițând temporar
în șomaj tehnic 900 de muncitori americani. </p>
<p>De asemenea, Honda intenționează să producă
următoarea generație a modelului Civic hybrid în statul american Indiana, în
loc de Mexic, pentru a evita posibilele tarife, potrivit sursei citate.</p>
<p>Totuși, chiar
și înainte de impunerea tarifelor, Nissan plănuia să reducă capacitatea globală
de producție cu 20%, ca parte a unui plan de redresare. Noul director general,
Ivan Espinosa, este sub presiune pentru a readuce compania pe drumul cel bun,
mai ales în SUA, unde performanța a fost afectată de o gamă îmbătrânită de
modele și lipsa variantelor hibride.</p>
</main>
</article><center>]]></description>
      <pubDate>Tue, 15 Apr 2025 17:18:58 GMT</pubDate>
    </item>
    <item>
      <title>Anvelopele – Cât de importante sunt?</title>
      <link>https://adevarul.ro/stil-de-viata/auto/anvelopele-cat-de-importante-sunt-2437907.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Când vine vorba de siguranța și
performanța unei mașini, majoritatea șoferilor se gândesc mai întâi la frâne,
motor sau sistemele electronice de asistență. Dar adevărul este că una dintre
cele mai importante componente ale oricărui autoturism este și cea mai
ignorată: anvelopele.</p>
<div class="container-image svelte-jd4qiv"><img alt="1744784919 uqw1 jpg" class="svelte-h45upf" height="750" loading="eager" src="https://cdn.adh.reperio.news/image-9/974bd74c-dedb-4a72-8bd2-912f35a4f134/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>Poate părea banal, dar anvelopele sunt
singurul punct de contact între mașină și drum. Ele preiau comenzile transmise
de la volan, direcție și frânare, și le transformă în acțiuni reale, direct pe
carosabil. Fie că e vorba de o frânare bruscă în oraș sau o curbă periculoasă
pe un drum de munte, anvelopele fac diferența dintre un drum sigur și unul
riscant.</p>
<p>De ce sunt anvelopele atât de importante?
Ce se întâmplă când nu le alegem corect sau le neglijăm întreținerea? Și cum
pot influența ele consumul de combustibil sau durata de viață a altor piese
auto?</p>
<h2>Rolul esențial al anvelopelor în
siguranța rutieră</h2>
<p>Poate părea un detaliu minor, dar anvelopele
sunt singurele componente ale unei mașini care ating efectiv drumul. Oricât de
performant ar fi sistemul de frânare sau cât de avansate ar fi sistemele
electronice de siguranță, toată puterea și controlul se transmit prin cele
patru pete de contact ale anvelopelor, fiecare de dimensiunea unei palme.</p>
<h3>Distanța de frânare – unde
contează cel mai mult</h3>
<p>Anvelopele de calitate, în stare bună, pot
scurta considerabil distanța de frânare – mai ales pe carosabil umed sau
alunecos. De exemplu, o anvelopă uzată, folosită într-o zi ploioasă, poate
adăuga metri în plus la distanța de oprire. Iar în situații de urgență, fiecare
metru contează.</p>
<h3>Stabilitatea în viraje și
manevrabilitatea</h3>
<p>Pe drumuri virajate sau în condiții de trafic
intens, anvelopele asigură stabilitatea mașinii. O anvelopă de calitate oferă
aderență superioară, răspunde precis la comenzile volanului și menține
vehiculul sub control, chiar și la viteze mai mari sau în condiții dificile.</p>
<h3>Un detaliu adesea ignorat:
presiunea corectă</h3>
<p>Chiar și cele mai bune anvelope
își pierd eficiența dacă nu sunt umflate corect. Presiunea incorectă duce la
pierderea aderenței, uzură neuniformă, risc crescut de explozie și un
comportament imprevizibil al mașinii.</p>
<h2>Tipuri de anvelope și când se
folosesc</h2>
<p>Mulți șoferi aleg anvelopele după preț sau
aspect, fără să țină cont de condițiile reale de utilizare și sezonul în care
circulă cu mașina. Dar alegerea greșită poate compromite grav siguranța,
performanța și confortul la volan.</p>
<p>Iată care sunt principalele tipuri de anvelope
și când ar trebui folosite:</p>
<h3>Anvelope de vară</h3>
<p>Când se folosesc: Din primăvară până în
toamnă, la temperaturi de peste 7°C</p>
<p>Caracteristici:</p>
<p>●      
Fabricate dintr-un compus de
cauciuc mai dur, care oferă aderență optimă pe asfalt uscat și umed.</p>
<p>●      
Design al benzii de rulare
optimizat pentru stabilitate, frânare eficientă și rezistență redusă la rulare
(deci și consum mai mic).</p>
<p>Atenție: La temperaturi sub 7°C, cauciucul se
întărește și pierde aderență, chiar dacă drumul e uscat.</p>
<h3>Anvelope de iarnă</h3>
<p>Când se folosesc: Din toamnă târziu până la
începutul primăverii, la temperaturi sub 7°C</p>
<p>Caracteristici:</p>
<p>●      
Compoziție moale, care rămâne
flexibilă la frig, pentru aderență bună.</p>
<p>●      
Dotate cu lamele și caneluri
adânci care îmbunătățesc tracțiunea pe zăpadă, gheață și noroi.</p>
<p>Legal: În România, folosirea anvelopelor de
iarnă este obligatorie atunci când circuli pe drumuri acoperite cu zăpadă,
gheață sau polei, indiferent de dată.</p>
<h3>Anvelope all-season </h3>
<p>Când se folosesc: Tot timpul anului, mai ales
în zone cu ierni blânde și veri moderate</p>
<p>Caracteristici:</p>
<p>●      
Compromis între anvelopele de vară
și cele de iarnă.</p>
<p>●      
Pot avea marcaje M+S și fulgul de
zăpadă, ceea ce le face legale iarna.</p>
<p>●      
Design adaptat pentru a oferi o
performanță „acceptabilă” în toate sezoanele.</p>
<p>Avantaje: Economisești bani și timp (nu mai
schimbi anvelopele sezonier)</p>
<p>Dezavantaje: Performanță mai slabă comparativ
cu anvelopele dedicate, în special în condiții extreme (caniculă sau zăpadă
abundentă)</p>
<h2>Concluzie</h2>
<p>Anvelopele reprezintă un element esențial
pentru siguranța și performanța oricărui autoturism. Calitatea, tipul și starea
lor pot influența decisiv modul în care o mașină răspunde în situații critice,
atât pe carosabil uscat, cât și în condiții dificile de drum.</p>
<p>Într-o piață auto tot mai variată, alegerea
anvelopelor potrivite trebuie să se bazeze pe criterii clare, nu pe
compromisuri. Tocmai de aceea, marvinauto.ro oferă soluții complete pentru
șoferii care înțeleg importanța anvelopelor de calitate — fie că este vorba
despre anvelope de vară, de iarnă sau all-season.</p>
<p>Pentru un condus sigur și eficient, alegerea
anvelopelor potrivite nu este opțională — este o investiție în protecția
fiecărui drum parcurs.</p>
</main>
</article><center>]]></description>
      <pubDate>Tue, 22 Apr 2025 08:06:52 GMT</pubDate>
    </item>
  </channel>
</rss>
