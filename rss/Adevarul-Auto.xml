<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nori plumburii pe cerul pieței auto din România</title>
      <link>https://adevarul.ro/stil-de-viata/auto/nori-plumburii-pe-cerul-pietei-auto-din-romania-2448985.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Lipsă de predictibilitate, inconsecvență, amânări peste amânări privind cadrul legislativ, promisiuni. O parte din decorul în care își desfășoară activitatea ceea ce numim piață auto în România.</p>
<div class="container-image svelte-jd4qiv"><img alt="image" class="svelte-h45upf" height="750" loading="eager" src="https://cdn.adh.reperio.news/image-0/0b4d94bd-0728-4cba-b3de-1357fba8dd92/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>Conform ultimului raport DGCPI privind înmatriculările de automobile noi, în luna mai s-a înregistrat o scădere a acestora cu 32,7% comparativ cu aceeași lună a anului 2024. Au fost înmatriculate 10.521 automobile noi.</p>
<p>Tot în mai 2025 au fost înscrise în circulație 33.043 mașini rulate, o creștere cu 34,2% față de aceeași lună a anului trecut. </p>
<p>De la începutul anului, au fost înmatriculate 53.745 modele noi, în scădere cu 12,1% comparativ cu aceeași perioadă a anului trecut. În același timp, piața modelelor rulate a însumat 163.983 unități, în creștere cu 30,1%. </p>
<h2>În acest moment, la un model nou înmatriculat se înscriu în circulație alte trei rulate</h2>
<p>Anul 2024 s-a finalizat cu un număr total de 151.107 automobile noi înmatriculate, o creștere de 4,5%. </p>
<p>O cauză a actualei situații o reprezintă mult promisul program Rabla 2025. Considerat a fi unul din cele mai de succes programe derulate de autoritățile romane, programul Rabla pentru autovehicule a dovedit in cei peste 20 de ani de la lansare o eficienta extrem de ridicata, fiind scoase de pe piață peste 1.000.000 de autovehicule vechi, prin intermediul programului totodată fiind înmatriculate peste 650.000 de automobile noi.</p>
<p>În mod interesant, fondurile destinate instituțiilor publice și UAT-urilor pentru electrice și PHEV, prin programul Rabla 2025, s-au epuizat în 2 minute și 39 de secunde. </p>
<h2>Continuarea programului pare a fi sub semnul întrebării pentru persoane fizice</h2>
<p>Și Asociatia Constructorilor de Automobile din Romania – ACAROM se declară profund îngrijorată cu privire la posibilitatea suspendării parțiale sau totale a programului RABLA ediția 2025.
Eficiența programului este dată nu numai de numărul de rable scoase din uz/casate, dar mai ales de componenta economică a acestuia.
Cunoscut fiind faptul că vânzările de autovehicule noi sunt fiscalizate în proporție de 100%, raportul între sumele alocate și sumele colectate ca urmare a achiziției de vehicule noi prin Rabla este de 1 la 1.5 (adică pentru 1 leu alocat se colectează 1.5 lei) , si aici ne referim doar la TVA.
Daca includem și sumele adiacente colectate la bugetul statului din: impozit pe salarii, impozit pe profit, CAS și CASS, accize combustibili, etc, raportul beneficiu/cost al programului RABLA pentru vehicule depășește 1 la 2 (pentru un leu cheltuit, statul câștiga 2 lei).
Programul Rabla 2025 pentru autovehicule aduce venituri la bugetul de stat, nefiind nicidecum o cheltuiala nejustificata.</p>
<p>Totodată, derularea programului Rabla a dus la scăderea emisiilor poluante ale autovehiculelor existente în parcul auto, la creșterea siguranței rutiere dar și la atingerea unor obiective de mediu obligatorii.
Fondurile alocate ediția 2025 a programului Rabla sunt provenite din certificate verzi, nereprezentând o componenta directă a bugetului național.</p>
<p>Întârzierea (deja este cea mai întârziată editie) sau anularea lansării programului Rabla 2025 pentru vehicule va duce implicit la: întârzierea sau anularea colectării la bugetul de stat a unor venituri considerabile, efectul financiar negativ cauzat de cumularea comenzilor în așteptare, costurile suplimentare pentru clienți în achiziție din cauza evoluției cursului de schimb si  creșterea costurilor de finanțare, și mai ales pune în pericol mii de locuri de muncă din sectorul auto.</p>
</main>
</article><center>]]></description>
      <pubDate>Fri, 06 Jun 2025 17:23:22 GMT</pubDate>
    </item>
    <item>
      <title>Producătorii auto, afectați grav de restricţiile Chinei aplicate exporturilor de magneţi din pământuri rare</title>
      <link>https://adevarul.ro/stil-de-viata/auto/producatorii-auto-afectati-grav-de-restrictiile-2447531.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Producătorii de vehicule trag un semnal de alarmă privind un potenţial deficit de magneţi din pământuri rare din China, care ar putea forţa oprirea activităţii uzinelor auto în câteva săptămâni.</p>
<div class="container-image svelte-jd4qiv"><img alt="Fabrică auto Foto: Shutterstock" class="svelte-h45upf" height="750" loading="eager" src="https://cdn.adh.reperio.news/image-c/c866e6b7-b6f9-4508-962d-28cac4180c55/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Fabrică auto Foto: Shutterstock</div></div>
<p>Într-o scrisoare trimisă pe 9 mai oficialilor administraţiei
Trump, şeful asociaţiei comerciale care reprezintă General Motors, Toyota,
Volkswagen, Hyundai şi alţi producători majori de automobile a atras atenţia
asupra impactului acestor restricţii.</p>
<p>„<i>Fără un acces fiabil la aceste elemente şi magneţi,
furnizorii auto nu vor putea produce componente esenţiale precum cutii de
viteze automate, corpuri de acceleraţie, alternatoare, diverse motoare,
senzori, centuri de siguranţă, difuzoare, lumini, motoare, direcţie asistată şi
camere video</i>”, au scris reprezentanţii Alianţei pentru Inovaţie Auto către
administraţia Trump, relatează Reuters, citat de News.ro.</p>
<p>Scrisoarea, semnată şi de MEMA – Asociaţia Producătorilor de
Echipamente pentru Vehicule, subliniază că lipsa acestor componente va duce
inevitabil la perturbarea producţiei auto din SUA.</p>
<p>„<i>În cazurile grave, aceasta ar putea include reducerea
volumelor de producţie sau chiar oprirea completă a liniilor de asamblare</i>”,
avertizează organizaţiile.</p>
<p>Iar situația nu a fost rezolvată. CEO-ul Alianţei, John Bozzella a menţionat vineri, 30 mai, că problema a fost abordată în discuţiile purtate la Geneva între secretarul Trezoreriei, Scott Bessent, şi reprezentantul comercial Jamieson Greer cu omologii chinezi. Ulterior,  Greer a declarat vineri, pentru CNBC, că Beijingul a fost de
acord să ridice restricţiile aplicate exporturilor de magneţi din pământuri
rare pentru companiile americane, dar „<i>nu a acţionat suficient de repede pentru
a facilita accesul industriilor americane</i>”.</p>
<p>„<i>Nu am văzut fluxul acelor minerale critice aşa cum ar fi
trebuit</i>”, a spus el.</p>
<p>China, care deţine peste 90% din capacitatea globală de
procesare a magneţilor necesari în industria auto, aeronautică şi a
electrocasnicelor, a impus în aprilie restricţii ce obligă exportatorii să
obţină licenţe speciale de la Beijing. Exporturile chineze de magneţi din
pământuri rare s-au înjumătăţit în aprilie, pe fondul unui proces de aplicare
complex, care poate necesita sute de pagini de documente.</p>
<h2>Trump acuză China că a încălcat acordul de relaxare temporară a tarifelor</h2>
<p>Preşedintele Donald Trump a acuzat vineri China, printr-o
postare pe Truth Social, că a încălcat termenii unui acord recent de relaxare
temporară a tarifelor şi altor restricţii comerciale. Ambasada Chinei la
Washington a replicat că SUA abuzează de controalele la export în sectorul
semiconductorilor.</p>
<p>Un oficial american a precizat pentru Reuters că la
discuţiile de la Geneva s-au discutat doar tarifele şi contramăsurile Chinei,
nu şi controalele la export ale SUA. Oficialul şi-a exprimat frustrarea faţă de
ritmul lent al Beijingului în acordarea licenţelor pentru exporturile de
pământuri rare, avertizând că, dacă producătorii auto vor fi forţaţi să
oprească producţia, SUA ar putea lua măsuri de retorsiune.</p>
<p>Deşi câteva licenţe au fost deja emise, inclusiv pentru unii
furnizori ai Volkswagen, producătorii auto indieni spun că nu au primit niciuna
şi vor trebui să oprească producţia la începutul lunii iunie.</p>
<p>Bosch, furnizor german de piese auto, a confirmat că
procedurile de obţinere a licenţelor sunt „complexe şi consumatoare de timp”,
din cauza cerinţelor birocratice şi a documentaţiei extinse.</p>
</main>
</article><center>]]></description>
      <pubDate>Sun, 01 Jun 2025 06:51:56 GMT</pubDate>
    </item>
    <item>
      <title>Dacia Bigster impresionează presa britanică: „O ofertă simplă, dar consistentă. Șuncă, ou și cartofi prăjiți”</title>
      <link>https://adevarul.ro/stil-de-viata/auto/dacia-bigster-impresioneaza-presa-britanica-o-2448420.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Lansată oficial în octombrie 2024 la Salonul Auto de la Paris, Dacia Bigster a intrat în atenția presei internaționale, iar jurnaliștii britanici i-au dedicat o recenzie elogioasă, în care au descris mașina ca pe<i> „o alegere pragmatică într-o piață obsedată de tehnologii scumpe”. </i></p>
<div class="container-image svelte-jd4qiv"><img alt="Dacia Bigster are un interior modern. FOTO: arhivă" class="svelte-h45upf" height="750" loading="eager" src="https://cdn.adh.reperio.news/image-6/6afa375a-c8a6-492b-9302-c65a9bb4982e/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Dacia Bigster are un interior modern. FOTO: arhivă</div></div>
<p><i>„Faceți cunoștință cu noul Dacia Bigster, un nume interesant pentru o ofertă simplă, de tipul bacon-cartofi prăjiți-ochiuri, dar consistentă, într-una dintre cele mai populare clase de mașini din Europa: SUV-ul de familie, cu peste trei milioane de unități vândute anual, reprezentând peste 23% din totalul vânzărilor de mașini noi”, </i>notează jurnaliștii britanici de la The Telegraph.</p>
<p>Bigster vine cu un design exterior solid, dar surprinde și prin interiorul modern: ecran dublu pe bord, comenzi pentru scaune și volan încălzite, spații de depozitare ingenioase și chiar o opțiune de camping cu pat dublu și bare de plafon multifuncționale.</p>
<p>Jurnaliștii The Telegraph notează că Bigster oferă o experiență de condus <i>„complet normală”</i> – ideală pentru drumurile zilnice, vacanțe în familie sau naveta de zi cu zi. Comportamentul rutier este echilibrat, suspensiile confortabile, iar frânarea sigură, chiar dacă direcția nu este dintre cele mai sportive.</p>
<h2>Un SUV gândit pentru familii, apreciat de jurnaliștii britanici</h2>
<p>Dacia a consultat sute de clienți germani, una dintre cele mai exigente piețe auto europene, pentru a înțelege ce caută într-un SUV de familie. </p>
<p><i>„Scaune încălzite?» Sigur. Altfel, oamenii pur și simplu pleacă. Aceste lucruri sunt «esențialitatea” segmentului C. Nu vizăm segmentul premium, ci am analizat pur și simplu ce își doresc cele trei milioane de oameni care cumpără anual astfel de mașini și nu sunt dispuși să facă compromisuri”, </i>a explicat Denis Le Vot, directorul executiv al Dacia.</p>
<p><i>„Este pur și simplu mai bun din toate punctele de vedere decât generațiile anterioare. Dacia a ridicat ștacheta”, </i>concluzionează The Telegraph.</p>
<p>Și jurnaliștii de la revista franceză L’argus, una dintre cele mai importante publicații auto din Europa, au testat pe o distanță de 2.000 de kilometri noul model Dacia Bigster și au oferit o recenzie pozitivă.</p>
</main>
</article><center>]]></description>
      <pubDate>Wed, 04 Jun 2025 16:47:31 GMT</pubDate>
    </item>
    <item>
      <title>Ce spun francezii despre noul model Dacia Bigster: „Confortabil, foarte sobru, bine echipat, foarte plăcut pentru familii”</title>
      <link>https://adevarul.ro/stil-de-viata/auto/ce-spun-francezii-despre-noul-model-dacia-bigster-2447035.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Jurnaliștii de la revista
franceză L’argus, una dintre cele mai importante publicații auto
din Europa, înființată în 1927, au testat pe o distanță de
2.000 de kilometri noul model Dacia Bigster, publicând în această
săptămână o amplă analiză în care au punctat plusurile și
minusurile mașinii.</p>
<div class="container-image svelte-jd4qiv"><img alt="Bigster i-a impresionat pe francezi FOTO arhiva Adevărul" class="svelte-h45upf" height="750" loading="eager" src="https://cdn.adh.reperio.news/image-1/132b8195-4286-4d2b-948d-4b5bf7564e3c/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Bigster i-a impresionat pe francezi FOTO arhiva Adevărul</div></div>
<p>Jurnaliștii franezi
au testat timp de mai multe zile un Bigster Journey Hybrid 155
vândut în Hexagon la prețul de 31.700
euro. Suma este considerabilă pentru o
marcă care a mizat mult timp pe prețuri accesibile, dar este
justificată de complexitatea tehnologică a sistemului E-Tech al
grupului Renault, a cărui ultimă generație este inaugurată de
Bigster. Acesta combină un motor cu patru cilindri de 1,8 litri cu
ciclu Atkinson și injecție directă, două motoare electrice
alimentate de o baterie de 1,4 kWh. 
</p>
<p><i>„Modelul
Bigster este comercializat din această
primăvară și scoate în evidență argumentul preferat al mărcii:
un raport preț/performanță aproape imbatabil, întrucât
concurența pornește de la minimum 10.000 de euro
mai sus. Datorită greutății sale reduse, Dacia Bigster se
dovedește relativ agil. Desigur, un vehicul cu o lungime de 4,57
metri nu este ideal pentru a face față
aglomerației din centrele urbane sau pentru a parca într-un spațiu
foarte mic. Cu toate acestea, motorul hibrid oferă o conducere
relaxantă în oraș datorită fazelor electrice lungi și
silențioase, posibile datorită bateriei destul de generoase pentru
această categorie”</i>, spun jurnaliștii de la 
L’argus.</p>
<p>Aceștia subliniază
că spațiul din spate la Bigster este
generos, cu excepția pasagerului din mijloc, care va fi puțin
înghesuit. </p>
<p>În ceea ce privește înălțimea plafonului și spațiul
pentru genunchi, Bigster domină concurența.</p>
<p><i>„Dacă
pasagerii sunt răsfățați, habitaclul noului Bigster rezervă și
șoferului o primire călduroasă. De acord, tabloul de bord este
realizat în întregime din plastic dur, dar acest lucru nu este
deloc deranjant având în vedere prețul cerut, cu atât mai mult cu
cât designul este destul de flatant și asamblările sunt de
calitate. În plus, gama superioară revendicată de această
versiune Journey se traduce prin echipamente moderne, însă
ușor de utilizat. Bigster oferă o ergonomie impecabilă, ceea ce nu
este întotdeauna cazul la concurență”</i>, adaugă
ziariștii francezi.</p>
<p>Pe parcursul
testelor, jurnaliștii din Hexagon au fost impresionați și de
consumul modelului Dacia: 5 l/100 km – urban și 5,2 l/100 km –
pe șosea și extraurban. </p>
<p><i>„Bigster
este, în ansamblu, un model bine conceput. Acest SUV are argumente
convingătoare pentru a revoluționa o categorie ce până acum era
apanajul mărcilor generaliste și premium. Desigur, există câteva
concesii de făcut în ceea ce privește insonorizarea
și plasticul dur, însă acestea vor părea
nesemnificative pentru majoritatea clienților, odată ce vor fi puse
în perspectivă performanțele și, mai ales, diferența de preț
față de concurență. Confortabil, foarte sobru, bine echipat,
dotat cu o ergonomie impecabilă și foarte plăcut
pentru familii, Bigster ar trebui să repete succesul
înregistrat de fratele său mai mic, Duster, dar de data aceasta în
segmentul superior”</i>, concluzionează autorii
articolului.</p>
</main>
</article><center>]]></description>
      <pubDate>Fri, 30 May 2025 02:03:25 GMT</pubDate>
    </item>
    <item>
      <title>Cinci lucruri pe care nu ar trebui să le ții niciodată în mașină vara. Te poți trezi cu autoturismul în flăcări</title>
      <link>https://adevarul.ro/stil-de-viata/auto/cinci-lucruri-pe-care-nu-ar-trebui-sa-le-tii-2449367.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Temperatura din interiorul mașinii este foarte ridicată pe timpul verii, ceea ce face ca unele produse să devină foarte periculoase dacă le păstrezi în interiorul autovehiculului.</p>
<div class="container-image svelte-jd4qiv"><img alt="Produse pe care nu trebuie să le ții niciodată în mașină Foto: Shutterstock " class="svelte-h45upf" height="750" loading="eager" src="https://cdn.adh.reperio.news/image-2/2de24d54-9149-43b3-ac69-f03a5f8e4f7b/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Produse pe care nu trebuie să le ții niciodată în mașină Foto: Shutterstock </div></div>
<p>Contul de Instagram „Auto-Clara”, cu peste 3,3 milioane de urmăritori, care este specializat pe probleme auto, oferă mai multe informații despre produsele care pot cauza probleme grave dacă sunt ținute în mod necorespunzător sau uitate în mașină pe timpul verii.</p>
<p>Iar cele mai periculoase sunt brichetele. „<i>În timpul verii, temperatura din interiorul mașinii poate ajunge până la 70 grade Celsius, iar brichetele pot exploda în aceste condiții. Păstrați-le în afara mașinii</i>”, precizează Clara.</p>
<p>Parfumurile și sticlele cu spray sunt, de asemenea, foarte periculoase. Acestea conțin lichide inflamabile, iar temperaturile ridicate din mașină le pot face să ia foc. De aceea e bine să nu riscați.</p>
<p>Și ochelarii de vedere pot fi periculoși dacă sunt uitați pe bordul autovehiculului. „<i>Mulți oameni își lasă
ochelarii pe bord. O mare greșeală. Lumina soarelui care trece prin lentile
poate crea un punct fierbinte concentrat, ca o lupă, care poate declanșa un
incendiu</i>”, mai precizează aceasta.</p>
<div class="_hydratable" data-component="EditorEmbedViewDefault" data-context="%7B%22parentBlockColumnCount%22%3A%7B%22value%22%3A0%2C%22type%22%3A%22store%2Freadable%22%7D%2C%22parentBlockBackgroundColor%22%3A%7B%22type%22%3A%22store%2Freadable%22%7D%7D" data-props="%7B%22data%22%3A%7B%22service%22%3A%22instagram%22%2C%22width%22%3A390%2C%22height%22%3A400%2C%22embed%22%3A%22https%3A%2F%2Finstagram.com%2Freel%2FDKqbMN9R1up%2Fembed%22%2C%22html%22%3A%22%3Cdiv%20class%3D%5C%22raw-block%5C%22%3E%3C%2Fdiv%3E%22%7D%2C%22id%22%3A%22j73OP7a2Xz%22%2C%22type%22%3A%22embed%22%2C%22lines%22%3A10%2C%22linesAbove%22%3A42%2C%22index%22%3A6%2C%22paragraphsAbove%22%3A5%2C%22percentage%22%3A0.7368421052631579%2C%22linesBellow%22%3A15%7D"><div class="container-embed svelte-1bb21e6"><iframe allowfullscreen="" class="embed-instagram svelte-1bb21e6" height="400" loading="lazy" src="https://instagram.com/reel/DKqbMN9R1up/embed" style="--aspectRatio: 0.975" title="embed media" width="390"></iframe></div></div>
<p>Și bateria externă poate cauza probleme. Temperatura
din interiorul mașinii este prea ridicată pe timpul verii, ceea ce va duce la umflarea bateriei, iar în unele cazuri grave, ea chiar poate exploda.</p>
<p>Ultimul produs, deși este unul banal, poate fi periculos pe tot parcursul anului dacă este ținut în mod necorespunzător în mașină.</p>
<p>„<i>Sticle de apă din plastic. Dacă le lași libere în mașină, ele se pot rostogoli sub picioarele tale când lovești o denivelare. Imaginează-ți că încerci să frânezi, dar nu poți să faci acest lucru pentru că sticla îți blochează frâna. Sunt foarte periculoase</i>”, mai adaugă Clara.</p>
<p><br/></p>
</main>
</article><center>]]></description>
      <pubDate>Mon, 09 Jun 2025 11:19:07 GMT</pubDate>
    </item>
  </channel>
</rss>
