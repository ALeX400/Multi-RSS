<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un gigant auto recheamă de urgență aproape 260.000 de mașini după ce a fost descoperită o defecțiune periculoasă</title>
      <link>https://adevarul.ro/stil-de-viata/auto/un-producator-auto-recheama-de-urgenta-aproape-2451742.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Un gigant auto japonez recheamă de urgență în service câteva sute de mii de mașini din Statele Unite, după ce a descoperit o defecțiune gravă, la unele dintre cele mai bine vândute modele.</p>
<div class="container-image svelte-jd4qiv"><img alt="Maşini rechemate în service din cauza unor probleme grave Foto: Honda" class="svelte-h45upf" height="501" loading="eager" src="https://cdn.adh.reperio.news/image-7/7a3b7dae-6e00-4d6e-a589-c880776edf79/index.jpeg?p=a%3D1%26co%3D1.05%26w%3D700%26h%3D501%26r%3Dcontain%26f%3Dwebp" width="1400"/>
<div class="caption">Maşini rechemate în service din cauza unor probleme grave Foto: Honda</div></div>
<p>Honda, a patra cea mai vândută marcă auto din America, susține
că 259.033 de SUV-uri și sedanuri trebuie să revină la dealerii lor din cauza
unui defect al pedalei de frână care ar putea îngreuna oprirea. Conform producătorului, o piesă amplasată greșit pe brațul pedalei de
frână poate determina deplasarea acesteia din poziție, crescând riscul de
accident sau de rănire, relatează Daily Mail. </p>
<p>Rechemate sunt anumite modele Acura TLX 2021-2025,
Acura MDX 2023-2025 și Honda Pilot 2023-2025, conform National Highway Traffic
Safety Administration. </p>
<p>Honda Pilot, al doilea cel mai bine vândut SUV al companiei, este cel
mai afectat model, fiind chemate în service 184.253 de vehicule. Totuși,
Honda estimează că doar 1% dintre mașinile rechemate prezintă, de fapt, defectul.
</p>
<p>Dealerii au fost înștiințați în legătură cu acest aspect pe 13 iunie.
Scrisorile de informare a proprietarilor sunt așteptate să ajungă la oficiile
poștale naționale pe 28 iulie. Clienții cu vehicule afectate vor trebui să
viziteze un dealer, unde tehnicienii vor inspecta pedala de frână și vor
instala piese de schimb, dacă este necesar. </p>
<p>În 2024, Honda a emis nouă
rechemări în service, inclusiv o reparație radicală a sistemului de siguranță
în octombrie, care a afectat 1,7 milioane de vehicule.

</p>
<p>Rechemarea a afectat unele dintre cele mai bine vândute
modele Honda – inclusiv CR-V și anumite modele Civic. Unele dintre vehicule
aveau o problemă la direcție care făcea mai dificilă virarea. În total, peste
de 2,7 milioane de autovehicule Honda au fost rechemate în 2024.</p>
<p>Iar Honda nu este singurul producător auto care se confruntă cu o listă de rechemări în acest an. Până în prezent, Ford se află în fruntea listei producătorilor de automobile rechemate, cu 76 de rapoarte de siguranță postate în acest an, potrivit sursei citate.</p>
</main>
</article><center>]]></description>
      <pubDate>Wed, 18 Jun 2025 18:35:58 GMT</pubDate>
    </item>
    <item>
      <title>Nori plumburii pe cerul pieței auto din România</title>
      <link>https://adevarul.ro/stil-de-viata/auto/nori-plumburii-pe-cerul-pietei-auto-din-romania-2448985.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Lipsă de predictibilitate, inconsecvență, amânări peste amânări privind cadrul legislativ, promisiuni. O parte din decorul în care își desfășoară activitatea ceea ce numim piață auto în România.</p>
<div class="container-image svelte-jd4qiv"><img alt="image" class="svelte-h45upf" height="750" loading="eager" src="https://cdn.adh.reperio.news/image-0/0b4d94bd-0728-4cba-b3de-1357fba8dd92/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
</div>
<p>Conform ultimului raport DGCPI privind înmatriculările de automobile noi, în luna mai s-a înregistrat o scădere a acestora cu 32,7% comparativ cu aceeași lună a anului 2024. Au fost înmatriculate 10.521 automobile noi.</p>
<p>Tot în mai 2025 au fost înscrise în circulație 33.043 mașini rulate, o creștere cu 34,2% față de aceeași lună a anului trecut. </p>
<p>De la începutul anului, au fost înmatriculate 53.745 modele noi, în scădere cu 12,1% comparativ cu aceeași perioadă a anului trecut. În același timp, piața modelelor rulate a însumat 163.983 unități, în creștere cu 30,1%. </p>
<h2>În acest moment, la un model nou înmatriculat se înscriu în circulație alte trei rulate</h2>
<p>Anul 2024 s-a finalizat cu un număr total de 151.107 automobile noi înmatriculate, o creștere de 4,5%. </p>
<p>O cauză a actualei situații o reprezintă mult promisul program Rabla 2025. Considerat a fi unul din cele mai de succes programe derulate de autoritățile romane, programul Rabla pentru autovehicule a dovedit in cei peste 20 de ani de la lansare o eficienta extrem de ridicata, fiind scoase de pe piață peste 1.000.000 de autovehicule vechi, prin intermediul programului totodată fiind înmatriculate peste 650.000 de automobile noi.</p>
<p>În mod interesant, fondurile destinate instituțiilor publice și UAT-urilor pentru electrice și PHEV, prin programul Rabla 2025, s-au epuizat în 2 minute și 39 de secunde. </p>
<h2>Continuarea programului pare a fi sub semnul întrebării pentru persoane fizice</h2>
<p>Și Asociatia Constructorilor de Automobile din Romania – ACAROM se declară profund îngrijorată cu privire la posibilitatea suspendării parțiale sau totale a programului RABLA ediția 2025.
Eficiența programului este dată nu numai de numărul de rable scoase din uz/casate, dar mai ales de componenta economică a acestuia.
Cunoscut fiind faptul că vânzările de autovehicule noi sunt fiscalizate în proporție de 100%, raportul între sumele alocate și sumele colectate ca urmare a achiziției de vehicule noi prin Rabla este de 1 la 1.5 (adică pentru 1 leu alocat se colectează 1.5 lei) , si aici ne referim doar la TVA.
Daca includem și sumele adiacente colectate la bugetul statului din: impozit pe salarii, impozit pe profit, CAS și CASS, accize combustibili, etc, raportul beneficiu/cost al programului RABLA pentru vehicule depășește 1 la 2 (pentru un leu cheltuit, statul câștiga 2 lei).
Programul Rabla 2025 pentru autovehicule aduce venituri la bugetul de stat, nefiind nicidecum o cheltuiala nejustificata.</p>
<p>Totodată, derularea programului Rabla a dus la scăderea emisiilor poluante ale autovehiculelor existente în parcul auto, la creșterea siguranței rutiere dar și la atingerea unor obiective de mediu obligatorii.
Fondurile alocate ediția 2025 a programului Rabla sunt provenite din certificate verzi, nereprezentând o componenta directă a bugetului național.</p>
<p>Întârzierea (deja este cea mai întârziată editie) sau anularea lansării programului Rabla 2025 pentru vehicule va duce implicit la: întârzierea sau anularea colectării la bugetul de stat a unor venituri considerabile, efectul financiar negativ cauzat de cumularea comenzilor în așteptare, costurile suplimentare pentru clienți în achiziție din cauza evoluției cursului de schimb si  creșterea costurilor de finanțare, și mai ales pune în pericol mii de locuri de muncă din sectorul auto.</p>
</main>
</article><center>]]></description>
      <pubDate>Fri, 06 Jun 2025 17:23:22 GMT</pubDate>
    </item>
    <item>
      <title>Cum a forțat Ceaușescu producția mașinii oltenești abandonate de francezi. Eșecul de un miliard de dolari</title>
      <link>https://adevarul.ro/stil-de-viata/auto/cum-a-fortat-ceausescu-productia-masinii-oltenesti-2450624.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Ceaușescu era campion la afaceri proaste. Au dovedit-o numeroasele parteneriate cu statele de lumea a treia dar și industrializarea forțată a României. De nepriceperea lui Ceaușescu s-au folosit și francezii care i-au plasat un model vechi de automobil, salvându-se de la faliment. </p>
<div class="container-image svelte-jd4qiv"><img alt="Oltcit un model detehnologizat pasat la români FOTO arhiva" class="svelte-h45upf" height="735" loading="eager" src="https://cdn.adh.reperio.news/image-5/5c0d48ac-07c8-49ed-a074-cb9b3aa26018/index.jpeg?p=a%3D1%26co%3D1.05%26w%3D700%26h%3D735%26r%3Dcontain%26f%3Dwebp" width="1400"/>
<div class="caption">Oltcit un model detehnologizat pasat la români FOTO arhiva</div></div>
<p>Nicolae Ceaușescu deși era comunist sadea se visa mare afacerist pe piața mondială. Ba chiar s-a jucat și de-a bancherul cu statele de lumea a treia. Dictatorul comunist era însă campion la afaceri proaste. Nici nu avea de unde să știe jocul, nu avea nici experiența și nici know-how-ul economiei capitaliste. Așa a ajuns să facă afaceri proaste cu țările bananiere și să investească în industrii falimentare. Ceaușescu se împrumuta ca să țină în viață proiectele sale fantasmagorice. </p>
<p>„<i>Aproximativ 19% din totalul creditelor externe s-au folosit pentru recuperarea pierderilor intreprinderilor. Economia suporta blocaje în lanț. Cu pierderi anuale de circa o sută de miliarde de lei</i>”, arată Lavinia Betea în „Ceaușescu și epoca sa”. În industria automobilistică, Ceaușescu era „naivul perfect” pentru partenerii occidentali. Aceștia îi încurajau iluziile și îi băgau pe gât licențe de modele auto detehnologizate sau puțin performante pentru gusturile Europei vestice. În schimb Ceaușescu băga sume uriașe în aceste modele învechite. Povestea automobilului Oltcit este un caz de manual. Ceaușescu a reușit să salveze de la faliment firma Citroen cheltuind sume enorme pentru un model-eșec al companiei, aruncat la lada de gunoi a proiectanților.  </p>
<h2>Ceaușescu salva, pe banii românilor, firmele de automobile din Franța</h2>
<p>Nicolae Ceaușescu își dorea desprinderea de influența sovietică, în domeniul economiei. Nu a reușit cu adevărat niciodată, fiindcă România era dependentă de materiile prime provenite din spațiul sovietic. Cu toate acestea Ceaușescu și-a dorit să dezvolte masiv industria românească. Inclusiv cea automobilistică. A optat de la început pentru cumpărarea de licențe de la marile companii Occidentale. Așa s-a născut proiectul Dacia prin cooperarea cu Renault. Modelul Dacia 1300 a fost acceptabil. Însă era cererea era mare iar oferta mică. Românii plăteau la CEC și așteptau ani în șir să-și primească mașina. Ceaușescu și-a dorit atunci o a doua marcă de automobil care să fie produsă în România. </p>
<p>A început discuțiile cu mai multe companii străine. Era anul 1973 și criza petrolieră de la nivel mondial a dus la o creștere a prețurilor la combustibil afectând industria auto Occidentală. Liderul comunist a intrat în tratative cu Renault, dar și cu Volkswagen. În cele din urmă Ceaușescu s-a orientat către falimentara Citroen. Compania auto franceză traversa o perioadă foarte grea și era la un pas de a închide fabricile. De altfel, începând cu anul 1974, a început să fie acaparată de rivalii de la Peugeot. Salvatorul companiei franceze a fost, evident, Ceaușescu. Mai ales că la conducerea Citroen, din 1975, se afla Georges Taylor, fost CEO la Peugeot, născut în România în anii 20. Acest lucru a facilitat apropierea dintre România comunistă și fabrica de automobile franceze. Dictatorul comunist nu a stat prea mult pe gânduri. A semnat contractul și a început să arunce cu banii statului pentru un nou proiect automobilistic. </p>
<h2>Afacerea secolului: un miliard de dolari pentru un proiect abandonat</h2>
<p>Ştefan Andrei, fost ministru de Externe din perioada comunistă, a estimat investiţia statului român în noul proiect la un miliard de dolari. O sumă uriașă. La schimb românii au primit un proiect automobilistic abandonat de Citroen. Modelul era detehnologizat și prea slab calitativ pentru cerințele automobilistice ale Occidentului. Era vorba despre modelul Prototipe Y, demarat de Citroen în colaborare cu Fiat. Fiat s-a retras din parteneriat, Citroen a fost cumpărată în mare parte de Peugeot, iar Prototipe Y a fost abandonat. </p>
<p>Când a apărut Ceaușescu cu oferta, francezii l-au scos de la naftalină. <i>„I-a scos pe francezi din faliment pentru a face o maşină proastă şi scumpă“</i>, sublinia Ștefan Andrei, fostul ministru de externe al României comuniste. Pe 30 decembrie 1976 este semnat contractul de constituire al societății mixte româno-franceze Oltcit. Noul automobil urma să se numească Oltcit, adică un soi de „Citroen oltenesc”. Românii dețineau 64% din acțiuni iar francezii de la Citroen restul de 36%. O mană cerească pentru compania din Hexagon. În 1977 a început construcția fabricii pentru producerea automobilului Oltcit, la Craiova. </p>
<p>Avea o suprafață de 350.000 de metri pătrați iar platforma industrială se întindea pe 114 hectare de teren. Proiectul automobilului fanțuzesc a fost puțin modificat pentru ca noua mașină să facă față drumurilor din România. Fabrica de la Craiova a fost proiectată să producă în jur de 130.000 de autoturisme Oltcit, pe an. Evident, ca în mai toate cazurile, în comunism, capacitatea fabricii a fost supraestimată. În realitate într-o perioadă de 12 ani, pe poarta uzinei au ieșit doar 200.000 de automobile Oltcit. Francezii și-au scos banii fiindcă au exportat modele Oltcit sub denumirea de Axel. Majoritatea mașinilor au ajuns în țări CAER, dar și în Europa Centrală ca automobile low-cost. În jur de 60.000 de bucăți au fost exportate. </p>
<p>Dacă pentru francezi această afacere a fost destul de bună, chiar salvatoare, pentru români a fost o nouă gafă economică. Adică nu și-au recuperat niciodată investiția inițială. În 1996 pe poarta fabricii a ieșit ultimul Oltcit, sub brandul Oltena. Un miliard de dolari pentru aproximativ 200.000 de automobile, 15 ani de producție și o mașină care nu putea rivaliza cu cele de pe piața externă. Ca să nu mai vorbim de faptul că, spre finele anilor 80, directorii fabricii au încercat să reducă costurile, că așa le ceruseră șefii de la partid, și au apelat la cutii de viteze românești. Acestea au fost fabricate de o uzină de tractoare. Nu are rost să mai vorbim despre consecințe. Cert este că Nicolae Ceaușescu i-a acuzat de sabotaj pe directorii de la Oltcit și era cât pe ce să-i condamne la moarte. </p>
<h2>Automobilul preferat de Nicu Ceaușescu</h2>
<p>Oltcit era un automobil mic, în două portiere, cu o caroserie sportivă, mai modern decât Dacia. Din păcate, nu putea concura cu modelele altor branduri Occidentale. Pentru români, Oltcitul era acceptabil din unele puncte de vedere. Avea un consum bun pentru acea vreme, adică între între 5.8 și 9.2 la suta de kilometri. Avea un bord modern și practic iar interiorul deși aparent modest, era destul de spațios pentru o familie cu doi copii. Olticit a fost produs în patru versiuni. Prima a fost Renault Special. Avea un motor de 652 de centimetri cubi. Modelul cel mai cunoscut a fost Oltcit Club, cu un motor mai mare, de 1129 de centimetri cubi și o cutie de viteze în trei trepte. </p>
<p>A existat și o variantă sport, Oltcit Club 12 RTS, cu un motor de 1300 de centimetri cubi și o cutie de viteze cu 5 trepte. Acest model putea atinge viteza de 165 de kilometri la oră. Pentru protipendada comunistă au fost făcute modele speciale, inclusiv unul pentru Nicu Ceaușescu care se îndrăgostise de modelul sport. În general, Oltcit-ul era preferatul doamnelor și al domnișoarelor. Mic, manevrabil și cochet, mai ales dacă avea și culoare potrivită. </p>
</main>
</article><center>]]></description>
      <pubDate>Wed, 18 Jun 2025 21:30:25 GMT</pubDate>
    </item>
    <item>
      <title>Primele mașini Chery au plecat spre România. China intră pe piața auto locală</title>
      <link>https://adevarul.ro/stil-de-viata/auto/primele-masini-chery-au-plecat-spre-romania-china-2451047.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Chery Automobile a organizat primul transport oficial de vehicule către România din Wuhu, China, marcând intrarea oficială a Chery pe piața europeană și poziționarea României drept una dintre primele piețe strategice ale brandului în regiune.</p>
<div class="container-image svelte-jd4qiv"><img alt="chery tiggo  foto chery png" class="svelte-h45upf" height="461" loading="eager" src="https://cdn.adh.reperio.news/image-5/5934116c-1c88-41ec-b94d-4718ee57667b/index.png?p=a%3D1%26co%3D1.05%26w%3D700%26h%3D461%26r%3Dcontain%26f%3Dwebp" width="1400"/>
</div>
<p>Transportul include modelele TIGGO 7 și TIGGO 8, disponibile atât în versiuni cu motor termic (ICE), cât și hibride plug-in (PHEV). Potrivit producătorului auto, aceste modele îmbină tehnologia avansată Chery cu principii de mobilitate inteligentă și ecologică, oferind astfel consumatorilor europeni o experiență de condus eficientă, fiabilă și modernă.</p>
<p>Versiunea hibridă plug-in este echipată cu tehnologia Chery Super Hybrid (CSH), care integrează un motor hibrid cu un randament termic de până la 46,5%, un sistem de transmisie hibridă electrică fără trepte DHT cu o eficiență de 98,5%, baterii de înaltă performanță și un sistem de management al bateriei cu standarde ridicate de siguranță. Împreună, susține producătorul, acestea propun o soluție completă de mobilitate sustenabilă, însemnând consum redus de combustibil, performanță ridicată și funcționare silențioasă, răspunzând perfect cerințelor pieței europene și oferind, totodată, o dovadă clară a angajamentului Chery față de piața europeană.</p>
<p>Potrivit presei de specialitate, Chery Tiggo 7 Pro avea deja un raport calitate-preț decent, dar reducerile recente de preț l-au ajutat să apară într-o lumină complet diferită în segmentul extrem de competitiv al SUV-urilor de dimensiuni medii.</p>
<p>Prețul unui Tiggo 7 Pro SE din 2025 variază în funcție de dotări, pornind de la 29.990 USD, în timp ce un Tiggo 7 Pro SE+ este de 33.990 USD.</p>
<p>În ce privește Tiggo 8 Pro Max Urban FWD prețurile porneau anul trecut de la 41.990 USD, un Chery Tiggo 8 Pro Max Elite FWD din 2024 costa 43.990 USD, iar un Chery Tiggo 8 Pro Max Ultimate AWD din 2024	47.990 USD.</p>
<p><i>„În calitate de lider în exporturile auto din China, Chery intră pe piața din Uniunea Europeană cu o viziune clară și încrezătoare: „În Europa, pentru Europa.” România va servi nu doar ca punct strategic de acces pe continent, ci și ca un hub pentru dezvoltarea rețelelor locale de servicii, retail și a ecosistemelor de utilizatori. Vehiculele sunt așteptate să ajungă în România în a doua jumătate a lunii iulie”</i>, a informat Chery.</p>
<p>Mai mult, în data de 30 iunie, Chery va organiza primul său eveniment oficial de lansare a brandului, produselor și tehnologiei CSH în Varșovia, Polonia, prezentând patru modele-cheie: TIGGO 7, TIGGO 8 și versiunile lor hibride, TIGGO 7 CSH și TIGGO 8 CSH, marcând în acest mod debutul lor oficial pe piața europeană.</p>
<p>Chery are în plan lansarea a 34 de modele noi, alcătuind un portofoliu de produse divers și competitiv, menit să răspundă cerințelor în continuă schimbare ale consumatorilor globali. Pornind de la poziționarea sa ca lider în tehnologia hibridă CSH și continuând cu dezvoltarea unor produse adaptate pieței europene, fiecare acțiune strategică a Chery reflectă angajamentul ferm față de o creștere sustenabilă pe termen lung – nu doar prin comercializarea de mașini, ci și prin consolidarea unei prezențe durabile în Europa, ca partener activ în tranziția către o mobilitate verde.</p>
</main>
</article><center>]]></description>
      <pubDate>Tue, 17 Jun 2025 06:28:59 GMT</pubDate>
    </item>
    <item>
      <title>Cinci lucruri pe care nu ar trebui să le ții niciodată în mașină vara. Te poți trezi cu autoturismul în flăcări</title>
      <link>https://adevarul.ro/stil-de-viata/auto/cinci-lucruri-pe-care-nu-ar-trebui-sa-le-tii-2449367.html</link>
      <description><![CDATA[<link href="https://alex400.github.io/Multi-RSS/assets/adevarul.ro.css" rel="stylesheet"><article class="svelte-1m9guhq" style="--contextColor: rgba(231,99,40,0.9); --contextColorLight: rgba(231,99,40,0.1); --contextColorMid: rgba(231,99,40,0.75)">

<main class="svelte-1m9guhq" style="--mainMenuHeight: 54px;"><p>Temperatura din interiorul mașinii este foarte ridicată pe timpul verii, ceea ce face ca unele produse să devină foarte periculoase dacă le păstrezi în interiorul autovehiculului.</p>
<div class="container-image svelte-jd4qiv"><img alt="Produse pe care nu trebuie să le ții niciodată în mașină Foto: Shutterstock " class="svelte-h45upf" height="750" loading="eager" src="https://cdn.adh.reperio.news/image-2/2de24d54-9149-43b3-ac69-f03a5f8e4f7b/index.jpeg?p=a%3D1%26co%3D1.05%26w%3D700%26h%3D750%26r%3Dcontain%26f%3Dwebp" width="1400"/>
<div class="caption">Produse pe care nu trebuie să le ții niciodată în mașină Foto: Shutterstock </div></div>
<p>Contul de Instagram „Auto-Clara”, cu peste 3,3 milioane de urmăritori, care este specializat pe probleme auto, oferă mai multe informații despre produsele care pot cauza probleme grave dacă sunt ținute în mod necorespunzător sau uitate în mașină pe timpul verii.</p>
<p>Iar cele mai periculoase sunt brichetele. „<i>În timpul verii, temperatura din interiorul mașinii poate ajunge până la 70 grade Celsius, iar brichetele pot exploda în aceste condiții. Păstrați-le în afara mașinii</i>”, precizează Clara.</p>
<p>Parfumurile și sticlele cu spray sunt, de asemenea, foarte periculoase. Acestea conțin lichide inflamabile, iar temperaturile ridicate din mașină le pot face să ia foc. De aceea e bine să nu riscați.</p>
<p>Și ochelarii de vedere pot fi periculoși dacă sunt uitați pe bordul autovehiculului. „<i>Mulți oameni își lasă
ochelarii pe bord. O mare greșeală. Lumina soarelui care trece prin lentile
poate crea un punct fierbinte concentrat, ca o lupă, care poate declanșa un
incendiu</i>”, mai precizează aceasta.</p>
<div class="_hydratable" data-component="EditorEmbedViewDefault" data-context="%7B%22parentBlockColumnCount%22%3A%7B%22value%22%3A0%2C%22type%22%3A%22store%2Freadable%22%7D%2C%22parentBlockBackgroundColor%22%3A%7B%22type%22%3A%22store%2Freadable%22%7D%7D" data-props="%7B%22data%22%3A%7B%22service%22%3A%22instagram%22%2C%22width%22%3A390%2C%22height%22%3A400%2C%22embed%22%3A%22https%3A%2F%2Finstagram.com%2Freel%2FDKqbMN9R1up%2Fembed%22%2C%22html%22%3A%22%3Cdiv%20class%3D%5C%22raw-block%5C%22%3E%3C%2Fdiv%3E%22%7D%2C%22id%22%3A%22j73OP7a2Xz%22%2C%22type%22%3A%22embed%22%2C%22lines%22%3A10%2C%22linesAbove%22%3A42%2C%22index%22%3A6%2C%22paragraphsAbove%22%3A5%2C%22percentage%22%3A0.7368421052631579%2C%22linesBellow%22%3A15%7D"><div class="container-embed svelte-1bb21e6"><iframe allowfullscreen="" class="embed-instagram svelte-1bb21e6" height="400" loading="lazy" src="https://instagram.com/reel/DKqbMN9R1up/embed" style="--aspectRatio: 0.975" title="embed media" width="390"></iframe></div></div>
<p>Și bateria externă poate cauza probleme. Temperatura
din interiorul mașinii este prea ridicată pe timpul verii, ceea ce va duce la umflarea bateriei, iar în unele cazuri grave, ea chiar poate exploda.</p>
<p>Ultimul produs, deși este unul banal, poate fi periculos pe tot parcursul anului dacă este ținut în mod necorespunzător în mașină.</p>
<p>„<i>Sticle de apă din plastic. Dacă le lași libere în mașină, ele se pot rostogoli sub picioarele tale când lovești o denivelare. Imaginează-ți că încerci să frânezi, dar nu poți să faci acest lucru pentru că sticla îți blochează frâna. Sunt foarte periculoase</i>”, mai adaugă Clara.</p>
<p><br/></p>
</main>
</article><center>]]></description>
      <pubDate>Mon, 09 Jun 2025 11:19:07 GMT</pubDate>
    </item>
  </channel>
</rss>
