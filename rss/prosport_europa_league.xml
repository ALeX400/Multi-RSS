<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum a ajuns Gigi Becali să țină cu o echipă din Serbia și cu una din Grecia în Europa: „M-am rugat pentru ei”</title>
      <link>https://www.prosport.ro/fotbal-intern/superliga/cum-a-ajuns-gigi-becali-sa-tina-cu-o-echipa-din-serbia-si-cu-una-din-grecia-in-europa-m-am-rugat-pentru-ei-20390676</link>
      <description><![CDATA[<img src="https://www.prosport.ro//wp-content/uploads/2026/02/Cum-a-ajuns-Gigi-Becali-sa-tina-cu-o-echipa-din-Serbia-si-cu-una-din-Grecia-in-Europa-„M-am-rugat-pentru-ei-scaled-e1772263533502-1400x766.jpg"/><br/><p>Gigi Becali (67 de ani) a continuat să urmărească partidele din Europa League chiar și după eliminarea echipei sale și a mărturisit că a avut două favorite, una din Serbia și una din Grecia.</p>
<p>Din păcate pentru patronul FCSB, ambele grupări au fost eliminate în play-off-ul pentru optimile de finală și nu vor mai intra în scenă în primăvară.</p>
<h2><span>Gigi Becali a continuat să urmărească Europa League pentru favoritele sale, Steaua Roșie Belgrad și PAOK Salonic</span></h2>
<p>Vineri, 27 februarie 2026, la Casa Fotbalului de la Nyon, Elveția, <span>a avut loc tragerea la sorți a optimilor Europa League</span> și s-au stabilit cele 8 confruntări care vor avea loc în intervalul 12-19 martie.</p>
<p>Ionuț Radu, singurul român rămas în competiție, alături de Celta Vigo, nu a avut parte de noroc la tragerea la sorți, iar pentru un bilet în sferturile de finală, el și coechipierii îi vor înfrunta pe francezii de la Olympique Lyon.</p>
<p>Olympique Lyon este echipa care a eliminat-o pe FCSB din optimi în sezonul trecut, însă în actuala stagiune, din păcate, campioana României nu a mai ieșit din faza principală.</p>
<p>Cu toate acestea, Gigi Becali a continuat să urmărească Europa League și după eliminarea roș-albaștrilor și în pragul tragerii la sorți de la Nyon a mărturisit că a avut două favorite: Steaua Roșie Belgrad și PAOK!</p>
<p>Din păcate, niciuna dintre aceste formații nu s-a aflat în urnele din Elveția, deoarece au fost învinse în play-off-ul pentru optimile de finală. Steaua Roșie Belgrad a fost eliminată de Lille, din Franța, 1-2 la general, în timp ce pe PAOK a răpus-o chiar Celta Vigo, formația lui Ionuț Radu, 3-1 la general.</p>
<p>Cât despre motivul pentru care Gigi Becali le-a susținut pe Steaua Roșie Belgrad și PAOK, patronul FCSB a spus că acestea sunt echipe care reprezintă țări ortodoxe. Iar acest aspect l-a determinat să le susțină cu ochii închiși:</p>
<p>„Mă rugam pentru ei (n.r. – Steaua Roșie) să bată ortodocșii, dar nu s-au calificat. Am ținut și cu Răzvan. Răzvan ce a făcut? Când am văzut 3-1 dincolo (n.r. – la general), ce să mai. Nu m-am mai uitat. Mă bucur și eu pentru ai mei ortodocși”, a declarat Gigi Becali, potrivit <span>Digi Sport</span>.</p>
<h2><span>Devine fan Panathinaikos?</span></h2>
<p>Mergând pe același principiu, Gigi Becali ar putea să o susțină pe Panathinaikos în optimile Europa League, de asemenea echipă din Grecia. După ce <span>a ratat finala Cupei în fața PAOK-ului lui Răzvan Lucescu, Panathinaikos</span> s-a descurcat mai bine pe plan european și a eliminat-o pe Plzen din play-off-ul Europa League, 2-2, 2-1.</p>
<p>În optimile de finală ale competiției, Panathinaikos va da peste Betis, din Spania. Turul e programat în Grecia, iar returul pe terenul ibericilor.</p>
<p>Mai jos toate disputele din optimile Europa League:</p>
<ul>
<li>Genk – Freiburg</li>
<li>Bologna – AS Roma</li>
<li>Lille – Aston Villa</li>
<li>Panathinaikos – Betis</li>
<li>Nottingham Forest – Midtjylland</li>
<li>Celta Vigo – Lyon</li>
<li>Ferencvaros – Braga</li>
<li>VfB Stuttgart – FC Porto</li>
</ul>

]]></description>
    </item>
    <item>
      <title>DECLARAȚII Răzvan Lucescu a luat decizia imediat după eliminarea din Europa. Mesaj clar pentru greci</title>
      <link>https://www.prosport.ro/fotbal-extern/europa-league/razvan-lucescu-a-luat-decizia-imediat-dupa-eliminarea-din-europa-mesaj-clar-pentru-greci-20390120</link>
      <description><![CDATA[<img src="https://www.prosport.ro//wp-content/uploads/2026/02/Razvan-Lucescu-a-luat-decizia-imediat-dupa-eliminarea-din-Europa.jpg"/><br/><p>PAOK Salonic a fost eliminată în barajul pentru optimile de Europa League de către Celta Vigo, iar după meciul retur Răzvan Lucescu a anunțat decizia luată.</p>
<p>Echipa antrenată de tehnicianul a pierdut ambele manșe ale barajului pentru optimile din Europa League cu Celta. Răzvan Lucescu a transmis că PAOK se va concentra pe lupta la titlu.</p>
<h2><span>Mesajul clar al lui Răzvan Lucescu pentru greci, imediat după eliminarea din Europa</span></h2>
<p>Nu mai puțin de 14 meciuri a jucat PAOK Salonic în actuala stagiune europeană. A început cu turul 3 preliminar din Europa League, a continuat cu play-off-ul pentru grupa principală, meciurile din această fază, plus alte două partide în play-off-ul pentru optimi.</p>
<p><span>A obținut 4 victorii</span> și tot atâtea rezultate, dar zestrea putea fi mult mai bună, cu ceva atenție în plus la unele partide. <span>Imediat după returul cu Celta, din Spania</span>, Răzvan Lucescu le-a spus clar jucătorilor lui, în vestiar, că este mândru de ei pentru efortul depus, deoarece au dat totul, dar și pentru performanța europeană din acest sezon.</p>
<p>„Am jucat cu echipe mari, din Franța, Spania, am jucat meciuri mari și există doar mândrie pentru această echipă. Acum ne gândim la campionat, avem și finala cupei. Deci continuăm”, a afirmat tehnicianul român, potrivit <span>Sport 24</span>.</p>
<h2><span>Răzvan Lucescu este mândru de efortul depus de jucătorii lui în returul cu Celta</span></h2>
<p>În plus, Răzvan Lucescu a afirmat, la declarațiile date după Celta Vigo – PAOK Salonic 1-0, că formația pe care o pregătește a avut unul dintre cele mai dificile programe pe care le putea avea o echipă.</p>
<p>„Am înfruntat echipe din Spania, Franța, de două ori Celta (n.r. – în faza grupelor și play-off-ul pentru optimi). Dacă ar trebui să fac un comentariu general, aș spune că, în primul rând, am jucat niște meciuri foarte bune.</p>
<p>În al doilea rând, dacă nu ne-am calificat azi, este pentru că am pierdut puncte în meciuri pe care ar fi trebuit să le câștigăm. Ca și cu Maccabi, cu Bran, cu Ludogorets, meciuri în care am fost mult mai buni decât adversarul. Și am fi avut ocazia să ne calificăm direct.</p>
<p>În acest tip de meciuri trebuie să ai noroc. Și când spun noroc mă refer la momentul în care joci aceste meciuri și la situația în care se află adversarul. Din păcate pentru noi, am întâlnit o echipă în ascensiune, care este într-o formă bună și suntem plini de probleme. Jucam practic cu jumătate din lot, iar majoritatea absențelor au fost în atac.</p>
<p>În ceea ce privește meciul de astăzi, sunt mândru de efortul depus de jucătorii mei. Au dat mult, au alergat mult, au presat mult. Ca o concluzie, au plecat cu capul sus. Experiența pe care am acumulat-o pe acest teren este grozavă.</p>
<p>Știm că am privit echipele foarte bine în ochi, le-am presat, am încercat. Am învins Lille, Betis, iar dacă arbitrul nu ar fi fost așa scrupulos am fi avut un rezultat pozitiv și cu Lyon.</p>
<p>Ar trebui să folosim aceste experiențe ca motivație pentru ultima parte a sezonului și pentru drumul nostru spre titlu”, a declarat Răzvan Lucescu.</p>

]]></description>
    </item>
    <item>
      <title>Tragerea la sorți a optimilor din Europa League! Adversar de top pentru Ionuț Radu și Celta Vigo! „Țintarul” complet al duelurilor</title>
      <link>https://www.prosport.ro/fotbal-extern/europa-league/tragerea-la-sorti-europa-league-live-text-pe-prosport-ionut-radu-isi-afla-adversarii-20390192</link>
      <description><![CDATA[<img src="https://www.prosport.ro//wp-content/uploads/2026/02/Tragerea-la-sorti-Europa-League-este-live-text-de-la-ora-14.00-pe-ProSport.-Ionut-Radu-isi-afla-adversarii-.jpg"/><br/><p>Vineri după-amiază, începând cu ora 14.00, Live Text pe <span>ProSport</span>, va avea loc tragerea la sorți pentru optimile de finală din Europa League.</p>
<p>Ionuț Radu, portarul titular al naționalei tricolore, își va afla adversarii, goalkeeper-ul Celtei Vigo fiind singurul român rămas în competiție.</p>
<h2><span>Tragerea la sorți din optimile Europa League este live text pe ProSport. Emoții pentru Ionuț Radu</span></h2>
<p>Ionuț Radu, <span>titularul dintre buturile Celtei Vigo și ale primei reprezentative</span>, își va afla adversarii din Europa League, acesta fiind român rămas în ceaa de-a doua competiție intercluburi a Europei.</p>
<p>Tragerea la sorți pentru optimile de finală din UEL, programată vineri după-amiază, de la 14.00, va fi Live Text pe <span>prosport.ro</span>.</p>
<p>În urma rezultatelor înregistrate în play-off, în optimi au acces Ferencvaros, Panathinaikos, Lille, Stuttgart, Bologna, Celta Vigo, Genk și Nottingham Forest.</p>
<p>Acestea vor da piept cu formațiile care au s-pau calificat direct in grupa unică: Lyon, Aston Villa, FC Porto, Braga, Midtjylland, Real Betis, Freiburg și AS Roma.</p>
<h2><span>Cum arată împerecherile pentru optimile Ligii Europa<br/>
</span></h2>
<ul>
<li>Ferencvaros / Stuttgart vs FC Porto / Braga</li>
<li>Panathinaikos / Nottingham Forest vs Midtjylland / Real Betis</li>
<li>Genk / Bologna vs Freiburg / AS Roma</li>
<li>Celta Vigo / Lille vs Lyon / Aston Villa</li>
</ul>
<p>Nu există nicio regulă de țară, iar formații care s-au mai întâlnit în acest sezon se pot confrunta din nou dacă sorții devid asta.</p>
<p>Echipele care au ajuns în optimi din play-off vor juca primul meci pe teren propriu, astfel că formațiile clasate calificate direct vor beneficia de avantajul terenului propriu în retur.</p>
<p>Meciurile tur din optimile Europa League se vor juca pe 12 martie, iar partidele retur vor avea loc pe 19 martie.</p>
<div class="wp-caption aligncenter" id="attachment_20327276" style="width: 1090px"><img alt="" aria-describedby="caption-attachment-20327276" class="size-full wp-image-20327276" decoding="async" fetchpriority="high" height="1350" sizes="(max-width: 1080px) 100vw, 1080px" src="https://www.prosport.ro//wp-content/uploads/2025/11/Ionut-Radu-00.jpg" srcset="https://www.prosport.ro/wp-content/uploads/2025/11/Ionut-Radu-00.jpg 1080w, https://www.prosport.ro/wp-content/uploads/2025/11/Ionut-Radu-00-768x960.jpg 768w" width="1080"/><p class="wp-caption-text" id="caption-attachment-20327276">Foto: Celta Vigo</p></div>
<h2><span>Portarul naționalei este văzut ca „piesă de bază”</span></h2>
<p>Ionuț Radu l-a eliminat in competiție pe Răzvan Lucescu, după ce <span>Celta Vigo a bătut-o în dublă manșă pe PAOK Salonic</span> în play-off-ul UEL. Imediat presa din Spania a făcut un anunț în legătură cu viitorul lui Ionuț Radu.</p>
<p>Portarul român este „netransferabil” pentru oficialii lui Celta Vigo, acesta fiind considerată o mutare excelentă pentru reconstrucția lotului. Radu a venit liber de contract și a semnat un contract valabil până în 2029 cu echipa din La Liga.</p>
<p>„Printre jucătorii pe care Celta vrea să îi protejeze, numele lui Ionuț Radu iese în evidență, acesta fiind unul dintre transferurile de marcă ale echipei și un pilon al lotului. Portarul român nu a oferit doar siguranță între buturi, ci și leadership în momentele de maximă presiune. Evoluțiile sale constante au creat percepția în cadrul clubului că reprezintă o piesă de bază în cadrul proiectului.</p>
<p>Clubul îl consideră parte din acel grup select de jucători a căror plecare nu este luată în calcul în circumstanțe normale. Deși în fotbalul modern nu există protecții absolute împotriva transferurilor, poziția este fermă. O eventuală negociere ar porni de la sume ridicate și dintr-o poziție de putere. Nu este vorba doar despre valoarea sa de piață, ci și despre rolul său crucial în organizarea defensivă”, a scris <span>Dorsal16</span>.</p>

]]></description>
    </item>
    <item>
      <title>Fără niciun dubiu. Nota primită de Ionuț Radu după ce l-a eliminat din Europa pe Răzvan Lucescu</title>
      <link>https://www.prosport.ro/fotbal-extern/stranieri/fara-niciun-dubiu-nota-primita-de-ionut-radu-dupa-ce-l-a-eliminat-din-europa-pe-razvan-lucescu-20390068</link>
      <description><![CDATA[<img src="https://www.prosport.ro//wp-content/uploads/2026/02/Fara-niciun-dubiu.-Nota-primita-de-Ionut-Radu-dupa-ce-l-a-eliminat-din-Europa-pe-Razvan-Lucescu.jpg"/><br/><p>Ionuț Radu a închis excelent poarta spaniolilor și a contribuit la eliminarea lui Răzvan Lucescu din Europa League.</p>
<p><span>Celta Vigo a reușit să câștige</span> meciul tur cu PAOK, scor 2-1, disputat la Salonic. Răzvan Lucescu a venit în Spania cu gândul să dea lovitura, însă Ionuț Radu nu le-a dat nicio șansă grecilor să înscrie. Spaniolii și-au adjudecat victoria și pe teren propriu, scor 1-0, iar echipa lui Radu merge mai departe în optimile de finală.</p>
<h2><span>Prestație bună a lui Ionuț Radu în fața echipei lui Răzvan Lucescu: a primit nota 6.8</span></h2>
<p>Doi români s-au duelat în această seară pentru un loc în optimile de finală ale Europa League. La fel ca în tur, Ionuț Radu a ieșit câștigător, de această dată fără să primească gol. Grecii puteau să deschidă scorul în primele minute când portarul român a ieșit greșit la un corner, dar Giakoumakis a trimis mult pe lângă. În finalul primei părți, Radu a avut o intervenție foarte bună.</p>
<p>Pentru evoluția din acest meci, <span>Radu a primit nota </span>6.8, potrivit SofaScore. A atins de 25 de ori balonul pe care l-a recuperat de 6 ori. A dat 19 din 21 de pase precise. Oaspeții nu l-au testat prea mult, neavând niciun șut pe spațiul porții pe parcursul celor 90 de minute.</p>
<p>Înaintea „dublei manșe”, Ionuț Radu vorbea la superlativ despre fiul selecționerului României. Ionuț Radu are toate șansele să apere în barajul cu Turcia după ce Ștefan Târnovanu a fost trecut pe linie moartă la FCSB.</p>
<p>„(n.r. despre Răzvan Lucescu) Este fiul antrenorului echipei noastre naționale. Un antrenor foarte bun, în opinia mea, și a avut o serie bună de la înfrângerea suferită la Vigo. Trebuie să-l felicit”, a spus Ionuț Radu.</p>
<p>Pentru Celta Vigo urmează tragerea la sorți de vineri. Va afla următoarea adversară. Indiferent de situație va avea o misiune extrem de dificilă deoarece are doar 2 opțiuni: Lyon și Aston Villa.</p>

]]></description>
    </item>
    <item>
      <title>Jackpot de 15.383.000 de euro pentru Răzvan Lucescu. Grecii au făcut calculele după ce PAOK a fost eliminată din Europa</title>
      <link>https://www.prosport.ro/fotbal-extern/europa-league/jackpot-de-15-383-000-de-euro-pentru-razvan-lucescu-grecii-au-facut-calculele-dupa-ce-paok-a-fost-eliminata-din-europa-20390100</link>
      <description><![CDATA[<img src="https://www.prosport.ro//wp-content/uploads/2026/02/Grecii-au-facut-calculele-dupa-ce-PAOK-a-fost-eliminata-din-Europa.jpg"/><br/><p>PAOK Salonic, echipă antrenată de tehnicianul român Răzvan Lucescu, a părăsit Europa League în play-off-ul pentru optimile de finală, dar s-a ales cu 15.383.000 de euro.</p>
<p>Formația din Salonic și-a luat rămas bun de la Europa League, fiind scoasă de echipa spaniolă Celta Vigo, care s-a impus cu 2-1 în Grecia și 1-0 acasă.</p>
<h2><span>Echipa lui Răzvan Lucescu s-a ales cu 15.383.000 de euro de pe urma prezenței în ediția din acest sezon a Europa League</span></h2>
<p>PAOK a avut o sarcină dificilă la Vigo, în condițiile în care Răzvan Lucescu nu s-a putut folosi de 9 oameni de bază, din cauza accidentărilor sau a suspendărilor. În plus, Celta se impusese în Grecia cu 2-1.</p>
<p>Formația gazdă, la care internaționalul român Ionuț Radu a fost integralist, s-a impus la limită, <span>singurul gol al meciului fiind marcat de Swedberg, în minutul 63</span>.</p>
<p>Suma încasată de PAOK pentru prezența în Europa League se ridică la 15.383.000 de euro. Dacă ar fi ajuns în optimile de finală ale competiției, formația din Salonic ar mai fi încasat 1.750.000 de euro, plus alți bani dacă ar fi adunat puncte.</p>
<p><span>La meciul din Spania, Răzvan Lucescu</span> nu i-a putut folosi, din cauza accidentărilor, pe portarul Jiri Pavlenka, plus jucătorii de câmp Giannis Konstantelias, Kiril Despodov, Dimitris Pelkas, Luka Ivanusec, Dejan Lovren, Soualiho Meite și Tyson. De asemenea, Andrija Zivkovic a fost suspendat din cauza cumulului de cartonașe galbene.</p>
<h2><span>Dacă ia titlul, PAOK va juca direct în grupa de Liga Campionilor în sezonul viitor</span></h2>
<p>În stagiunea actuală din Europa League, PAOK a reușit să acumuleze 11.000 de puncte, ceea ce reprezintă a treia cea mai mare recoltă din ultimii 5 ani. Maximum a fost în sezonul 2023/2024, cu 15.000 de puncte, în timp ce anul trecut a adunat 7.750 de puncte.</p>
<p>Sezonul 2022/2023 a fost cel mai slab din ultimii 5 ani, cu 1.500 de puncte, în timp ce în 2021/2022 a adunat 13.000 de puncte. Recolta totală este de 48.250, iar publicația <span>Sport 24</span> scrie că PAOK ocupă un loc bun în clasamentul pe puncte și, dacă va câștiga titlul, joacă direct direct în grupa de Liga Campionilor, în sezonul viitor.</p>
<p>Aceeași publicație face și o analiză a meciului, într-un materialul cu titlul „Au dat totul, dar nu a fost de ajuns: PAOK, decimată, și-a luat rămas bun de la Europa cu o înfrângere în fața superioarei Celta”.</p>
<p>„PAOK, afectată de numeroasele absențe, a luptat la Vigo, dar a fost învinsă de superioara Celta, suferind o înfrângere cu 1-0 și eliminarea din play-off-ul pentru optimile de finală ale Europa League.</p>
<p>Periplul european al lui PAOK s-a încheiat la Vigo. Echipa din Salonic a fost o luptătoare, în ciuda numeroaselor absențe, dar în cele din urmă s-a înclinat în fața Celtei, care s-a impus cu 1-0 și s-a calificat în optimile de finală ale Europa League.</p>
<p>Echipa gazdă a deschis scorul în minutul 63, Svedberg marcând cu dreptul din interiorul careului, după o pasă cu călcâiul a lui Iglesias.</p>
<p>Astfel, spaniolii au obținut două victorii cu PAOK, care și-a luat rămas bun de la Europa, îndreptându-și atenția la lupta pentru titlu. De asemenea, echipa lui Răzvan Lucescu va juca finala Cupei Greciei”, scrie Sport 24.</p>

]]></description>
    </item>
  </channel>
</rss>
