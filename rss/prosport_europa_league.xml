<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Antrenorul maghiarilor de la Paksi, declarație de mare campion despre CFR Cluj</title>
      <link>https://www.prosport.ro/fotbal-extern/europa-league/antrenorul-maghiarilor-de-la-paksi-declaratie-de-mare-campion-despre-cfr-cluj-20222759</link>
      <description><![CDATA[<img src="https://www.prosport.ro/wp-content/uploads/2025/07/Antrenorul-maghiarilor-de-la-Paksi-declaratie-de-mare-campion-despre-CFR-Cluj.jpg"/><br/><p>Deținătoarea Cupei României, CFR Cluj, s-a calificat în turul 2 preliminar din Europa League, iar antrenorul echipei maghiare Paksi FC a avut o reacție de mare campion.</p>
<p>Gyorgy Bognar a recunoscut că momentul psihologic a fost ratarea penalty-ului de către Balint Vecsei, dar a felicitat CFR Cluj pentru calificare.</p>
<h2><span>Ce a spus tehnicianul maghiarilor de la Paksi, după ce echipa lui a fost eliminată de CFR Cluj</span></h2>
<p>După 0-0 în tur, <span>CFR s-a impus la scor de neprezentare</span>, dar mult mai greu decât o arată scorul. Golurile au fost înscrise de Alin Fică (35), Louis Munteanu (85) și Karlo Muhar (90). În minutul 66, Balint Vecsei a ratat de două ori o lovitură de la 11 metri. Prima dată a tras slab pe centru, <span>iar Hindrich a respins cu piciorul</span>, iar a doua oară a șutat pe lângă poartă.</p>
<p>„Trebuie să încep prin a felicita echipa Cluj-Napoca, am simțit diferența și în acest meci, au o echipă mai puternică. Niciuna dintre echipe nu a reușit să-și creeze multe ocazii, nu a fost la fel de mare diferență între fotbalul celor două echipe ca în prima repriză a meciului tur.</p>
<p>Penalty-ul a fost un punct de cotitură important, l-am ratat de două ori, iar jocul nostru a scăzut și mai mult după aceea. Am ajuns în fața porții gazdelor, dacă am fi egalat, totul ar fi putut ieși altfel.</p>
<p>Dar, o spun din nou, echipa mai bună a avansat. Apropo, astfel de greșeli (n.r. – penalty-ul ratat) fac parte din fotbal. Este o mare problemă când nu poți profita de ocazie de două ori. Același jucător a transformat penalty-ul decisiv în finala Cupei Ungariei.</p>
<p>Trebuie să accepți că așa s-a întâmplat acum. Care este cea mai mare lecție a acestui duel? Că trebuie să marchezi penalty-ul!”, a spus tehnicianul, potrivit <span>Nemzeti</span>.</p>
<p>„Am început bine meciul. În prima repriză, lucrurile au funcționat bine până la golul pe care l-am primit. Prima ocazie a fost a noastră, dacă ar fi intrat în poartă, ar fi putut fi un meci diferit. Pot spune despre lovitura de pedeapsă că oricine o poate rata, asta face parte din fotbal”, a completat, la rândul lui, fundașul János Szabó.</p>

]]></description>
    </item>
    <item>
      <title>Dan Petrescu, declarația anului despre plecarea lui Louis Munteanu: „Va fi imposibil să-l înlocuim, ar fi ca și cum am câștiga la loto”</title>
      <link>https://www.prosport.ro/fotbal-extern/europa-league/dan-petrescu-declaratia-anului-despre-plecarea-lui-louis-munteanu-va-fi-imposibil-sa-l-inlocuim-ar-fi-ca-si-cum-am-castiga-la-loto-20222753</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-declaratia-anului-despre-plecarea-lui-Louis-Munteanu-„Va-fi-imposibil-sa-l-inlocuim-ar-fi-ca-si-cum-am-castiga-la-loto-1.png"/><br/><p>Dan Petrescu, antrenorul echipei CFR Cluj, a oferit declarația anului despre plecarea lui Louis Munteanu.</p>
<p>Tehnicianul în vârstă de 57 de ani a reacționat la finalul partidei retur cu Paksi și a spus că îi va fi foarte greu să-l înlocuiască pe starul lui Nelu Varga.</p>
<h2><span>Dan Petrescu a vorbit despre plecarea lui Louis Munteanu</span></h2>
<p><span>CFR Cluj a învins fără probleme Paksi</span>, scor 3-0 la general, în primul tur preliminar din UEFA Europa League. Introdus în minutul 75, Louis Munteanu a marcat golul de 2-0. Starul lui Nelu Varga a șutat pe jos din interiorul careului, la colțul lung, după o pasă ideală a lui Muhar.</p>
<p>A fost prima apariție a lui Louis Munteanu în acest sezon după ce s-a vehiculat că va prinde cel mai mare transfer din istoria Superligii. Dan Petrescu a făcut un anunț important despre posibila plecare a fotbalistului. Antrenorul CFR-ului a spus că va fi aproape imposibil să-l înlocuiască.</p>
<p>„Louis Munteanu va fi aproape de neînlocuit. Să luăm un jucător care să marcheze 23 de goluri, înseamnă că am câștigat la loterie. Scorul nu arată ce a fost în teren. Paksi era neînvinsă în Europa în deplasare, s-a văzut și de ce azi.</p>
<p>E o echipă puternică, a învins-o de două ori pe Ferencvaros. Veți vedea ce echipă e Ferencvaros. Ce ni s-a întâmplat nouă azi nu am mai văzut în fotbal de când antrenez. Doi jucători foarte buni să se accidenteze în primul sfert de oră.</p>
<p>Kamara a pierdut aproape tot sezonul. E posibil să aibă fractură. Sunt doi jucători foarte importanți. La câte meciuri sunt, va fi greu. Am pierdut doi jucători importanți. Iată că pierdem prea repede jucători. Sunt îngrijorat. Nu am ce să le reproșez.</p>
<p>Nu credeam niciodată la o victorie cu 3-0. Știam că sunt puternici. Nu am ce să le reproșez. Am avut și puțin noroc, a mai fost și arbitrul care a făcut meciul praf. A stricat tot meciul. Korenica a avut o ocazie pe final de repriză, nu a băgat mingea în poartă cu poarta goală.</p>
<p>Terminăm meciul cu doi jucători accidentați care sunt foarte importanți. Am vorbit cu selecționerul naționalei și i-am zis să se uite și la Fică puțin. Nu am înțeles de ce măcar o dată să nu fie convocat. Mircea Lucescu dacă vede un jucător bun, îl selectează.</p>
<p>El nu dădea gol. Asta era problema lui. Din ce am înțeles, bugetul celor de la Lugano e mult mai mare. În România o să spună că suntem favoriți. Pafos are 50 de milioane buget. Cum să fie rușine că te-a eliminat Pafos? A jucat în grupe de Conference League și va juca și anul acesta.</p>
<p>Noi în România vorbim doar negativ. Dacă era toată echipa, sigur erau ei favoriți, dar aveam șanse. Această echipă se va bate. Îngrijorarea mea e că e deplasarea lungă și se joacă pe sintetic”, a declarat Dan Petrescu.</p>
<blockquote><p>În campionatul României vreau să joc, momentan. Când va fi cazul să mă duc, vom vedea. Lucrurile astea mă depășesc. Eu mă simt foarte bine aici, am fost apreciat din primul minut. Sunt un jucător fericit aici”, <span>a spus Louis Munteanu după meci.</span></p></blockquote>

]]></description>
    </item>
    <item>
      <title>A dat un golazo pentru CFR Cluj cu ungurii de la Paksi și spune că nu a fost întâmplător: „Am încercat și dimineață la antrenament”</title>
      <link>https://www.prosport.ro/fotbal-extern/europa-league/a-dat-un-golazo-pentru-cfr-cluj-cu-ungurii-de-la-paksi-si-spune-ca-nu-a-fost-intamplator-am-incercat-si-dimineata-la-antrenament-20222690</link>
      <description><![CDATA[<img src="https://www.prosport.ro/wp-content/uploads/2025/07/A-dat-un-golazo-pentru-CFR-Cluj-cu-ungurii-de-la-Paksi-si-spune-ca-nu-a-fost-intamplator-„Am-incercat-si-dimineata-la-antrenament-3-1400x933.jpg"/><br/><p>Fotbalistul echipei CFR Cluj a înscris un gol spectaculos în returul cu Paksi și spune că nu a fost întâmplător.</p>
<p>Alin Fică a reacționat la finalul partidei de pe Stadionul Dr. Constantin Rădulescu și a vorbit despre reușita sa.</p>
<h2><span>Reacția lui Alin Fică după ce a înscris din afara careului în CFR Cluj – Paksi</span></h2>
<p><span>CFR Cluj a dat de pământ cu Paksi</span>, scor 3-0 la general, în primul tur preliminar din UEFA Europa League. Alin Fică, Louis Munteanu și Karlo Muhar au marcat în returul de pe Stadionul Dr. Constantin Rădulescu.</p>
<p>Fică a înscris din afara careului și a deschis scorul în minutul 35. Optarul lui Dan Petrescu a reacționat la finalul partidei și a spus că reușita sa nu a fost întâmplătoare. Mijlocașul în vârstă de 24 de ani a exersat execuția și în dimineața meciului.</p>
<p>„Cred că astăzi ne-am făcut treaba. (n.r. despre gol) Am încercat și dimineață la antrenament. Chiar vorbeam cu Hoban, mi-a făcut o referire chiar din aceeași poziție. N-am avut vizibilitate bună, dar mă bucur că am dat gol și am reușit să îmi ajut echipa.</p>
<p>Nu este niciun secret, încerc să îmi fac treaba. Mă concentrez doar pe fotbal, am oameni care mă susțin. Îmi cunosc colegii, suntem o echipă ambițioasă și sigur vom face o figură frumoasă și în meciurile următoare”, a declarat Fică, la <span>DigiSport</span>.</p>
<blockquote><p>Mă simt foarte bine. Cred că eram obligați să ne calificăm. Zic eu că a fost un meci strâns până la 1-0. (n.r. despre penalty) I-am zis lui Djokovic: «stai liniștit că o scot». Din păcate e a doua oară când se repetă un penalty la noi. Bine că a ratat. Șansa a fost de partea noastră. E un lucru pe care mi l-am dorit foarte mult. Te vede lumea mult mai bine în Europa. Sunt meciuri foarte importante în care poți să ieși la rampă. Va fi o dublă foarte grea, dar cred că dacă ne dorim și suntem concentrați avem șanse mari să ne calificăm”, <span>a spus portarul Otto Hindrich după meci.</span></p></blockquote>

]]></description>
    </item>
    <item>
      <title>Eroul lui CFR Cluj a avut o premoniție: „I-am zis asta lui Djokovic la penalty”</title>
      <link>https://www.prosport.ro/fotbal-extern/europa-league/eroul-lui-cfr-cluj-a-avut-o-premonitie-i-am-zis-asta-lui-djokovic-la-penalty-20222679</link>
      <description><![CDATA[<img src="https://www.prosport.ro/wp-content/uploads/2025/07/Eroul-lui-CFR-Cluj-a-avut-o-premonitie-„I-am-zis-asta-lui-Djokovic-la-penalty-1-scaled-e1752783421824-1400x934.jpg"/><br/><p>CFR Cluj a obținut calificarea în turul doi preliminar al UEFA Europa League, după o victorie clară cu Paski, scor 3-0, în retur.</p>
<p>Deși meciul din Ungaria a fost unul dificil pentru vicecampionii României, în returul de la Cluj ardelenii s-au prezentat total diferit.</p>
<h2><span>Eroul lui CFR Cluj a oferit prima reacție după calificarea în turul 2 Europa League: „I-am zis asta lui Djokovic la penalty”</span></h2>
<p>Otto Hindrich este eroul clujenilor. Tânărul goalkeeper este cel care, la scorul de 1-0 pt formația lui Dan Petrescu, a apărat un penalty decisiv în fața lui Vecsei. Arbitrul a decis reluarea loviturii, pentru că mai mulți clujeni au intrat în suprafața de pedeapsă, însă Vecsei a executat lamentabil și a doua încercare. <span>Paksi a fost scoasă complet din joc</span> de șocul ratării loviturii de la 11 metri, iar CFR Cluj s-a distrat ulterior.</p>
<p><span>Louis Munteanu și Karlo Muhar au dus scorul la 3-0</span> pe final de meci, iar calificarea vicecampionilor României este una absolut meritată. După meciul din Gruia, goalkeeper-ul celor de la CFR Cluj a venit la microfon și a explicat cum a reușit să-și țină în avantaj echipa la momentul penalty-ului.</p>
<p>„Mă simt foarte bine. Cred că eram obligați să ne calificăm. Zic eu că a fost un meci strâns până la 1-0. (n.r. despre penalty) I-am zis lui Djokovic: stai liniștit că o scot.</p>
<p>Din păcate e a doua oară când se repetă un penalty la noi. Bine că a ratat. Șansa a fost de partea noastră. E un lucru pe care mi l-am dorit foarte mult. Te vede lumea mult mai bine în Europa.</p>
<p>Sunt meciuri foarte importante în care poți să ieși la rampă. Va fi o dublă foarte grea, dar cred că dacă ne dorim și suntem concentrați avem șanse mari să ne calificăm”, a declarat Hindrich, la <span>DigiSport</span>.</p>
<h2><span>CFR Cluj, la alt nivel în meciul retur împotriva celor de la Paksi</span></h2>
<p>După 0-0 în meciul din Ungaria, CFR Cluj era obligată să câștige la retur pentru a continua parcursul din UEFA Europa League. Băieții lui Dan Petrescu s-au mobilizat excelent și au reușit să deschidă scorul încă din prima repriză.</p>
<p>Alin Fică a avut o execuție superbă și a deblocat tabela din Gruia, în minutul 35. Paksi a încercat să revină în joc, dar nu a avut puterea necesară să egaleze.</p>
<p>Pe final de meci, în minutele 85 și 90, Louis Munteanu, respectiv Karlo Muhar, au eliminat orice dubiu și au dus scorul la 3-0 pentru vicecampioana României.</p>

]]></description>
    </item>
    <item>
      <title>După ploaie și furtună a venit și norocul pe strada din Gruia! Maghiarul Vecsei, omul care l-a făcut să zâmbească pe Dan Petrescu. Cronică de Daniel Nazare</title>
      <link>https://www.prosport.ro/fotbal-extern/europa-league/dupa-ploaie-si-furtuna-a-venit-si-norocul-pe-strada-din-gruia-maghiarul-vecsei-omul-care-l-a-facut-sa-zambeasca-pe-dan-petrescu-cronica-de-daniel-nazare-20222420</link>
      <description><![CDATA[<img src="https://www.prosport.ro/wp-content/uploads/2025/07/Dupa-ploaie-si-furtuna-a-venit-si-norocul-pe-strada-din-Gruia-Maghiarul-Vecsei-omul-care-l-a-facut-sa-zambeasca-pe-Dan-Petrescu.-Cronica-de-Daniel-Nazare-1400x932.jpeg"/><br/><p>A venit seara adevărului pentru Dan Petrescu. Cu el la timonă pentru CFR Cluj, în acest debut de sezon, s-a pierdut Supercupa României cu FCSB, a fost dezamăgire cu Paksi în tur, doar 0-0, și a existat o mare chinuială cu Unirea Slobozia până în ultimele minute.</p>
<p>Așa că, înainte de meci, titratul tehnician admitea că l-ar ferici un meci slab care s-a termina cu calificare.</p>
<h2><span>Maghiarul Vecsei, moment psihologic în minutul 62. CFR Cluj se califică la un scor de forfait după ce a avut doi jucători accidentați în primul sfert de oră</span></h2>
<p>Întrebarea era un simplă: dacă joci slab poți trece mai departe? Probabil că asta a gândit Dan Petrescu în primele minute ale partidei din Gruia.</p>
<p>Meciul a debutat catastrofal pentru clujeni, dincolo de ploaia sâcâitoare. Apar două evenimente extrem de ciudate pentru o partidă de fotbal în cupele europene, o adevărată furtună psihologică pe banca vișiniilor: accidentarea lui Emerlahu după doar 30 de secunde, urmată de cea a lui Kamara în minutul 16.</p>
<p>Întră Djokovic și Fică, la adăpostul ideii că ghinioanele se sparg la început și, mai mult ca sigur, nu la final. Dan Petrescu pare un leu pe bancă, sigur se gândește la ghinion, dar ce mai contează acum? Mai e timp de joc suficient, trebuie să avem și noi șansă. Să ne bucurăm și noi pe strada noastră.</p>
<p>CFR Cluj are inițiativa, combină mai bine, jucătorii sunt clar mai agresivi în duelurile directe, iar mingea parcă-i ascultă mai bine ca pe vecinii maghiari. „Țesătura” de pase merge excelent pe un teren îmbibat cu apă, dar care rezistă minutelor.</p>
<p>Prima ocazie serioasă aparține gazdelor: Korenica trimite un pic peste poartă la o lovitură liberă de la 18 metri, în rest trupa din Gruia știe când să fie tăioasă și când să adoarmă vigilența adversarilor.</p>
<h2><span>Fică intră și se „lipește” la un eurogol memorabil</span></h2>
<p>Cele două accidentări îi descumpănesc pe clujeni, care dau senzația că reduc turația motoarelor, însă încearcă să câștige centrul terenului. Primul șut pe spațiul porții vine abia în minutul 24, dar este slab, prins fără probleme de goalkeeperul maghiar.</p>
<p>Singura oportunitate cu adevărat serioasă apare pentru oaspeți în minutul 30, dar Hindrich se remarcă pentru prima oară în duel direct cu Papp, după niște pase precedente, în careul vișiniilor, venite ca într-un joc Flipper.</p>
<p>Golul descătușării se arată în minutul 35, ce ironie a destinului, de la noul intrat Fică, după o succesiune de pase reușite și o execuție superbă: primul gol european pentru jucătorul de 24 de ani. Poate unul din cele mai frumoase goluri văzute de acest stadion din Gruia, șut de pe loc în vinclu, înscris de un fotbalist pe care n-ar fi pariat aproape nimeni.</p>
<p>Muhar are o șansă imensă până în pauză, șutul său este apărat, balonul ajunge la Korenica, dar nici el nu marchează. Putea fi deja 2-0 și zarurile să fi fost deja aruncate. Așa că nimic nu e jucat, în condițiile în care ploaia nu se oprește, ba dimpotrivă.</p>
<p>Paksi dă semne de slăbiciune, pare derutată, iar în debutul părții secunde face două schimbări în primul „11”. Dar, tot CFR Cluj este echipa care stă mai bine ofensiv. La zece minute după pauză, tot Korenica încearcă un șut înșelător, dar goalkeeperul Kovacsik nu mai bea de ceva vreme „lapte cu biberonul”.</p>
<p>Se prinde de intenția acestuia și respinge o nouă șansă de 2-0. Djokovic încearcă și el poarta în minutul 61, cu piciorul stâng, puțin pe lângă poartă.</p>
<h2><span>Djokovic comite un fault imprudent, dar lui Vecsei nu-i ajung două penalty-uri să dea măcar un gol</span></h2>
<p>Dar cea mai importantă fază se produce când același Djokovic comite un fault imprudent, nesemnalizat inițial de central, care e chemat la VAR.</p>
<p>Penalty, dar Vecsei ratează, Hindrich respinge mingea cu picioarele. Lumea se revoltă pe stadion, după ce arbitrul repetă lovitura. De această dată trimite mingea pe lângă poartă, ceea ce înseamnă că norocul vine pe final. De fapt, a venit și îl îmbrățișează cu căldură toți clujenii.</p>
<p>La un sfert de oră înainte de final intră și Louis Munteanu, omul despre care s-a discutat în ultimele zile mai mult decât despre premierul Ilie Bolojan: unde se duce, câți bani se varsă în cont și dacă e accidentat.</p>
<p>Se vede că nu s-a mai întâlnit cu mingea, dexteritatea de odinioară nu mai există. Dar prinde un șut din lateral, cu cinci minute înainte de final, după ce Kovacsik scapă balonul ca la un meci de copii și norocul ne mai ajută încă o dată.</p>
<h2><span>3-0 pe final, CFR Cluj se distrează în ultimele minute</span></h2>
<p>Paksi nu mai are forță pe final, e dominată, iar elevii lui Dan Petrescu atacă în valuri de parcă ai senzația că mai au nevoie de câteva reușite. Golul lui Muhar, în minutul 90, deși nu mai contează. 2-0 sau 3-0 e fix la fel. Maghiarii sunt debusolați, așteaptă finalul ca să nu ia mai multe.</p>
<p>Totul s-a decis când Vecsei n-a dus scorul la 1-1. Altfel, ar fi fost mult mai greu, nu știm cum ar fi curs jocul. Mulțumim, Vecsei, bravo Dan Petrescu!</p>

]]></description>
    </item>
  </channel>
</rss>
