<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>FRF, mesaj pentru Radu Drăgușin după ce a câștigat primul trofeu la Tottenham</title>
      <link>https://www.prosport.ro/fotbal-extern/frf-mesaj-pentru-radu-dragusin-dupa-ce-a-castigat-primul-trofeu-la-tottenham-20177154</link>
      <description><![CDATA[<img src="https://www.prosport.ro/wp-content/uploads/2025/05/FRF-mesaj-pentru-Radu-Dragusin-dupa-ce-a-castigat-primul-trofeu-la-Tottenham.jpg"/><br/><p>Federația Română de Fotbal (FRF) a reacționat după ce echipa lui Radu Drăgușin, Tottenham, a câștigat trofeul Europa League, în urma victoriei, scor 1-0, cu Manchster United, la Bilbao, și l-a felicitat pe internaționalul român.</p>
<p>Radu Drăgușin (23 ani), cel mai valoros jucător român, cu o cotă de piață de 25 de milioane de euro, potrivit <span>Transfermarkt</span>, a venit la Tottenham în ianuarie 2024, iar în actualul sezon a jucat în 28 de meciuri, dintre care 7 au fost în Europa League.</p>
<h2><span>FRF, mesaj încurajator pentru Radu Drăgușin după ce a câștigat titlul Europa Leage, cu Tottenham: „Te așteptăm mai puternic”</span></h2>
<p>Tottenham, echipa la care evoluază internaționalul Radu Drăgușin, a câștigat finala Europa League, după ce a învins formația Manchster United, scor 1-0, cucerind astfel primul trofeu după o pauză de 17 ani.</p>
<p>Rau Drăgușin, deși a absentat din lotul Tottenham din februarie, după ce a fost operat, a fost alături de colegii săi, iar la finalul meciului a sărbătorit victoria, dar și câștigarea titlului. <span>Prezența lui Drăgușin a fost una inedită, în timpul festivității de premiere a venit în echipamentul de joc, dar și cu drapelul României înfășurat pe corp</span>.</p>
<p>FRF l-a felicitat pe „tricolor” și speră ca acesta să revină cu mai multă forță după perioada de recuperare.</p>
<p>„Tottenham Hotspur a cucerit trofeul Europa League, reușind să se impună în finala cu ManchesterUnited!</p>
<p>Radu Drăgușin, care a evoluat în șapte meciuri pentru Tottenham în această campanie europeană, a contribuit la parcursul formației londoneze în acest sezon.</p>
<p>În prezent, Radu se află în perioada de recuperare după operația suferită în luna februarie (n.r. ruptură de ligamente încrucișate), dar a fost prezent la Bilbao, alături de colegii săi.</p>
<p>Radu, suntem mândri de tine și te așteptăm mai puternic pe teren”, a transmis Federația Română de Fotbal pe contul de Facebook al naționalei „tricolorilor”.</p>
<p>Recuperarea lui Drăgușin este una de lungă durată, de cel puțin șase luni, astfel că este foarte posibil ca internaționalul să nu poată evolua la următoarele două meciuri al „tricolorilor”, în Grupa H a preliminariilor CM 2026, programate pe 7 iunie, cu Austria (în deplasare), respectiv pe 10 iunie, cu Cipru (pe teren propriu).</p>
<p>Celelalte meciuri ale României, din toamnă, sunt programate astfel: pe 9 septembrie, cu Cipru (acasă), 12 octombrie, cu Austria (pe teren propriu), pe 15 noiembrie, cu Bosnia-Herțegovina (în deplasare) și pe 18 noiembrie, cu San Marino (pe teren propriu).</p>
<p>Clasamentul Grupei H este: Bosnia-Herțegovina (6 puncte), România (3 puncte), Cipru (3 puncte), Austria (0 puncte, fără meciuri jucate), San Marino (0 puncte).</p>
<h2><span>Radu Drăgușin, al doilea român care câștigă Europa League</span></h2>
<p>Radu Drăgușin a devenit al doilea român care câștigă Europa League, după „veteranul” Cristi Săpunaru (40 de ani), care în 2011 a câștigat titlul cu FC Porto.</p>
<p>Cristi Săpunaru se va retrage din activitatea sportivă la finalul acestui sezon, anunțul fiind făcut de săptămâna trecută, iar luni, 19 mai, Rapid i-a organizat o festivitate de retragere, după meciul cu CFR Cluj (1-4), partidă contând pentru etapa a noua din play-off-ul Superligii. <span>Săpunaru va deveni directorul sportiv al clubului Rapid, iar Dan Șucu a fost cel care l-a convins să accepte acest post</span>.</p>

]]></description>
    </item>
    <item>
      <title>Imagini fabuloase cu Radu Drăgușin și colegii săi după câștigarea trofeului Europa League! Au petrecut până dimineață</title>
      <link>https://www.prosport.ro/fotbal-extern/europa-league/imagini-fabuloase-cu-radu-dragusin-si-colegii-sai-dupa-castigarea-trofeului-europa-league-au-petrecut-pana-dimineata-20177159</link>
      <description><![CDATA[<img src="https://www.prosport.ro/wp-content/uploads/2025/05/Imagini-fabuloase-cu-Radu-Dragusin-si-colegii-sai-dupa-castigarea-trofeului-Europa-League-Au-petrecut-pana-dimineata.jpg"/><br/><p>Au apărut imagini fabuloase cu Radu Drăgușin și colegii săi de la Tottenham după ce au reușit să cucerească trofeul UEFA Europa League.</p>
<p>Jucătorii de la Spurs au petrecut până dimineață după ce s-au impus în finala disputată în Spania, la Bilbao, în fața rivalei din Premier League, Manchester United.</p>
<h2><span>Bucurie uriașă pentru Tottenham</span></h2>
<p><span>Tottenham a reușit să cucerească trofeul UEFA Europa League </span>după ce s-a impus în finala disputată la Bilbao, scor 1-0, în fața celor de la Manchester United. Bucuria pe care jucătorii lui Ange Postecoglou au trăit-o a fost una imensă, iar de la petrecerea care a ținut până dimineață nu a lipsit nici Radu Drăgușin.</p>
<p>Internaționalul român, care se reface după o accidentare și după o intervenție chirurgicală, a fost prezent la Bilbao pentru a fi alături de colegii săi. Acesta a venit însoțit de sora lui, Meira Drăgușin, și de iubita lui, Ioana Stan, alături de care a sărbătorit pe teren, după fluierul final.</p>
<p>Ulterior, petrecerea londonezilor s-a mutat într-un local, iar Meira Drăgușin a imortalizat momentul și l-a postat pe rețelele de socializare. În imaginile distribuite pe Instagram să poate observa că Radu Drăgușin este extrem de fericit. Filmarea l-a surprins pe tânărul fundaș central în timp ce dansa și cânta împreună cu colegii de la Tottenham.</p>
<p>În actuala ediție de UEFA Europa League, Radu Drăgușin a bifat șapte apariții pentru Tottenham. Reamintim că internaționalul român a suferit, în luna ianuarie a acestui an, o accidentare gravă: ruptruă de ligament încrucișat. Astfel, a fost supus unei intervenții chirurgicale iar acum este în perioada de recuperare.</p>
<h2><span>Radu Drăgușin intră în istorie</span></h2>
<p>Imediat după ce arbitrul a fluierat finalul partidei de la Bilbao, Radu Drăgușin a sprintat pe teren pentru a se bucura alături de colegii săi de la Tottenham. Ulterior, <span>tânărul fundaș central și-a legat un drapel tricolor în jurul taliei</span>.</p>
<p>Chiar dacă este accidentat de mai multe luni, Radu Drăgușin a primit o medalie de campion și a intrat în istoria fotbalului românesc dar și în istoria celor de la Tottenham. El a devenit doar al șaselea fotbalist din România care câștigă UEFA Europa League, după Gică Hagi, Gică Popescu, Răzvan Raț, Cristi Săpunaru și Raul Rusescu.</p>

]]></description>
    </item>
    <item>
      <title>Dezastru pentru un fotbalist după finala Europa League! Ce record negativ a stabilit</title>
      <link>https://www.prosport.ro/fotbal-extern/europa-league/dezastru-pentru-un-fotbalist-dupa-finala-europa-league-ce-record-negativ-a-stabilit-20177141</link>
      <description><![CDATA[<img src="https://www.prosport.ro/wp-content/uploads/2025/05/Dezastru-pentru-un-fotbalist-dupa-finala-Europa-League-Ce-record-negativ-a-stabilit--1400x942.jpg"/><br/><p>Finala Europa League de miercuri seară, 21 mai 2025, Tottenham – Manchester United 1-0, a reprezentat un adevărat dezastru pentru unul dintre fotbaliștii implicați.</p>
<p>Este vorba despre un jucător din tabăra „diavolilor”, care a pierdut a treia finală europeană din carieră.</p>
<h2><span>Andre Onana, ghinionistul de serviciu. A pierdut finala Europa League pentru a doua oară în carieră și, de asemenea, a eșuat în ultimul act din Champions League</span></h2>
<p>Miercuri seară, <span>Tottenham Hotspur și Manchester United s-au duelat în finala UEFA Europa League, iar pe lângă miza trofeului, cele două grupări au avut drept obiectiv și accederea în faza principală din Champions League</span>, sezonul 2025 – 2026.</p>
<p>Și asta pentru că în Premier League, ambele formații se regăsesc în subsolul clasamentului, departe de pozițiile europene.</p>
<p>La finalul celor 90 de minute de pe stadionul San Mames din Bilbao, <span>colegii lui Radu Drăgușin de la Tottenham au triumfat și au obținut pentru fanii lor primul trofeu după o așteptare de 17 ani</span>.</p>
<p>Singurul gol a fost marcat în minutul 42 și l-a avut în prim-plan pe Brennan Johnson. Ulterior, în repriza secundă, londonezii s-au betonat în defensivă și au încercat să apere rezultatul, ceea ce au și reușit în final.</p>
<p>Dacă în tabăra lui Tottenham a fost o bucurie imensă, la Manchester United, jucătorii lui Ruben Amorim au fost prăbușiți, la propriu. Iar de departe, cel mai afectat a fost portarul Andre Onana, care a jucat a treia finală europeană din carieră.</p>
<p>Onana le-a pierdut pe toate, iar după înfrângerea cu Tottenham de miercuri seară, inclusiv jucători din tabăra adversă au mers la portar pentru a-l consola.</p>
<p>Portarul lui Manchester United a mai încasat-o o dată în Europa League, în 2017, iar atunci a fost bătut chiar de actuala sa echipă. Este vorba despre finala Ajax – Manchester United 0-2, pe care „diavolii” au câștigat-o cu 2-0.</p>
<p>De asemenea, Onana a fost protagonist și în finala Inter Milano – Manchester City 0-1, din UEFA Champions League, sezonul 2022 – 2023.</p>
<blockquote class="twitter-tweet">
<p dir="ltr" lang="fr">La tristesse d’André Onana après la défaite de Manchester United en finale de l’Europa League. 😢🇨🇲 pic.twitter.com/R9w84Un4IP</p>
<p>— AllezLesLions (@AllezLesLions) May 21, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Ruben Amorim vrea să continue la Manchester United, dar dacă clubul are altă opinie, își va face bagajele</span></h2>
<p>La scurt timp după înfrângerea cu Tottenham, Ruben Amorim a vorbit cu reporterii TNT Sports și le-a transmis că va rămâne la Manchester United și în sezonul viitor. Asta dacă va fi și conducerea de pe Old Trafford de acord.</p>
<blockquote><p>Sunt încrezător în continuare că sunt tipul potrivit (n.r. – pentru Manchester United), mai mult decât la început… Vă garantez că nu voi renunța, nu voi pleca. Sunt foarte încrezător. Cunosc clubul, știu ce înseamnă să antrenezi acest club și înțeleg de ce are nevoie această echipă. Dar dacă vor spune că e mai bună o schimbare, voi pleca a doua zi”, a declarat Ruben Amorim, printre altele, după Tottenham – Manchester United 1-0.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/i0faP_hD1Uw?si=pHLrQmipSZdQHMib" title="YouTube video player" width="560"></iframe></p>

]]></description>
    </item>
    <item>
      <title>Cum s-a afișat Radu Drăgușin la finala Europa League, câștigată de Tottenham cu Manchester United</title>
      <link>https://www.prosport.ro/fotbal-extern/europa-league/cum-s-a-afisat-radu-dragusin-la-finala-europa-league-castigata-de-tottenham-cu-manchester-united-20177075</link>
      <description><![CDATA[<img src="https://www.prosport.ro/wp-content/uploads/2025/05/Cum-s-a-afisat-Radu-Dragusin-la-finala-Europa-League-castigata-de-Tottenham-cu-Manchester-United.jpg"/><br/><p>Radu Drăgușin nu avea cum să rateze finala Europa League cu Manchester United, scor 1-0, câștigată de Spurs.</p>
<p>Fundașul român de la Tottenham nu a putut juca în meciul de pe San Mames, însă a fost prezent la Bilbao pentru a-și susține echipa.</p>
<h2><span>Cum s-a afișat Radu Drăgușin la finala Europa League, câștigată de Tottenham cu Manchester United</span></h2>
<p>Radu Drăgușin a fost unul dintre marii absenți ai lui Tottenham <span>în finala UEFA Europa League</span>, scor 1-0, cu Manchester United. Fundașul lui Spurs a suferit o ruptură a ligamentelor încrucișate și este în plin proces de recuperare.</p>
<p>Fotbalistul român nu a putut sta departe de echipă și a făcut deplasarea la Bilbao cu întreg angrenajul lui Ange Postecoglou. Îmbrăcat într-o ținută lejeră, Drăgușin a coborât la nivelul gazonului pentru a-i încuraja pe coechipierii săi înainte de finala cu Manchester United.</p>
<h2><span>Ange Postecoglou, mesaj pentru Radu Drăgușin: „A jucat un rol important în acest sezon”</span></h2>
<p>Ange Postecoglou, antrenorul lui Tottenham, <span>nu l-a uitat pe Radu Drăgușin</span> și a adus în discuție contribuția fundașului român.</p>
<p>„Sunt jucători care nu au fost azi cu noi și care au rămas acasă. Fraser Forster, Heung-Min Son, James Madisson, Lucas Bergvall și Radu Drăgușin au jucat un rol important în acest sezon. Fiecare a contribuit și cel mai important este că am ajuns aici.</p>
<p>Am avut probleme, cu siguranță, dar important este că am rămas uniți și merităm această calificare. Ar fi ceva uriaș pentru noi. De ce să îmi pese ce crede Manchester United? Întrebați-l pe managerul de acolo de ce consideră asta. Se pare că există oameni care se tem că s-ar putea întâmpla asta (n.r – ca Tottenham să câștige Europa League).</p>
<p>Vor cumva să diminueze o posibilă astfel de performanță, să spună că am avut un sezon slab, că nu merităm sau să ne compare cu Manchester United”, declara Postecoglou, după calificarea în finala Europa League, potrivit Sky Sports.</p>

]]></description>
    </item>
    <item>
      <title>Gestul lui Radu Drăguşin după ce a câştigat trofeul, despre care va vorbi toată România! L-a văzut lumea întreagă</title>
      <link>https://www.prosport.ro/fotbal-extern/europa-league/gestul-lui-radu-dragusin-dupa-ce-a-castigat-trofeul-despre-care-va-vorbi-toata-romania-l-a-vazut-lumea-intreaga-20177074</link>
      <description><![CDATA[<img src="https://www.prosport.ro/wp-content/uploads/2025/05/Gestul-lui-Radu-Dragusin-dupa-ce-a-castigat-trofeul-despre-care-va-vorbi-toata-Romania.jpg"/><br/><p>Tottenham a câștigat Europa League, iar la finalul confruntării lumea întreagă a văzut gestul pe care l-a făcut fundașul român Radu Drăguşin.</p>
<p>Echipa londoneză s-a impus cu 1-0 în fața lui Manchester United, la Bilbao, în finala Europa League, și va juca la toamnă în grupa principală din Liga Campionilor.</p>
<h2><span>Toată România va vorbi despre gestul lui Radu Drăguşin după ce a câştigat Europa League</span></h2>
<p><span>Singurul gol al confruntării</span> a fost marcat în minutul 42, când Sarr a centrat la marginea careului mic, iar Brennan Johnson a împins în poartă mingea deviată cu mâna de Shaw.</p>
<p>Imediat după ultimul fluier al arbitrului, Radu Drăgușin a intrat pe teren, bucurându-se alături de colegi. Până la festivitatea de premiere, el a rămas în echipamentul de joc, dar și-a înfășurat în jurul corpului drapelul României.</p>
<p>Drăgușin devine al doilea român care câștigă Europa League, <span>după Cristi Săpunaru, în 2011, cu FC Porto</span>. Radu nu a făcut parte din lotul lui Tottenham, deoarece nu este refăcut în totalitate după accidentarea gravă pe care a suferit-o în ziua de 30 ianuarie, la meciul din ultima etapă a fazei principale.</p>
<p>Cel care a înmânat medaliile și trofeul jucătorilor de la Tottenham a fost preşedintele UEFA, Aleksander Ceferin. Datorită succesului din această competiție, formația londoneză va juca în ediția viitoare a Ligii Campionilor, direct în grupa unică.</p>
<p>Pentru Spurs este primul trofeu european după 41 de ani. Tottenham a câştigat defuncta Cupă UEFA în 1972, chiar la prima ediție (3-2 la general cu altă echipă din Anglia, Wolverhampton), şi în 1983/1984 (4-3 la loviturile de departajare cu Anderlecht, după 2-2 la general). La vremea respectivă, finala se juca în două manșe.</p>
<p>De asemenea, gruparea din capitala Angliei mai are în palmares Cupa Cupelor în 1962/1963 (5-1 în finala de la Rotterdam cu Atletico Madrid).</p>
<p>Tottenham a avut un sezon oribil în campionat. Cu o etapă înainte de final, echipa antrenată de Ange Postecoglou se află pe locul 17, chiar deasupra zonei retrogradării, dar are un avans 13 puncte față de Leicester.</p>

]]></description>
    </item>
  </channel>
</rss>
