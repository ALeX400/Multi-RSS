<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ungurii au reacționat după ce au văzut ce a zis Gigi Becali: „Cunoscut pentru anti-maghiarismul său…”</title>
      <link>https://www.prosport.ro/fotbal-intern/superliga/ungurii-au-reactionat-dupa-ce-au-vazut-ce-a-zis-gigi-becali-cunoscut-pentru-anti-maghiarismul-sau-20364090</link>
      <description><![CDATA[<img src="https://www.prosport.ro//wp-content/uploads/2026/01/Ungurii-au-reactionat-dupa-ce-au-vazut-ce-a-zis-Gigi-Becali-„Cunoscut-pentru-anti-maghiarismul-sau….webp"/><br/><p>Jurnaliștii unguri de la publicația Blikk au comentat situația lui Andre Duarte (28 de ani), fundaș central pe care Gigi Becali (67) l-a transferat de la Ujpest.</p>
<p>În timp ce scriau despre cazul complicat al stoperului portughez, care s-a despărțit cu scandal de clubul maghiar, cei de la Blikk au făcut o remarcă dură la adresa patronului FCSB.</p>
<h2><span>Ce au scris ungurii după ce au văzut evoluția transferului lui Andre Duarte. Gigi Becali, luat în vizor</span></h2>
<p>Andre Duarte a fost prezentat oficial la FCSB în finalul lunii decembrie, iar <span>ungurii au fost revoltați de decizia clubului din Superliga</span>, doarece fundașul portughez nu își încheiase socotelile cu fosta echipă, Ujpest.</p>
<p>Lucrurile au continuat să fie complicate pentru stoperul în vârstă de 28 de ani, care nu a primit cartea verde și implicit nu a putut fi utilizat în prima partidă oficială din 2026, FC Argeș – FCSB 1-0.</p>
<p>Cu toate acestea, chiar înainte de fluierul de start din meciul menționat mai sus, Gigi Becali a intervenit public și a dezvăluit că a primit vești bune de la FIFA.</p>
<p><span>Situația lui Andre Duarte s-a decis, iar conform informațiilor deținute de Gigi Becali</span>, „luni sau marți” portughezul va primi cartea verde și va deveni apt selecției.</p>
<p>Ungurii au reacționat și ei după ultimele vești, iar în timp ce scriau despre situația lui Duarte l-au acuzat pe Gigi Becali de „anti-magharism”:</p>
<p>„Potrivit lui Gigi Becali, patronul clubului de fotbal de top din România, FCSB, Ujpest este singura vinovată pentru faptul că situația lui Andre Duarte, care a părăsit arbitrar echipa, încă nu a fost clarificată. Patronul clubului, cunoscut pentru anti-maghiarismul său, le-a transmis un mesaj dur celor de la Ujpest pentru a închide cazul cât mai curând posibil, indicând că nu se teme să apeleze la Federația Internațională de Fotbal (FIFA). Gigi Becali se plânge că Ujpest încă nu a predat documentele fostului său fundaș, Andre Duarte. Fără ele, portughezul nu poate juca pentru campioana României”, au scris jurnaliștii maghiari de la publicația <span>Blikk.hu</span>.</p>
<h2><span>FCSB a avut mari emoții în privința portughezului</span></h2>
<p>Pentru fostul său club, Ujpest, Andre Duarte a jucat 44 de meciuri oficiale în toate competițiile, reușind să contribuie, printre altele, cu un gol și cu o pasă decisivă.</p>
<p>Despre transferul său complicat la FCSB a vorbit și Ciprian Paraschiv, fost președinte la Poli Iași, care a oferit câteva detalii esențiale:</p>
<p>„E o problemă. Duarte nu poate juca la FCSB dacă nu are acceptul clubului la care a fost legitimat ultima dată. FCSB va trebui să ajungă la o înțelegere cu Ujpest. E clar că se vor judeca la TAS. Vor fi și bani care vor trebui plătiți, dar eu văd o suspendare a jucătorului, dacă cluburile nu vor ajunge la o înțelegere. (Dacă Ujpest merge la TAS și între timp FCSB ajunge la o înțelegere cu clubul maghiar, poate fi stopat dosarul?) Sigur. Orice dosar poate fi închis în momentul în care părțile ajung la o înțelegere. Eu aș fi supărat ca președinte de club dacă cineva mi-ar lua jucătorul. Poate prețul i-a crescut mult mai mult acum după ce a fost luat cumva forțat. Poate dacă se înțelegeau prețul ar fi fost mai mic. Acum mă aștept ca Ujpest să ceară mai mult decât face. Când sunt situații de acest gen, TAS judecă cu celeritate. Îți dai seama că îngrădești dreptul la muncă al unui jucător, cumva are prioritate un proces în care sunt de recuperat niște bani și te muți la un alt club. Depinde de judecători. Eu sunt convins că ambele echipe își doresc să se termine cât mai repede. TAS poate da câștig de cauză celor de la Ujpest. În acest caz, jucătorul s-ar putea întoarce și la clubul maghiar”, a declarat Ciprian Paraschiv la EXCLUSIV FCSB.</p>
<p>Rămâne de văzut cum vor evolua lucrurile și dacă Andre Duarte va primi cartea verde în timp util pentru a fi disponibil la partida din etapa 23, FCSB – CFR Cluj, programată pe 25 ianuarie, de la ora 20:00.</p>

]]></description>
    </item>
    <item>
      <title>„Doamne ferește!”. Reacția lui Gigi Becali când a văzut cum a jucat fotbalistul FCSB cu FC Argeș</title>
      <link>https://www.prosport.ro/fotbal-intern/superliga/doamne-fereste-reactia-lui-gigi-becali-cand-a-vazut-cum-a-jucat-fotbalistul-fcsb-cu-fc-arges-20364041</link>
      <description><![CDATA[<img src="https://www.prosport.ro//wp-content/uploads/2026/01/„Doamne-fereste.-Reactia-lui-Gigi-Becali-cand-a-vazut-cum-a-jucat-fotbalistul-FCSB-cu-FC-Arges.webp"/><br/><p>Gigi Becali (67 de ani) a avut o reacție inedită, după meciul FC Argeș – FCSB 1-0, atunci când a fost întrebat despre unul dintre jucătorii săi cheie.</p>
<p>Este vorba despre Mihai Toma (18), pe care Elias Charalambous (45) și Mihai Pintilii (41) sunt forțați să îl utilizeze frecvent din cauza regulii U21.</p>
<h2><span>Mihai Toma „o să fie fotbalist”, dar nu are valoare pe piață, spune Gigi Becali. Ce a declarat miliardarul după FC Argeș – FCSB 1-0</span></h2>
<p>Vineri seară, 16 ianuarie 2026, Mihai Toma <span>a jucat o repriză în partida FC Argeș – FCSB 1-0</span>, însă nu a reușit să impresioneze și a fost înlocuit.</p>
<p>Fotbalistul în vârstă de 18 ani este o piesă cheie în angrenajul echipei roș-albastre, din simplul fapt că poate îndeplini regula U21. În repriza secundă, pentru a nu încălca regulamentul, FCSB l-a trimis în teren pe Alexandru Stoian, care are tot 18 ani și de asemenea nu a reușit să influențeze jocul de la Mioveni.</p>
<p>Revenind la Mihai Toma, acesta a avut totuși o ocazie importantă de a marca în prima repriză, astfel că <span>lui Gigi Becali i-a fost solicitată o opinie</span> despre el. În replică, patronul FCSB a fost încercat de sentimente mixte și a transmis:</p>
<p>„Doamne fereşte! Toma o să fie fotbalist, ne vom baza cât de cât pe el, dar cum să crezi tu că poţi să iei bani pe Toma? Ne ajutăm de el, dar cum să iei bani? Ca să iei bani pe el, el trebuia să-i dea pasă lui Tănase sau Olaru, dar dacă stă cu capul în jos cum să iei bani?”, a declarat Gigi Becali, la <span>Prima Sport</span>.</p>
<p>Reacția afaceristului poate fi interpretată mai degrabă ca o critică la adresa jucătorului, însă cert este că Mihai Toma va continua să fie utilizat, din cauza regulii U21 menționată mai sus.</p>
<h2><span>Cum s-a descurcat Mihai Toma în acest sezon</span></h2>
<p>Vârsta l-a ajutat pe Mihai Toma să bifeze nu mai puțin de 17 partide din Superliga în acest sezon, dintr-un total de 22. Din păcate pentru el și pentru FCSB, nu a reușit să contribuie cu vreun gol sau cu vreo pasă decisivă.</p>
<p>În schimb, Toma a înscris o dată în faza principală din Europa League, pe 11 decembrie 2025, în victoria entuziasmantă cu olandezii de la Feyenoord, scor 4-3.</p>
<p>Tot în actuala stagiune, Mihai Toma a mai jucat două meciuri în UEFA Youth League, iar în unul dintre ele a reușit să contribuie cu un gol.</p>
<p>Chiar dacă Gigi Becali a sugerat că e lipsit de valoare pe piață în acest moment, Mihai Toma are o cotă de 500 de mii de euro, conform site-ului de specialitate Transfermarkt.</p>

]]></description>
    </item>
    <item>
      <title>Gigi Becali e bulversat de Rotaru, Șucu și Varga. Nu înțelege de unde bagă milioane de euro în echipele lor: „Sunt eroi!”</title>
      <link>https://www.prosport.ro/fotbal-intern/superliga/gigi-becali-e-bulversat-de-rotaru-sucu-si-varga-nu-intelege-de-unde-baga-milioane-de-euro-in-echipele-lor-sunt-eroi-20364697</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-e-bulversat-de-Rotaru-Sucu-si-Varga.-Nu-intelege-de-unde-baga-milioane-de-euro-in-echipele-lor-„Sunt-eroi.webp"/><br/><p>Gigi Becali (67 de ani) și-a îndreptat din nou atenția către principalii rivali din Superliga României, Mihai Rotaru, Dan Șucu și Nelu Varga, iar de data aceasta a făcut o remarcă pozitivă.</p>
<p>Patronul FCSB a ținut să îi laude pe omologii de la Universitatea Craiova, Rapid București și CFR Cluj pentru devotamentul de care dau dovadă.</p>
<h2><span>De ce „sunt eroi” Mihai Rotaru, Dan Șucu și Nelu Varga, în opinia lui Gigi Becali. Patronul FCSB a dat cărțile pe față</span></h2>
<p>Pe parcursul ultimilor ani, nu de puține ori, <span>Gigi Becali le-a pomenit numele rivalilor Mihai Rotaru, Dan Șucu și Nelu Varga și mai mereu a recurs la aroganțe</span>, în încercarea de a demonstra că el este mai puternic, mai ales din punct de vedere financiar.</p>
<p>Însă, în primele săptămâni din 2026, Gigi Becali și-a schimbat discursul și a ținut să aplaude public <span>devotamentul de care dau dovadă rivalii Rotaru, Șucu și Varga</span>.</p>
<p>Miliardarul din Pipera a vorbit despre dificultățile cu care se confruntă un patron de club de fotbal și mai ales despre investițiile colosale pe care le necesită afirmarea în „sportul rege”.</p>
<p>În acest context, Gigi Becali a spus că omologii săi de la Universitatea Craiova, Rapid București și CFR Cluj ar trebui apreciați mai mult:</p>
<p>„Voi să știți că toți oamenii ăștia din fotbal… FCSB valorează mult la ora asta, dar, ca bani, ăștia sunt eroi. Și Șucu, și Rotaru, și ăștia de la Dinamo. Ca să ții echipă, la nivelul acesta, la care sunt ei, se evaporează banii… 6-7 milioane pe Coman, ăștia acum de pe Șut, zeci de milioane am mâncat anul acesta. Se evaporă banii. Și i-am zis lui MM… Cum țin ei echipele? Că eu scot bani din transferuri, dar ei, săracii, n-au scos. El, Mihai Rotaru, e erou. Eu nu țineam… Nu că nu am bani, că sunt mai bogat decât ei toți la un loc. Dar, în locul lor, eu nu mai țineam. Eu am încasat zeci de milioane și toți sunt băgați în echipă. Am mai scos și eu 2 milioane din împrumuturi și vreo alți 4 pe care îi mai am în cont. Ăștia sunt eroi, i-am zis lui MM. Au salarii mari și ei!”, a declarat Gigi Becali, potrivit <span>Fanatik</span>.</p>
<h2><span>Mai jos TOP 5 fotbaliști vânduți de Gigi Becali, potrivit Transfermarkt</span></h2>
<p>Potrivit site-ului de specialitate <span>Transfermarkt</span>, cel mai scump fotbalist vândut de Gigi Becali este Dennis Man. Cedarea acestuia a avut loc relativ recent, în ianuarie 2021, iar în schimbul lui, patronul FCSB a încasat suma de 12.6 milioane de euro.</p>
<p>De altfel, Dennis Man deține și recordul pentru cel mai scump fotbalist vândut din Superliga în întreaga istorie a campionatului.</p>
<p>Mai jos TOP 5 fotbaliști vânduți de Gigi Becali în străinătate:</p>
<ol>
<li>Dennis Man – plecat la Parma, în 2021, pentru 12.6 milioane de euro</li>
<li>Nicolae Stanciu – plecat la Anderlecht, în 2016, pentru 11 milioane de euro</li>
<li>Vlad Chiricheș – plecat la Tottenham, în 2013, pentru 9.5 milioane de euro</li>
<li>Florin Gardoș – plecat la Soutampton, în 2014, pentru 6.8 milioane de euro</li>
<li>Florinel Coman – plecat la Al-Gharafa, în 2024, pentru 6 milioane de euro</li>
</ol>

]]></description>
    </item>
    <item>
      <title>Raul Rusescu aduce ipoteza retrogradării FCSB în discuție: „Ar trebui să se sperie”</title>
      <link>https://www.prosport.ro/fotbal-intern/superliga/raul-rusescu-aduce-ipoteza-retrogradarii-fcsb-in-discutie-ar-trebui-sa-se-sperie-20364008</link>
      <description><![CDATA[<img src="https://www.prosport.ro//wp-content/uploads/2026/01/Raul-Rusescu-aduce-ipoteza-retrogradarii-FCSB-in-discutie-„Ar-trebui-sa-se-sperie.jpg"/><br/><p>Raul Rusescu (37 de ani), dublu campion în România cu FCSB, a rămas cu un gust amar după ce a văzut înfrângerea roș-albaștrilor din deplasarea cu FC Argeș, scor 0-1, și a adus în discuție inclusiv ipoteza retrogradării.</p>
<p>În acest moment, campioana se află pe locul 9 în clasament, cu 31 de puncte. În schimb, Oțelul Galați, ocupanta ultimei poziții de play-off, are 33 de puncte și un meci mai puțin disputat.</p>
<h2><span>De ce a ajuns Raul Rusescu să se gândească la o retrogradare a favoritei FCSB. Două precedente îl sperie teribil</span></h2>
<p><span>FCSB și-a dezamăgit suporterii încă din primul meci oficial al anului, după ce vineri seară, 16 ianuarie, a pierdut în deplasare cu FC Argeș</span>, 0-1, aceeași echipă care a învins-o și în turul sezonului regular, 0-2.</p>
<p>Astfel, dacă Oțelul Galați se va impune cu CFR Cluj în etapa 22, campioana României va ajunge să fie despărțită de 5 puncte față de ultima poziție de play-off. Și asta în contextul în care mai sunt doar 8 etape de disputat până la trecerea în play-off/play-out.</p>
<p>În stilul caracteristic, <span>Gigi Becali nu se gândește doar la play-off, ci visează în continuare la apărarea titlului</span>, însă Raul Rusescu, fostul său jucător, vede lucrurile ceva mai realist.</p>
<p>În plus, dublul campion al Superligii cu FCSB chiar a adus în discuție ipoteza retrogradării, fiind speriat de precedentele FC U Craiova și Sepsi OSK Sf. Gheorghe.</p>
<p>„Nu vreau să fiu eu cel care sună deșteptarea, dar cazurile Sepsi și FCU Craiova ar trebui să sperie pe toată lumea. La modul cel mai serios, pentru absolut toate echipele, aceste două cazuri ar trebui să sperie. Erau la trei puncte de play-off la prima etapă din ianuarie, ambele, dacă nu mă înșel, și au avut o serie dezastruoasă. Am văzut o a doua repriză mai slabă decât prima. În a doua repriză nu am avut absolut nimic, unii s-au apărat foarte bine, alții s-au chinuit. Un meci modest, cum nu mi-aș dori să mai văd, din păcate, fotbal puțin, teren prost, minge albă, zăpadă, o înfrângere pentru campioană. Nu prea sunt multe de spus. Schimbările nu au funcționat. În repriza a doua nu am văzut nicio ocazie mare”, a declarat Raul Rusescu, potrivit <span>Gsp.ro</span>.</p>
<p>FC U Craiova a retrogradat din Superliga la finalul sezonului 2023-2024, în timp ce Sepsi a picat în eșalonul secund chiar la capătul stagiunii trecute.</p>
<h2><span>„Pentru FC Argeș să prindă play-off-ul este ca și cum ar fi câștigat campionatul”</span></h2>
<p>Raul Rusescu nu a fost încântat nici de jocul învingătoarei de vineri seară, dar a sugerat că motivația a făcut diferența în cele din urmă în favoarea grupării piteștene.</p>
<p>„Play-off-ul va fi diferit, un campionat care se va disputa cu condiții de foarte mare stres pentru toate echipele. Pentru FC Argeș să prindă play-off-ul este ca și cum ar fi câștigat campionatul. Am văzut foarte puțin fotbal, din păcate, pentru primul meci al anului”, a mai punctat fostul atacant de la FCSB și din naționala României.</p>
<p>Universitatea Craiova conduce clasamentul din Superliga, cu 40 de puncte, în timp ce Rapid se află pe 2, cu 39 de puncte. Urmează apoi FC Botoșani și Dinamo, ambele cu câte 38 de puncte, FC Argeș, cu 37 de puncte, și Oțelul Galați, cu 33 de puncte. În afara locurilor de play-off, dar peste FCSB în clasament, mai sunt U Cluj și UTA Arad, cu 33, respectiv 32 de puncte. Trebuie menționat că în afară de FC Argeș, toate echipele de mai sus nu și-au jucat meciurile din etapa 22.</p>

]]></description>
    </item>
    <item>
      <title>MERCATO Gigi Becali a decis suma pentru care Dennis Politic pleacă de la FCSB: „Nu găsesc pe cineva care să dea”</title>
      <link>https://www.prosport.ro/fotbal-intern/superliga/gigi-becali-a-decis-suma-pentru-care-dennis-politic-pleaca-de-la-fcsb-nu-gasesc-pe-cineva-care-sa-dea-20363995</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-decis-suma-pentru-care-Dennis-Politic-pleaca-de-la-FCSB-„Nu-gasesc-pe-cineva-care-sa-dea.webp"/><br/><p>Gigi Becali (67 de ani) a transmis public că este gata să îl vândă pe Dennis Politic (25) de la FCSB, la scurt timp după ce fotbalistul a fost rezervă neutilizată în primul meci din 2026.</p>
<p>Totodată, în presa sportivă s-a vehiculat că pe numele jucătorului adus de la Dinamo ar fi sosit o ofertă concretă din Grecia.</p>
<h2><span>De ce este Dennis Politic greu de vândut de FCSB? Gigi Becali a spus ce-și dorește</span></h2>
<p>Vineri seară, 16 ianuarie 2026, Dennis Politic a privit doar de pe banca de rezerve partida FC Argeș – FCSB 1-0, din etapa 22 a Superligii.</p>
<p>Încă din ultimele zile ale anului trecut s-a vehiculat că fotbalistul ar putea să o părăsească pe campioana României. Pe scurt, atunci <span>s-a scris despre un potențial împrumut al lui Politic la o altă echipă din Superliga</span>.</p>
<p>Însă, mai nou, chiar înainte de meciul cu FC Argeș, s-a vehiculat că <span>FCSB a primit o ofertă pentru Dennis Politic de la un club din Grecia</span>. Și în acest caz s-a avansat tot ipoteza unui împrumut.</p>
<p>După ce l-a ținut pe bancă la primul joc oficial din 2026, Gigi Becali a venit cu câteva clarificări despre situația lui Dennis Politic și a spus că fotbalistul este de vânzare. Totuși, doar în anumite condiții. Patronul FCSB spune că aducerea jucătorului de la Dinamo l-a costat cu totul, aici fiind inclusă și cedarea lui Alexandru Musi, aproximativ 1.7-1.8 milioane de euro. Iar în eventualitatea în care l-ar ceda pe Politic la o altă echipă, Gigi Becali vrea să recupereze un milion de euro. Cu toate acestea, nici măcar patronul FCSB nu crede că poate obține această sumă în condițiile actuale:</p>
<p>„Politic m-a costat 1,7-1,8 milioane de euro. Ca să plece, trebuie să iau măcar jumătate din bani. Nu găsesc pe cineva care să dea un milion pe Politic. Încă nu l-am văzut pe Politic până acum. E emotiv. Când vii la FCSB e altceva, vrea să facă multe, săracul, dar… Probabil, când îi va ieși ceea ce făcea el, va începe să-i meargă jocul. Pentru mine nu e un transfer prost, omul și-a scos banii”, a declarat Gigi Becali, la <span>Digi Sport</span>.</p>
<h2><span>Statisticile lui Dennis Politic de la FCSB</span></h2>
<p>Potrivit site-ului de specialitate <span>Transfermarkt</span>, pentru a pune mâna pe Dennis Politic, Gigi Becali l-a trimis pe Alexandru Musi la Dinamo, plus suma de 970 de mii de euro.</p>
<p>Însă, cota fotbalistului de atunci era mult mai ridicată, deoarece avea prestații demne de apreciat în tricoul „câinilor”. În schimb, la FCSB a contribuit cu doar 3 goluri în cele de 22 de partide pe care le-a jucat în toate competițiile.</p>
<p>Sursa citată mai sus îl evaluează pe fotbalistul FCSB la 1.2 milioane de euro.</p>

]]></description>
    </item>
  </channel>
</rss>
