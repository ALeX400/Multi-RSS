<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nelu Varga, discurs total neaşteptat după eşecul cu Braga. Ce a zis de Petrescu şi de fotbaliştii lui CFR Cluj</title>
      <link>https://www.prosport.ro/fotbal-extern/europa-league/nelu-varga-discurs-total-neasteptat-dupa-esecul-cu-braga-ce-a-zis-de-petrescu-si-de-fotbalistii-lui-cfr-cluj-20240761</link>
      <description><![CDATA[<img src="https://www.prosport.ro//wp-content/uploads/2025/08/Nelu-Varga-discurs-total-neasteptat-dupa-esecul-cu-Braga.-Ce-a-zis-de-Petrescu-si-de-fotbalistii-lui-CFR-Cluj-1400x671.jpg"/><br/><p>Nelu varga a avut un discurs total neașteptat după ce echipa pe care o patronează a pierdut meciul disputat în fața celor de la Braga, pe teren propriu, în prima manșă a celui de-al treilea tur preliminar din UEFA Europa League, cu scorul de 2-1.</p>
<p>Omul de afaceri a vorbit despre antrenorul Dan Petrescu și despre fotbaliștii din Gruia și este de părere că, în ciuda înfrângerii, echipa lui păstrează șanse de calificare în play-off-ul competiției.</p>
<h2><span>Ce a spus Nelu Varga după înfrângerea cu Braga</span></h2>
<p><span>CFR Cluj și Braga s-au întâlnit joi, 7 august 2025</span>, în prima manșă a celui de-al treilea tur preliminar din UEFA Europa League, iar gruparea din Portugalia a reușit să se impună în Gruia cu scorul de 2-1.</p>
<p>La finalul partidei, Nelu Varga a avut un discurs care a luat prin surprindere pe toată lumea. Chiar dacă echipa lui a pierdut meciul disputat pe teren propriu, omul de afaceri s-a arătat extrem de optimist și a declarat că are încredere că CFR Cluj va reuși să se califice în play-off-ul UEFA Europa League, în urma manșei retur, care se va disputa în Portugalia, peste o săptămână.</p>
<p>„Eu zic că-i batem. Ne calificăm. Dacă vom juca la fel, ne vom califica acolo. Am încredere în băieți și în Dan Petrescu. Nu e nicio problemă. Nu e un capăt de lume! Scorul de 1-2 se poate întoarce. Doamne ajută!</p>
<p>Sper ca băieții să fie bine. Nu pot decât să-i felicit. De aici încolo vedem mai departe ce va fi la retur. Sper să fim bine pregătiți și să facem ce avem de făcut, adică să ne calificăm”, a declarat Nelu Varga, conform <span>gsp.ro</span>.</p>
<h2><span>Cum a arătat meciul din Gruia</span></h2>
<p>Chiar dacă a pierdut în fața celor de la Braga cu scorul de 2-1, CFR Cluj a făcut o partidă bună, având mai multe ocazii importante de a marca.</p>
<p>Cei care au deschis scorul în Gruia au fost portughezii. În minutul 17 al partidei, Gorby marca pentru 1-0 și debloca tabela de marcaj. Avantajul celor de la Braga nu a durat prea mult. În minutul 30, Sinyan marca pentru 1-1 și reaprindea speranțele fanilor prezenți în tribune.</p>
<p>Chiar dacă trupa pregătită de Dan Petrescu a avut mai multe ocazii de a marca, tot Braga a lovit în startul reprizei secunde. În minutul 50, <span>Gorby a înscris din nou și a stabilit scorul final, 2-0 în favoarea portughezilor</span>.</p>

]]></description>
    </item>
    <item>
      <title>Panică după FCSB – Drita 3-2 și imagini nedorite! Antrenorului i s-a făcut rău și medicii s-au dus de urgență în vestiarul kosovarilor!</title>
      <link>https://www.prosport.ro/fotbal-extern/europa-league/panica-dupa-fcsb-drita-3-2-si-imagini-nedorite-antrenorului-i-s-a-facut-rau-si-medicii-s-au-dus-de-urgenta-in-vestiarul-kosovarilor-20240765</link>
      <description><![CDATA[<img src="https://www.prosport.ro//wp-content/uploads/2025/08/Panica-dupa-FCSB-–-Drita-3-2-si-imagini-nedorite-Antrenorului-i-s-a-facut-rau-si-medicii-s-au-dus-de-urgenta-in-vestiarul-kosovarilor-1400x788.jpg"/><br/><p>Au fost momente de panică după meciul dintre FCSB și Drita, încheiat cu scorul de 3-2, din prima manșă a celui de-al treilea tur preliminar din UEFA Europa League.</p>
<p>Antrenorului kosovarilor i s-a făcut rău în timp ce se afla în vestiar, iar medicii au intervenit de urgență pentru a-i acorda îngrijirile necesare.</p>
<h2><span>Momente de panică după FCSB – Drita 3-2</span></h2>
<p><span>FCSB a reușit să se impună cu scorul de 3-2 în fața celor de la Drita</span>, într-o partidă disputată în prima manșă a celui de-al treilea tur preliminar din UEFA Europa League. Meciul disputat pe Arena Națională din București a fost unul încărcat de emoții, iar acestea au fost resimțite din plin și de antrenorul kosovarilor.</p>
<p>La finalul partidei, tehnicianul celor de la Drita s-a simțit rău, în timp ce se afla în vestiarul oaspeților. Astfel, un echipaj medical a ajuns de urgență la fața locului pentru a-i acorda acestuia primele îngrijiri.</p>
<p>Conform informațiilor obținute de ProSport, se pare că medicii au stat aproximativ 20 de minute împreună cu antrenorul kosovarilor. În cele din urmă, Zekirija Ramadani, în vârstă de 47 de ani, și-a revenit și nu a fost nevoie să fie transportat la spital.</p>
<p>Cel mai probabil, înfrângerea suferită de echipa lui, care a condus cu scorul de 0-2 pe Arena Națională din București, l-a afectat destul de mult pe tehnician.</p>
<p>Reamintim că FCSB a înscris golul decisiv în minutul 90+4. Atunci, Daniel Bîrligea a transformat cu succes o lovitură de la 11 metri obținută de Dennis Politic, fotbalist care a fost faultat în careul echipei adverse.</p>
<h2><span>Returul dintre FCSB și Drita nu va fi transmis la TV</span></h2>
<p><span>Suporterii celor de la FCSB au primit o veste foarte proastă</span>, chiar în timpul partidei de pe Arena Națională. Mihai Mironică, cel care a comentat meciul din al treilea tur preliminar al UEFA Europa League, a precizat că manșa retur dintre FCSB și Drita va putea fi urmărită exclusiv pe platforma Voyo. Astfel, meciul nu va putea fi văzut la TV.</p>

]]></description>
    </item>
    <item>
      <title>„A menținut-o în viață”. Presa din Grecia, verdict dur despre PAOK, după ce echipa lui Răzvan Lucescu s-a încurcat în Europa League</title>
      <link>https://www.prosport.ro/fotbal-extern/europa-league/a-mentinut-o-in-viata-presa-din-grecia-verdict-dur-despre-paok-dupa-ce-echipa-lui-razvan-lucescu-s-a-incurcat-in-europa-league-20240764</link>
      <description><![CDATA[<img src="https://www.prosport.ro//wp-content/uploads/2025/08/„A-mentinut-o-in-viata.-Presa-din-Grecia-verdict-dur-despre-PAOK-dupa-ce-echipa-lui-Razvan-Lucescu-s-a-incurcat-in-Europa-League.jpg"/><br/><p>Echipa PAOK Salonic, antrenată de Răzvan Lucescu, s-a încurcat în Europa League, iar presa din Grecia a dat un verdict dur.</p>
<p>Acceptată direct în tujrul 3 preliminar din Europa League, PAOK Salonic a remizat acasă, 0-0, cu Wolfsberger, câștigătoarea Cupei Austriei.</p>
<h2><span>Verdict dur al ziariștilor greci, după ce PAOK și Răzvan Lucescu s-au încurcat în Europa League</span></h2>
<p>Partida împotriva reprezentantei Austriei a fost prima oficială pentru PAOK Salonic în actuala stagiune competițională. <span>Jucătorii antrenați de Răzvan Lucescu</span> au dat senzația că încă nu se cunosc, chiar dacă tehnicianul roimân a rtitularizat un singur fotbalist venit în această vară, pe Kenny, iar pe parcurs au mai intrat Mythou Ivanushek</p>
<blockquote><p>„În primul său meci oficial din acest sezon, PAOK a fost lipsită de energie, inofensivă în atac și a arătat multe probleme în apărare. Singurul care s-a salvat a fost portarul Jiří Pavlenka, el menținând echipa în viață și în lupta pentru calificare, înaintea returului din Austria.</p>
<p>Giannis Konstantelias a fost departe de forma obișnuită și nu a amintit deloc de jucătorul pe care toți îl cunoaștem și l-am văzut în meciurile amicale din pregătirea din Olanda”, au scris jurnaliștii de la <span>Metrosport</span>.</p></blockquote>
<h2><span>Paradoxal, Răzvan Lucescu spune că, după remiza de la Salonic, presiunea este pe Wolfsberger</span></h2>
<p>Soarta calificării se decide în returul programat pe 14 august, de la ora 20:00 a României, iar câştigătoarea va juca <span>în play-off-ul pentru Europa League</span> cu Shelbourne sau Rijeka. În schimb, pierzătoarea este redirecționată către play-off-ul pentru Conference League, adversară urmând să-i fie Araz sau Omonia Nicosia.</p>
<blockquote><p>„Este un meci clasic, în care două echipe joacă două meciuri și se luptă pentru calificarea în următoarea fază a unei competiții. Cred că meciul a fost decis de doi factori.</p>
<p>Primul este că Wolfsberger a avut două meciuri oficiale la ora partidei, așa că am fost în urmă cu unele probleme de reacție.</p>
<p>Al doilea este că am jucat împotriva unei echipe care se apără constant, în unele momente ale meciului au existat chiar două linii de apărare în careul lor.</p>
<p>Este foarte dificil, dar felul în care a decurs meciul și rezultatul final pun acum presiune pe ei. Nu avem prea mulți jucători noi, sunt Kenny, Mythou, Ivanushek. La început, în primele meciuri, apelez la jucătorii mai experimentați, care sunt la echipă de mai mult timp.</p>
<p>Nu avem multe informații de dat celor noi, încetul cu încetul se vor integra în sistemul echipei”, a spus Răzvan Lucescu, potrivit <span>Sport 24</span>.</p></blockquote>
<p>„Sunt foarte încântat să joc în fața acestor fani minunați, atmosfera a fost fantastică, m-am distrat de minune. La ce mă gândesc este să ne luăm timpul necesar și să câștigăm săptămâna viitoare în Austria.</p>
<p>Asta e fotbal, despre asta e vorba în fotbal. Cu siguranță săptămâna viitoare trebuie să ne creăm ocazii și să marcăm goluri. Cred în echipă, ceea ce trebuie să fac este să dau tot ce am mai bun.</p>
<p>Chiar am ceva de demonstrat cu tricoul PAOK. Imediat ce am intrat pe stadion și i-am auzit pe fanii PAOK, mi s-a făcut pielea de găină. A fost ceva șocant și le mulțumesc foarte mult fanilor pentru susținere”, a completat fundașul dreapta Jonjoe Kenny.</p>

]]></description>
    </item>
    <item>
      <title>Elias Charalambous ştie ce poate schimba victoria FCSB cu Drita: „Sper să ne călăuzească”</title>
      <link>https://www.prosport.ro/fotbal-extern/europa-league/elias-charalambous-stie-ce-poate-schimba-victoria-fcsb-cu-drita-sper-sa-ne-calauzeasca-20240732</link>
      <description><![CDATA[<img src="https://www.prosport.ro//wp-content/uploads/2025/08/Elias-Charalambous-stie-ce-poate-schimba-victoria-FCSB-cu-Drita-1400x1050.jpg"/><br/><p>Elias Charalambous respiră ușurat după ce echipa lui a reușit să se impună în prima manșă a celui de-al treilea tur preliminar din UEFA Europa League, în fața celor de la Drita, scor 3-2.</p>
<p>Tehnicianul cipriot al campioanei României știe ce schimbare poate aduce această victorie pentru echipa lui, care a traversat o perioadă extrem de dificilă în startul noului sezon competițional.</p>
<h2><span>Elias Charalambous, verdict după victoria obținută de FCSB</span></h2>
<p>FCSB a reușit să rupă seria neagră de înfrângeri și <span>s-a impus în fața celor de la Drita, scor 3-2</span>, în prima manșă a celui de-al treilea tur preliminar al UEFA Europa League.</p>
<p><span>Trupa patronată de Gigi Becali a avut parte de o misiune extrem de dificilă</span>, având în vedere că gruparea din Kosovo a condus cu scorul de 0-2. La finalul partidei, Elias Charalambous a vorbit despre jocul prestat de echipa lui și crede că această victorie o poate „călăuzi în viitor” pe campioana României. Tehnicianul cipriot este de părere că rezultatul înregistrat pe Arena Națională le poate da un boost jucătorilor.</p>
<p>„Sper ca acest meci va fi linia noastră care să ne călăuzească în viitor. Când pierzi meciuri ai nevoie de un meci pe care să-l câștigi. Cred că acest rezultat dă un boost echipei. Știm calitățile lui Bîrligea. Are golul în sânge. A arătat din nou și astăzi asta. Meciul s-a terminat. Este important pentru fotbaliștii care n-au jucat foarte multe meciuri să intre și să arate că sunt pregătiți. Șansele sunt 50-50 la retur.</p>
<p>Chiar dacă n-au creat foarte multe ocazii, e un meci în deplasare și ne așteptăm la un meci dificil. Cisotti are o entorsă la gleznă, vom vedea mâine care e situația lui. Reacția a fost foarte importantă. N-au uitat cum se joacă fotbalul. Au arătat-o astăzi. Trebuie să construim pe baza acestei victorii”, a declarat Elias Charalambous, la <span>Pro TV</span>.</p>
<h2><span>Calificarea se decide în Kosovo</span></h2>
<p>Chiar dacă FCSB s-a impus cu scorul de 3-2 și a dominat ambele reprize disputate pe Arena Națională din București, Elias Charalambous este de părere că calificarea se va juca în Kosovo.</p>
<p>„A fost un meci ciudat. Nu știu dacă norocul s-a întors împotriva noastră. Din punctul meu de vedere poate că am jucat mai slab în prima repriză. Am avut presiune la meciurile trecute, nu ne-am putut arăta calitatea. În a doua repriză am primit acest gol. Am arătat o reacție bună după primirea golului. Jucătorii au depus un mare efort. Jucătorii care au intrat au ajutat echipa. Trebuie să dedicăm victoria fanilor noștri. Ne-au ajutat foarte mult să câștigăm. Asta nu înseamnă nimic, calificarea se va decide în Kosovo.</p>
<p>Acolo va trebui să începem de la zero. Va trebui să ne concentrăm, va fi foarte dificil. Câteodată în fotbal nu creezi nimic și înscrii. În fotbal toate ocaziile pe care adversarul le-a avut se pot întoarce împotriva ta”, a mai spus Elias Charalambous, conform sursei menționate anterior.</p>

]]></description>
    </item>
    <item>
      <title>„Demolată!”. Legia lui Edi Iordănescu a trăit un coşmar în Europa League</title>
      <link>https://www.prosport.ro/fotbal-extern/europa-league/demolata-legia-lui-edi-iordanescu-a-trait-un-cosmar-in-europa-league-20240718</link>
      <description><![CDATA[<img src="https://www.prosport.ro//wp-content/uploads/2025/08/„Demolata.-Legia-lui-Edi-Iordanescu-a-trait-un-cosmar-in-Europa-League-1400x933.jpg"/><br/><p>Legia Varșovia a trăit un adevărat coșmar în partida disputată în fața celor de la AEK Larnaca, în prima manșă a celui de-al treilea tur preliminar din UEFA Europa League.</p>
<p>Trupa pregătită de Edi Iordănescu a pierdut fără drept de apel, scor 4-1, meciul disputat în deplasare, și păstrează șanse foarte mici pentru calificarea în play-off-ul competiției.</p>
<h2><span>Legia lui Edi Iordănescu, înfrângere rușinoasă în UEFA Europa League</span></h2>
<p><span>Legia Varșovia, echipă pregătită de Edi Iordănescu</span>, a trăit un adevărat coșmar în partida disputată în fața celor de la AEK Larnaca, în prima manșă a celui de-al treilea tur preliminar din UEFA Europa League. <span>Gruparea fostului selecționer al naționale României</span> a fost „demolată” și a pierdut fără drept de apel, scor 4-1, meciul disputat în deplasare, și păstrează șanse foarte mici pentru calificarea în play-off-ul competiției.</p>
<p>Gazdele au reușit să deschidă scorul foarte repete, în minutul 16, prin Pere Pons, dar avantajul a durat două minute. Jean-Pierre Nsame a reușit să marcheze pentru 1-1, stabilind scorul pauzei.</p>
<p>După doar trei minute disputate din repriza secundă, AEK Larnaca a revenit în avantaj pe tabela de marcaj, datorită golului marcat de Karol Angielski. Tot gazdele au mai lovit o dată, de data aceasta prin Yerson Chacon, care a marcat pentru 3-1 în minutul 78.</p>
<p>De parcă nu era suficient, în minutul 85, Mileta Rajovic a trimis mingea în propria poartă, stabilind scorul final, 4-1. Echipa lui Edi Iordănescu a mai fost lovită o dată de ghinion, de data aceasta în minutul 90+8, când Bartosz Kapustka a fost eliminat pentru cumul de cartonașe galbene.</p>
<p>Astfel, după această înfrângere categorică, echipa pregătită de Edi Iordănescu mai păstrează doar șanse teoretice pentru calificarea în play-off-ul UEFA Europa League. În cazul în care Legia Varșovia va fi eliminată de către AEK Larnaca, va evolua, în continuare, în play-off-ul UEFA Conference League.</p>
<p>Până acum, de-a lungul parcursului european, trupa din Polonia le-a eliminat pe Aktobe și pe Ostrava.</p>

]]></description>
    </item>
  </channel>
</rss>
