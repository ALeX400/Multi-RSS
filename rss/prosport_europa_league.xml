<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A venit la București pentru a vedea exact cum e FCSB. S-a lămurit rapid și a dat raportul</title>
      <link>https://www.prosport.ro/fotbal-extern/europa-league/a-venit-la-bucuresti-pentru-a-vedea-exact-cum-e-fcsb-s-a-lamurit-rapid-si-a-dat-raportul-20247684</link>
      <description><![CDATA[<img src="https://www.prosport.ro//wp-content/uploads/2025/08/FC-DRITA-GJILAN-FCSB-UEFA-EUROPA-LEAGUE-14.08.2025-6-2.jpg"/><br/><p>FCSB a trecut fără mari emoții de Drita, în turul al treilea preliminar din UEFA Europa League, scor 6-3 la general.</p>
<p>Campionii României s-au impus și în meciul din Kosovo, scor 3-1, iar acum se pregătesc de play-off-ul Europa League.</p>
<h2><span>Secundul lui Aberdeen a spionat-o pe FCSB! Verdict clar dat înainte de „dubla” din play-off-ul UEFA Europa League</span></h2>
<p>Aici, FCSB o va întâlni pe Aberdeen, echipă importantă din prima ligă a Scoției. Primul meci din play-off-ul UEFA Europa League va avea loc joi, 21 august, de la ora 21:45, pe Pittodrie Stadium.</p>
<p>Interesant este că Aberdeen a obținut direct calificarea în play-off-ul Europa League după ce a cucerit Cupa Scoției în sezonul anterior.</p>
<p>Astfel, scoțienii știau cu certitudine că vor întâlni <span>învingătoarea dintre FCSB și Drita</span>, motiv pentru care Christer Persson, antrenorul secund al lui Aberdeen, a fost prezent la „dubla” dintre campioana României și campioana statului Kosovo.</p>
<p>Jimmy Thelin, antrenorul principal al scoțienilor, a primit toate informațiile necesare despre FCSB de la secundul său și a oferit o primă declarație referitoare la campioana României.</p>
<p>„Am făcut o analiză a lui FCSB. Secundul Christer Persson a mers să vadă meciul, așa că avem o imagine clară despre următorul adversar. Va fi un meci interesant. FCSB are punctele ei forte, dar și slăbiciuni, bineînțeles”, a spus Thelin, citat de BBC.</p>
<ul>
<li>Aberdeen a pierdut ambele meciuri din startul acestui sezon, 0-2 cu Hearts și 0-2 cu Celtic, ambele în campionat</li>
<li>19 milioane de euro este valoarea lotului celor de la Aberdeen, potrivit portalului de specialitate Transfermarkt, în timp ce FCSB este cotată la aproximativ 50 de milioane de euro</li>
</ul>
<h2><span>Gigi Becali i-a ironizat din nou pe rivalii săi din România</span></h2>
<p>După triumful din Kosovo cu Drita, scor 3-1, patronul celor de la FCSB <span>nu a ratat nicio oportunitate</span> de a-i ironiza pe rivalii Dan Șucu și Mihai Rotaru, pe care i-a făcut „mici”.</p>
<p>Totuși, patronul de la FCSB a recunoscut că îl respectă pe Neluțu Varga, cel pe care îl consideră un oponent de mare valoare în fotbalul românesc.</p>
<p>„Noi trebuie să câștigăm toate meciurile, nu doar că-i Rapid. Apoi se pune la îndoială play-off-ul. Eu trebuie să țin cu galeria și atunci am orgoliu. La mine nu contează că-i Rapid, că-i Dinamo.</p>
<p>Eu am orgolii doar cu Nelu Varga. Cu ăla mă bat, cu ăștia nu am pentru că sunt prea slabi. Până acum așa a fost, pentru ce să am orgolii. Cu ăla am orgolii, ăla a câștigat campionate. Mai câștigă și ei câte un meci, lasă că sunt și ei mici (n.r. Șucu și Rotaru).</p>
<p>Dacă se fac mari, atunci zic `S-au făcut mari. S-a făcut mare Dan Șucu, s-a făcut mare și Rotaru`. Când o să crească, atunci o să fie altceva”, a declarat Gigi Becali la DigiSport.</p>

]]></description>
    </item>
    <item>
      <title>Lovitura pe care FCSB o poate da în Europa. Depinde de ea și ar face un salt cu adevărat important</title>
      <link>https://www.prosport.ro/fotbal-extern/europa-league/lovitura-pe-care-fcsb-o-poate-da-in-europa-depinde-de-ea-si-ar-face-un-salt-cu-adevarat-important-20247628</link>
      <description><![CDATA[<img src="https://www.prosport.ro//wp-content/uploads/2025/08/Lovitura-pe-care-FCSB-o-poate-da-in-Europa.-Depinde-de-ea-si-ar-face-un-salt-cu-adevarat-important-1400x1050.jpg"/><br/><p>FCSB va da lovitura dacă va ajunge în faza principala din UEFA Europa League, deoarece va avea un atu important față de ediția precedentă a competiției.</p>
<p>Însă, pentru a-și asigura locul acolo, campioana României trebuie să treacă de Aberdeen în turul trei preliminar. Prima manșă e programată pe 21 august, în Scoția, în timp ce returul va avea loc la București, pe 28 august.</p>
<h2><span>Veste bună pentru FCSB: va fi în urna a treia valorică la tragerea la sorți pentru faza principală din Europa League!</span></h2>
<p><span>România ocupă locul 24 în clasamentul coeficienților UEFA</span> și, la nivel de țară, mai avem de tras dacă ne dorim să trimitem din nou o echipă direct în grupele unei competiții europene.</p>
<p>Însă, <span>coeficientul FCSB a crescut substanțial</span> după performanța echipei din sezonul 2024-2025, în care campioana României a ajuns până în optimile de finală din UEFA Europa League, de unde a fost eliminată de francezii de la Olympique Lyon.</p>
<p>Iar pacursul excelent din stagiunea precedentă are un impact major pentru FCSB și în actuala campanie din Europa League. Concret, în eventualitatea în care va ajunge în faza principală a competiției, formația roș-albastră va fi repartizată în urna a treia valorică la tragerea la sorți. În acest context, fotbaliștii lui Elias Charalambous vor beneficia de două adversare din urna a patra, care teoretic ar trebui să fie mai accesibile.</p>
<p>Printre echipele care i-ar putea ieși în cale campioanei României se numără FC Utrecht, Go Ahead Eagles, Brann Bergen sau Kairat Almaty.</p>
<h2><span>Nume tari în primele două urne</span></h2>
<p>Totuși, FCSB nu va scăpa nici de adversarele din primele urne, iar numele care i-ar putea ieși în cale sunt dintre cele mai tari ale continentului.</p>
<p>În prima urnă valorică este repartizată Aston Villa, din Premier League, care are un lot evaluat la 565.000.000 de euro, potrivit Transfermarkt, sau AS Roma, din Serie A, care are și ea jucători cotați la 358.180.000 de euro. De asemenea, tot din prima urnă valorică face parte și FC Porto.</p>
<p>Vin apoi din a doua urnă valorică echipe ca Olympique Lyon, pe care FCSB a întâlnit-o în optimile ediției precedente, PAOK, campioana Greciei, sau FC Basel.</p>
<p>Inclusiv în urna a treia valorică, din care va face parte și FCSB, mai pot fi repartizate formații precum Nice, Bologna, Freiburg sau Qarabag.</p>
<p>În sezonul 2024-2025, în faza principală din Europa League, cele 8 adversare pe care sorții le-au stabilit pentru FCSB au fost Rangers, Manchester United, PAOK, Olympiacos, Qarabag, Midtjylland, Hoffenheim și RFS.</p>

]]></description>
    </item>
    <item>
      <title>Giovanni Becali și-a așteptat fiica din Columbia la aeroport și n-a văzut meciul FCSB pe Voyo, dar știe exact ce șanse are cu Aberdeen: „Nu mai e ce a fost”</title>
      <link>https://www.prosport.ro/fotbal-extern/europa-league/giovanni-becali-si-a-asteptat-fiica-din-columbia-la-aeroport-si-n-a-vazut-meciul-fcsb-pe-voyo-dar-stie-exact-ce-sanse-are-cu-aberdeen-nu-mai-e-ce-a-fost-20247805</link>
      <description><![CDATA[<img src="https://www.prosport.ro//wp-content/uploads/2025/08/Giovanni-Becali-si-a-asteptat-fiica-din-Columbia-la-aeroport-si-n-a-vazut-meciul-FCSB-1400x1050.jpg"/><br/><p>Giovanni Becali a ratat meciul câștigat de FCSB în Kosovo, dar a apucat să vadă golurile marcate de oamenii lui Gigi Becali cu Drita.</p>
<p>Impresarul a recunoscut că s-a temut de o nouă catastrofă, dar între timp a devenit mult mai optimist în perspectiva duelului cu Aberdeen, decisiv pentru calificarea în Europa League.</p>
<h2><span>Giovanni Becali a fost la aeroport atunci când a jucat FCSB: „O așteptam pe fata mea!”</span></h2>
<p>Returul dintre FCSB și Drita n-a fost urmărit cu mare atenție de Giovanni Becali, însă acesta a văzut golurile roș-albaștrilor din Kosovo, inclusiv cel care a purtat semnătura lui Dennis Politic.</p>
<p>După ceea ce s-a întâmplat în dubla cu Shkendija, Becali<span> a subliniat că s-a temut de un nou eșec al roș-albaștrilor</span>, care au probleme mari și în Superliga în startul acestui sezon.</p>
<p>„Eu nu am văzut meciul aseară! Mă uitam pe telefon și vedeam golurile. Am Voyo, dar eram la aeroport să o aștept pe fata mea, că a venit din Columbia, și mă uitam doar pe telefon”, a recunoscut Giovanni Becali.</p>
<p>„Nu am văzut meciul, dar când am văzut scorul de 2-0 am zis că s-a terminat. Când am văzut că e 2-1, mă tot uitam pe telefon și îmi era teamă să nu facă 2-2. Nu știu cum au jucat. Am auzit că au dat numai din faze fixe goluri. Le-a dat 6 goluri, 3 aici și 3 la ei”, a mai spus impresarul.</p>
<h2><span>Giovanni Becali o vede pe FCSB favorită cu Aberdeen: „Și noi am avut Steaua din 86!”</span></h2>
<p>Giovanni Becali crede că FCSB poate să treacă de scoțienii de la Aberdeen, iar astfel să încerce să repete performanța din sezonul trecut, atunci când a atins optimile Europa League.</p>
<p>Vărul lui Gigi Becali așteaptă însă un succes și cu Rapid, în cel mai așteptat meci al etapei din Superliga.</p>
<p>„E totuși Aberdeen a lui Ferguson, care nu mai este ce-a fost. Și noi am avut Steaua din 86, dar nu mai e Steaua de atunci. E un meci în care trebuie să fii circumspect. Eu zic că e un 55-60% șanse pentru FCSB. Cu restul a fost de 80%-20%, doar că aici se mai reduce puțin”, este conștient Becali.</p>
<p>„Ar putea ca victoria cu Drita să aducă o revenire. E o revenire, trebuie să își revină și în campionat și să câștige cu Rapid”, a încheiat Becali.</p>
<p>În ultima etapă din Superliga, FCSB a cedat cu Unirea Slobozia. S-a încheiat 1-0 pentru ialomițeni.</p>

]]></description>
    </item>
    <item>
      <title>Cum a reacționat Neluțu Varga după eliminarea din Europa League și ce decizie a luat patronul de la CFR Cluj. EXCLUSIV</title>
      <link>https://www.prosport.ro/fotbal-intern/superliga/cum-a-reactionat-nelutu-varga-dupa-eliminarea-din-europa-league-si-ce-decizie-a-luat-patronul-de-la-cfr-cluj-exclusiv-20247545</link>
      <description><![CDATA[<img src="https://www.prosport.ro//wp-content/uploads/2025/08/Cum-a-reactionat-Nelutu-Varga-dupa-eliminarea-din-Europa-League-si-ce-decizie-a-luat-patronul-de-la-CFR-Cluj.-EXCLUSIV.jpg"/><br/><p>CFR Cluj a părăsit Europa League, în turul 3 preliminar, iar în meciul de la Braga nu i-a dat prea multe speranțe patronului Neluțu Varga. A fost 2-0 încă de la pauză, după ce portughezii câștigaseră și meciul tur.</p>
<p>Finanțatorul ardelenilor crede că CFR s-ar fi putut califica, dacă nu ar fi avut atât de multe absențe. Muhar, Emmerlahu, Louis Munteanu sau Kamara au ratat meciul din cauza accidentărilor, în timp ce Simao a fost introdus abia la pauză, după ce tocmai a revenit după o lungă absență.</p>
<h2><span>Nelu Varga: „Ar mai trebui unul sau doi jucători”</span></h2>
<p>În mod normal, cei cinci ar fi fost titulari. Nelu Varga și-a încurajat jucătorii, în ciuda eliminării. „Cred că era altceva dacă nu aveam așa mulți jucători accidentați. Acum faptul este consumat. Pe viitor o să ne pregătim mai bine și sper să nu mai avem ghinioanele pe care le-am avut. Îi felicit pe băieți. Au muncit cât au putut, dar lipsa mai multor jucători titulari s-a văzut, până la urmă”, a spus conducătorul celor de la CFR Cluj, pentru <span>ProSport</span>.</p>
<p>Noul obiectiv al lui Dan Petrescu este să încerce calificarea în grupa de Conference League. <span>CFR Cluj trebuie să treacă de Hacken</span> pentru bifa acest obiectiv. Echipa suedeze este pe locul zece în campionat, după 19 etape. „Trebuie să ne organizăm, să ne calificăm în grupa de Conference. Sper ca Dan să fie inspirat și să pună în teren cea mai bună echipă. Dacă își mai revin din băieții accidentați sper să ne calificăm”, a mai declarat Nelu Varga.</p>
<p>Patronul din Gruia este decis să mai aducă jucători, așa cum i-a cerut Dan Petrescu. CFR Cluj a transferat în această vară 13 fotbaliști pentru prima echipă: „Vedem în perioada următoare. Normal, ar mai trebui unul sau doi jucători, dar vedem”.</p>
<h2><span>„Nu este o catastrofă, din punct de vedere financiar”</span></h2>
<p><span>Nelu Varga spune că eliminarea din Europa League nu reprezintă o „catastrofă” din punct de vedere financiar</span>. O calificare în grupa de Conference League ar însemna un bonus de 3,17 milioane de euro, iar orice victorie în grupă ar aduce încă 400.000 de euro, doar din bonusurile de la UEFA. „Mi-aș fi dorit să ne calificăm în Europa League, pentru că îmi doresc mereu lucruri mari. Dar nu este o catastrofă, din punct de vedere financiar. Mi-aș fi dorit eu, pentru reușita sportivă. Este adevărat că e vorba de bani mai mulți bani din bonusuri, dar clubul nu depindea de asta”, a afirmat Neluțu Varga.</p>

]]></description>
    </item>
    <item>
      <title>Cel mai mare dușman al FCSB a reacționat într-un mod incredibil când Voyo a fost atacată cibernetic de hacker: „Am dat cu insecticid”</title>
      <link>https://www.prosport.ro/fotbal-extern/europa-league/cel-mai-mare-dusman-al-fcsb-a-reactionat-intr-un-mod-incredibil-cand-voyo-a-fost-atacata-cibernetic-de-hacker-am-dat-cu-insecticid-20247041</link>
      <description><![CDATA[<img src="https://www.prosport.ro//wp-content/uploads/2025/08/Cel-mai-mare-dusman-al-FCSB-a-reactionat-intr-un-mod-incredibil-cand-Voyo-a-fost-atacata-cibernetic-de-hacker-„Am-dat-cu-insecticid-1400x785.jpg"/><br/><p>În stilu-i caracteristic, marele dușman al lui FCSB a spus că a dat cu insecticid să dispară puricii, când Voyo a fost atacată cibernetic de hacker.</p>
<p>Abonații Voyo au fluierat a pagubă când platforma a căzut la începutul meciului Drita – FCSB, iar Marius Șumudică a spus că am dat cu insecticid să dispară puricii.</p>
<h2><span>Meciul Drita – FCSB nu s-a putut vedea pe Voyo, deoarece platforma a fost atacată cibernetic, iar dușmanul campioanei României a avut o reacție incredibilă</span></h2>
<p>Hackerii au dat o lovitură postului de televiziune ProTV, via platforma Voyo, pe care <span>au atacat-o cibernetic înainte de Drita – FCSB</span>. Până la urmă, meciul a fost transmis pe pro Arena, dar și la 24 de ore de la eveniment continuă să apară reacții de dezamăgire.</p>
<p>Antrenorul Marius Șumudică, cel mai mare dușman al FCSB, a comentat incidentul în stilu-i caracteristic, spunând că, în loc de meci, a avut parte numai de Ciprian Marica, unul dintre invitații în studio.</p>
<blockquote><p>„Am vrut să văd FCSB-ul, dar nu am reușit. A făcut fata mea abonament și am rămas cu Gardoș și cu Marica. S-a blocat, a rămas, zic «Bă, ce se întâmplă, m-am dus, am dat cu prosopelul ușor, zic bă s-o fi întâmplat ceva, am băgat cablul înapoi… s-a blocat.</p>
<p>L-am văzut pe Marica când dădeam… Pam, apărea Marica! Mi-a zis cineva pe la sfârșit că e pe Pro Arena, dar nu m-am mai uitat. Am dat cu insecticid să dispară purecii… Noroc că era decalajul de 30 de minute și am reușit să văd pe alt canal meciul Craiovei”, a spus Marius Șumudică, potrivit <span>Fanatik</span>.</p></blockquote>
<h2><span>Prelungirea abonamentelelor pe alte 5 luni pentru o anumită categorie de persoane</span></h2>
<p>A doua zi după incident, abonații Voyo au primit un mail în care au fost înștiițați că, drept consolare că nu au văzut meciul, <span>le-au fost prelungite abonamentele pe alte 5 luni</span>, fără costuri în plus. Este vorba, mai precis, despre cei care și-au făcut abonament în zilele de 21 și 22 iulie, plus 13 și 14 august.</p>
<p>Rămâne de văzut ce va face în continuare fostul mare atacant Gabi Balint, câștigător al Cupei Campionilor Europeni cu Steaua, în mai 1986. La foarte scurt timp după ce a devenit evident că meciul Drita – FCSB nu se poate vedea pe Voyo, el și-a reziliat abonamentul.</p>
<p>„Goodbye… Tot ziens… Au revoir… Auf Wiedersehen… Arrivederci… さようなら… До свидания… Adiós… Görüşmek üzere… Tạm biệt… PA!”, a transmis el, pe contul de facebook.</p>
<p>La rândul lui, Adrian Ilie a transmis că și-a amintit de copilăriei, când transmisiunile de la televizor aveau o calitate foarte slabă.</p>
<p>„Știi cum era? Ca pe vremuri, țin minte, tata, începe un meci la televizor și juca Craiova… purici. Dă tata un pumn în televizor: «A… e de la ei!». Și eu care credeam că e de la antenă.</p>
<p>Eram cel mai supărat ieri. Am pierdut și golul lui Cisotti, ăla nu ne anunță că dă gol în 15 secunde, eu cu telefonul în mână. Mai făceau și mișto aia de la Craiova, că am văzut meciul cu niște prieteni de la Craiova, hai că mai vezi tu FCSB mâine”, a spus el, conform aceleiași publicații.</p>

]]></description>
    </item>
  </channel>
</rss>
