<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a anunțat transferul prioritar pe care îl face după FCSB – Fenerbahce: „El ne trebuie!”</title>
      <link>https://www.prosport.ro/fotbal-intern/superliga/gigi-becali-a-anuntat-transferul-prioritar-pe-care-il-face-dupa-fcsb-fenerbahce-el-ne-trebuie-20372974</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-anuntat-transferul-prioritar-pe-care-il-face-dupa-FCSB-–-Fenerbahce-„El-ne-trebuie-1400x933.jpg"/><br/><p>Gigi Becali, finanțatorul campioanei României, și-a creionat deja strategia de mercato pentru perioada imediat următoare, după ce echipa sa a remizat onorabil, scor 1-1, cu colosul turc Fenerbahce, în grupa de Europa League. Latifundiarul din Pipera este decis să întărească ofensiva „roș-albaștrilor”.</p>
<p>Remiza de pe Arena Națională i-a dat curaj patronului, dar i-a și arătat limitele băncii de rezerve. Gigi Becali a anunțat public că <span>prioritatea zero a campioanei este aducerea unui atacant</span> lateral, capabil să destabilizeze defensivele adverse, un profil pe care staff-ul tehnic îl solicită de mult timp.</p>
<h2><span>Gigi Becali, gata de noi investiții în lotul roș-albaștrilor</span></h2>
<p>Patronul FCSB a identificat carențele din angrenajul echipei și pare <span>dispus să facă sacrificii financiare pentru a betona atacul</span>. Becali este de părere că zona centrală a liniei de mijloc este asigurată, mai ales prin polivalența lui Cisotti, însă acest lucru nu este suficient pentru o echipă cu pretenții europene.</p>
<p>„Ne trebuie un atacant, stânga – dreapta. În dreapta pot să îl bag pe Cisotti, fac ce vreau cu el. Ne trebuie atacant lateral”, a declarat Gigi Becali, la Prima Sport, despre noul transfer pe care FCSB l-ar putea face.</p>
<p>Urgența transferurilor este accentuată de situația lui Denis Alibec. Atacantul naționalei este pregătit să părăsească FCSB gratis și să se întoarcă la „marea iubire”, Farul Constanța. Mutarea este una surprinzătoare prin prisma detaliilor financiare.</p>
<h2><span>Denis Alibec pleacă la Gheorghe Hagi pe un salariu „de criză”</span></h2>
<p>Concret,<span> vârful de atac a acceptat un salariu lunar de doar 12.000 de euro</span> la echipa lui Gică Hagi. Suma este una considerabil mai mică, fiind aproape la jumătate față de remunerația pe care o încasa la campioana României. Alibec renunță la bani pentru confortul de a lucra din nou sub comanda „Regelui”, lăsând însă un gol imens în atacul bucureștenilor.</p>
<p>În cazul în care plecarea lui Alibec se oficializează, Elias Charalambous va avea o misiune infernală în a alcătui primul „11”. Tehnicianul cipriot rămâne cu opțiuni extrem de limitate pentru postul de vârf autentic. Singurul atacant de careu, cu experiență și formă dovedită, rămâne Daniel Bîrligea, fotbalistul adus pe bani mulți de la CFR Cluj.</p>
<p>În rest, soluțiile sunt de avarie. În lot se mai află Mamadou Thiam, însă senegalezul a dat cel mai bun randament în banda stângă, fiind folosit de antrenor mai degrabă ca o extremă care intră în centru, decât ca un pivot clasic.</p>
<p>De asemenea, pe listă mai figurează tânărul Alexandru Stoian, însă acesta este o soluție utilă mai ales pentru regula U21. Totuși, rezultatul de 1-1 cu Fenerbahce a demonstrat că FCSB poate lupta de la egal la egal cu forțele continentului, însă Gigi Becali știe că, fără întăriri, returul de campionat va fi unul de foc.</p>

]]></description>
    </item>
    <item>
      <title>Răzvan Lucescu, meci infernal în play-off-ul Europa League împotriva echipei lui Ionuț Radu</title>
      <link>https://www.prosport.ro/fotbal-extern/europa-league/razvan-lucescu-meci-infernal-in-play-off-ul-europa-league-impotriva-echipei-lui-ionut-radu-20373025</link>
      <description><![CDATA[<img src="https://www.prosport.ro//wp-content/uploads/2026/01/Razvan-Lucescu-meci-infernal-in-play-off-ul-Europa-League-impotriva-echipei-lui-Ionut-Radu.jpg"/><br/><p>S-au decis meciurile din play-off-ul Europa League și va avea loc un duel între români, Răzvan Lucescu urmând să joace împotriva echipei lui Ionuț Radu.</p>
<p>Joi seară a avut loc ultima etapă din Europa League în care s-au decis cele 16 echipe care se vor lupta pentru un loc în optimile de finală. PAOK a avut un meci de coșmar pe terenul liderului, Lyon, scor 2-4, dar chiar și cu o victorie nu <span>prindea </span>primele 8 locuri în clasament. Nici la tragerea la sorți nu a avut mai mult noroc. Va evolua împotriva Celtei Vigo, una din cele mai în formă echipe din La Liga.</p>
<h2><span>Românii din Europa League se vor lupta pentru un loc în optimile de finală</span></h2>
<p>Răzvan Lucescu a încheiat faza principală a Europa League în tribune. <span>A fost eliminat</span> pe finalul jocului cu Lyon, iar acum își așteaptă pedeapsa. Ar putea lipsi în ambele manșe cu Celta Vigo.</p>
<p>PAOK a încheiat grupa pe locul 17, cu 12 puncte. Viitoarea adversară a grecilor a reușit să termine un loc mai sus, cu 13 puncte acumulate în 8 meciuri. Echipa la care evoluează Ionuț Radu a remizat pe terenul Stelei Roșii Belgrad, scor 1-1.</p>
<p>Va fi un adversar de temut pentru Răzvan Lucescu deoarece Celta Vigo a făcut un sezon bun pe plan intern, dar și în cupele europene. Ionuț Radu a închis excelent poarta spaniolilor, încasând doar 6 goluri. E una din cele mai bună defensive din această ediție europeană.</p>
<p>Celta Vigo pornește ca favorită în această „dublă manșă”. Spaniolii au câștigat deja un meci în fața grecilor în faza principală. În octombrie 2025, au câștigat cu 3-1. Celălalt adversar bine cotat pe care l-au învins a fost Lille, scor 4-3.</p>
<p>Încă un român va mai face parte din fazele superioare ale competiției. Marius Corbu a semnat zilele trecute cu Ferencvaros și se va lupta cu Ludogorets în play-off.</p>
<h3><span>Cum arată meciurile din play-off</span></h3>
<ul>
<li>Dinamo Zagreb – Genk</li>
<li>SK Brann – Bologna</li>
<li>Ludogorets – Ferencvaros</li>
<li>Celtic – Stuttgart</li>
<li>Panathinaikos – Viktoria Plzen</li>
<li>Fenerbahce – Nottingham Forest</li>
<li>PAOK – Celta Vigo</li>
<li>Lille – Steaua Roșie Belgrad</li>
</ul>
<p>Manșa tur va avea loc pe 19 februarie, iar o săptămână mai târziu va avea loc returul. Finala se va disputa pe 20 mai în Turcia, pe Beșiktaș Park.</p>
<p>FCSB nu a putut repeta parcursul de senzație din sezonul trecut. Chiar dacă <span>a remizat cu Fenerbahce</span>, campioana din Superliga a părăsit competiția încă din faza principală. Sezonul trecut, FCSB se duela cu PAOK pentru un loc în optimile de finală și reușea o surpriză de proporții.</p>

]]></description>
    </item>
    <item>
      <title>De la ce a pornit scandalul de la pauza meciului FCSB – Fenerbahce. Omul de încredere al lui Gigi Becali, victima rasismului!</title>
      <link>https://www.prosport.ro/fotbal-extern/europa-league/de-la-ce-a-pornit-scandalul-de-la-pauza-meciului-fcsb-fenerbahce-omul-de-incredere-al-lui-gigi-becali-victima-rasismului-20372830</link>
      <description><![CDATA[<img src="https://www.prosport.ro//wp-content/uploads/2026/01/De-la-ce-a-pornit-scandalul-de-la-pauza-meciului-FCSB-Fenerbahce.-Omul-de-incredere-al-lui-Gigi-Becali-victima-rasismului-scaled-e1769767823298-1400x868.jpg"/><br/><p>Duelul dintre FCSB și Fenerbahce, din runda a 8-a a grupei XXL de UEFA Europa League, nu a fost lipsit de scântei. Cele două tabere s-au războit la pauza meciului, după ce omul de încredere al lui Gigi Becali a fost victima unor insulte rasiste din partea turcilor.</p>
<p>Campania europeană s-a încheiat pentru bucureșteni, care au obținut locul 27 din 36, cu 7 puncte strânse în toate cele opt meciuri jucate. Campioana Superligii a terminat onorabil întregul parcurs, cu un <span>meci încheiat la scorul de 1-1 contra lui Fenerbahce.</span></p>
<h2><span>Marius Ianuli, victima rasismului la pauza FCSB – Fenerbahce 1-1</span></h2>
<p>În timp ce se îndreptau spre cabine, la pauza meciului dintre FCSB și Fenerbahce, cele două tabere s-au inflamat, după ce Marius Ianuli, omul de încredere al lui Gigi Becali, a fost victima rasismului. Concret, după ce a fost jignit, <span>team managerul s-a văzut prins într-o busculadă generală.</span></p>
<p>Scandalul a fost rapid stins de arbitrii partidei, după ce meleul s-a format chiar în apropierea vestiarelor. Acolo au fost implicați inclusiv Elias Charalambous și portarul lui Fenerbahce, brazilianul Ederson. Forțele de ordine și-au făcut treaba prompt.</p>
<p>Toți cei implicați s-au calmat în doar câteva minute, iar cele două echipe au mers la vestiare pentru pauză. La ieșire, Elias Charalambous a făcut pace cu turcii. Totuși, tensiuni au existat și în tribune, nu doar la vestiare.</p>
<h2><span>Tensiuni și în tribunele Arenei Naționale</span></h2>
<p>Tensiunile nu s-au manifestat doar în timpul partidei, ci au existat ostilități și în tribunele Arenei Naționale. Un fan român a afișat un tricou al marii rivale Galatasaray, motiv pentru care fanii lui Fenerbahce au „luat foc”.</p>
<p>Suporterul aflat la nivelul trei al Tribunei a II-a era aproape de marea masă a fanilor turci prezenți în peluză. Aceștia l-au observat, apoi l-au huiduit, iar suporterul a fost scos ulterior din stadion, pentru a evita inflamarea spiritelor.</p>
<p>Totuși, este important de menționat că nu au avut loc evenimente violente majore. Pe teren, un fan a intrat în finalul primei reprize pentru a face o poză cu David Miculescu și Alexandru Pantea. El a fost întâmpinat de restul stadionului cu apreciere, fiind aplaudat la ieșire.</p>
<p>FCSB a încheiat partida cu scorul de 1-1, însă mulți dintre fanii campioanei considerau că echipa putea obține o victorie, grație numeroaselor ocazii avute, mai ales în a doua repriză. Tavi Popescu &amp; Co. au învins în această campanie pe Go Ahead Eagles, scor 1-0, și pe Feyenoord, scor 4-3.</p>

]]></description>
    </item>
    <item>
      <title>A venit nota de plată după FCSB – Fenerbahce! Amenzi drastice și dosare penale pentru substanțe interzise</title>
      <link>https://www.prosport.ro/fotbal-extern/europa-league/a-venit-nota-de-plata-dupa-fcsb-fenerbahce-amenzi-drastice-si-dosare-penale-pentru-substante-interzise-20372823</link>
      <description><![CDATA[<img src="https://www.prosport.ro//wp-content/uploads/2026/01/A-venit-nota-de-plata-dupa-FCSB-Fenerbahce-Amenzi-drastice-si-dosare-penale-pentru-substante-interzise.webp"/><br/><p>La doar o zi după meciul FCSB – Fenerbahce 1-1, disputat joi, 29 ianuarie 2026, pe Arena Națională, în ultima etapă din Europa League, a venit nota de plată pentru incidentele petrecute în tribune.</p>
<p>Jandarmeria Capitalei a emis un comunicat și a transmis că a aplicat mai multe amenzi drastice. De asemenea, au fost deschise și dosare penale, dintre care unul pentru substanțe interzise.</p>
<h2><span>Amenzi de aproape 20.000 de lei acordate la meciul FCSB – Fenerbahce! Jandarmeria a deschis și două dosare penale</span></h2>
<p>FCSB și Fenerbahce au remizat în ultima etapă de Europa League, scor 1-1, iar rezultatul nu a fost de folos pentru niciuna dintre echipe.</p>
<p>Fenerbahce era sigură de prezența în primele 24, în timp ce la TOP 8 nu mai avea speranțe din punct de vedere matematic. În schimb, cu o victorie și cu alte 6 rezultate favorabile dintr-o selecție de 9 partide, FCSB mai putea spera la o clasare în primele 24, care i-ar fi permis accederea în play-off. Doar că acest scenariu nu s-a aplicat, iar campioana României a părăsit competiția încă din luna ianuarie.</p>
<p>Așa cum era de așteptat, <span>duelul FCSB – Fenerbahce nu a fost lipsit nici de incidente, iar la pauză, pe tunelul către vestiare s-a vehciulat că a izbucnit o bătaie</span>.</p>
<p>Nici în tribune nu a fost mai liniște, drept dovadă că un suporter a reușit să își părăsească locul și să ajungă până pe gazon, printre jucători. Din acest motiv, <span>FCSB ar putea fi sancționată de UEFA</span> în perioada imediat următoare.</p>
<p>Însă, până să primească potențiale sancțiuni de la forul continental, FCSB a fost pedepsită de Jandarmeria Capitalei. Concret, clubul lui Gigi Becali a primit două sancțiuni contravenționale în valoare totală de 10.000 de lei pentru incidentele de la partida cu Fenerbahce. În același comunicat al Jandarmeriei Capitalei se dezvăluie că o altă amendă de 5.000 de lei a fost aplicată societății specializate în pază și protecție. Iar în rândul suporterilor au fost acordate alte 13 amenzi, în valoare de 3.840 lei. În total, jandarmii au aplicat sancțiuni contravenționale de 18.840 de lei la partida FCSB – Fenerbahce 1-1.</p>
<h2><span>Au fost deschise și două dosare penale</span></h2>
<p>Jandarmeria Capitalei a dezvăluit că au fost deschise și două dosare penale, unul în conformitate cu prevederile legii privind regimul materialelor explozive și unul în conformitate cu prevederile legii privind combaterea traficului şi consumului ilicit de droguri.</p>
<p>Totodată, patru suporteri s-au ales cu interdicţii de acces la competiţiile sportive pe o perioadă de 6 luni sau un an, după cum a mai informat Jandarmeria Capitalei.</p>

]]></description>
    </item>
    <item>
      <title>Pe ce loc a ajuns România în clasamentul coeficienților UEFA după ce FCSB a fost eliminată din Europa League</title>
      <link>https://www.prosport.ro/fotbal-extern/europa-league/pe-ce-loc-a-ajuns-romania-in-clasamentul-coeficientilor-uefa-dupa-ce-fcsb-a-fost-eliminata-din-europa-league-20372834</link>
      <description><![CDATA[<img src="https://www.prosport.ro//wp-content/uploads/2026/01/Pe-ce-loc-a-ajuns-Romania-in-clasamentul-coeficientilor-UEFA-dupa-ce-FCSB-a-fost-eliminata-din-Europa-League-1400x829.jpg"/><br/><p>FCSB a terminat pe locul 27 grupa principală din Europa League și a fost eliminată din competiție, astfel că România a rămas fără reprezentate în Europa.</p>
<p>În clasamentul coeficienților, țara noastră staționează pe locul 23, însă până la finalul sezonului poate fi devansată de Serbia și Ucraina.</p>
<h2><span>România a rămas pe locul 23 în ierarhia coeficienților după eliminarea campioanei FCSB din Europa</span></h2>
<p>FCSB a încheiat pe poziția a 27-a grupa unică din Liga Europa și a fost eliminată din competiție, astfel că România a rămas fără reprezentate în Europa, după ce și Universitatea Craiova a spus anul trecut adio cupelor europene, în urma dramei trăite la Atena cu AEK. România este a 20-a țară de 20 de pe „Bătrânul Continent” care nu mai are nicio echipă angrenată în Europa.</p>
<p>În <span>clasamentul coeficienților calculat pe ultimele cinci sezoane</span>, țara noastră a rămas pe 23, după ce campioana României a mai adăugat încă 0.250 puncte în urma remizei cu Fenerbahce.</p>
<p>Totuși, până la finalul acestui sezonului european, România mai poate fi depășită de Serbia și Ucraina. Steaua Roșie Belgrad s-a calificat în play-off-ul pentru optimile Europa League, în timp ce Șahtior Donețk a acces direct în optimile Conference League.</p>
<div class="wp-caption aligncenter" id="attachment_20372757" style="width: 1410px"><img alt="Ștefan Târnovanu răspunde după ce a aflat direct de la Gigi Becali că va fi înlocuit cu fiul antrenorului: „Nu scrie asta în contract!”" aria-describedby="caption-attachment-20372757" class="size-large wp-image-20372757" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/Stefan-Tarnovanu-raspunde-dupa-ce-a-aflat-direct-de-la-Gigi-Becali-ca-va-fi-inlocuit-cu-fiul-antrenorului-„Nu-scrie-asta-in-contract-1400x1050.jpg" srcset="https://www.prosport.ro/wp-content/uploads/2026/01/Stefan-Tarnovanu-raspunde-dupa-ce-a-aflat-direct-de-la-Gigi-Becali-ca-va-fi-inlocuit-cu-fiul-antrenorului-„Nu-scrie-asta-in-contract-1400x1050.jpg 1400w, https://www.prosport.ro/wp-content/uploads/2026/01/Stefan-Tarnovanu-raspunde-dupa-ce-a-aflat-direct-de-la-Gigi-Becali-ca-va-fi-inlocuit-cu-fiul-antrenorului-„Nu-scrie-asta-in-contract-768x576.jpg 768w, https://www.prosport.ro/wp-content/uploads/2026/01/Stefan-Tarnovanu-raspunde-dupa-ce-a-aflat-direct-de-la-Gigi-Becali-ca-va-fi-inlocuit-cu-fiul-antrenorului-„Nu-scrie-asta-in-contract-1536x1152.jpg 1536w, https://www.prosport.ro/wp-content/uploads/2026/01/Stefan-Tarnovanu-raspunde-dupa-ce-a-aflat-direct-de-la-Gigi-Becali-ca-va-fi-inlocuit-cu-fiul-antrenorului-„Nu-scrie-asta-in-contract-2048x1536.jpg 2048w" width="1400"/><p class="wp-caption-text" id="caption-attachment-20372757">SURSA FOTO: SPORT PICTURES</p></div>
<h2><span>Am pierdut lupta cu vecinii maghiari</span></h2>
<p>România se lupta cu Ungaria, Croația, Serbia și Ucraina pentru locul 22 în clasamentul UEFA, poziție care ușurează drumul către grupele Ligii Campionilor. Dacă ar fi urcat pe locul 22, campioana României din sezonul următor ar fi debutat în campania pentru UEFA Champions League în turul 2 preliminar, și nu în primul tur, așa cum s-a întâmplat în ultimele două sezoane.</p>
<p>Mai mult decât atât, Ferencvaros, reprezentanta Ungariei, <span>a obținut calificarea în fazele superioare din UEFA Europa League</span> și ar putea avansa și mai mult în ierarhie. România are un coeficient pe ultimele cinci sezoane de 25,250, în timp ce vecinii maghiari au un punctaj de 25,937.</p>
<p>Gigi Becali a declarat de curând că nu va vinde FCSB, deoarece coeficientul foarte important adunat de echipa sa în cupele europene în ultimii mulți ani, o face să valoreze zeci de milioane de euro.</p>
<p>„Dar eu nu o vând, pentru că nu sunt idiot. De ce? Pentru că are coeficientul UEFA, iar acel coeficient poate să-mi aducă mie bani mulți, zeci de milioane. Pentru că am fost în Conference League, pentru că am fost în Europa League, iar la anul coeficientul va fi și mai mare”, a declarat Gigi Becali, la <span>DigiSport</span>.</p>
<p>Coeficientul acumulat de România în ultimele 5 sezoane</p>
<ul>
<li>2021/2022: 2.250 puncte<br/>
</li>
<li>2022/2023: 6.250</li>
<li>2023/2024: 3.250</li>
<li>2024/2025: 7.750</li>
<li>2025/2026: 5.750</li>
</ul>
<p> </p>
<p> </p>
<p> </p>

]]></description>
    </item>
  </channel>
</rss>
