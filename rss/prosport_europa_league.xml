<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CFR Cluj îl transferă pe Marius Ștefănescu, dar UEFA îi blochează dreptul de joc și îl ține în tribună! Ce spune regulamentul</title>
      <link>https://www.prosport.ro/fotbal-intern/cfr-cluj-il-transfera-pe-marius-stefanescu-dar-uefa-ii-blocheaza-dreptul-de-joc-si-il-tine-in-tribuna-ce-spune-regulamentul-20231780</link>
      <description><![CDATA[<img src="https://www.prosport.ro/wp-content/uploads/2025/07/CFR-Cluj-il-transfera-pe-Marius-Stefanescu-dar-UEFA-ii-blocheaza-dreptul-de-joc-si-il-tine-in-tribuna-Ce-spune-regulamentul-1-1400x1050.jpg"/><br/><p>Gigi Becali și Neluțu Varga au anunțat înțelegerile parafate pentru trecerile lui Marius Ștefănescu și Malcolm Edjouma, la CFR Cluj.</p>
<p>„Legat de Edjouma, acum ne înțelegem cu el la salariu. În ceea ce-l privește pe Ștefănescu, noi am semnat deja acordul de transfer cu FCSB. Lucrurile s-au clarificat. Urmează ca Ștefănescu să semneze cu noi”, a spus patronul lui CFR Cluj, pentru <span>Fanatik</span>, iar Gigi Becali a oferit și el detalii despre negocierile acceptate cu Neluțu Varga.</p>
<h2><span>Edjouma, „verde” pentru Europa League</span></h2>
<p>Astfel, cel mai probabil, Marius Ștefănescu și Malcolm Edjouma vor ajunge la CFR Cluj, dar aceste mutări nu rezolvă în totalitate problemele din lotul lui Dan Petrescu, pentru cupele europene. Cei doi vin să acopere posturile devenite problematice, în urma unor accidentări grave.</p>
<p>Edjouma este o variată de înlocuire a lui Muhar, în timp ce Ștefănescu este o extremă care poate să acopere absența lui Kamara.</p>
<p>CFR joacă joi, în Europa League, returul cu Lugano. Dacă se va califica, va ajunge în turul 3 preliminar din Europa League, iar în cazul unei înfrângeri va continua în Conference League.</p>
<p>Între tururile preliminare, echipele pot să-și refacă lista cu jucătorii eligibili în competițiile UEFA. Asta înseamnă că CFR îl va putea înscrie pe Malcolm Edjouma pe lista cu jucători eligibili pentru următorul adversar din competițiile europene. Francezul de 28 de ani nu a fost utilizat în acest sezon de către FCSB.</p>
<h2><span>Marius Ștefănescu ratează preliminariile</span></h2>
<p>Dar, acest lucru nu poate fi făcut și în ceea ce-l privește pe Marius Ștefănescu. Mijlocașul lateral a fost utilizat de FCSB în partidele cu Inter D’Escaldes și în meciul tur cu Shkendija, iar regulamentul UEFA îi interzice lui CFR Cluj să-l folosească în partidele din următoarele tururi preliminare, în orice competiție europeană ar juca.</p>
<p>„Un jucător nu poate evolua în UEFA Champions League, UEFA Europa League sau UEFA Conference League pentru mai mult de un club, într-un singur sezon”, scrie în articolul 30.05 din Regulamentul UEFA.</p>
<p>Totuși, Marius Ștefănescu ar putea să joace în cupele europene și în tricoul echipei din Gruia. Acesta lucru s-ar putea întâmpla în faza grupei, dacă echipa lui Dan Petrescu va trece de tururile preliminare și de play-off, în Europa League sau Conference League.</p>
<p>„În mod excepțional, orice jucător care a fost utilizat în primul, al doilea sau al treilea tur de calificare sau în play-off-urile din UEFA Champions League, UEFA Europa League sau UEFA Conference League are dreptul să joace pentru un alt club începând cu faza ligii”, se specifică în articolul 30.05 din Regulamentul UEFA.</p>

]]></description>
    </item>
    <item>
      <title>Săptămână de vis în Europa pentru granzii din Superliga: „Toate o să treacă fără probleme”. De ce Gigi Becali nu trebuie să aibă nicio emoție înainte de FCSB – Shkendija. EXCLUSIV</title>
      <link>https://www.prosport.ro/fotbal-extern/europa-league/saptamana-de-vis-in-europa-pentru-granzii-din-superliga-toate-o-sa-treaca-fara-probleme-de-ce-gigi-becali-nu-trebuie-sa-aiba-nicio-emotie-inainte-de-fcsb-shkendija-exclusiv-20233262</link>
      <description><![CDATA[<img src="https://www.prosport.ro/wp-content/uploads/2025/07/Saptamana-de-vis-in-Europa-pentru-granzii-din-Superliga.jpg"/><br/><p>Bogdan Mitrea pariază pe formațiile de top din Superliga! Acesta este convins că toate cele patru echipe din România vor trece mai departe în cupele europene.</p>
<p>Chiar dacă trece printr-o perioadă grea, FCSB n-ar trebui să aibă vreo emoție în fața celor de la Shkendija, așa cum lasă de înțeles fostul fotbalist al lui Gigi Becali.</p>
<h2><span>Săptămână de vis în Europa pentru echipele din Superliga: „Toate o să treacă fără probleme!”</span></h2>
<p>După ce a renunțat recent la cariera de jucător, Bogdan Mitrea vede cu alți ochi meciurile tari, mai ales cele în care echipele din Superliga joacă în cupele europene.</p>
<p>Detașat și relaxat, fostul apărător din Superliga este convins că toate cele patru echipe din Superliga vor avansa în preliminariile cupelor europene. Asta chiar dacă FCSB și Universitatea Craiova au pierdut săptămâna trecută, în condițiile în care roș-albaștrii au terminat partida din Macedonia de Nord în zece oameni, iar oltenii au avut 60 de minute sub orice critică la Sarajevo.</p>
<blockquote><p>În teorie, acasă joci mai bine. Cred că vor trece toate (n.n. mai departe). Au meciurile acasă. FCSB nu o să aibă probleme. Eu cred că toate o să treacă fără probleme”, a spus Bogdan Mitrea, pentru <span>ProSport.</span></p></blockquote>
<h2><span>Cum arată meciurile retur din cupele europene</span></h2>
<ul>
<li>FCSB – Shkendija (0-1 în tur) – tur 2 preliminar Liga Campionilor</li>
<li>CFR Cluj – Lugano (0-0 în tur) – tur 2 preliminar Europa League</li>
<li>U Cluj – Ararat (0-0 în tur) – tur 2 preliminar Conference League</li>
<li>U Craiova – FK Sarajevo (1-2 în tur) – tur 2 preliminar Conference League</li>
</ul>
<h2><span>Bogdan Mitrea, cu gândul și la FCSB: „O să joace altfel! Se vor mobiliza altfel!”</span></h2>
<p><span>Miercuri, de la ora 20:30, prima echipă care va juca </span>în săptămâna europeană este campioana FCSB. Deși a cedat în fața Farului, în Ghencea, scor 1-2, Mitrea crede că echipa lui Charalambous și Pintilii nu are cum să rateze calificarea mai departe în fața celor de la Shkendija.</p>
<p>În cazul în care va reuși să întoarcă scorul, în fața a peste 30.000 de spectatori care promit să încurajeze echipa pe Arena Națională, <span>FCSB va juca săptămâna viitoare cu formația Qarabag</span>, ca și calificată în faza următoare a competiției.</p>
<p>În sezonul trecut, FCSB a avut un parcurs foarte bun în Europa League, reușind să atingă optimile acestei competiții după ce a produs surpriza în dubla cu PAOK Salonic, echipa lui Răzvan Lucescu.</p>
<blockquote><p>Cu siguranță, FCSB o să joace altfel. Este miza și pot pierde multe dacă nu câștigă și atunci cu siguranță se vor mobiliza altfel jucătorii. Eu sunt convins că vor trece (n.n. în al treilea tur preliminar din Champions League”, a subliniat fostul jucător al roș-albaștrilor, care a făcut primii pași pentru a deveni impresar.</p></blockquote>
<ul>
<li>35 de goluri are Mitrea într-o carieră pe care a încheiat-o în tricoul Universității Cluj, echipa sa de suflet</li>
<li>248 de meciuri a bifat fostul fundaș în Superliga</li>
<li>9 assist-uri are Mitrea în prima ligă</li>
</ul>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/ELM2GI18IZs?si=UeT9fnJ5efdUwQvL" title="YouTube video player" width="560"></iframe></p>

]]></description>
    </item>
    <item>
      <title>Fără precedent! Radu Naum şi Ilie Dumitrescu, dialog halucinant în direct: „Mă faci prost?”</title>
      <link>https://www.prosport.ro/fotbal-intern/superliga/fara-precedent-radu-naum-si-ilie-dumitrescu-dialog-halucinant-in-direct-ma-faci-prost-20229664</link>
      <description><![CDATA[<img src="https://www.prosport.ro/wp-content/uploads/2025/07/Fara-precedent-Radu-Naum-si-Ilie-Dumitrescu-dialog-halucinant-in-direct-„Ma-faci-prost.webp"/><br/><p>Prestația modestă a echipelor românești din cupele europene a stârnit un dialog halucinant între moderatorul Radu Naum (57 de ani) și analistul Ilie Dumitrescu (56), fost mare atacant al echipei naționale.</p>
<p>Jurnalistul i-a solicitat lui Ilie Dumitrescu să argumenteze rezultatele înregistrate de FCSB, CFR Cluj, U Cluj și Universitatea Craiova, iar explicația primită i-a ridicat semne de întrebare.</p>
<h2><span>Radu Naum s-a simțit jignit de răspunsul lui Ilie Dumitrescu. De la ce a pornit totul</span></h2>
<p><span>Echipele românești au înregistrat rezultate sub așteptări în cupele europene</span>, motiv pentru care mai mulți oameni de fotbal și-au exprimat dezamăgirea, între care și impresarul Giovanni Becali.</p>
<p>„Suntem de râsul curciulor”, a răbufnit agentul, după ce a văzut că FCSB a pierdut cu Shkendija, 0-1, CFR Cluj a remizat cu Lugano, 0-0, U Cluj a făcut egal cu Ararat Armenia, 0-0, iar Universitatea Craiova a pierdut cu Sarajevo, 1-2.</p>
<p>Culmea, singurul gol marcat de formațiile din Superliga a venit în partida care s-a terminat cu o înfrângere, Sarajevo – Universitatea Craiova 2-1, aspect ce a dus și la solicitarea unei opinii din partea analistului Ilie Dumitrescu. Moderatorul Radu Naum i-a cerut să explice cu argumente cum au fost posibile rezultatele cel puțin modeste ale echipelor românești, moment în care fostul atacant al „Generației de Aur” a început analiza. Ilie Dumitrescu a dat vina pe temperaturile ridicate înregistrate la mijlocul săptămânii trecute și pe faptul că Shkendija, Lugano, Ararat Armenia și Sarajevo nu au început încă să evolueze și în competițiile interne, astfel că oboseala la nivelul loturilor lor nu se resimte ca la FCSB.</p>
<p>Radu Naum nu a fost de acord cu <span>explicația lui Ilie Dumitrescu</span>, moment în care a primit o replică neașteptată:</p>
<blockquote><p>Radu, tu n-ai cum să înțelegi, că n-ai licență PRO”, i-a transmis ex-atacantul echipei naționale, în studioul <span>Digi Sport</span>.</p></blockquote>
<p>În acel moment, moderatorul s-a simțit jignit și a replicat:</p>
<blockquote><p>Mă faci prost? Îmi trebuie licență PRO ca să observ că echipele din România se încurcă cu Inter D’Escaldes și Sarajevo? Zici că jucăm cu Barcelona”, a răbufnit Radu Naum.</p></blockquote>
<h2><span>Cum a încheiat subiectul Ilie Dumitrescu</span></h2>
<p>Din dorința de a pune capăt subiectului, Ilie Dumitrescu i-a amintit lui Radu Naum că este prezent în emisiune din postura de analist și rolul său este de a crea o imagine de ansamblu a celor petrecute pe teren în disputele fotbalistice interne și externe:</p>
<blockquote><p>Îți explic pentru că nu înțelegi. De aia sunt pe scaunul ăsta!”, a încheiat Ilie Dumitrescu.</p></blockquote>
<p>Returul FCSB – Shkendija, din turul doi preliminar al Ligii Campionilor, e programat miercuri, de la ora 20:30, pe Arena Națională din București.</p>
<p>U Cluj, CFR Cluj și Universitatea Craiova vor intra în scenă joi, de la orele 20:00 și 20:30.</p>

]]></description>
    </item>
    <item>
      <title>Gică Craioveanu nu s-a ferit de cuvinte şi a spus clar unde e marea problemă a Craiovei lui Mirel Rădoi: „Asta am văzut”. EXCLUSIV</title>
      <link>https://www.prosport.ro/fotbal-extern/europa-league/gica-craioveanu-nu-s-a-ferit-de-cuvinte-si-a-spus-clar-unde-e-marea-problema-a-craiovei-lui-mirel-radoi-asta-am-vazut-exclusiv-20229105</link>
      <description><![CDATA[<img src="https://www.prosport.ro/wp-content/uploads/2025/07/Gica-Craioveanu-nu-s-a-ferit-de-cuvinte-si-a-spus-clar-unde-e-marea-problema-a-Craiovei-lui-Mirel-Radoi-„Asta-am-vazut.-EXCLUSIV.jpg"/><br/><p>Gică Craioveanu a spus pentru <span>ProSport</span> că Craiova lui Mihai Rotaru poate trece de Sarajevo după meciul retur, dar Mirel Rădoi trebuie să rezolve urgent problemele din defensivă.</p>
<p>Sarajevo a învins Craiova,<span> scor 2-1 </span>în turul 2 preliminar din Europa League, dar Gică Craioveanu este de părere că oltenii au forța să întoarcă rezultatul în meciul retur.</p>
<p>Într-un dialog cu <span>ProSport</span>, Gică Craioveanu ne-a spus că de la jumătatea terenului în sus Craiova arată bine, dar că<span> Mirel Rădoi </span>are acum nevoie de multă liniște la echipă pentru a pregăti partida retur.</p>
<h2><span>Gică Craioveanu nu s-a ferit de cuvinte şi a spus clar unde e marea problemă a Craiovei lui Mirel Rădoi</span></h2>
<p>Gică Craioveanu, fostul mare internațional, a spus pentru <span>ProSport</span> că el are încredere în calitățile lui Mirel Rădoi.</p>
<p>„Nu vreau să fiu acum în pielea lui Mirel Rădoi. El își dorește enorm să facă treabă bună la Craiova, mai ales că el a mai avut un mandat la Bănie.</p>
<p>Însă, trebuie să avem toți răbdare. De asta am și spus că trebuie și liniște la echipă. Nu e cazul de niciun fel de presiune. Mirel nu e magician, nu are baghetă magică, dar are o foame terbilă de rezultate. El își dorește enorm ca lucrurile să meargă bine la echipa asta și muncește foarte mult. Mirel pune mult suflet în meseria lui, iar eu zic că el nu are o echipă rea. De la mijloc în sus am văzut că Craiova stă bine.</p>
<p>După părerea mea, însă, Mirel Rădoi în apărare stă rău. Acolo cred eu în continuare că lui îi trebuie unele întăriri. La Sarajevo s-au luat în 18 minute două goluri. V-am spus mai devreme de liniște, nu? Voi credeți că lui Xabi Alonso îi este ușor la Real? Voi credeți că lui i-a căzut bine că a luat patru de la PSG? Însă, i se asigură în continuare liniște la echipă și i se arată o mare încredere în el din partea conducerii.</p>
<p>Așa trebuie procedat și cu Mirel Rădoi și de aia v-am spus că declarațiile astea la cald și la supărare trebuie evitate de către Mihai Rotaru. S-a pierdut doar un meci, nu și calificarea. Toată lumea trebuie să strângă rândurile în următoarele zile. Războiul nu a fost încă pierdut. Eu am încredere în Mirel Rădoi și sunt convins că el o să o scoată la capăt, dar trebuie urgent rezolvate aceste probleme din defensivă. Asta este părerea mea, iar eu cred în calificare”, a spus Gică Craioveanu, pentru <span>ProSport</span>.</p>

]]></description>
    </item>
    <item>
      <title>Gică Craioveanu a intervenit în conflictul dintre Mirel Rădoi şi Mihai Rotaru. Mesaj tranşant pentru patronul Craiovei: „Nu mai face asta”. EXCLUSIV</title>
      <link>https://www.prosport.ro/fotbal-extern/europa-league/gica-craioveanu-a-intervenit-in-conflictul-dintre-mirel-radoi-si-mihai-rotaru-mesaj-transant-pentru-patronul-craiovei-nu-mai-face-asta-exclusiv-20229054</link>
      <description><![CDATA[<img src="https://www.prosport.ro/wp-content/uploads/2025/07/Gica-Craioveanu-a-intervenit-in-conflictul-dintre-Mirel-Radoi-si-Mihai-Rotaru.-Mesaj-transant-pentru-patronul-Craiovei-22Nu-mai-face-asta.-Lasa-l-pe-el22.-EXCLUSIV.jpeg"/><br/><p>Gică Craioveanu, fostul mare internațional român și jucător al Universității Craiova, este de părere că patronul oltenilor Mihai Rotaru trebuie să le copieze modul de activitate al marilor conducători din Europa și să nu mai intre prin telefon imediat după meciuri și să dea tot felul de declarații la cald.</p>
<p>Mihai Rotaru a intrat în fotbalul românesc în 2013, după ce echipa sa a primit un loc direct în Liga 2 din partea FRF. Însă, în primii ani ai săi petrecuți în acest domeniu, patronul oltenilor își calcula cu mare grijă intervențiile și aparițiile TV, mai ales cele de după meciuri, iar mulți tineri antrenori de la vremea respectivă îmbrățișau modul de activitate și de lucru al lui Mihai Rotaru.</p>
<p>Însă, anii au trecut și peste patronul oltenilor, iar în ultima perioadă acesta a tot decis să intervină și să ofere declarații și după meciuri. <span>Iar intervenția sa de la TV</span> de după partida cu pierdută de olteni cu Sarajevo, scor 2-1, l-a deranjat pe Mirel Rădoi, cel care nu a ezitat să își „înțepe patronul”. „E declarația dânsului, el știe cel mai bine. Văd că acum face și analize după meci. Nu știu ce-a spus, acum aud”,</p>
<h2><span>Gică Craioveanu a intervenit în conflictul dintre Rădoi şi Rotaru. „Îl cunosc bine pe Mihai și știu că suferă când echipa pierde, dar trebuie să înțeleagă să nu mai facă declarații la cald.  Trebuie să îi lase pe antrenori și pe jucători să vorbească după meciuri”</span></h2>
<p><span>ProSport</span> a stat de vorbit cu unul dintre cei mai buni atacanți ai Universității Craiova de după 1990, Gică Craioveanu, 57 de ani, iar acesta și-a spus părerea despre cele întâmplate între<span> Rădoi și Rotaru</span>.</p>
<figure aria-labelledby="figcaption_attachment_20223383" class="wp-caption aligncenter" id="attachment_20223383"><img alt="" class="size-large wp-image-20223383" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-1400x788.jpg" srcset="https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-1400x788.jpg 1400w, https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-768x432.jpg 768w, https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-1536x864.jpg 1536w, https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-2048x1152.jpg 2048w" width="1400"/><figcaption class="wp-caption-text" id="figcaption_attachment_20223383">Sursa: Sport Pictures-Mihai Rotaru</figcaption></figure>
<p>„Chiar dacă mă aflu acum în Spania și sunt președinte și la Slatina nu am cum să nu urmăresc și meciurile Craiovei. Este păcat că după acest meci au ieșit aceste declarații între Mirel Rădoi și Mihai Rotaru, dar Mihai trebuie să înțeleagă că e timpul să nu mai vorbească la cald. Eu știu că în joc sunt banii lui și suferă când echipa pierde, dar nu el trebuie să iasă să vorbească. Și mai ales la cald.</p>
<p>Eu de 20 de ani tot spun că nu e ok cum se fac unele lucruri prin România, dar eu am rămas din păcate doar cu spusele. Voi i-ați văzut vreodată pe Florentino Perez sau pe Laporta să intre după meciurile lui Real Madrid sau Barcelona pe la toate televiziunile și să vorbească? Sau măcar la vreo singură televiziune? Nu! Nu există așa ceva. Doar la noi în România patronii sunt sunați să vorbească după meciuri. Uite, aseară dacă cineva mă suna pe mine din România, nu dădea nimeni de mine. Și știi de ce? Am fost și eu foarte supărat după ce Craiova a pierdut meciul și îmi era să nu spun vreo prostie sau să deranjez pe cineva. Mihai Rotaru trebuia să își închidă telefonul. Era suficient să îi lași după meci să vorbească pe Mirel Rădoi și pe jucători.</p>
<p>Este Mihai Rotaru patronul echipei, dar eu sunt sigur că cel mai îndreptățit după meci să vorbească este Mirel Rădoi. El stă cu jucătorii zi de zi și doar el știe ce este la echipă și de ce s-a pierdut meciul. Tu ca patron dacă vorbești la supărare și la cald poate că spui niște lucruri care produc deranj și contribui apoi și mai tare la stricarea atmosferei. Spun acest lucru indiferent dacă Mihai Rotaru se va supăra pe mine, dar este bine ca de acum el să evite să mai vorbească la cald. Treaba unui patron este să se ocupe de partea financiară, să aibă grijă ca lucrurile să meargă ok la echipă, iar de partea tehnică alții trebuie să vorbească imediat după meciuri. Vă repet, știu că Mihai Rotaru suferă  mult după înfrângeri, dar sper să mă înțeleagă”, a spus Craioveanu.</p>

]]></description>
    </item>
  </channel>
</rss>
