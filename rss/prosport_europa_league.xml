<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Celebrul milionar român care a fost la închisoare i-a lăsat mască pe jucători! Ce prime au luat. EXCLUSIV</title>
      <link>https://www.prosport.ro/fotbal-extern/europa-league/celebrul-milionar-roman-care-a-fost-la-inchisoare-i-a-lasat-masca-pe-jucatori-ce-prime-au-luat-exclusiv-20333071</link>
      <description><![CDATA[<img src="https://www.prosport.ro//wp-content/uploads/2025/11/Celebrul-milionar-roman-care-a-fost-la-inchisoare-i-a-lasat-masca-pe-jucatori-1400x932.jpg"/><br/><p>Ioan Niculae a scris istorie cu Astra Giurgiu, însă jucătorii n-au fost răsplătiți așa cum poate ar fi meritat după ce au scris istorie și în Europa.</p>
<p>Astfel, Gabi Enache, fost jucător important al echipei din Giurgiu, a recunoscut ce bani au luat jucătorii Astrei după ce au produs o surpriză mare și au izbutit să o elimine pe West Ham.</p>
<h2><span>Ce prime a dat Ioan Niculae după ce Astra Giurgiu a eliminat-o pe West Ham: „Așa era atunci!”</span></h2>
<p>Două sezoane la rând, Astra și West Ham s-au întâlnit în cupele europene. De fiecare dată, fosta campioană a României a reușit să elimine celebra formație din Premier League.</p>
<p>Prima dublă dintre cele două formații a avut loc în sezonul 2015-2016. <span>Atunci, Astra s-a impus pe teren propriu cu 2-1</span>, după dubla cu Constantin Budescu. Iar la Londra scorul a fost 2-2, astfel că formația din Giurgiu a eliminat trupa mult mai valoroasă a lui Slaven Bilic.</p>
<p>Deși Astra a trecut spectaculos de englezi în turul trei preliminar din Europa League, prima așteptată de Gabi Enache și colegii lui nu a fost una pe măsură. Așa cum Enache a luat după ce naționala României a ajuns la Euro, iar FCSB a reușit să ajungă în play-off-ul Champions League.</p>
<p>Fostul internațional român lasă de înțeles că jucătorii Astrei ar fi meritat o sumă mult mai consistentă din partea lui Ioan Niculae. Omul de afaceri a făcut între timp 15 luni de închisoare, iar Astra a dispărut și din Liga 2, după ce a scris istorie în fotbalul românesc.</p>
<p>„Am luat primă foarte bună la echipa națională după calificarea la Campionatul European. A mai fost prima de calificare în play-off-ul Champions League la FCSB. Am avut performanță foarte bună cu Astra, care a eliminat West Ham. Doar că acolo a fost o primă foarte, foarte mică (n.n. râde). Așa era atunci. Nu știu, 3.000 de euro ne-a dat (n.n. Ioan Niculae). Sau 4.000 de euro. Foarte puțin”, și-a adus aminte Gabi Enache, într-un interviu acordat pentru <span>ProSport.</span></p>
<ul>
<li>Cum a arătat Astra în returul cu West Ham: Lung Jr. – Pedro Queiros, Găman, Geraldo Alves (Oros 19), Junior Morais – Seto, Boldrin – Enache, Teixeira ( Alibec 67), De Amorim – Budescu ( Lovin 84)</li>
</ul>
<h2><span>Gabi Enache: „Și când am eliminat-o pe Lyon a fost o primă foarte, foarte mică!”</span></h2>
<p>Performanța Astrei în fața lui West Ham n-a fost una întâmplătoare. În 2014, giurgiuvenii reușeau să o scoată din Europa pe Lyon, <span>după ce în Franța au izbutit o victorie incredibilă, scor 2-1.</span></p>
<ul>
<li>Cum a arătat Astra pe terenul lui Lyon: Lung – Pliatsikas, Ben Youssef, Oros, Morais – Yahaya, Laban (Rus 85) – Enache, Seto (William de Amorim 46), Budescu – Fatai (Bukari 82)</li>
</ul>
<p>În returul de la Giurgiu, Lyon a bătut doar cu 1-0, astfel că Astra a reușit să ajungă în grupele Europa League după golurile pe care le-a marcat în deplasare.</p>
<p>„Și când am eliminat-o pe Lyon a fost o primă foarte, foarte mică. Cu toate că performanța a fost imensă”, a subliniat Enache, cel care a jucat excelent împotriva francezilor.</p>
<ul>
<li>35 de ani are Gabi Enache. Acesta a jucat ultima oară în tricoul celor de la FC U Craiova</li>
</ul>

]]></description>
    </item>
    <item>
      <title>UEFA i-a băgat 7.000.000 de euro în conturi lui Gigi Becali. De ce suma e, de fapt, o nimica toată</title>
      <link>https://www.prosport.ro/fotbal-extern/europa-league/uefa-i-a-bagat-7-000-000-de-euro-in-conturi-lui-gigi-becali-de-ce-suma-e-de-fapt-o-nimica-toata-20333291</link>
      <description><![CDATA[<img src="https://www.prosport.ro//wp-content/uploads/2025/11/UEFA-i-a-bagat-7.000.000-de-euro-in-conturi-lui-Gigi-Becali.-De-ce-suma-e-de-fapt-o-nimica-toata-1400x802.png"/><br/><p>Gigi Becali a încasat 7.000.000 de euro de la UEFA, dar suma e mult mai mică comparativ cu alte formații calificate în Europa League.</p>
<p>Sezonul trecut, campioana României <span>a obținut</span> peste 15 milioane de euro din participarea în cupele europene. A avut un parcurs excepțional și a ajuns până în optimile de finală. În acest sezon, rezultatele au fost mult sub așteptări și au scăzut încasările. Comparativ cu FCSB, Fenerbahce a acumulat deja 19 milioane de euro și suma poate crește considerabil odată cu avansarea în fazele superioare.</p>
<h2><span>Gigi Becali își umple conturile cu 7.000.000 de euro de la UEFA</span></h2>
<p>FCSB a ajuns în faza principală din Europa League. Doar pentru accederea în grupă, <span>campioana Superligii a încasat </span>peste 4 milioane de euro. Deși nu a avut rezultate impresionante, FCSB se va alege cu o sumă destul de mare din partea UEFA, dar nici pe-aproape față de sezonul trecut când a avut un parcurs de excepție.</p>
<p>Statisticienii de la Football Meets Data au publicat un top cu veniturile echipelor din Europa League în acest sezon. FCSB este penultima cu încasări de 7 milioane de euro. Doar Malmo a încasat mai puțini bani, 6 milioane de euro.</p>
<p>Pentru Superliga este o sumă uriașă, însă e foarte mică comparativ cu cât au câștigat deja echipele de top. Fenerbahce conduce clasamentul cu 19 milioane de euro, în timp ce AS Roma și Rangers și-au sigurat câte 18 milioane de euro.</p>
<p>Suma de 7 milioane de euro provine din calificarea în faza principală, banii din victoria cu GO Ahead Eagles și market pool. Nu sunt luate în considerare veniturile din bilete, acolo unde FCSB și-a mai asigurat alte încasări de peste 3 milioane de euro.</p>
<p>FCSB mai are de jucat trei meciuri din care mai poate câștiga peste 1.2 milioane de euro, dacă bifează trei victorii. În cazul în care ar obține calificarea în play-off ar mai primi 300.000 de euro. O calificare în optimi e premiată cu 1.75 de milioane de euro.</p>
<h2><span>Universitatea Craiova, încasări aproape la fel de mari ca FCSB</span></h2>
<p>Deși evoluează în Conference League unde premiile sunt mult mai mici, Universitatea Craiova și-a asigurat până acum 5.5 milioane de euro în prima ediție la care ia parte în acest format.</p>
<p>Este foarte aproape și de calificarea în fazele superioare, astfel că suma ar putea crește cosiderabil. Doar din calificarea în grupă a încasat 3.1 milioane de euro, la care se adaugă încasările din victorii și din Value Pillar, 750.000 de euro. Punctele acumulate în grupă le-au garantat aproape 1 milion de euro.</p>

]]></description>
    </item>
    <item>
      <title>Gigi Becali a luat marea decizie după FCSB – Dinamo: „Ne batem joc?”</title>
      <link>https://www.prosport.ro/fotbal-intern/superliga/gigi-becali-a-luat-marea-decizie-dupa-fcsb-dinamo-ne-batem-joc-20337873</link>
      <description><![CDATA[<img src="https://www.prosport.ro//wp-content/uploads/2025/12/gigi-becali-a-luat-marea-decizie-dupa-fcsb-dinamo-ne-batem-joc-e1765093394380.jpg"/><br/><p data-end="508" data-start="132">Derby-ul terminat fără gol între FCSB și Dinamo nu i-a adus lui Gigi Becali doar frustrare legată de jocul echipei, ci și o decizie fermă pentru următorul meci din Europa League.</p>
<p data-end="508" data-start="132">În timp ce campioana României se chinuia să obțină <span>un punct în fața rivalei</span>, Feyenoord domina categoric în campionat, semnalând că deplasarea la București va fi una complicată pentru roș-albaștri.</p>
<h2 data-end="508" data-start="132"><span>Feyenoord s-au impus cu 6-1, iar Gigi Becali a luat decizia</span></h2>
<p data-end="977" data-start="510">În aceeași seară în care FCSB încheia 0–0 cu Dinamo, Feyenoord conducea deja cu 4–0 la pauză în disputa cu Zwolle. Olandezii au dus scorul la 5–0 în minutul 55 și s-au impus în cele din urmă cu 6–1. Cu 34 de puncte acumulate, trupa din Rotterdam traversează un moment excelent, exact înaintea vizitei în România.</p>
<p data-end="1221" data-start="979">În schimb, FCSB rămâne cu probleme serioase în Superligă, echipa nereușind să lege victorii și riscând să piardă zona de play-off. Chiar și așa, Gigi Becali spune că nu va sacrifica meciul european, deși eliminarea este deja aproape o certitudine. După remiza din derby, patronul a clarificat situația: în fața lui Feyenoord, FCSB va intra cu cea mai bună formulă.</p>
<p data-end="1518" data-start="1223">„Meciul cu Feyenoord, vedem cu ce soluție va fi tratat. Ce soluție. Nu mai avem. Nu sacrificăm nimic. Ne batem joc? Jucăm cu sporterii, acasă. Jucăm cu cea mai bună echipă!”, a declarat Gigi Becali la <span>Prima Sport.</span></p>
<div class="single__title">
<h2 class="xs:font-23 sm:font-30 md:font-40"><span>Gigi Becali a pus la zid doi fotbaliști după FCSB – Dinamo: „Nu au contat!”</span></h2>
<p><span>Gigi Becali nu s-a abținut </span>să își critice jucătorii după remiza cu Dinamo.</p>
<p>„Șut și Lixandru nu prea au contat. E greu dacă nu contează. Șut nu câștigă dueluri, lui Lixandru îi e teamă să joace, cam asta e treaba. Nu mă așteptam la începutul acesta de meci. Știam că nu puteau duce acest ritm. Ca dovadă, așa a fost. Au căzut, mingea a fost numai la noi”, a declarat Gigi Becali.</p>
<p>De asemenea, a vorbit și despre fundașul sud-african Siyabonga Ngezana: „Ngezana a zis că nu mai poate. Ce să faci? Nu le mai arde. S-au umplut de bani. E adevărat, ei au luat banii, din calificări, munca lor. S-au umplut de bani, toți. Nu știu care e treaba”, a declarat Gigi Becali.</p>
</div>

]]></description>
    </item>
    <item>
      <title>Cele 6 cuvinte pe care Valentin Crețu le-a postat la o poză cu Ngezana după scandalul care a zguduit FCSB la Belgrad</title>
      <link>https://www.prosport.ro/fotbal-extern/europa-league/cele-6-cuvinte-pe-care-valentin-cretu-le-a-postat-la-o-poza-cu-ngezana-dupa-scandalul-care-a-zguduit-fcsb-la-belgrad-20332691</link>
      <description><![CDATA[<img src="https://www.prosport.ro//wp-content/uploads/2025/11/Cele-6-cuvinte-pe-care-Valentin-Cretu-le-a-postat-la-o-poza-cu-Ngezana-dupa-scandalul-care-a-zguduit-FCSB-la-Belgrad-1400x786.jpg"/><br/><p>La două zile după scandalul de la finalul meciului Steaua Roșie Belgrad – FCSB, Valentin Crețu a postat o fotografie cu Ngezana, folosind 6 cuvinte.</p>
<p>După ce și-a criticat colegul în fața suporterilor, Vali Crețu a pus pe rețelele de socializare o poză în care apare alături de Siyabonga Ngezana, însoțită de textul „Nu mor caii când vor câinii!”.</p>
<h2><span>Mesajul din 6 cuvinte transmis de Vali Crețu la poza cu Siyabonga Ngezana</span></h2>
<p>Campioana FCSB a fost învinsă în etapa 5 din Europa League, de Steaua Roșie Belgrad, în deplasare, cu 1-0, deși a jucat în superioritate mai bine de o oră. Mai mult, chiar, gazdele au marcat când erau cu un om mai puțin pe teren.</p>
<p>La finalul confruntării de joi, Gheorghe Mustață, liderul suporterilor roș-albaștrii, i-a chemat pe jucători la raport. <span>Căpitanul Florin Tănase și Vali Crețu</span> au fost cei care au dat socoteală, iar fundașul dreapta a preferat să-l scoată la înaintare pe colegul lui din centrul defensivei, Siyabonga Ngezana, despre care a spus că a dormit pe teren.</p>
<p>După două zile, Crețu și-a pus cenușă în cap, văzând că este criticat de tot mai mulți oameni din fotbalul românesc. El a postat pe rețelele de socializare o fotografie în care apare alături de fundașul sud-african, însoțită de textul „Nu mor caii când vor câinii”.</p>
<p>În minutul 50, Ngezana a dat o pasă unui adversar la marginea careului mare al oaspeților, a urmat o centrare de pe dreapta, iar Duarte, singur-singurel la 7 metri, a înscris cu capul.</p>
<h2><span>Crețu a fost criticat de Mihai Stoica, dar apărat de Gigi Becali</span></h2>
<p>Cu un sfert de oră înainte de final, Steaua Roșie Belgrad putea face 2-0. Același Ngezana a vrut să paseze unui coleg, dar a lovit mingea prea încet. Ivanic a profitat, a scăpat singur cu Zima, dar portarul campioanei României s-a opus golului.</p>
<p>Gestul lui Valentin Crețu de a-l scoate la înainte pe Siyabonga Ngezana a fost criticat dur, inclusiv de persoane din cadrul campioanei României.</p>
<p>„E foarte urât ce a făcut. Câteodată caracterele se văd la greu. Nici eu nu mă așteptam la Crețu să facă asta. Prefer să văd conflicte în vestiar, decât să aud acuze între fotbaliști în public. A comis-o. Depinde cum văd ceilalți în vestiar problema, dar ceea ce a făcut el e impardonabil”, a transmis Mihai Stoica, președintele Consiliului de Administrație de la FCSB, la <span>Fanatik</span>.</p>
<p>Gigi Becali, în schimb, este de acord cu atitudinea lui Crețu, în contextul în care de ceva timp l-a luat în colimator pe african <span>din cauza atitudinii pe care o are în afara terenului</span>.</p>
<p>„Dacă ai ales să fii fotbalist trebuie să știi că tu joci fotbal și se uită la tine zeci de mii și milioane de suporteri. Apoi, dacă tu ți-ai ales asta, și ai un contract cu un om, și iei pe lună 20.000 – 30.000 de euro, care e o avere pentru un om, trebuie să îți duci viața în așa fel încât să duci contractul până la capăt!</p>
<p>Da, se acceptă de la un coleg. Și în public, da. Dacă tu distrugi munca atâtor oameni și speranțele a milioanelor de oameni, trebuie să fii înjurat în piața publică!”, a precizat latifundiarul din Pipera.</p>

]]></description>
    </item>
    <item>
      <title>Șoc! Fotbalistul FCSB ar fi refuzat să joace în meciul cu Farul din cauza criticilor primite de la Gigi Becali și colegii de echipă</title>
      <link>https://www.prosport.ro/fotbal-intern/superliga/soc-fotbalistul-fcsb-ar-fi-refuzat-sa-joace-in-meciul-cu-farul-din-cauza-criticilor-primite-de-la-gigi-becali-si-colegii-de-echipa-20332376</link>
      <description><![CDATA[<img src="https://www.prosport.ro//wp-content/uploads/2025/11/Soc-Fotbalistul-FCSB-ar-fi-refuzat-sa-joace-in-meciul-cu-Farul-din-cauza-criticilor-primate-de-la-Gigi-Becali-si-colegii-de-echipa.webp"/><br/><p>Siyabong Ngezana (28 de ani), fotbalistul FCSB criticat de toată lumea după eșecul cu Steaua Roșie din Europa League, ar fi refuzat să joace în meciul cu Farul din etapa 18 a Superligii.</p>
<p>Tot valul de cuvinte dure care s-a năpustit asupra sa după eroarea de la Belgrad l-a determinat pe fundașul sud-african să clacheze din punct de vedere psihic.</p>
<h2><span>S-a prăbușit moralul lui Ngezana, fotbalistul FCSB care a comis-o cu Steaua Roșie? Gigi Becali l-ar fi pierdut pentru meciul cu Farul</span></h2>
<p>FCSB a terminat rușinos partida cu Steaua Roșie din etapa precedentă a Europa League, scor 0-1 la Belgrad, deși a jucat în superioritate numerică din minutul 28.</p>
<p>Însă, de departe, cel mai șifonat din cauza acestui meci a ieșit fundașul central Siyabong Ngezana, care a greșit la unicul gol al disputei.</p>
<p>Gigi Becali l-a criticat pe Ngezana, după care <span>Meme Stoica l-a desființat și el pe stoperul sud-african</span>. Însă, poate cea mai dureroasă critică a venit de unde fotbalistul se aștepta mai puțin, de la un coechipier. S-a vehiculat că Valentin Crețu l-a pus la zid pe Ngezana, într-un dialog cu suporterii FCSB deplasați la Belgrad. Vestea a ajuns și la urechile șefilor campioanei României, iar <span>Gigi Becali și Meme Stoica și-au mutat atenția asupra presupusului gest regretabil al lui Crețu</span>.</p>
<p>Subiectul a fost foarte comentat în spațiul public din România, iar toată experiența prin care a trecut în ultimele zile l-ar fi determinat pe Ngezana să clacheze psihic.</p>
<p>Potrivit <span>Fanatik</span>, sud-africanul este la pământ din punct de vedere moral și le-a transmis celor din staff-ul tehnic, dar și celor din conducere, că ar prefera să nu facă deplasarea la Constanța pentru meciul cu Farul.</p>
<p>Conform sursei citate, Elias Charalambous și Mihai Pintilii ar fi avut o discuție în privat cu el și în cele din urmă l-ar fi convins să rămână alături de echipă. Cu toate acestea, nu se știe dacă Ngezana va juca la Ovidiu, în ciuda faptului că echipa are probleme în centrul defensivei.</p>
<h2><span>Charalambous va trebui să improvizeze</span></h2>
<p>În cazul în care Ngezana nu-și va reveni din punct de vedere moral până duminică, antrenorul Elias Charalambous va trebui să improvizeze. Joyskim Dawa e în continuare nepregătit după accidentarea de lungă durată pe care a suferit-o în primăvară, în timp ce Mihai Popescu și-a luat adio de la sezonul 2025-2026, după ce a fost supus unei intervenții chirurgicale la genunchi.</p>
<p>Așadar, singura variantă de fundaș central valabilă ar fi Daniel Graovac. Acesta din urmă ar putea face cuplu în defensivă cu Mihai Lixandru, în eventualitatea în care se va opta pentru menținerea pe bancă a sud-africanului Ngezana.</p>
<p>În stagiunea aflată în curs, Siyabonga Ngezana a jucat 27 de meciuri pentru FCSB în toate competițiile, izbutind să contribuie și cu o pasă decisivă.</p>

]]></description>
    </item>
  </channel>
</rss>
