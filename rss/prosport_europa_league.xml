<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Fac Maracana în Voluntari și o numesc Becali”. Gigi Becali vrea să construiască un stadion de 100.000 de locuri, cu fonduri europene, pe terenul Primăriei finului Pandele</title>
      <link>https://www.prosport.ro/fotbal-intern/superliga/fac-maracana-in-voluntari-si-o-numesc-becali-gigi-becali-vrea-sa-construiasca-un-stadion-de-100-000-de-locuri-cu-fonduri-europene-pe-terenul-primariei-finului-pandele-20257862</link>
      <description><![CDATA[<img src="https://www.prosport.ro//wp-content/uploads/2025/08/„Fac-Maracana-in-Voluntari-si-o-numesc-Becali.-Gigi-Becali-vrea-sa-construiasca-un-stadion-de-100.000-de-locuri-cu-fonduri-europene-pe-terenul-Primariei-finului-Pandele.jpeg"/><br/><p>Joi, 28 august 2025, chiar înainte de cel mai important meci al debutului de sezon, FCSB – Aberdeen, Gigi Becali (67 de ani) a dezvăluit planul măreț pe care l-a pus la cale în secret.</p>
<p>Patronul campioanei României vrea să construiască un stadion de 100.000 de locuri, cu fonduri europene, pe terenul Primăriei Voluntari, care este controlată de finul Florentin Pandele (64).</p>
<h2><span>Gigi Becali vrea să lase o moștenire impresionantă clubului FCSB: un stadion de 100.000 de locuri</span></h2>
<p>În zi de mare meci, joi, când <span>e programat returul FCSB – Aberdeen</span>, care o poate duce pe echipa sa în faza principală din UEFA Europa League, Gigi Becali a fost cuprins de febra evenimentului și a făcut câteva declarații cel puțin interesante.</p>
<p>Mai întâi de toate, <span>patronul FCSB și-a anunțat prezența la Arena Națională</span> pentru a vedea partida cu scoțienii, dorind să le dea un impuls fotbaliștilor săi, de la care așteaptă să răzbune prestațiile mai puțin satisfăcătoare din ultima perioadă.</p>
<p>Aparițiile lui Gigi Becali de la stadion au fost rare și foarte rare în ultimii mulți ani, însă situația s-ar putea schimba în viitorul apropiat, deoarece miliardarul din Pipera a lucrat în mare secret la un plan uriaș.</p>
<p>Gigi Becali vrea să își construiască propria arenă, în Voluntari, iar capacitatea la care visează este imensă: 100.000 de locuri! Asta este moștenirea pe care afaceristul vrea să o lase clubului, un stadion similar celor cu care se mândresc cei din Rio de Janeiro sau Madrid.</p>
<p>„Până oi muri poate voi face și un stadion. Dacă fac un stadion, fac unul de 80-100.000 de locuri, precum „Santiago Bernabeu” sau ca Maracana. O să-l numesc „Becali”. Eu am în gând să-i propun finului Pandele ca în colaborare cu Primăria orașului Voluntari să fac stadionul. De ce? Ca să nu dau eu terenul că terenul este scump acolo. Poate fac pe stadionul ăla pe care îl au ei. Dacă este pe cale privată, facem cu fonduri europene”, a spus Gigi Becali pentru <span>Fanatik</span>.</p>
<h2><span>Ce medie de spectatori are FCSB în Superliga</span></h2>
<p>Dacă la meciurile din cupele europene, în special la cele din faza principală, FCSB aproape că umple Arena Națională, care are o capacitate de aproximativ 55.000 de locuri, în Superliga statisticile nu mai arată la fel de bine.</p>
<p>Potrivit datelor deținute de site-ul de specialitate <span>Transfermarkt</span>, la meciurile de pe teren propriu din sezonul 2025-2026, FCSB are o medie de doar 6.542 spectatori.</p>
<p>Campioana României este pe locul 5 în clasament, TOP-ul fiind disponibil mai jos:</p>
<ol>
<li>Giulești, Rapid – 46.473 spectatori la toate meciurile de acasă, media 15.491</li>
<li>Arena Națională, Dinamo – 40.927, 13.642</li>
<li>„Francisc Neuman”, UTA Arad – 29.256, 7.314</li>
<li>„Ion Oblemenco”, Universitatea Craiova – 23.513, 11.757</li>
<li>Arena Națională, FCSB – 19.626, 6.542</li>
</ol>

]]></description>
    </item>
    <item>
      <title>Gigi Becali a făcut echipa pentru FCSB – Aberdeen. A scos din primul 11 un nume uriaș și a lăsat staff-ul să rezolve o dilemă: „Să aleagă ei”</title>
      <link>https://www.prosport.ro/fotbal-extern/europa-league/gigi-becali-a-facut-echipa-pentru-fcsb-aberdeen-a-scos-din-primul-11-un-nume-urias-si-a-lasat-staff-ul-sa-rezolve-o-dilema-sa-aleaga-ei-20257828</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-facut-echipa-pentru-FCSB-Aberdeen.-A-scos-din-primul-11-un-nume-urias-si-a-lasat-staff-ul-sa-rezolve-o-dilema-„Sa-aleaga-ei-1400x1052.jpg"/><br/><p>Gigi Becali a făcut echipa pentru meciul FCSB – Aberdeen, din manșa retur a play-off-ului Europa League, care se joacă joi, 28 august, de la ora 21.30, pe Arena Națională. Latifundiarul din Pipera a scos din primul 11 un nume uriaș, dar are o dilemă de a cărei rezolvare ar trebui să se ocupe staff-ul tehnic, Elias Charalambous și Mihai Pintilii.</p>
<p>Rezultatul din tur a fost 2-2, după ce <span>FCSB a condus cu 2-0</span>, iar din minutul 39 a evoluat în 10, după eliminarea lui Juri Cisotti, care a primit direct cartonaș roșu.</p>
<p>Partida decisivă dintre campioana României și scoțieni este programată joi, ora 21.30, pe Arena Națională și poate fi urmărită pe Pro TV și platforma Voyo.</p>
<h2><span>Gigi Becali a făcut primul 11 pentru FCSB – Aberdeen</span></h2>
<p>Gigi Becali, finanțatorul FCSB, a trecut la lucruri serioase și a făcut echipa pentru meciul FCSB – Aberdeen, din play-off-ul Europa League. Din lotul lui Elias Charalambous a fost scos un nume uriaș, iar staff-ul are misiunea de a alege dacă fotbalistul intră sau nu în meciul decisiv de pe Arena Națională.</p>
<p>„Echipa e asta: Crețu, Ngezana, le-am zis să aleagă între Popescu și Graovac. Ăsta cam face multe tâmpenii (n.r. – Mihai Popescu), le-am zis să aleagă ei care vor și să mai fie și Radunovic.</p>
<p>La centru o să fie Șut și mi-au zis ei să aleg eu între Lixandru și Baba. Chiricheș am zis că îl mai las puțin să își revină în viteză, probabil e obosit, e în vârstă. Așa mi-au zis, să aleg, și le-am zis că îmi place mai mult Lixandru.</p>
<p>O să joace Șut cu Lixandru. Chiricheș nu mai câștigă dueluri, el căuta jocul, mingea, contactul, acum nu mai caută… fuge de fotbal. Eu văd și simt ce se întâmplă fără să dau explicații. Miculescu, Olaru, Tănase și Bîrligea în față”, a declarat Gigi Becali pentru <span>Fanatik</span>.</p>
<h2><span>Meci extrem de important pentru FCSB</span></h2>
<p>Meciul din această seară dintre FCSB și Aberdeen este extrem de important. Pentru scoțieni, un succes ar însemna să rămână în Europa League, un moment istoric pentru club, iar FCSB ar urma să joace în Conference League, a treia cea mai valoroasă competiție europeană intercluburi.</p>
<p>Pe de altă parte, FCSB este în cautatea succesului, având în vedere începutul de sezon modest, cu numai cinci victorii din 13 meciuri jucate și doar pe locul 13 în Superligă, cu 5 puncte.</p>
<p>Becali este încrezător în echipa sa și susține că jucătorii sunt motivați și de primele pe care le primesc în cazul calificării în Europa League, prime consistente.</p>
<p>„Nu am nicio emoție, nimic nimic, noi suntem calificați! O să fie altă echipa, e vorba de bani, de prime, iau sute de mii la calificare în Europa League, e diferență mare la ei! E și 200.000 primă la Europa! La Conference 30.000. E diferență”, a declarat Gigi Becali pentru <span>DigiSport</span>.</p>
<p><span>Reacția britanicilor</span> după această declarație nu a întârziat să apară și a fost una destul de dură.</p>

]]></description>
    </item>
    <item>
      <title>„Leu-i leu, spulberă tot”. Gigi Becali a luat decizia neașteptată cu câteva ore înainte de FCSB – Aberdeen</title>
      <link>https://www.prosport.ro/fotbal-extern/europa-league/leu-i-leu-spulbera-tot-gigi-becali-a-luat-decizia-neasteptata-cu-cateva-ore-inainte-de-fcsb-aberdeen-20257835</link>
      <description><![CDATA[<img src="https://www.prosport.ro//wp-content/uploads/2025/08/„Leu-i-leu-spulbera-tot.-Gigi-Becali-a-luat-decizia-neasteptata-cu-cateva-ore-inainte-de-FCSB-Aberdeen-1400x934.jpg"/><br/><p>Joi, 28 august 2025, cu doar câteva ore înainte de duelul FCSB – Aberdeen, din manșa secundă a play-off-ului UEFA Europa League, Gigi Becali (67 de ani) a luat o decizie neașteptată.</p>
<p>Din dorința de a-i motiva pe fotbaliști și de a nu rata calificarea în a doua cea mai importantă competiție intercluburi de pe continent, miliardarul va merge să vadă meciul din tribunele Arenei Naționale.</p>
<h2><span>Ce surpriză: Gigi Becali merge la Arena Națională pentru a vedea meciul FCSB – Aberdeen</span></h2>
<p>Joi, de la ora 21:30, pe Arena Națională din București, <span>FCSB are programat cel mai important meci al debutului de sezon, returul cu Aberdeen</span> din play-off-ul Europa League.</p>
<p>După remiza din Scoția, 2-2, campioana României are nevoie de un succes pentru a obține calificarea în faza principală a competiției. Iar partea bună este că în tribunele celui mai mare stadion al țării se anunță o asistență de aproximativ 40.000 de persoane. <span>Potrivit unei dezvăluiri făcute de Meme Stoica, până luni se vânduseră deja 25.000 de tichete</span>, astfel că Arena Națională va fi aproape de umplere la ora jocului.</p>
<p>Iar joi, de nicăieri, Gigi Becali a anunțat că printre persoanele prezente la stadion se va regăsi și el. Decizia miliardarului este surprinzătoare, având în vedere că în ultimii ani și-a făcut apariția la stadion doar în momente extrem de speciale, cum ar fi meciul cu Manchester United din sezonul trecut sau cel din mai în care echipa sa a fost încoronată drept campioană. Așadar, importanța returului cu Aberdeen este confirmată și de gestul lui Gigi Becali:</p>
<p>„Cum să te mai dai șmecher când leul este rănit, săracul, și bandajat la picior. Sunt leu până la moarte, până la coșciug. Echipa lor joacă de când a venit Mirel (n.r. – Universitatea Craiova). Nu-mi fac griji, la mine de-abia acum începe ascensiunea. Astăzi seară începe ascensiunea. Chiar mă gândeam să mă duc la meci, presimțeam un aer de calificare și mă gândeam să mă duc. Nu știu… Gata, o să mă duc, ce să mai. Mă duc și gata! Gata, mă duc la meci! Leu-i leu, spulberă tot! Nu că vom merge mai departe decât anul trecut, trebuia câștigată Europa League. Mai vedem”, a declarat Gigi Becali, citat de <span>Fanatik</span>.</p>
<h2><span>Elias Charalambous a vorbit și el despre importanța returului cu Aberdeen</span></h2>
<p>Despre importanța returului cu Aberdeen a vorbit și antrenorul Elias Charalambous, la conferința de presă premergătoare meciului de joi seară:</p>
<p>„Noi jucăm pentru accederea în Europa League. Știm cât de important este. Nu este ușor. Băieții sunt pregătiți pentru meci. Să câștige și să ne calificăm în grupe. Este cel mai important meci al sezonului. Intrarea în grupa de Europa League este ceva uriaș. După perioada proastă pe care o avem este un motiv în plus pentru noi să dăm totul pe teren. Noi avem jucători inteligenți care vor da totul pe teren. Este mult mai mult decât valoare. Ei înțeleg totul. Mâine vom arăta atitudine și ne vom califica”, a transmis antrenorul campioanei României.</p>

]]></description>
    </item>
    <item>
      <title>„A venit Anamaria Prodan la mine, la Palat”. Gigi Becali a povestit cum a făcut afacerea de 10.000.000 de euro: „Eu am zis la mișto să dea atât”</title>
      <link>https://www.prosport.ro/fotbal-intern/superliga/a-venit-anamaria-prodan-la-mine-la-palat-gigi-becali-a-povestit-cum-a-facut-afacerea-de-10-000-000-de-euro-eu-am-zis-la-misto-sa-dea-atat-20257804</link>
      <description><![CDATA[<img src="https://www.prosport.ro//wp-content/uploads/2025/08/„A-venit-Anamaria-Prodan-la-mine-la-Palat.-Gigi-Becali-a-povestit-cum-a-facut-afacerea-de-10.000.000-de-euro-„Eu-am-zis-la-misto-sa-dea-atat-1400x917.png"/><br/><p>Gigi Becali (67 de ani) a făcut o nouă ofertă pentru Louis Munteanu (23), în valoare de 4.000.000 de euro, iar pornind de la acest subiect, patronul FCSB a rememorat cum a făcut afacerea de 10.000.000 de euro care l-a avut în prim-plan pe Nicolae Stanciu (32).</p>
<p>În august 2016, după câteva sezoane foarte bune reușite în tricoul roș-albastru, mijlocașul echipei naționale a fost cumpărat de Anderlecht, din Belgia.</p>
<h2><span>Gigi Becali, detalii din spatele tacticii sale de negociator. Cum l-a vândut pe Nicolae Stanciu cu 10.000.000 de euro</span></h2>
<p>Miercuri, 27 august 2025, Gigi Becali a avut o nouă intervenție în direct, la TV, și printre altele <span>i-a făcut o ofertă de 4.000.000 de euro lui Nelu Varga pentru transferul lui Louis Munteanu</span>.</p>
<p>Atacantul de la CFR Cluj este de vânzare, însă suma care s-a vehiculat în schimbul său este net superioară celei propuse de Gigi Becali. Inițial, Nelu Varga a spus că este vorba despre 18.000.000 cu tot cu bonusuri, după care s-a vehiculat că ar fi vorba despre un preț fix de 12.000.000 de euro.</p>
<p>Totuși, Gigi Becali a sugerat că acestea ar putea fi simple tactici de negociere la care apelează patronul CFR-ului și că prețul lui Louis Munteanu ar putea fi, de fapt, mult mai mic. Și cum într-un vis pe care l-a avut recent i s-a transmis că Nelu Varga ar dori 4.000.000 de euro pe Louis Munteanu, Gigi Becali a pus această sumă pe masă.</p>
<p>În altă ordine de idei, Gigi Becali a lăsat de înțeles că și el apelează la tactici similare, iar pentru a-și întări declarația a rememorat transferul de 10.000.000 de euro care l-a avut în prim-plan pe Nicolae Stanciu, în august 2016. Atunci, Gigi Becali era dispus să îl vândă pe mijlocaș pentru jumătate din suma menționată, dar a dat dovadă de o mega-încredere la discuții și a solicitat 10.000.000 de euro.</p>
<p>„Cum am făcut și cu Stanciu, a fost ceva caterincă… A venit impresarul. Eu cerusem 4-5 milioane pe el. Și a venit la mine, la palat, Anamaria a venit. Că vrea să negocieze, că o fi, că o împărți. Și am zis 10 milioane, la mișto, mă gândeam că ajung la 5-6, cât dă ei. Eu îl dădeam și cu 5. Și ei zic: «Noi putem să îți dăm 8 milioane». În gândul meu, visam numai la 8 milioane, pfai de capul meu, nu știam ce să fac. Dar zic: «Nu, domnule, nu îl dau fără 10 milioane». Ei cică: «Stai să dăm telefon». Mie deja îmi era că se sucesc. Și au dat niște bonusuri, că dacă ia campionatul, că aia, aia. Le-am zis să fie bonusuri valabile, nu vrăjeală. Și au pus bonusuri de am luat 10 milioane. Și eu îl dădeam și cu 5”, a spus Gigi Becali, la <span>DigiSport</span>.</p>
<h2><span>E dispus să pluseze dacă Nelu Varga se arată deschis la negocieri</span></h2>
<p>Revenind la transferul lui Louis Munteanu, Gigi Becali a spus că este dispus să urce sensibil peste 4.000.000 de euro, în eventualitatea în care Nelu Varga se va arăta deschis să negocieze:</p>
<p>„Așa și cu Varga. El poate să zică 8, dar eu mai mult de 4 nu dau. Poate mă mai ridic câteva sute de mii”, a completat Gigi Becali, înainte de a izbucni în râs.</p>
<p>La scurt timp după oferta făcută de patronul FCSB, <span>ProSport l-a contactat pe Nelu Varga pentru a-l întreba dacă este tentat de cele 4.000.000 de euro</span>. Așa cum era de așteptat, afaceristul care se află la cârma CFR-ului a respins oferta din start, la fel cum susține că a făcut recent și cu o alta de 8.000.000 de euro care a sosit în birourile clubului său. Așadar, prețul lui Louis Munteanu rămâne în continuare superior sumei de 10.000.000 de euro.</p>

]]></description>
    </item>
    <item>
      <title>Anamaria Prodan, concluzie aspră înainte de FCSB – Aberdeen: „Trăim vremuri cumplite!”. EXCLUSIV</title>
      <link>https://www.prosport.ro/fotbal-extern/europa-league/anamaria-prodan-concluzie-aspra-inainte-de-fcsb-aberdeen-traim-vremuri-cumplite-exclusiv-20257047</link>
      <description><![CDATA[<img src="https://www.prosport.ro//wp-content/uploads/2025/08/Anamaria-Prodan-concluzie-aspra-inainte-de-FCSB-Aberdeen-Traim-vremuri-cumplite-EXCLUSIV-1400x788.jpg"/><br/><p>Anamaria Prodan a acordat un interviu pentru <span>ProSport </span>în care a vorbit, printre altele, despre șansele de calificare ale celor de la FCSB cu Aberdeen.</p>
<p>Campioana României întâlnește Aberdeen în returul play-off-ului din Europa League, după ce în tur cele două formații au remizat, în Scoția, scor 2-2.</p>
<h2><span>Anamaria Prodan, concluzie aspră înainte de FCSB – Aberdeen: „Trăim vremuri cumplite!”</span></h2>
<p>Joi seară se dispută partida dintre FCSB și Aberdeen, de la ora 21:30. În aceeași zi, de la ora 20:30, Universitatea Craiova o întâlnește și ea pe Bașakșehir, în play-off-ul din Conference League, după ce în tur oltenii s-au impus cu 2-1.</p>
<p>Anamaria Prodan vrea să uite de orice rivalitate și ambele formații românești să se califice în grupele principale din Europa League, respectiv Conference League.</p>
<p><em>„Eu vreau să se califice și Craiova, și Steaua (n.r. FCSB). Este foarte bine pentru fotbalul românesc. Trăim niște vremuri cumplite și nu mai văd loc de răutate:</em> «Echipa lui Gigi să nu se califice», «oierul să plece, să moară!» Nu există așa ceva. </p>
<p>Îmi doresc și le țin pumnii lui Gigi și Rotaru să se califice, pentru că ne ajută foarte tare pe noi să stăm cu capul sus în fotbalul mondial”, a declarat Anamaria Prodan pentru <span>ProSport</span>.</p>
<h2><span>Cine transmite la TV FCSB – Aberdeen</span></h2>
<p>Dacă <span>partida tur dintre Aberdeen și FCSB, din Scoția, a fost transmisă de Voyo</span>, de această dată drepturile de televizare au fost cumpărate de Pro TV. Oficialii FCSB au pus clauză clară în contract prin care obligă postul din Pache Protopopescu să transmită meciul live pe postul de televiziune național. Nu mai puțin de 250.000 de euro a plătit Pro TV pentru a achiziționa drepturile de televizare ale acestui joc decisiv.</p>
<p>De partea cealaltă, Universitatea Craiova – Istanbul Bașakșehir se joacă pe arena „Ion Oblemenco” și va fi în direct la DigiSport și PrimaSport. Ambele partide vor putea fi urmărite în format liveTEXT și pe ProSport.</p>
<p><span>La partida de pe Arena Națională sunt așteptați aproximativ 40.000 de suporteri ai roș-albaștrilor,</span> un record pentru acest sezon. Și scoțienii și-au anunțat prezența într-un număr impresionant: în jur de 2.000 de fani.</p>
<p>Dacă la partida tur Ngezana, Radunovic și Baba Alhassan n-au putut juca din cauza lipsei vizelor, de această dată toți trei sunt apți de joc.</p>
<p>Echipa probabilă de la FCSB în meciul cu Aberdeen: Târnovanu – Crețu, Graovac (Ngezana), M. Popescu, Radunovic – Șut, Chiricheș – Miculescu, Olaru, Tănase – Bîrligea.</p>
<ul>
<li>48,43 de milioane de euro este valoarea lotului celor de la FCSB, în timp ce scoțienii sunt cotați la 18,30 de milioane de euro, potrivit transfermarkt</li>
</ul>
<p> </p>

]]></description>
    </item>
  </channel>
</rss>
