<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Meme Stoica a confirmat anunțul șocant făcut de Gigi Becali: „Sunt șanse mari să fie așa”</title>
      <link>https://www.prosport.ro/fotbal-intern/superliga/meme-stoica-a-confirmat-anuntul-socant-facut-de-gigi-becali-sunt-sanse-mari-sa-fie-asa-20299288</link>
      <description><![CDATA[<img src="https://www.prosport.ro//wp-content/uploads/2025/10/Meme-Stoica-a-confirmat-anuntul-socant-facut-de-Gigi-Becali-„Sunt-sanse-mari-sa-fie-asa.webp"/><br/><p>Meme Stoica (60 de ani) a confirmat anunțul șocant făcut de Gigi Becali (60), anume că fundașul central Mihai Popescu (32) nu va mai juca niciun meci pentru FCSB.</p>
<p>Stoperul s-a accidentat grav la echipa națională, în timpul partidei România – Austria 1-0, iar potrivit estimărilor făcute de specialiști va sta pe bară cel puțin șase luni de zile.</p>
<h2><span>Capitol închis pentru Mihai Popescu! Meme Stoica a confirmat vestea prezentată de Gigi Becali</span></h2>
<p><span>Mihai Popescu a primit o veste devastatoare</span> după accidentarea pe care a suferit-o în a doua repriză a partidei România – Austria 1-0.</p>
<p>Experimentatul fundaș central a suferit o leziune la nivelul ligamentelor încrucișate de la genunchi și a fost supus deja unei intervenții chirurgicale în Italia. Iar ce a văzut doctorul în interiorul articulației nu a fost deloc plăcut. „Haos”, așa a descris Meme Stoica genunchiul lui Mihai Popescu, despre care se știe concret că va lipsi de pe gazon cel puțin șase luni de zile.</p>
<p><span>Gigi Becali a anunțat deja că Mihai Popescu nu va mai avea ocazia să joace niciun meci pentru FCSB</span>, deoarece actuala înțelegere dintre el și club expiră la data de 30 iunie 2026. Iar cum stoperul e așteptat să revină abia în stagiunea 2026-2027, ultimul său meci la FCSB va rămâne cel cu Universitatea Craiova, câștigat pe 5 octombrie, scor 1-0 pe Arena Națională.</p>
<p>Pus în postura de a comenta subiectul, Meme Stoica a confirmat că înțelegerea lui Popescu nu va fi prelungită și a întărit astfel declarațiile oferite de finanțatorul Gigi Becali:</p>
<p>„Popescu e la final de contract. (n.r. – Ultimul meci al FCSB-ului a fost ultimul pentru Popescu la ei?) Există şanse mari să fie aşa. Mi-ar părea rău să se termine aşa. De regulă, accidentările sunt stupide. Poate dacă avea 57 de meciuri (în ultimul an), nu se accidenta. Uzura, la 32 de ani… Îmi pare foarte rău pentru că e un băiat la care toată lumea ţine, e un tip de vestiar, un băiat chiar foarte OK. Ce poţi să faci? Asta s-a întâmplat şi cu Lixandru anul trecut. Sunt mai puţini fotbaliştii care n-au trecut prin aşa ceva decât cei care au trecut. Noi n-avem nici terenuri cum au altii, nici infrastructura altora, că mergem cu autobuze şi trebuie să legăm deplasări”, a declarat Mihai Stoica, la <span>Prima Sport</span>.</p>
<h2><span>Chiricheș va fi trecut pe lista UEFA</span></h2>
<p>Vestea bună pentru FCSB este că Joyskim Dawa e pe punctul de a reveni pe gazon. Pe de altă parte, Gigi Becali a anunțat deja că locul lui Mihai Popescu de pe lista UEFA va fi luat de veteranul Vlad Chiricheș.</p>
<p>Și, nu în ultimul rând, patronul FCSB urmează să aducă cel puțin un fundaș central în următoarea fereastră de mercato. Gigi Becali a anunțat că Meme a primit misiunea de a găsi un stoper de perspectivă în străinătate, iar următoarea achiziție ar putea fi făcută, cel mai probabil, din Portugalia.</p>
<p>„Eu vreau fundași centrali de genul lui Ngezana și Dawa, puternici, de 1,90. Din Portugalia am înțeles că vrea să ia ceva. Se uită Meme în Portugalia”, Gigi Becali, referitor la cine l-ar putea înlocui pe accidentatul Mihai Popescu.</p>
<p>Așadar, Mihai Popescu va rămâne cu 58 de partide jucate pentru FCSB, în care a contribuit, printre altele, cu două pase decisive.</p>
<p>Însă, cele mai de preț amintiri pentru el vor rămâne trofeele. Cu FCSB, Popescu a câștigat un titlu și o Supercupă a României.</p>

]]></description>
    </item>
    <item>
      <title>Mircea Lucescu, scuză penibilă după ce l-a sunat pe Becali să-i ureze succes înaintea meciului cu Universitatea Craiova: „Era important pentru el”</title>
      <link>https://www.prosport.ro/fotbal-intern/superliga/mircea-lucescu-scuza-penibila-dupa-ce-l-a-sunat-pe-becali-sa-i-ureze-succes-inaintea-meciului-cu-universitatea-craiova-era-important-pentru-el-20299440</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-scuza-penibila-dupa-ce-l-a-sunat-pe-Becali-sa-i-ureze-succes-inaintea-meciului-cu-Universitatea-Craiova-„Era-important-pentru-el.webp"/><br/><p>Mircea Lucescu (80 de ani) s-a scuzat subtil în fața suporterilor Universității Craiova, după ce l-a sunat pe Gigi Becali (67) să-i ureze succes înaintea meciului din etapa 12 a Superligii.</p>
<p>Selecționerul susține că nu are o simpatie față de FCSB, însă nu își dorește ca o echipă de un asemenea calibru să rămână într-un con de umbră. Înaintea meciului cu oltenii, roș-albaștrii aveau doar 10 puncte adunate după 11 runde.</p>
<h2><span>Cum a încercat Mircea Lucescu să îi îndulcească pe fanii Universității Craiova. Explicația mesajului transmis lui Gigi Becali</span></h2>
<p>La scurt timp după fluierul final din partida România – Austria 1-0, Gigi Becali a dezvăluit că înaintea jocului a purtat o discuție cu selecționerul Mircea Lucescu.</p>
<p>Însă, ce a surprins a fost un alt detaliu. Patronul FCSB i-a urat succes selecționerului, pentru că <span>„Il Luce”, la rândul său, i-ar fi urat să câștige în fața Universității Craiova</span>, în etapa 12 a campionatului.</p>
<p>Gigi Becali a fost copleșit de gestul legendarului antrenor, însă prin dezvăluirea făcută l-a pus pe Mircea Lucescu într-o lumină nefavorabilă în fața suporterilor olteni.</p>
<p>Lucescu a încercat deja să justifice mesajul pe care i l-a trimis patronului FCSB și, subtil, s-a scuzat în fața fanilor Universității Craiova. Concret, selecționerul a spus că nu are vreo simpatie față de formația roș-albastră, ci doar și-a dorit să o vadă ieșind din subsolul clasamentului, implicit din forma slabă pe care o traversa. Totodată, Lucescu a mai sugerat că gestul său s-a îndreptat mai degrabă către <span>Gigi Becali, cu care discută frecvent</span>, și nu către echipă în general:</p>
<p>„Putea să fie oricine. I-am dat lui Gigi pentru că eu vreau ca jucătorii mei să se întoarcă cu un moral foarte bun la echipa națională. Când câștigi în campionat, vii cu entuziasm. Nu m-am referit la Craiova, nu Craiova m-a interesat. Eu am vrut să-i dau lui încredere, ca om, ca acei jucători să vină cu încredere. Mai dau câteodată la câte un antrenor, fără să țin cont cine este adversarul. Dar să-l ajut, să-l susțin. N-am făcut-o cu gândul de a jigni. N-am vrut să arăt că vreau să câștige FCSB. Era un moment important pentru Gigi, FCSB în subsolul clasamentului, joacă în cupele europene, sunt jucători la echipa națională. Avea nevoie de un sprijin. Nu conta că e Craiova sau altă echipă. Era același lucru. Asta o dată. Al doilea meu interes era ca, în general, fotbalul nostru, ca o echipă ca FCSB să nu rămână în subsolul clasamentului. Pentru că până la urmă, echipele astea mari dau nota de performanță al întregului fotbal”, a declarat Mircea Lucescu, potrivit <span>Fanatik</span>.</p>
<h2><span>Nu îl interesează cine ia campionatul</span></h2>
<p>În continuare, Mircea Lucescu a spus că îl va suna și pe Mirel Rădoi, pe care îl apreciază foarte tare ca antrenor. Cât despre lupta la titlu, unde Universitatea Craiova a mai pierdut din elan după eșecul cu FCSB, selecționerul echipei naționale a transmis un mesaj tranșant:</p>
<p>„Nu știu dacă îl sun pe domnul Rotaru. Pe Rădoi cu siguranță, pe Rădoi îl simpatizez extraordinar de mult. Dar eu îl pun mai mult pe Geri Gane când sunt probleme din astea, pentru că nu vreau să-l deranjez. Pe mine nu mă interesează cine ia campionatul. Mă interesează ca nivelul campionatului să crească, să fie un nivel care să îmi permită aducerea la echipa națională de jucători pregătiți să învingă, cu o mentalitate foarte sănătoasă, pozitivă!”, a completat „Il Luce”.</p>
<p>Superliga României este condusă de FC Botoșani și Rapid București după 12 etape, ambele cu câte 25 de puncte. Urmează apoi Universitatea Craiova, cu 24 de puncte, Dinamo București, cu 23 de puncte, în timp ce pe ultimele două locuri de play-off sunt surprizele FC Argeș și Unirea Slobozia, cu 22, respectiv 18 puncte.</p>

]]></description>
    </item>
    <item>
      <title>Cum a reacționat Florin Tănase după ce Mircea Lucescu nu l-a folosit deloc cu Austria. Ce i-a cerut fotbalistul de la FCSB: „Măcar asta”</title>
      <link>https://www.prosport.ro/fotbal-intern/nationala/cum-a-reactionat-florin-tanase-dupa-ce-mircea-lucescu-nu-l-a-folosit-deloc-cu-austria-ce-i-a-cerut-fotbalistul-de-la-fcsb-macar-asta-20300434</link>
      <description><![CDATA[<img src="https://www.prosport.ro//wp-content/uploads/2025/10/Cum-a-reactionat-Florin-Tanase-dupa-ce-Mircea-Lucescu-nu-l-a-folosit-deloc-cu-Austria.-Ce-i-a-cerut-fotbalistul-de-la-FCSB-„Macar-asta22-scaled-e1760688868479-1400x820.jpg"/><br/><p>Mihai Stoica (60 de ani), manager general al clubului de fotbal FCSB, a dezvăluit cum a reacționat Florin Tănase (30) după ce selecționerul Mircea Lucescu (80) nu l-a folosit deloc cu Austria.</p>
<p>„Il Luce” chiar i-a cerut scuze public mijlocașului de la campioana României, după ce anterior disputei de pe Arena Națională i-a promis că îl va utiliza.</p>
<h2><span>Florin Tănase, amuzat de situația prin care a trecut la națională! I-a cerut un singur lucru lui Mircea Lucescu, înainte de România – Austria 1-0</span></h2>
<p>Cu șapte goluri și cu o pasă decisivă reușite în 12 meciuri, <span>Florin Tănase este unul dintre cei mai eficienți jucători de atac din sezonul 2025-2026 al Superligii României</span>.</p>
<p>În plus, mijlocașul FCSB a avut un impact foarte important în ultimele săptămâni, iar la precedentele două dispute din campionat, cu Oțelul Galați (1-0) și Universitatea Craiova (1-0), a fost de fiecare dată decisiv, el marcând golurile victoriilor.</p>
<p>Așadar, Tănase era așteptat să impresioneze și la echipa națională, dar nu a avut ocazia la acțiunea din octombrie. Selecționerul Mircea Lucescu l-a utilizat doar două minute, pe final, în amicalul cu Moldova (2-1), după care, cu Austria (1-0) nu l-a utilizat deloc.</p>
<p><span>Mircea Lucescu a recunoscut că l-a mințit pe Florin Tănase și i-a cerut scuze public</span> pentru faptul că nu l-a băgat în teren la meciul din preliminariile Cupei Mondiale. Decarul campioanei României primise asigurări că va juca, însă în cele din urmă a rămas doar pe banca de rezerve.</p>
<p>Tănase nu s-a supărat pe „Il Luce” și a privit cu zâmbetul pe buze situația în care a fost pus de selecționer. Meme Stoica a dezvăluit o discuție pe care a purtat-o cu liderul din vestiarul FCSB și a scos la iveală și o rugăminte pe care Tănase i-a transmis-o lui Mircea Lucescu înainte de România – Austria 1-0:</p>
<p>„Poate că orice alt jucător recepționa altfel la ceea ce s-a întâmplat la națională, dar nu și Florin Tănase. Am vorbit cu el duminică și mi-a povestit ce s-a întâmplat râzând. Și mi-a zis: «băi, asta este». Cu o relaxare și cu o voie bună. Mă temeam că atunci când el va veni la primul antrenament o să fie supărat. Nu! A fost tot timpul zâmbitor. «Ce să-i fac? Am zis că o să joc. I-am zis măcar să nu mă bage să joc 2-3 minute». Nu-i problemă, nu-i problemă… până nu l-a mai băgat deloc. Se iau în glumă astea. Poate dacă ne bătea Austria se discuta altfel, dar e o victorie obținută în ultima clipă. Assistul îi aparține lui Ianis Hagi, care practic ar fi fost jucătorul pe care ar fi trebuit să-l înlocuiască Florin Tănase. Atunci, totul e bine când se termină cu bine”, a declarat Mihai Stoica, la <span>Prima Sport</span>.</p>
<h2><span>Alți jucători de la FCSB s-au întors „bosumflați” de la lot</span></h2>
<p>Fără să ofere nume, managerul general al campioanei a spus că, în trecut, alți jucători de la FCSB s-au întors „bosumflați” de la lot pentru simplul fapt că nu au primit minute:</p>
<p>„Cert e că jucătorii sunt nemulțumiți când se întâmplă… Nu a fost vorba la Florin Tănase. A fost pentru mine o surpriză mare. Pentru că am avut multe discuții cu mulți jucători care veneau bosumflați că nu joacă, dar nu și cu el”, a adăugat Meme Stoica.</p>
<p>Florin Tănase a jucat 24 de partide pentru naționala mare a României, în care a izbutit să ajute cu 5 goluri.</p>

]]></description>
    </item>
    <item>
      <title>Gigi Becali a cheltuit 3.000.000 de euro cu primele FCSB pentru calificarea în Europa. Ce sumă uriașă a luat Charalambous</title>
      <link>https://www.prosport.ro/fotbal-extern/europa-league/gigi-becali-a-cheltuit-3-000-000-de-euro-cu-primele-fcsb-pentru-calificarea-in-europa-ce-suma-uriasa-a-luat-charalambous-20299199</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-a-cheltuit-3.000.000-de-euro-cu-primele-FCSB-pentru-calificarea-in-Europa.jpg"/><br/><p>Gigi Becali a dezvăluit sumele uriașe încasate de jucătorii FCSB și cât a primit Elias Charalambous pentru calificarea în cupele europene.</p>
<p>FCSB a reușit să ajungă pentru al doilea an la rând în grupele Europa League. Performanța uriașă reușită de roș-albaștrii a fost recompensată pe măsură de Gigi Becali. Patronul FCSB a dezvăluit că <span>jucătorii au primit</span> în total 3 milioane de euro. Cea mai mare primă a fost a antrenorului Elias Charalambous.</p>
<h2><span>Prima uriașă încasată de Elias Charalambous după ce a calificat echipa în Europa League</span></h2>
<p>Campioana României a avut o ocazie uriașă de a ajunge în Champions League, dar evoluțiile modeste din startul sezonului și-au pus amprenta pe jocul echipei și în preliminariile cupelor europene. Totuși, FCSB a revenit în Europa League, competiție în care a ajuns până în „optimi” sezonul trecut.</p>
<p>Gigi Becali nu oferă salarii uriașe la FCSB, dar își motivează jucătorii cu prime uriașe pentru cupele europene. Doar pentru calificarea în faza ligii Europa League a fost nevoit să scoată 3 milioane de euro din buzunare. Elias Charalambous a primit 300.000 de euro, în timp ce Chiricheș s-a ales cu 200.000 de euro, deși a fost scos de pe lista UEFA.</p>
<blockquote><p>„(n.r. – Chiricheș) A luat 200.000 de euro de calificare, doar că el nu a jucat nicio secundă. I-am dat banii, 200.000 de euro.</p>
<p>Am dat banii la toți băieții, 3 milioane de euro sub formă de prime. (n.r. – Au luat toți egal?) Unii au luat 300.000, alții au luat 200.000, iar alții 20.000 sau 30.000, cum are fiecare stipulat în contract. (n.r. – Charalambous cât a luat?) A luat 300.000 de euro!”, a declarat Gigi Becali, la <span>Fanatik</span>.</p></blockquote>
<h2><span>Jackpot financiar pentru FCSB: „ajung la 13-14 milioane de euro”</span></h2>
<p>Chiar dacă calificarea l-a costat 3 milioane de euro în prime către jucători, <span>Gigi Becali se alege cu o sumă</span> mult mai mare din participarea în Europa League. În funcție de performanțele echipei, poate ajunge la venituri de peste 13 milioane de euro.</p>
<blockquote><p>„În momentul în care ai rezultate în Europa… Cred că ajung la 13-14 milioane în acest sezon. Până acum am luat 5,5 milioane de euro, plus 400.000, iar aici se mai adaugă 1,5 milioane de euro din bilete, deci se apropie de 7 milioane de euro. Mai trebuie să iau 500.000 de euro pentru victorie și, să zicem, că aș ajunge la 14-15 milioane de euro.”, a mai spus Becali.</p></blockquote>
<p>În acest sezon european, FCSB se duelează cu Go Ahead Eagles (deplasare), Feyenoord (acasă), Dinamo Zagreb (deplasare), Fenerbahce (acasă), Steaua Roșie (deplasare), Young Boys (acasă), Basel (deplasare) și Bologna (acasă).</p>

]]></description>
    </item>
    <item>
      <title>Gigi Becali, acord cu Claudiu Rotar. Patronul FCSB şi cel al lui Hermannstadt au semnat</title>
      <link>https://www.prosport.ro/fotbal-intern/superliga/gigi-becali-acord-cu-claudiu-rotar-patronul-fcsb-si-cel-al-lui-hermannstadt-au-semnat-20299245</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-acord-cu-Claudiu-Rotar.-Patronul-FCSB-si-cel-al-lui-Hermannstadt-au-semnat.webp"/><br/><p>Gigi Becali (67 de ani) a dezvăluit o discuție recentă pe care a purtat-o cu Claudiu Rotar, finanțatorul de la FC Hermannstadt, și a mărturisit că a încheiat un acord scris cu acesta.</p>
<p>La mijlocul negocierilor dintre cei doi oameni de afaceri este o sumă consistentă de bani, în valoare de aproximativ 500.000 de euro.</p>
<h2><span>FC Hermannstadt întârzie plata către FCSB. Gigi Becali a acceptat rugămintea omologului Claudiu Rotar</span></h2>
<p><span>Gigi Becali are și acum de primit o sumă de bani de pe urma transferului lui Ianis Stoica la FC Hermannstadt</span>, în valoare de aproximativ 500.000 de euro, deși la nivel teoretic, aceasta ar fi trebuit să fie deja în conturile sale.</p>
<p>Între timp, în vara lui 2025, talentatul atacant a fost vândut de sibieni la Estrela Amadora, în Portugalia, pentru 1.300.000 de euro. Însă, lusitanii nu au făcut plata către FC Hermannstadt, motiv pentru care Claudiu Rotar, patronul grupării din Superliga, nu i-a putut vira nici el suma de bani lui Gigi Becali. Și asta pentru că ar pune clubul în situația de a nu mai primi licența, din cauza problemelor financiare.</p>
<p>În acest context, Claudiu Rotar a pus mâna pe telefon și l-a sunat pe Gigi Becali, pentru a-i solicita să accepte, în scris, o amânare a plății menționate mai sus. Gigi Becali a vorbit public despre convorbirea pe care a purtat-o cu omologul de la Sibiu și a spus că a acceptat fără să stea pe gânduri:</p>
<p>„Am vorbit cu Claudiu Rotar, de la Hermannstadt, că m-a sunat. Bine, mă, când v-am propus eu oferta în vară (n.r. – cu banii pentru Ianis Stoica pentru transferul lui Politic), nu ați vrut. Acum nu aveți bani și vă trebuie pentru licențiere. Mi-a cerut să-i las cu banii pe care trebuie să-i dea, să le fac hârtie, că au nevoie pentru licențiere. Le-am făcut, păi, ce să fac, dacă au nevoie pentru licențiere? I-am înțeles. Mi-a spus că nu au primit prima tranșă de bani de la transferul lui Ianis Stoica. Nu au dat portughezii banii și au nevoie să-i ajut cu o amânare”, a declarat Gigi Becali, la <span>Digi Sport</span>.</p>
<h2><span>Ianis Stoica a marcat două goluri pentru Estrela</span></h2>
<p><span>Ianis Stoica e pe val în Portugalia și a marcat deja două goluri</span> în totalul de opt partide pe care le-a bifat pentru Estrela Amadora.</p>
<p>După ce a lovit la debut, pe 11 august, în partida Estoril – Estrela 1-1, Ianis Stoica a înscris și în etapa 7 din Portugalia, pe 27 septembrie, în victoria fără drept de apel cu AVS Futebol SAD, scor 3-0.</p>
<p>Dacă va continua să înscrie în campionatul dominat de Sporting, Benfica și Porto, fostul atacant de la FCSB ar putea deveni o opțiune solidă pentru naționala mare a României.</p>
<p>Conform site-ului de specialitate Transfermarkt, cota de piață a lui Ianis Stoica este de două milioane de euro.</p>

]]></description>
    </item>
  </channel>
</rss>
