<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Turcii vor să distrugă Craiova lui Rădoi și Rotaru. Au luat decizia și au primit sprijin, spre deosebire de ce se întâmplă în Superliga</title>
      <link>https://www.prosport.ro/fotbal-extern/europa-league/turcii-vor-sa-distruga-craiova-lui-radoi-si-rotaru-au-luat-decizia-si-au-primit-sprijin-spre-deosebire-de-ce-se-intampla-in-superliga-20254456</link>
      <description><![CDATA[<img src="https://www.prosport.ro//wp-content/uploads/2025/08/Turcii-vor-sa-distruga-Craiova-lui-Radoi-si-Rotaru.-Au-luat-decizia-si-au-primit-sprijin-spre-deosebire-de-ce-se-intampla-in-Superliga-1400x788.jpg"/><br/><p>Universitatea Craiova a învins-o pe Istanbul Bașakșehir cu scorul de 2-1 în prima manșă a play-off-ului UEFA Conference League.</p>
<p>Oltenii pornesc favoriți la calificare, iar decizia luată de adversara lor în privința manșei secunde confirmă ambiția turcilor de a accede în faza principală a competiției.</p>
<p>Returul va avea loc joi, 28 august, începând cu ora 20:30, pe stadionul „Ion Oblemeco”, în format Live Text pe www.prosport.ro.</p>
<h2><span>Turcii au luat decizia și au primit sprijin, spre deosebire de ce se întâmplă în Superliga</span></h2>
<p>Conducerea lui Bașakșehir a solicitat amânarea rundei cu numărul 3 din campionat înaintea confruntării decisive cu Universitatea Craiova de joi seară, iar cererea turcilor a fost acceptată. Formația din Istanbul ar fi trebuit să evolueze astăzi, 24 august, împotriva lui Rizespor, echipa la care a ajuns internaționalul român Valentin Mihăilă după despărțirea de Parma.</p>
<p>Universitatea Craiova nu va beneficia de privilegiul adversarei sale: oltenii vor juca astăzi, pe teren propriu, la ora 18:30, cu Petrolul Ploiești, în etapa cu numărul 7 a Superligii.</p>
<p>Gruparea pregătită de Mirel Rădoi va rămâne lider în campionat indiferent de rezultatul din meciul cu „lupii-galbeni”. Oltenii au remizat în prima etapă cu UTA Arad, dar s-au impus în următoarele cinci confruntări din Superligă. „Alb-albaștrii” se află la cel mai bun start de sezon din ultimii ani, oltenii se pot desprinde la 4 puncte de locul secund și <span>se află la un meci distanță de calificarea într-o competiție europeană</span>.</p>
<p>• Lotul lui Istanbul Bașakșehir este cotat la 61,05 de milioane de euro, în vreme ce lotul Craiovei valorează 22,50 de milioane de euro, potrivit site-ului de specialitate Transfermarkt.</p>
<h2><span>Ce a spus Mirel Rădoi după victoria mare obținută în Turcia</span></h2>
<p><span>Mirel Rădoi rămâne cu picioarele pe pământ</span> după victoria cu locul 5 din Superliga Turciei și speră ca echipa sa să practice un fotbal bun în Bănie. Totodată, fostul selecționer al României a constat că Bașakșehir tratează cu superficialitate faza defensivă.</p>
<p>„Sunt fericit că am câștigat prima repriză. Sper să nu clacăm în fața propriilor suporteri și, pentru prima dată în istoria recentă, să ne calificăm. Ne-am așteptat ca ei să aibă posesia și am încercat să le-o dăm în zonele pe care noi le-am pregătit.</p>
<p>Cred că ei au multe momente în care sunt foarte relaxați în defensivă. Își asumă multe riscuri în situații de 1 la 1, iar asta i-a costat în multe meciuri.</p>
<p>Cu o astfel de echipă e important să termini acțiunile, pentru că dacă pleacă pe tranziție devine foarte periculos”, a declarat Mirel Rădoi, la Digi Sport.</p>

]]></description>
    </item>
    <item>
      <title>UEFA o poate distruge pe FCSB chiar la returul din Europa: „Nouă ni se poate întâmpla orice”</title>
      <link>https://www.prosport.ro/fotbal-extern/uefa-o-poate-distruge-pe-fcsb-chiar-la-returul-din-europa-noua-ni-se-poate-intampla-orice-20254732</link>
      <description><![CDATA[<img src="https://www.prosport.ro//wp-content/uploads/2025/08/UEFA-o-poate-distruge-pe-FCSB-chiar-la-returul-din-Europa-„Noua-ni-se-poate-intampla-orice.jpg"/><br/><p>Conducerea FCSB se teme de măsura drastică pe care UEFA ar putea să o ia înaintea returului cu Aberdeen din Europa League.</p>
<p>Elias Charalambous nu s-a putut baza pe trei jucători importanți în Scoția din cauza problemelor de vize pentru extracomunitari. FCSB a avut parte de un arbitraj ostil cu Aberdeen, „centralul” partidei eliminându-l destul de ușor pe Juri Cisotti.</p>
<p><span>Daniel Bîrligea a criticat maniera de arbitraj</span> și Mihai Stoica nu exclude varianta în care atacantul roș-albaștrilor să fie suspendat pentru declarațiile de la finalul meciului.</p>
<h2><span>FCSB ar putea rămâne fără atacant înainte de returul cu Aberdeen</span></h2>
<p>Campioana României a avut parte de o deplasare de cooșmar în Scoția. Radunovic, Ngezana și Baba Alhassan nu au putut evolua deoarece sunt jucători extracomunitari, iar procedurile pentru obținerea vizelor au durat mai multe decât se așteptau oficialii FCSB.</p>
<p>FCSB a obținut o remiză în fața celor de la Aberdeen în play-off-ul Europa League. Daniel Bîrligea a deschis scorul în prima parte a jocului.</p>
<p>La revenirea de la cabine, atacantul l-a servit excelent pe Darius Olaru și căpitanul echipei a mărit avantajul pe tabelă. Din minutul 38, FCSB a evoluat în 10 oameni după eliminarea lui Cisotti. Pe final de meci, jocul în 10 s-a resimțit și gazdele au restabilit egalitatea prin Polvara și Sokler.</p>
<p>Daniel Bîrligea a răbufnit la adresa arbitrului Serdar Gozubuyuk la finalul meciului.</p>
<p>„Cred că a fost o greșeală, după mine, la eliminarea lui Cisotti. Sperăm ca cei de la UEFA să facă o anchetă, ceva, pentru că arbitrul… l-am văzut din primul minut că a venit să țină cu ei”, a declarat Bîrligea, la <span>Digisport.</span></p>
<p>Mihai Stoica a prefațat întâlnirea de pe Arena Națională. „Suflă și în iaurt” în ceea ce privește vreo posibilă suspendare a unuia dintre cei mai în formă jucători. Managerul general al roș-albaștrilor nu știe momentan nimic de vreo posibilă măsură luată de UEFA pentru declarațiile numărului 9, dar nu exclude ca Bîrligea să fie suspendat joi seară.</p>
<p class="">„Nu ştiu. Până acum nu am auzit niciodată ca UEFA să suspende un jucător pentru declaraţii, dar nouă ni se poate întâmpla orice”, a concluzionat Mihai Stoica, la<span> Prima Sport.</span></p>
<h2><span>Daniel Bîrligea, menajat la meciul cu Argeș: a plecat din Capitală</span></h2>
<p>Roș-albaștrii nu vor să riște înainte de meciul cu Aberdeen așa că Elias Charalambous <span>nu l-a inclus în lot pe Daniel Bîrligea </span>pentru disputa cu FC Argeș. Atacantul și-a luat partenera, Antonia, și a plecat într-o vizită la bunici.</p>
<p>„Comorile mele”, a scris Bîrligea la o postare pe Instagram în care apare bunica sa alături de Antonia.</p>

]]></description>
    </item>
    <item>
      <title>Veste grea pentru FCSB! Daniel Bîrligea va lipsi de la următorul meci</title>
      <link>https://www.prosport.ro/fotbal-intern/superliga/veste-grea-pentru-fcsb-daniel-birligea-va-lipsi-de-la-urmatorul-meci-20254389</link>
      <description><![CDATA[<img src="https://www.prosport.ro//wp-content/uploads/2025/08/Veste-grea-pentru-FCSB-Daniel-Birligea-va-lipsi-de-la-urmatorul-meci.webp"/><br/><p>Înaintea meciului cu FC Argeș, programat duminică, 24 septembrie, de la ora 21:30, în etapa 7 din Superliga României, susținătorii FCSB au primit o veste grea.</p>
<p>Daniel Bîrligea (25 de ani) nu se va afla nici măcar în lotul lui Elias Charalambous (44), după cum a sugerat managerul general al roș-albaștrilor, Meme Stoica (60).</p>
<h2><span>Daniel Bîrligea, nici măcar pe bancă la duelul FCSB – FC Argeș. Luptele pe care le-a dat cu scoțienii au lăsat urme</span></h2>
<p>În ultimele cinci partide oficiale jucate de FCSB, Daniel Bîrligea a marcat patru goluri și a oferit două pase decisive, motiv pentru care <span>Meme Stoica și-a scos pălăria în fața lui și a spus că echipa s-ar fi calificat în play-off-ul Champions League</span> dacă atacantul ar fi fost apt fizic de la începutul sezonului.</p>
<p>Cuvinte mari la adresa lui Daniel Bîrligea a utilizat și patronul <span>Gigi Becali, care l-a declarat pe atacant MVP-ul partidei Aberdeen – FCSB 2-2</span>.</p>
<p>Bîrligea a marcat un gol și a oferit un assist pe stadionul Pittodrie din Scoția, însă nu doar reușitele de pe tabelă au atras atenția, ci și felul în care s-a luptat cu fundașii adverși. Bîrligea a avut nu de puține ori câte trei, patru adversari în jurul său și cu toate acestea a izbutit să găsească soluții optime pentru coechipieri.</p>
<p>Însă, din nefericire pentru FCSB, cele 90 de minute în care Bîrligea s-a războit cu scoțienii au lăsat și urme. Atacantul are noi probleme fizice, iar potrivit sugestiilor făcute de Meme Stoica, la meciul cu FC Argeș de duminică nici măcar nu va fi în lotul lui Charalambous.</p>
<p>Bîrligea nu era așteptat să înceapă partida din postura de titular, cel mai probabil urmând a fi utilizat în premieră Thiam, însă ar fi putut ajuta în repriza secundă, în eventualitatea în care lucrurile nu vor merge conform planului.</p>
<p>Totuși, Meme Stoica spune că sunt slabe șanse ca un astfel de scenariu să se aplice, deoarece atacantul va trebui să stea „în gheață până joi”:</p>
<p>„Bîrligea nu cred că va fi în lot. Bîrligea stă în gheaţă până joi. Înainte de meci vorbeam cu Gigi despre Thiam, despre Bîrligea, şi i-am zis aşa: «Pe Dică şi Rusescu nu i-am considerat atacanţi, ci număr 10». Am zis: «Gigi, după Thereau, nu am avut un atacant de valoarea lui Bîrligea». Asta e părerea mea. Am făcut comparaţie şi între el şi Louis Munteanu, un jucător excepţional, dar îl prefer pe Bîrligea, că are alte calităţi şi văd altceva la el”, a declarat Mihai Stoica, la <span>Prima Sport</span>.</p>
<h2><span>Gigi Becali, cucerit de Bîrligea: „Cel mai bun, numărul unu!”</span></h2>
<p>Așa cum am precizat deja, Gigi Becali a vorbit foarte frumos despre Daniel Bîrligea după remiza din manșa întâi a play-off-ului Europa League:</p>
<p>„A fost cel mai bun de când este la noi. Nu că a dat gol și pasă de gol, dar cum s-a descurcat cu câte trei-patru (n.r. adversari) pe el. A mai alergat el așa de multe ori, dar cum s-a descurcat, cum a ieșit din clinciuri… Bîrligea, de departe, numărul 1!”, a declarat Gigi Becali, la DigiSport.</p>
<p>Returul FCSB – Aberdeen, în care Bîrligea e așteptat să revină pe teren, va avea loc joia viitoare, pe 27 august, de la ora 21:30, pe Arena Națională din București.</p>

]]></description>
    </item>
    <item>
      <title>Mihai Stoica a tras concluzia în privința lui Mamadou Thiam, după doar un singur antrenament la FCSB: „Are nevoie de timp”</title>
      <link>https://www.prosport.ro/fotbal-intern/superliga/mihai-stoica-a-tras-concluzia-in-privinta-lui-mamadou-thiam-dupa-doar-un-singur-antrenament-la-fcsb-are-nevoie-de-timp-20254378</link>
      <description><![CDATA[<img src="https://www.prosport.ro//wp-content/uploads/2025/08/Mihai-Stoica-a-tras-concluzia-in-privinta-lui-Mamadou-Thiam-dupa-doar-un-singur-antrenament-la-FCSB-„Are-nevoie-de-timp.webp"/><br/><p>Mihai Stoica (60 de ani) a oferit cele mai proaspete informații despre Mamadou Thiam (30), atacant pe care FCSB l-a transferat de la U Cluj la începutul acestei săptămâni.</p>
<p>Francezul a fost deja prezentat oficial și, mai mult, Gigi Becali (67) l-a anunțat titular pentru partida din etapa 7 a Superligii, FCSB – FC Argeș.</p>
<h2><span>Este sau nu Mamadou Thiam pregătit să intre la FCSB direct din postura de titular. Meme Stoica a spus adevărul</span></h2>
<p>Gigi Becali l-a trimis definitiv pe Andrei Gheorghiță la U Cluj, plus suma de 50.000 de euro, pentru a pune mâna pe atacantul Mamadou Thiam, iar mutarea a fost oficializată miercuri, 20 august 2025.</p>
<p>Doar două zile mai târziu, după ce FCSB a remizat cu Aberdeen în manșa întâi a play-off-ului UEFA Europa League, scor 2-2 în Scoția, același <span>Gigi Becali l-a anunțat titular pe Mamadou Thiam pentru partida cu FC Argeș</span> din etapa 7 a Superligii.</p>
<p>Roș-albaștrii vor primi vizita piteștenilor duminică seară, 24 august, de la ora 21:30, și au mare nevoie de o victorie, pentru a se apropia de zona play-off a clasamentului.</p>
<p><span>Elias Charalambous a fost deja întrebat dacă Thiam este pregătit să joace la FCSB</span> atât de rapid, iar răspunsul antrenorului cipriot a fost pozitiv: „Va juca, 100%”, a spus principalul campioanei României.</p>
<p>Însă, nu la fel de convins este Meme Stoica. Managerul general al roș-albaștrilor l-a urmărit pe francez la singurul antrenament oficial pe care l-a bifat alături de noii coechipieri, iar concluzia a fost că nu este încă la nivelul dorit. Însă, asta se întâmplă de multe ori cu fotbaliștii pe care FCSB îi transferă din competiția internă, antrenamentele spartane de la campioana României fiind bine-cunoscute.</p>
<p>„(n.r. – Care e prima impresie?) L-am văzut la un singur antrenament, făcut cu echipa astăzi. E clar că are nevoie de timp… (n.r. kilograme?) Măi, kilograme… în tricoul lui U Cluj părea mult mai corpolent. Avem jucători cu mult mai multe kg decât el, dar şi mai înalţi”, a declarat Mihai Stoica, potrivit <span>Prima Sport</span>.</p>
<h2><span>Nu îi contestă calitatea tehnică</span></h2>
<p>Pe de altă parte, Meme a sugerat că din punct de vedere tehnic, calitatea lui Mamadou Thiam nu poate fi contestată, astfel că îl vede drept o achiziție bună pentru obiectivele clubului din stagiunea 2025-2026.</p>
<p>„Cred că e o achiziţie bună, cred cu convingere că e o achiziţie bună”, a adăugat managerul general al roș-albaștrilor.</p>
<p>Mamadou Thiam a jucat 5 meciuri în actuala stagiune de Superliga, toate pentru U Cluj, în care a izbutit să contribuie cu două goluri și cu o pasă decisivă.</p>

]]></description>
    </item>
    <item>
      <title>„Ce mai trebuie să facă el ca să înceapă un meci ca titular?”. S-a indignat înainte de FCSB – Aberdeen</title>
      <link>https://www.prosport.ro/fotbal-extern/ce-mai-trebuie-sa-faca-el-ca-sa-inceapa-un-meci-ca-titular-s-a-indignat-inainte-de-fcsb-aberdeen-20254077</link>
      <description><![CDATA[<img src="https://www.prosport.ro//wp-content/uploads/2025/08/„Ce-mai-trebuie-sa-faca-el-ca-sa-inceapa-un-meci-ca-titular.-S-a-indignat-inainte-de-FCSB-–-Aberdeen.jpg"/><br/><p>Înaintea meciului FCSB – Aberdeen, scoțienii s-au revoltat că unul dintre favoriții lor nu e inclus în primul 11 de Jimmy Thelin.</p>
<p>Campioana României se pregătește de meciul decisiv pentru calificarea în faza ligii Europa League. Analiștii din ambele țări dezbat ce s-a întâmplat în tur și posibilele echipe pe care cei doi tehnicieni le vor arunca în luptă pe Arena Națională.</p>
<p>Fostul fotbalist scoțian Michel Stewart nu înțelege de ce tehnicianul Thelin nu îl titularizează pe mijlocașul Polvara, unul dintre marcatorii din tur ai lui Aberdeen.</p>
<h2><span>Revolta scoțienilor împotriva deciziei lui Thelin</span></h2>
<p>Aberdeen a reușit să revină de la 0-2 în meciul tur disputat de FCSB în Scoția. Campioana Superligii s-a desprins pe tabelă grație reușitelor lui Bîrligea și Olaru, dar eliminarea lui Juri Cisotti a schimbat radical cursul jocului.</p>
<p>Gazdele au forțat revenirea pe tabelă. Polvara a redus din diferență în minutul 61, iar cu câteva minute înainte de fluierul de final, Sokler a restabilit egalitatea. Un fost fotbalist s-a arătat revoltat de faptul că mijlocașul american Dante Polvara nu a fost utilizat din primul minut deși a demonstrat că e capabil să ducă pe picioare un meci de 90 de minute.</p>
<p>„Ce mai trebuie să facă Polvara ca să înceapă un meci ca titular? Pentru mine, Ante Palaversa și Polvara sunt cei doi mijlocași care ar trebui să înceapă meciurile. Au fizic, sunt atletici, au o distribuție excelentă a mingii. Nu înțeleg deloc de ce nu sunt titulari în majoritatea partidelor”, a spus Stewart, conform <span>BBC.</span></p>
<p>O părere similară are și fostul jucător de la Aberdeen, Willie Miller. A vorbit la superlativ despre mijlocașul care le-a reaprins speranțele scoțienilor în duelul cu FCSB.</p>
<p>„Antrenorul are semne de întrebare importante legate de primul 11, în special în ceea ce-l privește pe Dante Polvara și pe Graeme Shinnie.</p>
<p>Polvara, pe partea stângă, este o adevărată soluție de pasare. Este un jucător masiv, puternic, iar golul, în mod normal nu ar fi trebuit să marcheze din acea poziție, fiind cu spatele la poartă. Acel moment a aprins atmosfera în tribune și i-a motivat și pe jucători, dându-le încrederea că pot scoate ceva din meci, ceea ce s-a și întâmplat. A avut un impact uriaș”, a declarat Willie Miller.</p>
<ul>
<li>69 de meciuri și 5 goluri a bifat Polvara în tricoul lui Aberdeen.</li>
<li>A mai evoluat pentru Charleston și Georgetown înainte de a părăsi continentul american.</li>
</ul>
<h2><span>FCSB – Aberdeen, joi seară pe Arena Națională</span></h2>
<p><span>Elevii lui Thelin</span> vor avea parte de o atmosferă de coșmar pe Arena Națională. Fanii roș-albaștrilor sunt gata să umple din nou stadionul pentru a le fi aproape favoriților într-un moment crucial.</p>
<p>E meciul care decide cine se califică în faza ligii Europa League. S-au vândut deja peste 14.000 de bilete în primele ore de când au fost puse la vânzare, așa că la ora meciului sunt așteptați peste 35.000 de fani.</p>
<p>Partida FCSB – Aberdeen va avea loc joi seară, de la ora 21:30. Partida va fi <span>Live la TV</span> pe Pro TV și online pe Voyo.</p>

]]></description>
    </item>
  </channel>
</rss>
