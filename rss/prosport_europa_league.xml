<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Elvețienii nu se tem de CFR Cluj. Antrenorul lui Lugano, mesaj clar</title>
      <link>https://www.prosport.ro/fotbal-extern/europa-league/elvetienii-nu-se-tem-de-cfr-cluj-antrenorul-lui-lugano-mesaj-clar-20224695</link>
      <description><![CDATA[<img src="https://www.prosport.ro/wp-content/uploads/2025/07/Elvetienii-nu-se-tem-de-CFR-Cluj.-Antrenorul-lui-Lugano-mesaj-clar-1400x784.jpg"/><br/><p>Mattia Croci-Torti, antrenorul elvețienilor de la Lugano, a spus clar că nu se teme de CFR Cluj, în perspectiva meciurilor din turul 2 preliminar al Europa League.</p>
<p>Deținătoarea Cupei României, CFR Cluj, joacă primul meci cu Lugano joi, iar Mattia Croci-Torti a spus că nu este îngrijorat înaintea confruntării.</p>
<h2><span>Mesajul clar al antrenorului de la Lugano, înaintea dublei cu CFR Cluj din Europa League</span></h2>
<p>Reprezentanta Elveției, Lugano, debutează joi în ediția din acest an din Europa League, când <span>primește replica lui CFR Cluj</span>, vicecampioana României. partida începe la ora 21:30 a României, iar tehnicianul gazdelor, Mattia Croci-Torti, a prefațat confruntarea.</p>
<p>Lugano participă în competiția continentală ca urmare a faptului că a terminat ediția trecută de campionat pe locul 4. Formația din Țara cantoanelor nu a jucat niciun meci oficial până în prezent, spre deosebire de CFR Cluj, care va avea 5 la ora partidei.</p>
<p>„Nu sunt foarte îngrijorat în legătură cu meciul împotriva lui CFR Cluj. Am jucători care sunt pregătiți să joace măcar 70 de minute cu o intensitate ridicată. E adevărat, CFR va veni mai bine pregătită pentru că va avea deja 5 meciuri oficiale jucate în acest sezon, dar nu căutăm scuze și vrem să jucăm meciuri importante încă din start.</p>
<p>Obiectivul nostru pentru acest sezon? Îmi doresc mereu să câștig fiecare meci. Conducerea știe asta, iar obiectivele înalte nu mă sperie. Sunt convins că putem realiza lucruri importante.</p>
<p>În privința ferestrei de transferuri, echipa are nevoie de încă doi jucători care să ofere mai multă dinamică”, a spus antrenorul lui Lugano, Mattia Croci-Torti, potrivit <span>tio.ch</span>.</p>
<h2><span>Victorie pentru Lugano în ultimul meci amical dinaintea confruntării cu CFR Cluj</span></h2>
<p>Cu 5 zile înaintea <span>primei manșe din turul 2 preliminar al Europa League</span> și cu 8 înaintea debutului campionatului Elveției, când va întâlni FC Thun în prima etapă, Lugano a intrat pe terenul de la Cornaredo pentru ultimul amical din cantonamentul de vară.</p>
<p>Obiectivul tehnicianului a fost să găsească echilibrul potrivit între jucătorii „vechi” și cei noi veniți. Înfruntând echipa Pro Vercelli, din Serie C, «bianconerii» au câștigat cu 2-0, marcând în fiecare repriză datorită lui Steffen (43) și Koutsias (59).</p>
<p>Merită menționat faptul că în ultimele minute ale meciului, fanii prezenți au putut să-l vadă pentru prima dată pe cea mai recentă achiziție, atacantul Kevin Behrens.</p>
<p>„Intensitatea de la meciul cu CFR Cluj va fi mai mare, comparativ cu partidele amicale, motiv pentru care va trebui să fim buni și inteligenți, luând ritmul adversarilor.</p>
<p>Martin Blaser și Sebastian Pelzer (m.r. – cei doi oameni cu putere de decizie din fruntea clubului) au întotdeauna dificultăți în a discuta cu mine despre obiective pentru că știu că vreau mereu să câștig”, a mai transmis Mattia Croci-Torti, pentru aceeași publicație.</p>

]]></description>
    </item>
    <item>
      <title>Ofertă de 1,8 milioane de euro pentru fotbalistul de la CFR Cluj: banii s-au dus pe apa sâmbetei. EXCLUSIV</title>
      <link>https://www.prosport.ro/fotbal-intern/superliga/oferta-de-18-milioane-de-euro-pentru-fotbalistul-de-la-cfr-cluj-banii-s-au-dus-pe-apa-sambetei-exclusiv-20223256</link>
      <description><![CDATA[<img src="https://www.prosport.ro/wp-content/uploads/2025/07/Oferta-de-18-milioane-de-euro-pentru-fotbalistul-de-la-CFR-Cluj-banii-s-au-dus-pe-apa-sambetei.-EXCLUSIV-1400x933.jpg"/><br/><p>Mohammed Kamara a fost victima unei grave accidentări în partida CFR Cluj – Paksi, 3-0, din manșa secundă a turului  1 preliminar al Europa League. Mijlocașul dreapta liberian a fost înlocuit în minutul 18, după un contact puternic, în zona gleznei. Cu puțin timp înaintea acestui moment nefericit, pe masa clubului din Gruia ajunsese o ofertă de aproape 2 milioane de euro pentru el, refuzată de conducere. Acum, patronul Nelu Varga a rămas, astfel, și fără banii respectivi, și cu obligația de a transfera un alt fotbalist în locul fotbalistului de 27 de ani.</p>
<p>Finanțatorul din Gruia a anunțat, prin intermediul ProSport, diagnosticul pe care nu doreau să-l audă oficialii și suporterii celor de la CFR Cluj: fractură de gleznă.Temerile lui Dan Petrescu de după meci s-au adeverit, astfel, iar titularul său nu va putea fi folosit timp de aproximativ 4 luni. Varga a anunțat imediat că va căuta să transfere cât mai repede un înlocuitor pentru Kamara.</p>
<p>„Îmi pare foarte rău pentru el. Este un jucător important pentru noi. Sper să revină cât mai repede. Mă întorc în țară și vom completa lotul. Va veni cineva în locul lui Kamara. Sută la sută vom transfera un înlocuitor”, a spus patronul echipei din Gruia.</p>
<h2><span>Dinamo Zagreb, ofertă de 1,8 milioane de euro pentru Kamara. CFR Cluj a refuzat transferul</span></h2>
<p>Kamara era unul dintre cei mai în formă și cei mai valoroși jucători ai lui CFR Cluj. Mijlocașul stânga a fost adus de la Hapoel Haifa și a reușit să bifeze cel mai bun an din cariera sa în tricoul echipei clujene. Fotbalistul de 27 de ani a marcat 11 goluri în sezonul trecut, iar aceste evoluții au atras și oferte pe numele lui.</p>
<p>Cu puțin timp înainte să se accidenteze, CFR a refuzat cea mai importantă sumă primită pentru Mohammed Kamara, jucător adus gratis de clujeni, în iarna lui 2024. <span>ProSport</span> a aflat că Dinamo Zagreb a oferit suma de 1,8 milioane de euro pentru transferul fotbalistului african, dar propunerea a fost refuzată de către oficialii ardelenilor, fotbalistul fiind considerat un jucător esențial inclusiv pentru actuala campanie europeană a echipei din Gruia. Nu a fost singura ofertă refuzată de CFR pentru Kamara.</p>
<p>În afara propunerilor pentru transferul lui Louis Munteanu, oficialii din Gruia au mai primit oferte pentru Korenica, Kamara sau Matei Ilie, dar toate au fost respinse.</p>
<h2><span>Din Africa, în America și, apoi, Europa</span></h2>
<p>Liberianul este un globetrotter. A părăsit Africa după ce a primit o bursă de studii în Statele Unite, unde a absolvit la celebra universitatea UCLA.</p>
<p>A studiat Administrarea Afacerilor și s-a ocupat și de cariera fotbalistică, în paralel. A jucat în Statele Unite, iar nemții de la FC Paderborn l-au remarcat la un turneu și l-au adus în Europa.</p>
<p>Turcia, Kazakhstan și Israel sunt țările unde a mai jucat Kamara, înainte să ajungă în România.</p>

]]></description>
    </item>
    <item>
      <title>Cine transmite la TV Lugano – CFR Cluj</title>
      <link>https://www.prosport.ro/fotbal-extern/europa-league/cine-transmite-la-tv-lugano-cfr-cluj-20228158</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-Lugano-–-CFR-Cluj-1400x933.jpg"/><br/><p>Duelul dintre Lugano și CFR Cluj va fi și el transmis la TV, partida din Elveția fiind programată de la ora 21:30. Trei echipe din România vor evolua joi în cupele europene, după ce FCSB a cedat marți cu Shkendija, scor 0-1.</p>
<p>Meciul echipei lui Dan Petrescu este unul extrem de important, în condițiile în care ambele echipe se luptă pentru a ajunge în al treilea tur preliminar din Europa League.</p>
<h2><span>Cine transmite la TV duelul dintre Lugano și CFR Cluj</span></h2>
<p>Așadar, partida Lugano – CFR va avea loc de la ora 21:30, la concurență cu duelul din Bosnia pe care Universitatea Craiova îl are cu Sarajevo.</p>
<p>Duelul de joi seara va fi pe Digi Sport 2. În cazul în care CFR Cluj trece mai departe, ardelenii vor ajunge în al treilea tur preliminar din Europa League.</p>
<p>Digi Sport deține drepturile TV pentru Europa League și Conference League, însă doar după faza play-off-ului.</p>
<h2><span>Dan Petrescu îi cere întăriri lui Nelu Varga: „Sper să mai aducem jucători cu experiență!”</span></h2>
<p><span>Dan Petrescu așteaptă întăriri în următoarea perioadă</span>, având în vedere că ardelenii au serioase probleme de lot.</p>
<blockquote><p>Sper să mai aducem jucători cu experiență după această dublă. Cineva în locul lui Kamara, unul la mijlocul terenului și un fundaș dreapta.</p>
<p> </p>
<p>Acum nu mai putem schimba nimic și vom încerca să scoatem maximum din această partidă”, a spus Dan Petrescu, la conferința de presă.</p></blockquote>
<h2><span>Karlo Muhar, sincer înaintea meciului cu Lugano. „Niciun jucător nu ar dori să joace pe sintetic!”</span></h2>
<p>Karlo Muhar nu este deloc entuziasmat de suprafața pe care se va juca meciul dintre Lungano și CFR Cluj.</p>
<blockquote><p>E important să fim disciplinați, să fim compacți. Sigur că este un dezavantaj că vom juca pe sintetic. Niciun jucător din lume nu ar dori să joace pe sintetic pentru că este diferit.</p>
<p> </p>
<p>Alergi diferit, mingea sare diferit, e dificil să intri prin alunecare, deci va fi greu. Dar asta este situația și trebuie să ne adaptăm”, a explicat mijlocașul croat, om de bază pentru Dan Petrescu și în acest sezon.</p></blockquote>
<h2><span>Karlo Muhar vede șanse egale între CFR Cluj și Lugano: „O echipă cu jucători masivi și de calitate!”</span></h2>
<p>Mijlocașul lui Dan Petrescu susține că șansele sunt egale înaintea dublei manșe și știe ce va face în cele din urmă diferența în turul al doilea preliminar din Europa League.</p>
<blockquote><p>Șansele sunt 50-50% pentru că, din ce am văzut în analiza video, Lugano este o echipă bună, cu jucători masivi și de calitate. Dar și noi avem aceleași avantaje.</p>
<p> </p>
<p>Așa că cine va fi mai disciplinat, mai compact și va respecta mai mult fotbalul se va califica mai departe. Pentru că nivelul e aproape același”, a completat Muhar.</p></blockquote>

]]></description>
    </item>
    <item>
      <title>Ghinion pentru CFR. A dat peste cel mai greu adversar pe care îl putea întâlni. Vezi toate detaliile. Cristi Balaj are alte emoții, deocamdată: „Este singura frică pe care o am”</title>
      <link>https://www.prosport.ro/fotbal-extern/europa-league/ghinion-pentru-cfr-a-dat-peste-cel-mai-greu-adversar-pe-care-il-putea-intalni-vezi-toate-detaliile-cristi-balaj-are-alte-emotii-deocamdata-este-singura-frica-pe-care-o-am-20225435</link>
      <description><![CDATA[<img src="https://www.prosport.ro/wp-content/uploads/2025/07/Ghinion-pentru-CFR.-A-dat-peste-cel-mai-greu-adversar-pe-care-il-putea-intalni.-Vezi-toate-detaliile.-Cristi-Balaj-are-alte-emotii-deocamdata-„Este-singura-frica-pe-care-o-am-1400x933.jpg"/><br/><p>CFR nu a avut noroc la tragerea la sorți pentru turul 3 preliminar al Europa League.</p>
<p>Câștigătoarea dublei Levski Sofia (Bulgaria) – Braga (Portugalia) va fi adversara clujenilor, în situația în care formația lui Dan Petrescu îi elimină pe elvețienii de la Lugano, în turul 2 preliminar.</p>
<h2><span>Vedete, transferuri de zeci de milioane și prezență constantă în grupe</span></h2>
<p>Cel mai probabil, Braga va fi echipa care se va califica în turul următor, în urma meciurilor cu echipa din Bulgaria. Asta înseamnă că posibilul adversar al CFR-ului este cel mai dificil cu care <span>Dan Petrescu</span> s-ar fi putut duela în turul 3 preliminar. PAOK Salonic (Grecia), câștigătoarea dublei Midtjylland (Danemarca) – Hibernian (Scoția) sau câștigătoarea dublei Banik Ostrava (Cehia) – Legia Varșovia (Polonia) erau celelalte posibilități pe care le aveau clujenii, la tragerea la sorți de astăzi.</p>
<p>Braga este cel mai dificil adversar prin prisma valorii lotului și a performanțelor europene. Echipa care a terminat campionatul Portugaliei pe locul 4 are un lot evaluat pe transfermarkt.de la 173 de milioane de euro. Se bazează pe foști internaționali portughezi, cum ar fi Moutinho sau Ricardo Horta, dar și pe Zalazar, internațional uruguayan sau Niakate, una dintre vedetele naționalei din Mali.</p>
<p>Până în acest moment, Braga a făcut transferuri de 16 milioane de euro, din care 11 milioane s-au dus doar pe un mijlocaș central de 20 de ani, luat de la Nordsjaelland.</p>
<p>În sezonul trecut, SC Braga a fost prezentă în grupa Europa League, iar în urmă cu două sezoane a jucat în grupele Champions League, terminând pe locul 3, în spatele lui Real Madrid și Napoli.<br/>
Din 2019 încoace, SC Braga a prins grupele Europa League sau Champions League, în fiecare an.</p>
<h2><span>Balaj: „Este cel mai puternic cu care puteam să cădem” Emoții cu sinteticul din Elveția</span></h2>
<p>Tragerea la sorți din turul 3 preliminar nu avea cum să-i bucure pe oficialii lui CFR Cluj.</p>
<p>„Este cel mai puternic cu care puteam să cădem”, a spus Cristi Balaj, pentru <span>Prosport</span>.</p>
<p><span>Președintele CFR-ului</span> nu vrea să se gândească foarte mult la echipa portugheză, deocamdată. Echipa lui Dan Petrescu trebuie să elimine FC Lugano, mai întâi. Primul meci se va disputa joi, pe arena din Thun, care este dotată cu gazon sintetic. Această suprafața îl neliniștește pe președintele campioanei.</p>
<p>„Deocamdată ne gândim la Lugano. Privesc această dublă cu speranțe. Singura frică pe care o am este legată de terenul sintetic. Nu ne-am pregătit pe sintetic, pentru că riscăm să apară accidentări”, a spus Cristi Balaj.</p>

]]></description>
    </item>
    <item>
      <title>CFR Cluj și-a aflat adversara din turul 3 preliminar al Europa League. Trupa din Gruia a scăpat de Răzvan Lucescu și Edward Iordănescu, dar sorții i-au scos în cale o „nucă tare”</title>
      <link>https://www.prosport.ro/fotbal-extern/europa-league/razvan-lucescu-sau-edward-iordanescu-adversari-pentru-cfr-tragerea-la-sorti-este-la-ora-1400-20225227</link>
      <description><![CDATA[<img src="https://www.prosport.ro/wp-content/uploads/2025/07/Razvan-Lucescu-sau-Edward-Iordanescu-adversari-pentru-CFR.-Tragerea-la-sorti-este-la-ora-1400-1400x933.jpg"/><br/><p>UEFA organizează astăzi tragerea la sorți pentru turul 3 preliminar din Europa League. Echipele ajunse în această fază își vor afla posibilii adversari la ora 14:00 (ora României). Așa cum a obișnuit în ultimii ani, UEFA a început procedura în această dimineață, când a repartizat formațiile în grupe cu potențiali adversari.</p>
<p>CFR Cluj va fi în urnele acestei trageri la sorți și își va afla adversarul, în condițiile în care trece de Lugano.</p>
<h2><span>CFR își află adversara, la ora 14:00</span></h2>
<p><span>Formația antrenată de Dan Petrescu</span> a fost repartizată în prima grupă, pentru tragerea la sorți. Așa cum s-a întâmplat și în turul 2 preliminar, CFR Cluj nu este „cap de serie” nici în turul 3 din preliminariile Europa League. Astfel, în situația în care da elimina Lugano, <span>fosta campioană a României</span> va întâlni una dintre următoarele echipe:</p>
<p>– câștigătoarea dublei Levski Sofia (Bulgaria) – Braga (Portugalia)<br/>
– PAOK Salonic (Grecia)<br/>
– câștigătoarea dublei Midtjylland (Danemarca) – Hibernian (Scoția)<br/>
– câștigătoarea dublei Banik Ostrava (Cehia) – Legia Varșovia (Polonia)</p>
<h2><span>Răzvan Lucescu, un adversar de evitat</span></h2>
<p>Cei mai dificili adversari sunt PAOK Salonic și Braga. Echipa antrenată de Răzvan Lucescu este cea mai bine clasată dintre posibilii adversari ai CFR-ului, ocupând locul 51 în clasamentul UEFA. Braga este pe locul 52, dar are cel mai scump lot dintre capii de serie cu care poate juca CFR-ul. 173 de milioane de euro este cota de piață a jucătorilor lui Braga, conform transfermarkt.de.</p>
<h2><span>Duel cu Edward Iordănescu, variantă fericită pentru Dan Petrescu</span></h2>
<p>Cea mai bună tragere la sorți pentru CFR ar însemna câștigătoarea din dubla Midtjylland (Danemarca) – Hibernian (Scoția) sau câștigătoarea dublei Banik Ostrava (Cehia) – Legia Varșovia (Polonia). Midtjylland este favorita cea mai slab clasată în topul UEFA (locul 71). Nici întâlnirea cu noua echipă a lui Edward Iordănescu nu pare de speriat pentru CFR. Legia Varșovia a trecut în primul tur de Aktobe (Kazahstan), cu scorul general de 2-0.</p>
<p>În urma repartiției din această dimineață, CFR a scăpat de cel mai greu adversar posibil în turul 3 preliminar, câștigătoarea dublei Besiktas – Sahtior, dar și de o posibilă confruntare cu Anderlecht.<br/>
În cazul în care CFR va fi eliminată de Lugano, echipa ardeleană va continua în turul 3 preliminar din Conference League.</p>

]]></description>
    </item>
  </channel>
</rss>
