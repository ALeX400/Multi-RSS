<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ștefan Târnovanu, pe locul 2 la finalul sezonului de Europa League! Ce performanță a reușit goalkeeperul de la FCSB</title>
      <link>https://www.prosport.ro/fotbal-extern/europa-league/stefan-tarnovanu-pe-locul-2-la-finalul-sezonului-de-europa-league-ce-performanta-a-reusit-goalkeeperul-de-la-fcsb-20170779</link>
      <description><![CDATA[<img src="https://www.prosport.ro/wp-content/uploads/2025/05/Stefan-Tarnovanu-pe-locul-2-la-finalul-sezonului-de-Europa-League-Ce-performanta-a-reusit-goalkeeperul-de-la-FCSB-scaled-e1747291868108-1400x819.jpg"/><br/><p>Sezonul 2024 – 2025 din UEFA Europa League este la un meci distanță de final, iar indiferent de ce se va întâmpla în ultimul act, Tottenham – Manchester United, Ștefan Târnovanu (25 de ani) va fi pe locul 2 într-un clasament select.</p>
<p>Talentatul portar al campioanei României, FCSB, a izbutit să adune nu mai puțin de 11 partide în faza principală a competiției.</p>
<h2><span>Ce sezon a reușit Ștefan Târnovanu în UEFA Europa League! Portarul FCSB a terminat de 5 ori fără gol primit</span></h2>
<p>Miercuri, 21 mai 2025, de la ora 22:00, pe stadionul San Mames din Bilbao este programată finala UEFA Europa League, care le va așeza față în față pe două dintre formațiile cu pretenții din Premier League, Manchester United și Tottenham Hotspur.</p>
<p>Având în vedere sezonul dezastruos pe care cele două grupări l-au traversat în competiția internă, finala se anunță a fi foarte interesantă, încât Manchester United și Tottenham depind de un triumf pentru a fi prezente în faza principală din Liga Campionilor, sezonul 2025 – 2026.</p>
<p>Totodată, datorită faptului că ne aflăm în fața unui final de sezon electrizant, statisticienii au început deja să prezinte câteva detalii interesante înregistrate pe parcursul intervalului septembrie 2024 – mai 2025.</p>
<p>Iar într-una dintre statisticile distribuite de specialiștii de la <span>Squawka</span>, <span>Ștefan Târnovanu e în lumina reflectoarelor</span>.</p>
<p>Concret, portarul campioanei României este al doilea în clasamentul goalkeeperilor cu cele mai multe meciuri fără gol primit. De 5 ori a închis Târnovanu poarta FCSB, fiind depășit în clasament doar de grecul Konstantinos Tzolakis, de la Olympiacos, care a terminat de 6 ori fără gol primit.</p>
<p>Trebuie precizat și că goalkeeperul de pe locul 3, Julen Agirrezabala, de la Athletic Bilbao, a izbutit să închidă poarta tot de 5 ori, <span>la fel ca Ștefan Târnovanu</span>.</p>
<p>Și, nu în ultimul rând, indiferent de ce se va întâmpla în marea finală de pe 21 mai, Tottenham – Manchester United, Ștefan Târnovanu nu va mai putea fi depășit în clasament.</p>
<blockquote class="twitter-tweet" data-conversation="none">
<p dir="ltr" lang="en">Konstantinos Tzolakis has kept more clean sheets than any other goalkeeper in the 2024/25 Europa League. ⛔️ pic.twitter.com/tjDa5cg03M</p>
<p>— Squawka (@Squawka) May 9, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Târnovanu a mai prins TOP 10 într-un clasament important</span></h2>
<p>Ștefan Târnovanu a jucat 11 meciuri în faza principală din UEFA Europa League. În cele 6 partide în care nu a izbutit să închidă poarta, goalkeeperul FCSB a încasat un total de 13 goluri.</p>
<p>Totuși, Târnovanu s-a descurcat remarcabil între buturi, iar o altă statistică a specialiștilor de la Squawka îl plasează într-o lumină favorabilă.</p>
<p>În topul goalkeeperilor cu cele mai multe intervenții salvatoare, Ștefan Târnovanu s-a clasat pe locul 7. De 32 de ori a intervenit portarul FCSB în fața șuturilor adverse, la fel ca goalkeeperul de pe locul 6, Dominik Kotarski, de la PAOK Salonic.</p>
<p>Trebuie precizat că nici următorii doi portari din TOP, Isak Pettersson (Elfsborg) și Lucas Perri (Lyon) nu sunt la o distanță mare în față, cei doi având câte 34 de intervenții salvatoare fiecare.</p>
<p>Iar primul portar de pe podium, Remko Pasveer (Ajax), a parat 37 de șuturi adverse. Abia ulterior, clasamentul se rupe ușor. Pe poziția secundă este Martin Jedlicka (Viktoria Plzen), cu 44 de intervenții, în timp ce topul e condus de Nikita Haikin (Bodo/Glimt), cu nu mai puțin de 65 de șuturi parte.</p>
<blockquote class="twitter-tweet" data-conversation="none">
<p dir="ltr" lang="en">Nikita Haikin has made more saves than any other GK in the Europa League this season. 🧤 pic.twitter.com/wSiD04SMUE</p>
<p>— Squawka (@Squawka) May 9, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Pe de altă parte, Ștefan Târnovanu încă mai poate fi depășit în clasamentul din urmă menționat, deoarece pe locul 8, imediat în spatele lui, se află Andre Onana, cu 31 de intervenții salvatoare.</p>
<p>Rămâne de văzut, totuși, dacă portarul lui Manchester United va evolua în finala cu Tottenham Hotspur. Onana a fost integralist în ambele manșe ale semifinalei cu Athletic Bilbao, dar în runda precedentă din Premier League nu a fost luat nici măcar în lot de managerul Ruben Amorim.</p>

]]></description>
    </item>
    <item>
      <title>„Ar trebui să fie ilegale”. Pentru ce cazare de tip „Squid Game” li s-au cerut 2.400 de euro</title>
      <link>https://www.prosport.ro/fotbal-extern/europa-league/ar-trebui-sa-fie-ilegale-pentru-ce-cazare-de-tip-squid-game-li-s-au-cerut-2-400-de-euro-20172746</link>
      <description><![CDATA[<img src="https://www.prosport.ro/wp-content/uploads/2025/05/„Ar-trebui-sa-fie-ilegale.-Pentru-ce-cazare-de-tip-„Squid-Game-li-s-au-cerut-2.400-de-euro.jpg"/><br/><p>Fanii lui Manchester United și Tottenham sunt indignați de condițiile și costurile uriașe de cazare care îi așteaptă la Bilbao, acolo unde va avea loc finala Europa League.</p>
<p>Spaniolii vor să profite la maximum de cel mai important eveniment găzduit la Bilbao în această vară, dar costurile uriașe pentru cazare i-au enervat la culme pe suporterii care vor veni din toată lumea să își susțină favoriții. Pentru o cazare de tip „Squid Game” proprietarii unui vestit hostel au pus un tarif uriaș, de 2.400 de euro pe sejur, notează The Sun.</p>
<h2><span>Cazare extrem de scumpă la un hostel din Bilbao conceput după celebrul serial Squid Game</span></h2>
<p><span>Două echipe din Premier League</span> se vor duela pentru trofeul care le asigură prezența în Champions League sezonul viitor. Hotelurile din Bilbao vor fi luate cu asalt în special de fanii englezi, ambele echipe punând la dispoziție câte 15.000 de bilete spre vânzare înaintea acestei confruntări.</p>
<p>Disperați să găsească cazare, fanii sunt nevoiți să se orienteze și la locații mai scumpe și controversate. Bilbao Metropolitan Hostel se află la doar câteva minute de mers cu mașina de la stadion, astfel că prețurile sunt pe măsură. Totuși, fanii au criticat dur politica hostelului deoarece și-ar fi mărit exagerat de mult prețurile pentru un sejur în săptâmâna 19 – 25 mai.</p>
<p>Este un hostel celebru pentru camerele care redau tematica din serialul Squid Game, dar suporterii englezi tot sunt nemulțumiți fiindcă trebuie să plătească un salariu întreg pentru a dormi la comun cu alți necunoscuți. Prețurile la hosteluri sunt de regulă mult mai mici decât la un hotel de cinci stele, dar patronii vor să profite la maximum în săptămâna meciului din finala Europa League.</p>
<p>Sejurul de trei nopți, în perioada 20 -23 mai, îi costă pe patru adulți nu mai puțin de 2.338 de lire, potrivit publicației NeedtoKnow.</p>
<blockquote><p>„Nimeni nu ar trebui să plătească 2.000 de lire pentru un hostel. N-aș plăti nici 200. Mai bine dorm în aeroport.” sau „Să dormi în <em data-end="1770" data-start="1758">Squid Game</em> pentru 2.000 de lire…” sunt câteva dintre comentariile internauților.</p></blockquote>
<h2><span>Decizie controversată luată de conducerea „diavolilor roșii”</span></h2>
<p>Miercuri, 21 mai, va avea loc finala Europa League dintre Manchester United și Tottenham. Conducerea clubului londonez a anunțat că tot staff-ul va beneficia de bilete gratuite la marea finală, dar conducerea de la Manchester United a decis să gestioneze altfel cele 15.000 de bilete alocate de la UEFA.</p>
<p><span>Sir Jim Ratcliffe a propus o tombolă </span>pentru angajați și doar câteva persoane vor beneficia de bilete gratuite, în timp ce restul personalului are ocazia să urmărească finala într-un cadru organizat pregătit în cadrul clubului. Conducerea „diavolilor roșii” nu face compromisuri nici pentru acest eveniment, astfel că fiecare angajat are voie să bea două băuturi gratis, la alegere, în timp ce însoțitorii își vor plăti singuri consumația.</p>

]]></description>
    </item>
    <item>
      <title>Posibilii adversari ai lui CFR Cluj în preliminariile Europa League 2025-2026, după ce a câștigat Cupa României</title>
      <link>https://www.prosport.ro/fotbal-extern/europa-league/posibilii-adversari-ai-lui-cfr-cluj-in-preliminariile-europa-league-2025-2026-dupa-ce-a-castigat-cupa-romaniei-20170778</link>
      <description><![CDATA[<img src="https://www.prosport.ro/wp-content/uploads/2025/05/Posibilii-adversari-ai-lui-CFR-Cluj-in-preliminariile-Europa-League-2025-2026-dupa-ce-a-castigat-Cupa-Romaniei-1400x789.jpg"/><br/><p>CFR Cluj a câștigat din Cupa României, după o pauză de 9 ani, într-o finală electrizantă în fața lui FC Hermannstadt, scor 3-2, jucată pe stadionul „Francisc Neuman”<br/>
din Arad.</p>
<p>Trupa din Gruia este cap de serie în tururile preliminare din Europa League, ediția 2025-2026, iar printre posibilii adversari ai ardelenilor se numără echipe cu nume de pe Bătrânul Continent.</p>
<h2><span>Cu cine ar putea da piept CFR Cluj în preliminariile Europa League, după ce a pus mâna din nou pe trofeul Cupei României</span></h2>
<p><span>CFR Cluj a triumfat din nou Cupa României</span>, după o pauză de ani de zile, într-o finală disputată într-un ritm alert în fața lui Hermannstadt, scor 3-2, meci jucat pe arena „Francisc Neuman” din Arad.</p>
<p>Echipa antrenată de Dan Petrescu va fi cap de serie în tururile preliminare din Europa League, ediția 2025-2026. Printre posibilii adversari ai trupei ardelene în primul tur se numără echipe ca Akademia Pușkaș, Aktobe, Levski Sofia sau Aris Limassol.</p>
<p>Apoi, dacă vor trece de această fază, clujenii vor da peste adversari de un cu totul alt nivel, printre care amintim de Braga, Șahtior, Sheriff Tiraspol, Midtjylland sau Maccabi Tel-Aviv.</p>
<blockquote><p>Greul de acum începe, pentru că vom juca în Europa League. E important să facem o echipă pentru a ajunge în grupele europene. Rămâne de văzut ce oferte vor veni pe jucători, noi trebuie să avem o echipă cel puțin la fel de bună ca și cea din această seară. Ne bucurăm că am câștigat și îi dedicăm victoria lui Dan Petrescu. A făcut un sacrificiu imens, trebuia să fie în spital. El a câștigat prima finală de Cupă, trebuie să știe că suntem o familie și suntem alături de el. Respectăm competiția (n.r. – SuperLiga) și e normal să încercam să câștigăm și să ne consolidăm locul doi. Trebuie să fim în continuare concentrați – Cristi Balaj, președinte CFR Cluj</p></blockquote>
<h2><span>Adversari CFR Cluj în primul tur preliminar:</span></h2>
<ul>
<li>Academia Puskas</li>
<li>Aris Limassol</li>
<li>Hammarby</li>
<li>Levski Sofia</li>
<li>Zira</li>
<li>KF Llapi</li>
<li>Ilves Tampere</li>
<li>FK Aktobe</li>
</ul>
<p><img alt="" class="size-large wp-image-20170782" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/CFR-CLUJ-FC-HERMANNSTADT-FINALA-CUPEI-ROMANIEI-BETANO-14.05.2025-2-1400x1050.jpg" srcset="https://www.prosport.ro/wp-content/uploads/2025/05/CFR-CLUJ-FC-HERMANNSTADT-FINALA-CUPEI-ROMANIEI-BETANO-14.05.2025-2-1400x1050.jpg 1400w, https://www.prosport.ro/wp-content/uploads/2025/05/CFR-CLUJ-FC-HERMANNSTADT-FINALA-CUPEI-ROMANIEI-BETANO-14.05.2025-2-768x576.jpg 768w, https://www.prosport.ro/wp-content/uploads/2025/05/CFR-CLUJ-FC-HERMANNSTADT-FINALA-CUPEI-ROMANIEI-BETANO-14.05.2025-2-1536x1152.jpg 1536w, https://www.prosport.ro/wp-content/uploads/2025/05/CFR-CLUJ-FC-HERMANNSTADT-FINALA-CUPEI-ROMANIEI-BETANO-14.05.2025-2-2048x1536.jpg 2048w" width="1400"/></p>
<h2><span>Adversari în turul doi preliminar:</span></h2>
<ul>
<li>Șahtior Donețk</li>
<li>Braga</li>
<li>Maccabi Tel-Aviv</li>
<li>Midtjylland</li>
<li>Legia</li>
<li>Anderlecht</li>
<li>Partizan</li>
<li>Sheriff Tiraspol</li>
</ul>
<p>În turul 3 preliminar, CFR Cluj poate fi cap de serie dacă trece o echipă mult mai bine cotată în turul 2, cum ar fi Șahtior, Braga, Maccabi, Midtjylland, Legia sau Anderlecht, astfel ardelenii vor prelua coeficientul acestora și vor deveni capi de serie în turul 3. Astfel, oponenți ar putea fi Partizan, Sheriff, Servette, Wolfsberger, Brann, Fredrikstad sau Austria Viena. Tragerea la sorți va avera loc pe 21 iulie, iar dubla se joacă pe 7 și 14 august.</p>
<p>CFR Cluj ar putea fi cap de serie și în play-off-ul competiției, în cazul în care una dintre formațiile cu coeficient mai bun ar putea fi eliminată prematur. Atunci, trupa lui Dan Petrescu ar putea da peste una dintre Olimpija Ljubljana, Hapoel Beer-Sheva, Beșiktaș, Malmo, NK Rijeka, Zalgiris, Genk, Pafos, RFS Riga, Zrinjski Mostar, Lincol Red și Hibernian.</p>
<p>În caz contrar, dacă nu va fi cap de serie, <span>formația din Gruia va avea parte de adversari de top</span>, ca Șahtior, Braga, PAOK salonic, Maccabi Tel-Aviv, Young Boys, Midtjylland, Legia, Sparta Praga, Anderlecht, Dinamo Kiev sau Lech Poznan. Tragerea la sorți pentru play-off are loc pe 4 august, iar meciurile se joacă pe 21 și 28 august.</p>
<p> </p>

]]></description>
    </item>
    <item>
      <title>Ange Postecoglou nu s-a ferit să spună ce trebuie să facă Radu Drăguşin în următoarea perioadă: „Să se asigure că rămâne”</title>
      <link>https://www.prosport.ro/fotbal-extern/ange-postecoglou-nu-s-a-ferit-sa-spuna-ce-trebuie-sa-faca-radu-dragusin-in-urmatoarea-perioada-sa-se-asigure-ca-ramane-20170191</link>
      <description><![CDATA[<img src="https://www.prosport.ro/wp-content/uploads/2025/05/Ange-Postecoglou-nu-s-a-ferit-sa-spuna-ce-trebuie-sa-faca-Radu-Dragusin-in-urmatoarea-perioada-„Sa-asigure-ca-ramane22-e1747203015110-1400x779.jpg"/><br/><p>Tottenham se pregătește să joace finala UEFA Europa League, pe 21 mai, în compania rivalei Manchester United, iar cu aproximativ o săptămână înaintea acestui meci, Ange Postecoglou (59 de ani) a rostit în fața reporterilor numele lui Radu Drăgușin (23).</p>
<p>Talentatul fundaș central al naționalei României nu va putea lua parte la super duelul menționat mai sus, dat fiind faptul că se recuperează în continuare după accidentarea gravă pe care a suferit-o la genunchi în ianuarie 2025.</p>
<h2><span>Radu Drăgușin va avea rolul lui în finala din Europa League, Tottenham – Manchester United. Ce a spus Ange Postecoglou</span></h2>
<p>Radu Drăgușin nu a mai jucat un meci oficial din data de 30 ianuarie 2025. Atunci a început titular partida Tottenham – Elfsborg 3-0, din faza principală a Europa League, însă în minutul 20 a suferit o accidentare gravă la genunchi și a fost înlocuit. Verdictul medicilor? Ruptură la nivelul ligamentelor încrucișate de la genunchi. Drăgușin a fost operat și imediat după a început perioada de recuperare, care durează de cele mai multe ori cel puțin 6 luni de zile.</p>
<p>Multe săptămâni mai târziu, Tottenham a avansat în Europa League până în ultimul act, pe care îl va juca, la data de 21 mai, în compania rivalei Manchester United. Partida se anunță a fi una incendiară, dat fiind faptul că ambele echipe sunt în subsolul clasamentului din Premier League și un triumf în Europa League reprezintă singura lor șansă de a juca în Liga Campionilor în 2025 – 2026.</p>
<p>Radu Drăgușin va absenta de pe gazon la acest meci, însă chiar și așa va avea un rol în cadrul echipei, după cum a dezvăluit Ange Postecoglou.</p>
<p><span>Drăgușin a fost surprins în tribune la meciul Tottenham – Bodo/Glimt 3-1</span>, din semifinale, iar la câteva zile după meci, <span>Ange Postecoglou a lăsat de înțeles că și-ar fi dorit să îl aibă la dispoziție</span> în acest punct critic al sezonului.</p>
<p>Acum, cu doar o săptămână înaintea finalei Europa League, Ange Postecoglou i-a rostit din nou numele lui Radu Drăgușin și a spus că românul, alături de ceilalți jucători accidentați de la Tottenham, vor juca un rol important în perioada imediat următoare.</p>
<blockquote><p>Întotdeauna există un rol de jucat. Este ciudat când ești accidentat. Nici tu nu vrei să stai prin preajmă, pentru că dorești să îi lași în pace pe colegi, să se pregătească și să se antreneze. I-am încurajat pe Maddison, pe Bergvall, pe Radu la fel, să se asigure că rămân în jurul grupului. Ideea este să îi ținem în jurul grupului cât mai mult posibil în următoarele două săptămâni. Să ne asigurăm că se implică alături de coechipierii lor și că fac parte din tot ceea ce facem. Cu siguranță, Maddison, Bergvall și Drăgușin vor rămâne implicați și cred că este bine pentru ei și la fel de bine este pentru grup”, a declarat Ange Postecoglou, citat de <span>Spurs-Web.com</span>.</p></blockquote>
<h2><span>Presa britanică aplaudă gestul lui Postecoglou</span></h2>
<p>Așadar, Radu Drăgușin va face deplasarea în Spania, la Bilbao, și va asista din tribunele stadionului San Memes la finala UEFA Europa League, Tottenham Hotspur – Manchester United.</p>
<blockquote><p>Ange Postecoglou a declarat că James Maddison, Lucas Bergvall și Radu Drăgușin au roluri importante de jucat înaintea și în timpul finalei Europa League, dezvăluind ce le-a spus celor trei elevi ai săi de la Tottenham despre responsabilitățile lor”, au scris jurnaliștii britanici de la sursa menționată mai sus, aplaudând astfel gestul managerului de la Tottenham.</p></blockquote>
<p>În sezonul 2024 – 2025, Radu Drăgușin a jucat 28 de partide pentru Tottenham, dintre care 7 le-a bifat în UEFA Europa League.</p>

]]></description>
    </item>
    <item>
      <title>Situație incredibilă la cel mai iubit club din lume! Ce decizie controversată a luat conducerea înaintea finalei: „Insultă la adresa staff-ului”</title>
      <link>https://www.prosport.ro/fotbal-extern/europa-league/situatie-incredibila-la-cel-mai-iubit-club-din-lume-ce-decizie-controversata-a-luat-conducerea-inaintea-finalei-insulta-la-adresa-staff-ului-20167978</link>
      <description><![CDATA[<img src="https://www.prosport.ro/wp-content/uploads/2025/05/Situatie-incredibila-la-cel-mai-iubit-club-din-lume-Ce-decizie-controversata-a-luat-conducerea-inaintea-finalei-„Insulta-la-adresa-staff-ului.jpg"/><br/><p>Conducerea celui mai iubit club din lume a luat o decizie care i-a șocat chiar și pe fani înaintea finalei Europa League.</p>
<p><span>Manchester United a avut un sezon dezastruos</span>, dar poate „spăla rușinea” cu un triumf în Europa League în fața unei alte echipe care se află în aceeași situație, Tottenham Hotspur. Sir Jim Ratcliffe a înfuriat staff-ul echipei cu multe decizii prin care a dorit să scadă costurile clubului.</p>
<p>Dacă celelalte echipe le-au pregătit fanilor bilete pentru finalele din cupele europene, Manchester United s-a decis să ofere un număr limitat de bilete pentru personal, alegând să organizeze o tombolă.</p>
<h2><span>Decizie controversată luată de Sir Ratcliffe: tombolă pentru personal și maximum 2 băuturi de persoană</span></h2>
<p>Conducerea de la Manchester United a făcut reduceri masive și se pare că nici pentru finala Europa League nu se vor face compromisuri pentru personalul clubului.</p>
<p>PSG le plătește deplasarea și biletele celor 600 de angajați la finala Ligii Campionilor de la Munchen. La fel va proceda și cealaltă finalistă, Inter Milano. Adversara „diavolilor” din finala Europa League, Tottenham, a decis să le ofere câte un bilet gratuit celor 700 de angajați.</p>
<p>Doar Manchester United va adopta o altă politică în acest sens<span>. Sir Jim Ratclife a decis</span> că fanii să aibă prioritate în achiziționarea celor 15.000 de bilete puse la dispoziție clubului de către organizatori. Deoarece Manchester United a avut prestații modeste în ultima vreme, conducerea clubului dorește ca fanii să nu fie dezamăgiți și să aibă șansa să ajungă să își urmărească favoriții pe stadionul San Mames din Bilbao.</p>
<p>Pentru staff va fi organizată o tombolă cu un număr limitat de bilete. De asemenea, cei care doresc să își vadă favoriții alături de colegii lor, se va face o proiecție specială, toată lumea din cadrul clubului fiind invitată. Fiecare persoană va avea voie să consume două băuturi gratuit, în timp ce invitații își vor achita singuri băuturile, notează <span>givemesport</span>.</p>
<h2><span>Fanii au reacționat din nou împotriva conducerii de pe Old Trafford: „Decizie rușinoasă”</span></h2>
<p>Pe Reddit au circulat numeroase mesaje ale fanilor „diavolilor” care au reacționat dur împotriva conducerii clubului pentru modul în care își tratează angajații.</p>
<blockquote><p>„Omule, asta e pur și simplu comic de malefic în acest moment”, „Ce glumă și insultă la adresa personalului” sau „Decizie rușinoasă” sunt câteva dintre comentarii.</p></blockquote>
<p>Finala Europa League va avea loc pe 21 mai pe stadionul San Mames din Bilbao. Arena din Spania poate găzdui 53.000 de spectatori, astfel că prețul biletelor va fi pe măsura cererii. Ambele echipe primesc câte 15.000 de bilete, iar restul vor fi puse la vânzare de forul european. Cel mai ieftin bilet costă 55 de lire, iar cel mai scump costă 204 lire. Cererea e atât de mare încât există deja site-uri pe care prețurile au ajuns și la 1.500 de lire.</p>

]]></description>
    </item>
  </channel>
</rss>
