<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum a numit Gigi Becali absența lui Juri Cisotti la returul cu Aberdeen. A folosit doar două cuvinte</title>
      <link>https://www.prosport.ro/fotbal-extern/europa-league/cum-a-numit-gigi-becali-absenta-lui-juri-cisotti-la-returul-cu-aberdeen-a-folosit-doar-doua-cuvinte-20253184</link>
      <description><![CDATA[<img src="https://www.prosport.ro//wp-content/uploads/2025/08/Cum-a-numit-Gigi-Becali-absenta-lui-Juri-Cisotti-la-returul-cu-Aberdeen.-A-folosit-doar-doua-cuvinte-scaled-e1755851969902-1400x746.jpg"/><br/><p>Juri Cisotti (32 de ani) nu va putea fi utilizat în returul cu Aberdeen, după ce a primit un cartonaș roșu în partida din Scoția, iar Gigi Becali (67) a descris absența sa prin doar două cuvinte.</p>
<p>Italianul a părăsit gazonul stadionului Pittodrie după doar 39 de minute, din cauza unui fault din spate pe care l-a comis în jumătatea adversă. Decizia arbitrului i-a surprins inclusiv pe britanici.</p>
<h2><span>Absența lui Juri Cisotti la returul FCSB – Aberdeen, o „mare pierdere”. Ce a spus Gigi Becali</span></h2>
<p><span>Juri Cisotti a văzut direct un cartonaș roșu în partida Aberdeen – FCSB 2-2</span>, care s-a consumat joi seară, 21 august 2025, în manșa întâi a play-off-ului UEFA Europa League.</p>
<p>Astfel, <span>returul FCSB – Aberdeen, care va avea loc joia viitoare, de la ora 21:30</span>, pe Arena Națională din București se va desfășura fără talentatul mijlocaș italian.</p>
<p>În ceea ce privește faultul care a condus la eliminarea lui Cisotti, acesta s-a produs în minutul 39, culmea, în jumătatea de teren a echipei scoțiene. Roș-albaștrii au pierdut posesia, iar gazdele au încercat să lanseze un contraatac fulger. În acel moment, Cisotti s-a sacrificat și a intrat prin alunecare din spate, reușind să îl doboare pe adversarul care avea balonul la picior. Trebuie punctat că Cisotti nu a ridicat piciorul de la nivelul gazonului, iar faultul său nu a părut să fie unul foarte dur. Cu toate acestea, „centralul” olandez Serdar Guzubuyuk nu a avut milă și a dus mâna direct la buzunarul din spate, pentru a scoate cartonașul roșu.</p>
<p>Întrebat fiind „cât va cântări faptul că Juri Cisotti nu va juca în retur”, Gigi Becali a descris absența italianului prin doar două cuvinte, anume „mare pierdere”:</p>
<p>„(n.r. Cât va cântări faptul că Juri Cisotti nu va juca în retur, fiind suspendat?) E mare pierdere!”, a declarat Gigi Becali, la <span>Digi Sport</span>.</p>
<h2><span>Eliminarea lui Cisotti i-a surprins și pe britanici</span></h2>
<p>Willie Miller, un fost jucător al lui Aberdeen, a fost pus, joi seară, în postura de a comenta eliminarea lui Juri Cisotti, în direct, la <span>BBC Scoția</span>. Britanicul a dat dovadă de fair-play și a spus răspicat că faultul comis de mijlocașul italian nu a fost unul de cartonaș roșu:</p>
<p>„Cisotti a fost ghinionist că a fost eliminat. E adevărat, faultul a fost cinic, din spate, dar nu este de cartonaș roșu. Toată lumea a fost surprinsă că arbitrul l-a eliminat. Se duce cu ambele picioare, totuși cu intenția de a urmări mingea, și nu să fie violent! O decizie cam dură!”, a punctat Willie Miller.</p>

]]></description>
    </item>
    <item>
      <title>Gigi Becali nu l-a mai iertat. Singurul jucător care l-a dezamăgit după Aberdeen – FCSB. „Parcă vine din Divizia B. Se ascunde de minge”</title>
      <link>https://www.prosport.ro/fotbal-extern/europa-league/gigi-becali-nu-l-a-mai-iertat-singurul-jucator-care-l-a-dezamagit-dupa-aberdeen-fcsb-parca-vine-din-divizia-b-se-ascunde-de-minge-20253156</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-nu-l-a-mai-iertat.-Singurul-jucator-care-l-a-dezamagit-dupa-Aberdeen-FCSB.-„Parca-vine-din-Divizia-B.-Se-ascunde-de-minge-scaled-e1755846347698-1400x786.jpg"/><br/><p>Gigi Becali nu a mai iertat un jucător după prestația slabă din meciul tur al dublei manșe Aberdeen – FCSB. Latifundiarul din Pipera a „pus tunurile” pe Vlad Chiricheș.</p>
<p><span>FCSB a obținut un rezultat de egalitate în Scoția</span>, în duelul cu Aberdeen, scor 2-2, deși a condus cu 2-0 pe tabelă. Jocul a fost unul bun, aspect semnalat chiar și de Gigi Becali, care l-a țintit și criticat doar pe Vlad Chiricheș.</p>
<h2><span>Vlad Chiricheș, „clientul” lui Gigi Becali după Aberdeen – FCSB 2-2</span></h2>
<p>În vârstă de 35 de ani, Vlad Chiricheș a avut prestații lăudabile de la revenirea la FCSB. Fundașul central care a fost reprofilat în mijlocaș nu a avut cel mai bun joc în Scoția, astfel că a intrat pe radarul lui Gigi Becali, care l-a criticat dur în stilul caracteristic.</p>
<p>„Nu știu ce se întâmplă cu Chiricheș. Parcă a ajuns un jucător de 19 ani, căruia îi e frică de minge și se ascunde de ea, de parcă vine din Divizia B și a venit la FCSB și se ascunde de minge. Chiricheș se ascunde de minge. Nu îmi vine să cred.</p>
<p>Aberdeen e o echipă muncitoare, echilibrată, dar nu este periculoasă. Nu ne poate bate la București, nu au cum să ne bată! Nu au nimic ieșit din comun, vreo surpriză, să vezi pase pe culoar, un-doiuri, drept dovadă, nu au avut nicio ocazie de gol în prima repriză. Clar, mă refer”, a spus Gigi Becali, conform <span>GSP</span>.</p>
<h2><span>Daniel Bîrligea, lăudat de Gigi Becali pentru jocul cu Aberdeen</span></h2>
<p><span>Daniel Bîrligea a fost lăudat de patronul echipei</span> după meciul din Scoția. Atacantul a marcat și a avut foarte multe momente bune, oferind și pasă de gol.</p>
<p>„Bîrligea a fost de departe numărul unu. Nu a făcut în viața lui asemenea joc ca acela din seara asta, nu că a dat gol și pasă de gol, ci pentru cum s-a descurcat cu 3-4 jucători pe el, cum a ieșit din clinciurile alea, în stil de mare fotbalist.</p>
<p>Stă extraordinar și fizic, așa este. Se bătea cu câte 3-4 și reușea să dea pasă. Din moment ce joci aproape o oră în zece oameni și scoți un egal, asta spune totul, nu? Nu poți să zici de niciun jucător că nu a făcut ce trebuie”, a mai spus patronul echipei, conform sursei citate.</p>
<p>Meciul retur al dublei manșe va avea loc joia viitoare, pe Arena Națională, de la ora 21:30. Bucureștenii trebuie să învingă pentru a se califica în grupa XXL a Europa League. În caz contrar, formația „roș-albastră” va merge în Conference League, competiție pentru care se mai lupta și Universitatea Craiova și CFR Cluj.</p>

]]></description>
    </item>
    <item>
      <title>România luptă aprig cu vecinii. Ungurii sunt peste noi, dar i-am depăşit pe sârbi în clasamentul coeficienților UEFA</title>
      <link>https://www.prosport.ro/fotbal-extern/europa-league/romania-lupta-aprig-cu-vecinii-ungurii-sunt-peste-noi-dar-i-am-depasit-pe-sarbi-in-clasamentul-coeficientilor-uefa-20253164</link>
      <description><![CDATA[<img src="https://www.prosport.ro//wp-content/uploads/2025/08/Romania-lupta-aprig-cu-vecinii.-Ungurii-sunt-peste-noi-dar-i-am-depasit-pe-sarbi-in-clasamentul-coeficientilor-UEFA-e1755849058410.jpg"/><br/><p>România continuă să dea o luptă aprigă cu vecinii Ungaria și Serbia în clasamentul coeficienților UEFA, iar după partidele de joi seară, 21 august 2025, ierarhia s-a schimbat din nou.</p>
<p>Ungurii sunt în continuare peste noi, dar i-am depășit pe sârbi, care mai au o singură formație angrenată în calificările cupelor europene.</p>
<h2><span>Sârbii au coborât două poziții în clasamentul coeficienților UEFA și România a profitat. Ungurii, în continuare peste noi</span></h2>
<p>După rușinea celor de la FCSB din turul doi preliminar al UEFA Champions League, 0-1 și 1-2 cu Shkendija, <span>Ungaria a trecut peste România în clasamentul coeficienților UEFA</span>.</p>
<p>A urmat apoi dubla cu Drita, din turul trei preliminar al Europa League, pe care FCSB a izbutit să o câștige tur-retur, 3-2, 3-1. De asemenea, tot în această etapă, doar că în Conference League, Universitatea Craiova a eliminat-o pe Spartka Trnava și a contribuit și ea la coeficientul țării. Totuși, <span>România a rămas în continuare în clasamentul coeficienților UEFA sub vecinele Ungaria și Serbia</span>.</p>
<p>Ierarhia s-a schimbat abia după partidele de joi seară, 21 august 2025, când FCSB a remizat cu Aberdeen, 2-2, iar Universitatea Craiova a învins-o pe Istanbul Bașakșehir, 2-1 în manșele tur ale play-off-urilor din Europa League, respectiv Conference League. Angrenată în Conference League este în continuare și CFR Cluj, dar ardelenii s-au făcut de râs cu Hacken și au cedat cu 2-7.</p>
<p>De partea cealaltă, din Serbia, singura reprezentantă rămasă în cupele europene, Steaua Roșie Belgrad a pierdut turul din play-off-ul Champions League cu Pafos, 1-2. În schimb, din Ungaria, Gyor a învins-o pe Rapid Viena, 2-1 în play-off-ul Conference League, dar Ferencvaros a pierdut cu Qarabag, 1-3, în aceeași fază a Ligii Campionilor.</p>
<p>Așadar, cel mai prost din întreaga ecuație a ieșit Serbia, care a căzut două locuri în clasamentul coeficienților UEFA și a ajuns pe 24, sub România, care a urcat pe 23.</p>
<p>În schimb, Ungaria este în continuare peste noi, pe 22, dar la o diferență sensibilă, care cel mai probabil va fi recuperată în eventualitatea în care FCSB și Universitatea Craiova vor obține calificarea.</p>
<h2><span>Cum arată clasamentul</span></h2>
<p>Concret, Ungaria are în acest moment un coeficient de 22.125 puncte, în timp ce coeficientul FCSB este de 22.000 de puncte. În schimb, Serbia are un coeficient de 21.375 puncte.</p>
<p>O altă țară pe care România ar putea prinde-o din urmă și chiar depăși-o este Croația, care se află pe 21, deasupra Ungariei, cu un coeficient de 22.625 puncte. Ulterior, diferența dintre locul 21 și locul 20 se mărește considerabil. Cipru vine pe poziția a 20-a, cu un coeficient de 27.162. Totodată, ciprioții au și ei în continuare trei echipe prezente în cupele europene, dintr-un total de patru câte au fost la startul preliminariilor. În plus, Pafos a avut parte de o vară de senzație, cu un egal și patru victorii înregistrate în cupele europene. Gruparea la care este legitimat și românul Vlad Dragomir e la doar un meci distanță de accederea în faza principala din Liga Campionilor. Returul Pafos – Steaua Roșie Belgrad e programat marți, 26 august, de la ora 22:00.</p>

]]></description>
    </item>
    <item>
      <title>Și scoțienii consideră că FCSB a fost dezavantajată în meciul cu Aberdeen. „Toată lumea a fost surprinsă”</title>
      <link>https://www.prosport.ro/fotbal-extern/europa-league/si-scotienii-considera-ca-fcsb-a-fost-dezavantajata-in-meciul-cu-aberdeen-toata-lumea-a-fost-surprinsa-20253143</link>
      <description><![CDATA[<img src="https://www.prosport.ro//wp-content/uploads/2025/08/Si-scotienii-considera-ca-FCSB-a-fost-dezavantajata-in-meciul-cu-Aberdeen.-„Toata-lumea-a-fost-surprinsa-scaled-e1755844606796-1400x877.jpg"/><br/><p>Cei de la FCSB au reclamat că echipa a fost dezavantajată în meciul tur cu Aberdeen, iar scoțienii le dau dreptate. Analiștii britanici sunt uluiți de maniera în care Juri Cisotti a văzut cartonașul roșu pe Pittodrie Stadium, considerând că a fost o decizie dură.</p>
<p>FCSB a scos un rezultat de egalitate în deplasarea de la Aberdeen, după ce a condus cu scorul de 2-0, dar s-a văzut în inferioritate numerică încă din minutul 39. Bucureștenii caută să tranșeze calificarea la București joia viitoare, de la ora 21:30, pe Arena Națională.</p>
<h2><span>Scoțienii, surprinși de cartonașul roșu încasat de Juri Cisotti în Aberdeen – FCSB 2-2</span></h2>
<p>FCSB s-a văzut în inferioritate numerică în minutul 39, după ce Juri Cisotti a încasat un cartonaș roșu considerat de mulți drept unul prea ușor acordat.</p>
<p>„Cisotti a fost ghinionist că a fost eliminat. E adevărat, faultul a fost cinic, din spate, dar nu este de cartonaș roșu. Toată lumea a fost surprinsă că arbitrul l-a eliminat. Se duce cu ambele picioare, totuși cu intenția de a urmări mingea, și nu să fie violent! O decizie cam dură!”, a spus Willie Miller, un fost jucător al lui Aberdeen, în direct la <span>BBC Scoția</span>.</p>
<p>Decizia „centralului” nu le-a fost pe plac celor de la FCSB, care cred că acel moment a destabilizat partida. Daniel Bîrligea a cerut chiar ca UEFA să intervină pentru a face o anchetă în cazul cartonașului încasat de colegul său.</p>
<h2><span>România în seara europeană: o victorie, un egal și o înfrângere usturătoare</span></h2>
<p><span>Universitatea Craiova a adus o victorie extrem de surprinzătoare</span> din Turcia, contra celor de la Istanbul Bașakșehir, scor 2-1, deoarece cota de piață a turcilor este de aproape 3 ori mai mare decât a oltenilor.</p>
<p>CFR Cluj s-a făcut de râs în deplasarea de la Goteborg, unde i-a avut în față pe cei de la Hacken. Ardelenii au plecat cu „un sac de goluri” din Suedia, după meciul încheiat cu 7-2 pentru gazde. Dan Petrescu și-a dat demisia imediat după meci, asumându-și rezultatul rușinos. Acum, CFR Cluj își caută antrenor, după ce Nelu Varga a confirmat despărțirea.</p>
<p><span>FCSB a obținut un rezultat de egalitate în Scoția</span>, scor 2-2, după ce a condus cu 2-0. Bucureștenii au marcat prin Daniel Bîrligea și Darius Olaru, iar britanicii au punctat prin americanul Dante Polvara și slovenul Ester Sokler.</p>

]]></description>
    </item>
    <item>
      <title>Gigi Becali a dezvăluit ce se întâmplă cu Dawa. „Păi, de ce să nu fie de acord? Am aruncat-o și eu”</title>
      <link>https://www.prosport.ro/fotbal-extern/europa-league/gigi-becali-a-dezvaluit-ce-se-intampla-cu-dawa-pai-de-ce-sa-nu-fie-de-acord-am-aruncat-o-si-eu-20253129</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-dezvaluit-ce-se-intampla-cu-Dawa.-„Pai-de-ce-sa-nu-fie-de-acord-Am-aruncat-o-si-eu-.webp"/><br/><p>Joi seară, 22 august 2025, la scurt timp după fluierul final din partida Aberdeen – FCSB 2-2, Gigi Becali (67 de ani) a intrat în direct, la TV, și a dezvăluit ce se întâmplă cu Joyskim Dawa (29).</p>
<p>Înaintea deplasării din Scoția, patronul FCSB a anunțat public că îi va desface contractul internaționalului camerunez și apoi îl va pune să semneze o nouă înțelegere, undeva prin toamnă.</p>
<h2><span>Gigi Becali nu a luat încă decizia finală în privința lui Dawa. Se mai gândește dacă îi desface contractul</span></h2>
<p><span>Gigi Becali a dezvăluit de curând că s-a gândit la o nouă inginerie pentru a păcăli regulamentul UEFA</span> și a transmis că ar putea pune-o în aplicare în perioada imediat următoare. Șiretlicul la care s-a gândit afaceristul îl are în prim-plan pe Joyskim Dawa, care se află în continuare în proces de recuperare după o intervenție chirurgicală pe care a suferit-o la genunchi.</p>
<p>Atunci când va reveni Dawa, FCSB va fi angrenată deja în faza principală a unei competiții europene. Până de curând, internaționalul camerunez avea promis ultimul loc rămas disponibil pe lista UEFA, însă sosirea la echipă a atacantului Mamadou Thiam a complicat lucrurile. Fotbalistul din urmă menționat va fi trecut pe lista UEFA, iar Dawa, pentru a putea evolua și el în faza principală din Europa League sau Conference League, va trebui să îi ia locul unui alt jucător, în octombrie sau când va reveni. Însă, pentru ca acest lucru să fie posibil, Dawa trebuie înregistrat ca jucător nou, iar Gigi Becali a dezvăluit că îi va desface contractul de muncă înainte de încheierea ferestrei de transferuri. Ulterior, când Dawa va fi gata de acțiune, va da cu pixul pe o nouă înțelegere și va fi înregistrat ca jucător nou. Și astfel va putea fi trecut imediat pe lista UEFA, în locul unui fotbalist care nu va confirma așteptările.</p>
<p><span>Imediat după egalul cu Aberdeen, 2-2, Gigi Becali a intrat în direct, la TV</span>, și a spus că nu a luat încă o decizie finală. Va analiza „cazul Dawa” în zilele următoare, după care va da un verdict:</p>
<p>„Ca să-l pot pune pe listă în orice perioadă a anului. Îi dau liber. Dacă el rămâne liber acum, atunci el poate fi legitimat oricând. Îl las liber, dar îi fac încă un contract în același timp. Acum îi dau hârtie, apoi îi fac încă un contract. Păi, de ce să nu fie de acord? Am aruncat-o și eu. Nu știu dacă o fac. Am zis și eu”, a declarat Gigi Becali, după Aberdeen – FCSB 2-2, la <span>Digi Sport</span>.</p>
<h2><span>Dawa mai are contract pe două sezoane</span></h2>
<p>Actuala înțelegere dintre Joyskim Dawa și Gigi Becali mai este valabilă până la data de 30 iunie 2027. Potrivit site-ului de specialitate Transfermarkt, patronul FCSB are și opțiunea de a-i prelungi contractul lui Dawa pe încă trei sezoane.</p>
<p>Internaționalul camerunez este unul dintre cei mai bine evaluați fotbaliști de la FCSB, cu o cotă de piață de 3.000.000 de euro, conform sursei menționate mai sus.</p>

]]></description>
    </item>
  </channel>
</rss>
