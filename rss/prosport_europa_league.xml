<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vedetele FCSB i-au scos din sărite pe scoțieni: „Aș folosi aroganța asta! Să le închidem gura românilor!”</title>
      <link>https://www.prosport.ro/fotbal-extern/europa-league/vedetele-fcsb-i-au-scos-din-sarite-pe-scotieni-as-folosi-aroganta-asta-sa-le-inchidem-gura-romanilor-20256825</link>
      <description><![CDATA[<img src="https://www.prosport.ro//wp-content/uploads/2025/08/Vedetele-FCSB-i-au-scos-din-sarite-pe-scotieni-„As-folosi-aroganta-asta-Sa-le-inchidem-gura-romanilor-2-1400x1050.jpg"/><br/><p>Vedetele FCSB i-au scos din sărite pe scoțieni înainte de returul cu Aberdeen din play-off-ul UEFA Europa League.</p>
<p>Willie Miller îi acuză de aroganță pe fotbaliștii lui Gigi Becali și speră ca echipa lui Jimmy Thelin să le dea peste nas.</p>
<h2><span>Vedetele FCSB i-au scos din sărite pe scoțieni: „Aș folosi aroganța asta! Să le închidem gura românilor!”</span></h2>
<p><span>FCSB se pregătește de returul cu Aberdeen</span> din play-off-ul Europa League. Partida va avea loc pe 28 august și se va disputa pe Arena Națională din București. Echipa lui Gigi Becali a remizat pe Pittodrie Stadium, scor 2-2.</p>
<p>Daniel Bîrligea și Darius Olaru au punctat pentru campioana României. Golurile lui Aberdeen au fost marcate de Dante Polvara și Ester Sokler. Juri Cisotti a luat roșu în minutul 39.</p>
<p>Dacă echipa sa nu ar fi rămas în inferioritate numerică, Gigi Becali e convins că FCSB ar fi câștigat pe Pittodrie Stadium. Chiar și așa, patronul campioanei României crede că formația bucureșteană ar trebui să se califice fără probleme în faza principală din Europa League.</p>
<p>„Dacă era 11 la 11, noi câștigam meciul, aveam probabil două goluri diferență și era gata calificarea. Dar și așa ne calificăm!”, a spus finanțatorul FCSB.</p>
<p>Willie Miller, unul dintre componenții generației de aur a lui Aberdeen din anii ’80, i-a sfătuit pe <span>fotbaliștii lui Jimmy Thelin</span> să folosească declarațiile patronului de la FCSB drept factor motivațional înaintea returului.</p>
<p>„Patronul lui FCSB a spus că Aberdeen nu va avea șanse la returul de joi seară, în ciuda remizei de pe Pittodrie. Mai mulți jucători de la FCSB au spus, de asemenea, că ar trebui să fie o formalitate calificarea.</p>
<p>Modul în care FCSB o tratează pe Aberdeen ar trebui să fie o motivație suplimentară pentru echipă. Mă gândesc că Graeme Shinnie, care este căpitanul echipei, va folosi aceste declarații și această aroganță din partea lui FCSB în discursul său de dinaintea jocului.</p>
<p>Eu asta aș face dacă aș fi căpitan! Contra lui Bayern a fost 0-0 în primul meci, dar germanii spuneau că va fi un meci ușor pe Pittodrie, la retur. Le-am dovedit că s-au înșelat, am câștigat cu 3-2 și am mai făcut un pas spre trofeu.</p>
<p>Aberdeen poate folosi acum aceste declarații de la FCSB pentru a motiva vestiarul, pentru a le arăta românilor cine sunt și pentru a le închide gura”, a scris Willie Miller, în editorialul său din <span>Press and Journal</span>.</p>

]]></description>
    </item>
    <item>
      <title>Câți fani FCSB vor fi la meciul cu Aberdeen. Se doboară recordul sezonului</title>
      <link>https://www.prosport.ro/fotbal-extern/europa-league/cati-fani-fcsb-vor-fi-la-meciul-cu-aberdeen-se-doboara-recordul-sezonului-20256350</link>
      <description><![CDATA[<img src="https://www.prosport.ro//wp-content/uploads/2025/08/Cati-fani-FCSB-vor-fi-la-meciul-cu-Aberdeen.-Se-doboara-recordul-sezonului-scaled-e1756211841338-1400x868.jpg"/><br/><p>FCSB va primi vizita celor de la Aberdeen, joi, de la 21:30, în meciul retur din play-off-ul UEFA Europa League.</p>
<p>În meciul din Scoția, FCSB a condus cu 2-0, dar a fost egalată pe final de meci de Aberdeen, duelul terminându-se la egalitate, scor 2-2.</p>
<h2><span>Câți fani FCSB vor fi la meciul cu Aberdeen. Se doboară recordul sezonului</span></h2>
<p>La meciul retur de la București, campionii României așteaptă o audiență record pentru acest sezon, fanii luând cu asalt casele de bilete. Miza este una uriașă pentru elevii lui Elias Charalambous.</p>
<p>FCSB caută să repete performanța din sezonul trecut și să se califice în grupa principală a UEFA Europa League. MM Stoica a vorbit despre asistența pe care o așteaptă la meciul de pe Arena Națională, iar informațiile oferite de oficialul campionilor sugerează o atmosferă de senzație la retur.</p>
<p>Potrivit lui MM Stoica, 25.000 de bilete au fost vândute doar până luni seara, iar la ora meciului, campioana României așteaptă 40.000 de fani care să o poarte spre calificare.</p>
<p>„(bilete Aberdeen) Suntem cam la 25.000 până acum, mergem la 40.000 de fani pentru meciul de joi cu Aberdeen. Este și un meci atractiv, într-adevăr”, a spus Mihai Stoica la PrimaSport</p>
<ul>
<li>48,43 de milioane de euro este valoarea lotului celor de la FCSB, potrivit evaluării făcute de portalul de specialitate Transfermarkt.com</li>
<li>18,30 de milioane de euro este valoarea celor de la Aberdeen, potrivit aceleiași surse</li>
</ul>
<h2><span>MM Stoica a tras concluziile după primul meci al lui Mamadou Thiam în tricoul celor de la FCSB: „Are calități indiscutabile!”</span></h2>
<p>Mihai Stoica, președintele Consiliului de Administrare a FCSB, <span>a vorbit despre cea mai nouă achiziție</span> a clubului finanțat de Gigi Becali. Mamadou Thiam a fost adus de la U Cluj și chiar a debutat în meciul cu FC Argeș.</p>
<p>Campioana României a pierdut acel duel, scor 0-2, după un meci senzațional făcut de piteștenii lui Bogdan Andone. Thiam a jucat în a doua repriză pentru FCSB, dar nu a reușit să înscrie.</p>
<p>MM Stoica l-a analizat pe fotbalist și consideră că senegalezul va ajuta foarte mult formația lui Elias Charalambous, având în vedere calitățile uriașe pe care le are atacantul transferat de la U Cluj în această vară.</p>
<p>„Thiam nu este pregătit, dar Thiam are calități indiscutabile. Îl știe toată lumea. Nu e pregătit fizic, e logic, nu s-a antrenat în ultima vreme, a fost plecat, știți povestea, dar eu cred că va fi un jucător foarte bun, mi-a plăcut foarte mult”, a spus Mihai Stoica la Prima Sport.</p>

]]></description>
    </item>
    <item>
      <title>Britanicii sunt uluiți de anunțul lui Gigi Becali înainte de FCSB – Aberdeen. „Proprietarul arogant a dezvăluit avantajele explicite ale contractului”</title>
      <link>https://www.prosport.ro/fotbal-extern/europa-league/britanicii-sunt-uluiti-de-anuntul-lui-gigi-becali-inainte-de-fcsb-aberdeen-proprietarul-arogant-a-dezvaluit-avantajele-explicite-ale-contractului-20257003</link>
      <description><![CDATA[<img src="https://www.prosport.ro//wp-content/uploads/2025/08/Britanicii-sunt-uluiti-de-anuntul-lui-Gigi-Becali-inainte-de-FCSB-Aberdeen.-„Proprietarul-arogant-a-dezvaluit-avantajele-explicite-ale-contractului-1400x933.jpg"/><br/><p>Gigi Becali a anunțat ce prime vor primi jucătorii săi dacă reușesc să se califice în grupele Europe League, pentru care este nevoie de o victorie în FCSB – Aberdeen, meciul care se joacă joi, 28 august, ora 21:30, pe Arena Națională. Britanicii s-au arătat uluiți de anunțul lui Becali și nu au ezitat să îl numească „proprietar arogant”.</p>
<p>De la începutul sezonului, FCSB a reușit doar cinci victorii din cele 13 meciuri disputate, din care trei au fost în cupele europene, cu Inter D’Escaldes (preliminarii Liga Campionilor) și „dubla” cu Drita (preliminarii Europa League).</p>
<p>În turul cu scoțienii de <span>la Aberdeen, partida s-a încheiat la egalitate, 2-2</span>, după ce FCSB a condus cu 2-0.</p>
<h2><span>Britanicii, reacție uluitoare după ce Gigi Becali a anunțat primele pentru calificarea în Europa League</span></h2>
<p><span>Gigi Becali a făcut un anunț cu privire la primele pe care jucătorii FCSB </span>le vor primi pentru calificarea în Europa League, prime care îi motivează, în ciuda parcrsului greoi pe care îl aratăîn campionatul intern. Astfel, potrivit lui Becali, prima pentru Europa League (a doua cea mai importantă competiție europeană intercluburi) este de 200.000 de euro, aproape de șapte ori mai mare decât cea pentru Conference League, unde ar ajunge în cazul unui eșec cu Aberdeen.</p>
<p>În acest context, britanicii s-au arătat uluiți de anunțul lui Becali, finanțatorul pe care l-au numit, fără menajamente, „arogant” și „controversat”.</p>
<p>„Steaua București (n.r. – FCSB) va obține un bonus uimitor pentru victoria împotriva Aberdeen, după ce proprietarul arogant a dezvăluit avantajele explicite ale contractului”, au titral cei de la <span>Daily Records</span>.</p>
<p>Jurnaliștii au continuat pe același ton. „Iar controversatul proprietar al echipei Steaua (nr. FCSB), Gigi Becali, a dezvăluit că le-a oferit unor jucători cheie un stimulent incredibil pentru a învinge echipa lui Jimmy Thelin. El a declarat: «Aberdeen va juca împotriva unei echipe diferite de cea cu care a jucat acasă. Unii dintre jucătorii mei vor primi bonusuri mari. Este o diferență de sute de mii»”, au mai scris britanicii.</p>
<h2><span>FCSB, codașă în Superliga</span></h2>
<p>FCSB încă nu își găsește ritmul de joc și se prezintă departe de forma pe care a avut-o în sezonul trecut. După șapte etape, FCSB se află pe locul 13, cu cinci puncte, la egalitate cu CFR Cluj, care are un meci mai puțin disputat. În etapa 8 din Superliga, FCSB joacă, în deplasare, cu CFR Cluj. În campionat a reușit doar o victorie, cea cu Petrolul Ploiești și a ajuns la trei înfrângeri pe teren propriu.</p>
<p>Situația celor de la FCSB este similară cu cea din sezonul trecut, când după șapte meciuri aveau tot cinci puncte, iar până la finalul turului a urcat de pe penultima poziție până pe locul 6.</p>

]]></description>
    </item>
    <item>
      <title>Voyo, jackpot financiar cu meciurile FCSB! Ce sume a luat de la abonații noi</title>
      <link>https://www.prosport.ro/fotbal-extern/europa-league/voyo-jackpot-financiar-cu-meciurile-fcsb-ce-sume-a-luat-de-la-abonatii-noi-20257039</link>
      <description><![CDATA[<img src="https://www.prosport.ro//wp-content/uploads/2025/08/Voyo-jackpot-financiar-cu-meciurile-FCSB-Ce-sume-a-luat-de-la-abonatii-noi.jpg"/><br/><p>Voyo a fost platforma pe care românii au putut vedea meciurile FCSB din cupele europene și pare că a dat lovitura în acest început de sezon competițional.</p>
<p>Mai mult decât atât, platforma deținută de PRO TV a investit sume importante pentru achiziționarea drepturilor de difuzare a două dintre cele mai puternice campionate europene, Premier League și <span>Ligue 1</span>, precum și Cupa Angliei, toate acestea putând fi văzute în exclusivitate.</p>
<p>Dorința tot mai mare a românilor de a urmări meciurile FCSB din Liga Campionilor și Europa League s-a putut vedea și prin numărul crescut de utilizatori de pe platforma Voyo, chiar dacă la început au fost reticenți cu privire la acest sistem de difuzare și care este implementat cu succes în străinătate, în competițiile de hochei, de exemplu.</p>
<p>Meciul retur FCSB – Aberdeen, de joi, 28 august, ora 21.30, de pe Arena Națională, va putea fi văzut și pe PRO TV, <span>televiziunea plătind o sumă importantă</span> pentru transmiterea partidei.</p>
<h2><span>Ce sumă a încasat Voyo de la abonații noi</span></h2>
<p>Voyo a transmis trei dintre meciurile FCSB din preliminariile Ligii Campionilor și cele ale Europa League, dar a avut și parte de situații neplăcute. Partida cu Drita, disputată în deplasare, a fost mutată de urgență pe Pro Arena, după ce platforma a picat, în urma unui atac cibernetic, după cum au afirmat reprezentanții Voyo.</p>
<p>În ciuda acestei situații, cu care Voyo speră să nu se mai confrunte, pentru meciul din play-off-ul Europa League, cel cu Aberdeen, numărul de utilizatorii ai platformei a fost unul crescut, iar suma încasată de Voyo este una considerabilă.</p>
<p>„Transmisiunea de aseară (n.r. joi, 21 august) a partidei dintre Aberdeen și FCSB, încheiată la egalitate, scor 2-2, a demonstrat încă o dată apetitul uriaș al publicului pentru fotbalul european urmărit pe VOYO. Platforma de streaming a înregistrat cifre impresionante, confirmând poziția sa de referință pentru transmisiunile sportive premium din România.</p>
<p>Conform datelor interne, 114.000 de conturi active au accesat platforma pentru a urmări duelul, generând un total de aproape 300.000 de sesiuni de vizionare. Estimările arată că audiența reală a depășit un milion de persoane, luând în calcul partajarea conturilor și vizionările colective, atât la nivelul familiilor, cât și în grupuri de prieteni, în spații publice precum restaurante, sports pub-uri sau terase”, se arată în comunicatul <span>Voyo</span>.</p>
<p>Numărul mare de utilizatori se traduce printr-o sumă consistentă pentru PRO TV. În contextul în care un abonament lunar pornește de la aproximativ 5 euro, venitul pe care îl realizează este de 570.000 de euro.</p>
<p>Trebuie menționat că în urma atacului cibernetic din timpul meciului Drita – FCSB, reprezentanții Voyo le-au transmis clienților săi că <span>vor avea parte de un bonus</span>, o prelungire cu cinci luni a abonamentelor, fără costuri suplimentare.</p>
<h2><span>FCSB, milioane de euro din drepturile de televizare</span></h2>
<p>Potrivit raportului pe 2024 a FCSB, veniturile clubului au ajuns la aproape 25 de milioane de euro, un record al ultimilor zece ani, cu un profit de 3,5 milioane de euro.</p>
<p>Dacă de la UEFA, campioana a încasat 7,2 milioane de euro, din drepturile de televizare suma încasată a fost de 3,1 milioane de euro, în timp ce din vânzarea de bilete s-au obținut 6,3 milioane de euro.</p>
<p>Celelalte sume cu care FCSB și-a umplut contul au fost cele din vânzarea de jucători (5,2 milioane de euro), respectiv din sponsorizări și publicitate (2,5 milioane de euro).</p>

]]></description>
    </item>
    <item>
      <title>„E indispensabil echipei”. Meme Stoica a anunțat revenirea la FCSB a singurului fotbalist vital pentru campioană!</title>
      <link>https://www.prosport.ro/fotbal-extern/europa-league/e-indispensabil-echipei-meme-stoica-a-anuntat-revenirea-la-fcsb-a-singurului-fotbalist-vital-pentru-campioana-20256558</link>
      <description><![CDATA[<img src="https://www.prosport.ro//wp-content/uploads/2025/08/„E-indispensabil-echipei.-Meme-Stoica-a-anuntat-revenirea-la-FCSB-a-singurului-fotbalist-vital-pentru-campioana-e1756219946108.jpg"/><br/><p>Meme Stoica anunță o revenire de senzație în garnitura FCSB împotriva celor de la Aberdeen. Daniel Bîrligea a absentat cu FC Argeș, în ultima rundă a campionatului autohton, dar nu o va face și în returul cu scoțienii din play-off-ul UEFA Europa League.</p>
<p>Daniel Bîrligea nu s-a aflat pe teren în înfrângerea celor de la FCSB cu FC Argeș, scor 0-2, din ultima rundă a Superligii. Denis Alibec și Mamadou Thiam au acoperit zona de atac a campioanei, dar nu au reușit să puncteze pe tabelă într-o nouă înfrângere rușinoasă a formației „roș-albastre”.</p>
<h2><span>Daniel Bîrligea revine pe teren cu Aberdeen. Meme Stoica a făcut anunțul</span></h2>
<p>Deși s-a aflat pe teren la meciul tur cu Aberdeen, acolo unde a fost desemnat omul meciului de Gigi Becali, <span>Daniel Bîrligea a absentat surprinzător cu FC Argeș</span>. Fotbalistul a fost odihnit de staff-ul echipei, deoarece vine după o accidentare care l-a ținut departe de teren pentru câteva săptămâni bune. Totuși, acum nu a fost vorba despre o recidivă, ci despre o pură dorință de a fi apt 100%.</p>
<p>„Aberdeen şi-a amânat meciul din campionat, iar noi nu avem toţi jucătorii care să nu fi jucat 90 de minute. Bîrligea nu a avut vreo problemă medicală, dar efortul depus la Aberdeen ne-a făcut să considerăm că e mai bine că el să fie fresh din primul minut joi, că e un meci mult mai important decât cel cu FC Argeş.</p>
<p>Bîrligea va fi apt din primul minut, bineînțeles. El e indispensabil echipei. Anul ăsta, poate mai mult decât anul trecut. Prezenţa lui în echipa de start este obligatorie”, a declarat Mihai Stoica, la TV <span>Prima Sport</span>.</p>
<p>Returul cu Aberdeen va avea loc joi, de la ora 21:30, pe Arena Națională, sub privirile a zeci de mii de oameni. Conducerea FCSB estimează că în tribunele celui mai mare stadion din România se vor afla peste 40.000 de oameni, deoarece <span>numărul de bilete vândut este încurajator</span>, de peste 25.000 momentan.</p>
<h2><span>FCSB, all-in pentru calificarea în grupa XXL de UEFA Europa League</span></h2>
<p>FCSB își joacă ultima carte în preliminariile UEFA Europa League, acolo unde are nevoie de victorie împotriva scoțienilor de la Aberdeen pentru a se califica în grupa XXL a competiției. Meciul tur s-a încheiat cu scorul de 2-2, după ce campioana a condus cu 2-0, dar cartonașul roșu obținut de Juri Cisotti a stricat toate planurile staff-ului.</p>
<p>Încercând să alerge după conservarea rezultatului, bucureștenii au primit două goluri de la scoțieni, astfel că egalitatea va fi anulată la retur doar printr-o victorie a formației „roș-albastre”. FCSB nu arată semne de revenire în Superliga, dar în UEFA Europa League a arătat o altă nuanță față de cea care i-a dezamăgit pe fani în acest sezon.</p>

]]></description>
    </item>
  </channel>
</rss>
