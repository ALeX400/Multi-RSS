<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Giovanni Becali și-a așteptat fiica din Columbia la aeroport și n-a văzut meciul FCSB pe Voyo, dar știe exact ce șanse are cu Aberdeen: „Nu mai e ce a fost”</title>
      <link>https://www.prosport.ro/fotbal-extern/europa-league/giovanni-becali-si-a-asteptat-fiica-din-columbia-la-aeroport-si-n-a-vazut-meciul-fcsb-pe-voyo-dar-stie-exact-ce-sanse-are-cu-aberdeen-nu-mai-e-ce-a-fost-20247805</link>
      <description><![CDATA[<img src="https://www.prosport.ro//wp-content/uploads/2025/08/Giovanni-Becali-si-a-asteptat-fiica-din-Columbia-la-aeroport-si-n-a-vazut-meciul-FCSB-1400x1050.jpg"/><br/><p>Giovanni Becali a ratat meciul câștigat de FCSB în Kosovo, dar a apucat să vadă golurile marcate de oamenii lui Gigi Becali cu Drita.</p>
<p>Impresarul a recunoscut că s-a temut de o nouă catastrofă, dar între timp a devenit mult mai optimist în perspectiva duelului cu Aberdeen, decisiv pentru calificarea în Europa League.</p>
<h2><span>Giovanni Becali a fost la aeroport atunci când a jucat FCSB: „O așteptam pe fata mea!”</span></h2>
<p>Returul dintre FCSB și Drita n-a fost urmărit cu mare atenție de Giovanni Becali, însă acesta a văzut golurile roș-albaștrilor din Kosovo, inclusiv cel care a purtat semnătura lui Dennis Politic.</p>
<p>După ceea ce s-a întâmplat în dubla cu Shkendija, Becali<span> a subliniat că s-a temut de un nou eșec al roș-albaștrilor</span>, care au probleme mari și în Superliga în startul acestui sezon.</p>
<p>„Eu nu am văzut meciul aseară! Mă uitam pe telefon și vedeam golurile. Am Voyo, dar eram la aeroport să o aștept pe fata mea, că a venit din Columbia, și mă uitam doar pe telefon”, a recunoscut Giovanni Becali.</p>
<p>„Nu am văzut meciul, dar când am văzut scorul de 2-0 am zis că s-a terminat. Când am văzut că e 2-1, mă tot uitam pe telefon și îmi era teamă să nu facă 2-2. Nu știu cum au jucat. Am auzit că au dat numai din faze fixe goluri. Le-a dat 6 goluri, 3 aici și 3 la ei”, a mai spus impresarul.</p>
<h2><span>Giovanni Becali o vede pe FCSB favorită cu Aberdeen: „Și noi am avut Steaua din 86!”</span></h2>
<p>Giovanni Becali crede că FCSB poate să treacă de scoțienii de la Aberdeen, iar astfel să încerce să repete performanța din sezonul trecut, atunci când a atins optimile Europa League.</p>
<p>Vărul lui Gigi Becali așteaptă însă un succes și cu Rapid, în cel mai așteptat meci al etapei din Superliga.</p>
<p>„E totuși Aberdeen a lui Ferguson, care nu mai este ce-a fost. Și noi am avut Steaua din 86, dar nu mai e Steaua de atunci. E un meci în care trebuie să fii circumspect. Eu zic că e un 55-60% șanse pentru FCSB. Cu restul a fost de 80%-20%, doar că aici se mai reduce puțin”, este conștient Becali.</p>
<p>„Ar putea ca victoria cu Drita să aducă o revenire. E o revenire, trebuie să își revină și în campionat și să câștige cu Rapid”, a încheiat Becali.</p>
<p>În ultima etapă din Superliga, FCSB a cedat cu Unirea Slobozia. S-a încheiat 1-0 pentru ialomițeni.</p>

]]></description>
    </item>
    <item>
      <title>FCSB e respectată în Europa, deși mulți nu și-ar dori. Topul care demonstrează încă o dată ce reprezintă echipa lui Gigi Becali</title>
      <link>https://www.prosport.ro/fotbal-extern/europa-league/fcsb-e-respectata-in-europa-desi-multi-nu-si-ar-dori-topul-care-demonstreaza-inca-o-data-ce-reprezinta-echipa-lui-gigi-becali-20248462</link>
      <description><![CDATA[<img src="https://www.prosport.ro//wp-content/uploads/2025/08/FCSB-e-respectata-in-Europa-desi-multi-nu-si-ar-dori.-Topul-care-demonstreaza-inca-o-data-ce-reprezinta-echipa-lui-Gigi-Becali-1400x787.jpg"/><br/><p>Echipa patronată de Gigi Becali este respectată la nivel european, parcursul din sezonul trecut de Europa League al FCSB i-a făcut pe statisticieni să treacă cu vederea începutul de sezon ezitant.</p>
<p>Formația pregătită de Charalambous și Pintilii a ajuns la 6 înfrângeri, 5 victorii și un egal în toate competițiile. Deși rezultatele nu o recomandă, FCSB are un procent ridicat de a prinde pentru al doilea an consecutiv primăvara europeană.</p>
<h2><span>FCSB e respectată în Europa, deși mulți nu și-ar dori. Topul care demonstrează încă o dată ce reprezintă echipa lui Gigi Becali</span></h2>
<p>Înaintea <span>„dublei” cu Aberdeen</span>, din barajul pentru calificarea în faza principală a UEFA Europa League, FCSB este cotată cu șanse mari de a prinde un loc în grupa unică. Campioana României ocupă locul 7 într-un top de 10 echipe, întocmit de statisticienii de la Football Meets Data, un portal specializat în simulări și analize statistice.</p>
<p>Specialiștii estimează că FCSB are 69% șanse de a ajunge în primăvara europeană pentru al doilea an la rând. De remarcat totuși că echipa patronată de Gigi Becali a devansat în clasament formații de top precum Rangers, PAOK și Fenerbahce.</p>
<p>Top 10 echipe cu cea mai mare probabilitate de a ajunge în faza principală a UEFA Europa League, potrivit <span>datelor furnizate de Football Meets Data</span>:</p>
<p>1. Braga (Portugalia) – 98%</p>
<p>2. Kairat Almaty (Kazahstan) – 91%</p>
<p>3. Utrecht (Olanda) – 88%</p>
<p>4. Midtjylland (Danemarca) – 86%</p>
<p>5. Ludogorets (Bulgaria) – 83%</p>
<p>6. Malmo (Suedia) – 70%</p>
<p>7. FCSB (România) – 69%</p>
<p>8. Fenerbahce (Turcia) – 68%</p>
<p>9. PAOK (Grecia) – 67%</p>
<p>10. Rangers (Scoția) – 65%</p>
<h2><span>Presa din Scoția nu i-a iertat pe David Miculescu și Dennis Politic. Nici Gigi Becali nu a scăpat: „patronul excentric”</span></h2>
<p><span>Publicația scoțiană Daily Record i-a considerat pe David Miculescu și Dennis Politic</span> prea încrezători pentru declarațiile avute la adresa celor de la Aberdeen, deținătoarea Cupei Scoției. Nici <span>patronul Gigi Becali nu a fost „iertat” de scoțieni</span>.</p>
<p>„Două vedete ale Stelei București (n.r. – FCSB) au insistat că eliminarea lui Aberdeen din Europa League «nu va fi o problemă». Echipa lui Jimmy Thelin va înfrunta fosta câștigătoare a Cupei Campionilor (n.r. – Steaua şi FCSB sunt două cluburi distincte, potrivit instanței de judecată) într-un baraj tur-retur, iar câștigătoarea va intra în Europa League.</p>
<p>Steaua (n.r. – FCSB) a eliminat Drita cu victorii acasă și în deplasare, iar Dennis Politic și David Miculescu, ambii internaționali români și marcatori la Priştina, sunt foarte încrezători că vor învinge deținătorii Cupei Scoției și își vor asigura locul în faza grupelor competiției.</p>
<p>Patronul excentric al clubului, Gigi Becali, care alege echipa și chiar face schimbările, era la fel de încrezător ca David Miculescu și Dennis Politic”, a titrat presa scoțiană <span>Daily Record</span>.</p>

]]></description>
    </item>
    <item>
      <title>„Patronul nebun”. Scoțienii au sărit calul în ceea ce-l privește pe Gigi Becali</title>
      <link>https://www.prosport.ro/fotbal-extern/europa-league/patronul-nebun-scotienii-au-sarit-calul-in-ceea-ce-l-priveste-pe-gigi-becali-20248081</link>
      <description><![CDATA[<img src="https://www.prosport.ro//wp-content/uploads/2025/08/„Patronul-nebun.-Scotienii-au-sarit-calul-in-ceea-ce-l-priveste-pe-Gigi-Becali-1400x786.jpg"/><br/><p>Presa scoțiană a comentat declarațiile lui Dennis Politic şi David Miculescu oferite înaintea meciului direct, dar nu a fost „uitat” nici Gigi Becali.</p>
<p><span>Aberdeen – FCSB</span> se joacă joi, de la ora 21:45, în play-off-ul Europa League. Echipa roș-albastră a evoluat în preliminariile Ligii Campionilor, a fost eliminată, iar după „dubla” cu Drita a ajuns să joace pentru un loc în Europa League.</p>
<h2><span>Scoțienii l-au jignit pe Gigi Becali</span></h2>
<p>Cei de la <span>Daily Record</span> au notat: „Eliminarea lui Aberdeen «nu este o problemă» pentru duo-ul încrezut al FCSB, care se așteaptă la o calificare fără probleme în Europa League. Două vedete ale Stelei București (n.red. FCSB) au insistat că eliminarea lui Aberdeen din Europa League «nu va fi o problemă». Echipa lui Jimmy Thelin va înfrunta fosta câștigătoare a Cupei Campionilor (n.red Steaua şi FCSB sunt enități diferite potrivit judecătorilor) într-un baraj tur-retur, iar câștigătoarea va intra în Europa League. Steaua (n.red. FCSB) a eliminat Drita cu victorii acasă și în deplasare, iar Dennis Politic și David Miculescu, ambii internaționali români și marcatori la Priştina, sunt foarte încrezători că vor învinge deținătorii Cupei Scoției și își vor asigura locul în faza grupelor competiției”.</p>
<p>Sursa citată l-a menționat și pe Gigi Becali: „Și patronul nebun al clubului, Gigi Becali, care alege echipa și chiar face schimbările, nu e mai puțin încrezător”.</p>
<h2><span>Ce spun David Miculescu şi Dennis Politic despre „dubla” cu Aberdeen </span></h2>
<p>„Măcar să ne calificăm în Europa League, dacă nu am reușit în Champions League. Eu sper să mergem pe drumul din sezonul trecut. Am văzut meciul lui Aberdeen cu Celtic, e o echipă bună. Dar nu vom avea probleme dacă noi ne facem treaba bine”, a spus David Miculescu, iar Dennis Politic a completat: „Va fi un duel greu cu Aberdeen, dar băieții de la echipă au trecut anul trecut de adversari mult mai dificili. Trebuie să mergem modești încă de la primul meci, motivați, astfel nu cred că vom avea probleme”.</p>
<ul>
<li><span>FCSB l-a pierdut pe Radunovic pentru „dubla” cu Aberdeen</span></li>
</ul>
<blockquote><p>Oamenii din club spun că sunt puțin mai buni decât Drita. Nu sunt o echipă extraordinară, dar îi depășesc pe cei de la Drita. Eu nu cunosc și nu mă pricep la alte echipe. Trebuie să le văd jucând ca să îmi fac o părere. Îi voi urmări în tur și abia apoi îmi voi forma o idee. Nu urmăresc fotbalul european, așa că nu știu multe despre aceste formații – Gigi Becali</p></blockquote>

]]></description>
    </item>
    <item>
      <title>Lovitura pe care FCSB o poate da în Europa. Depinde de ea și ar face un salt cu adevărat important</title>
      <link>https://www.prosport.ro/fotbal-extern/europa-league/lovitura-pe-care-fcsb-o-poate-da-in-europa-depinde-de-ea-si-ar-face-un-salt-cu-adevarat-important-20247628</link>
      <description><![CDATA[<img src="https://www.prosport.ro//wp-content/uploads/2025/08/Lovitura-pe-care-FCSB-o-poate-da-in-Europa.-Depinde-de-ea-si-ar-face-un-salt-cu-adevarat-important-1400x1050.jpg"/><br/><p>FCSB va da lovitura dacă va ajunge în faza principala din UEFA Europa League, deoarece va avea un atu important față de ediția precedentă a competiției.</p>
<p>Însă, pentru a-și asigura locul acolo, campioana României trebuie să treacă de Aberdeen în turul trei preliminar. Prima manșă e programată pe 21 august, în Scoția, în timp ce returul va avea loc la București, pe 28 august.</p>
<h2><span>Veste bună pentru FCSB: va fi în urna a treia valorică la tragerea la sorți pentru faza principală din Europa League!</span></h2>
<p><span>România ocupă locul 24 în clasamentul coeficienților UEFA</span> și, la nivel de țară, mai avem de tras dacă ne dorim să trimitem din nou o echipă direct în grupele unei competiții europene.</p>
<p>Însă, <span>coeficientul FCSB a crescut substanțial</span> după performanța echipei din sezonul 2024-2025, în care campioana României a ajuns până în optimile de finală din UEFA Europa League, de unde a fost eliminată de francezii de la Olympique Lyon.</p>
<p>Iar pacursul excelent din stagiunea precedentă are un impact major pentru FCSB și în actuala campanie din Europa League. Concret, în eventualitatea în care va ajunge în faza principală a competiției, formația roș-albastră va fi repartizată în urna a treia valorică la tragerea la sorți. În acest context, fotbaliștii lui Elias Charalambous vor beneficia de două adversare din urna a patra, care teoretic ar trebui să fie mai accesibile.</p>
<p>Printre echipele care i-ar putea ieși în cale campioanei României se numără FC Utrecht, Go Ahead Eagles, Brann Bergen sau Kairat Almaty.</p>
<h2><span>Nume tari în primele două urne</span></h2>
<p>Totuși, FCSB nu va scăpa nici de adversarele din primele urne, iar numele care i-ar putea ieși în cale sunt dintre cele mai tari ale continentului.</p>
<p>În prima urnă valorică este repartizată Aston Villa, din Premier League, care are un lot evaluat la 565.000.000 de euro, potrivit Transfermarkt, sau AS Roma, din Serie A, care are și ea jucători cotați la 358.180.000 de euro. De asemenea, tot din prima urnă valorică face parte și FC Porto.</p>
<p>Vin apoi din a doua urnă valorică echipe ca Olympique Lyon, pe care FCSB a întâlnit-o în optimile ediției precedente, PAOK, campioana Greciei, sau FC Basel.</p>
<p>Inclusiv în urna a treia valorică, din care va face parte și FCSB, mai pot fi repartizate formații precum Nice, Bologna, Freiburg sau Qarabag.</p>
<p>În sezonul 2024-2025, în faza principală din Europa League, cele 8 adversare pe care sorții le-au stabilit pentru FCSB au fost Rangers, Manchester United, PAOK, Olympiacos, Qarabag, Midtjylland, Hoffenheim și RFS.</p>

]]></description>
    </item>
    <item>
      <title>A venit la București pentru a vedea exact cum e FCSB. S-a lămurit rapid și a dat raportul</title>
      <link>https://www.prosport.ro/fotbal-extern/europa-league/a-venit-la-bucuresti-pentru-a-vedea-exact-cum-e-fcsb-s-a-lamurit-rapid-si-a-dat-raportul-20247684</link>
      <description><![CDATA[<img src="https://www.prosport.ro//wp-content/uploads/2025/08/FC-DRITA-GJILAN-FCSB-UEFA-EUROPA-LEAGUE-14.08.2025-6-2.jpg"/><br/><p>FCSB a trecut fără mari emoții de Drita, în turul al treilea preliminar din UEFA Europa League, scor 6-3 la general.</p>
<p>Campionii României s-au impus și în meciul din Kosovo, scor 3-1, iar acum se pregătesc de play-off-ul Europa League.</p>
<h2><span>Secundul lui Aberdeen a spionat-o pe FCSB! Verdict clar dat înainte de „dubla” din play-off-ul UEFA Europa League</span></h2>
<p>Aici, FCSB o va întâlni pe Aberdeen, echipă importantă din prima ligă a Scoției. Primul meci din play-off-ul UEFA Europa League va avea loc joi, 21 august, de la ora 21:45, pe Pittodrie Stadium.</p>
<p>Interesant este că Aberdeen a obținut direct calificarea în play-off-ul Europa League după ce a cucerit Cupa Scoției în sezonul anterior.</p>
<p>Astfel, scoțienii știau cu certitudine că vor întâlni <span>învingătoarea dintre FCSB și Drita</span>, motiv pentru care Christer Persson, antrenorul secund al lui Aberdeen, a fost prezent la „dubla” dintre campioana României și campioana statului Kosovo.</p>
<p>Jimmy Thelin, antrenorul principal al scoțienilor, a primit toate informațiile necesare despre FCSB de la secundul său și a oferit o primă declarație referitoare la campioana României.</p>
<p>„Am făcut o analiză a lui FCSB. Secundul Christer Persson a mers să vadă meciul, așa că avem o imagine clară despre următorul adversar. Va fi un meci interesant. FCSB are punctele ei forte, dar și slăbiciuni, bineînțeles”, a spus Thelin, citat de BBC.</p>
<ul>
<li>Aberdeen a pierdut ambele meciuri din startul acestui sezon, 0-2 cu Hearts și 0-2 cu Celtic, ambele în campionat</li>
<li>19 milioane de euro este valoarea lotului celor de la Aberdeen, potrivit portalului de specialitate Transfermarkt, în timp ce FCSB este cotată la aproximativ 50 de milioane de euro</li>
</ul>
<h2><span>Gigi Becali i-a ironizat din nou pe rivalii săi din România</span></h2>
<p>După triumful din Kosovo cu Drita, scor 3-1, patronul celor de la FCSB <span>nu a ratat nicio oportunitate</span> de a-i ironiza pe rivalii Dan Șucu și Mihai Rotaru, pe care i-a făcut „mici”.</p>
<p>Totuși, patronul de la FCSB a recunoscut că îl respectă pe Neluțu Varga, cel pe care îl consideră un oponent de mare valoare în fotbalul românesc.</p>
<p>„Noi trebuie să câștigăm toate meciurile, nu doar că-i Rapid. Apoi se pune la îndoială play-off-ul. Eu trebuie să țin cu galeria și atunci am orgoliu. La mine nu contează că-i Rapid, că-i Dinamo.</p>
<p>Eu am orgolii doar cu Nelu Varga. Cu ăla mă bat, cu ăștia nu am pentru că sunt prea slabi. Până acum așa a fost, pentru ce să am orgolii. Cu ăla am orgolii, ăla a câștigat campionate. Mai câștigă și ei câte un meci, lasă că sunt și ei mici (n.r. Șucu și Rotaru).</p>
<p>Dacă se fac mari, atunci zic `S-au făcut mari. S-a făcut mare Dan Șucu, s-a făcut mare și Rotaru`. Când o să crească, atunci o să fie altceva”, a declarat Gigi Becali la DigiSport.</p>

]]></description>
    </item>
  </channel>
</rss>
