<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Reacția presei din Franța după ce Răzvan Lucescu a învins-o pe Lille într-un meci nebun! Președintele adversarei a coborât la pauză la vestiare și s-a dus peste arbitri</title>
      <link>https://www.prosport.ro/fotbal-extern/europa-league/reactia-presei-din-franta-dupa-ce-razvan-lucescu-a-invins-o-pe-lille-intr-un-meci-nebun-presedintele-adversarei-a-coborat-la-pauza-la-vestiare-si-s-a-dus-peste-arbitri-20306308</link>
      <description><![CDATA[<img src="https://www.prosport.ro//wp-content/uploads/2025/10/Reactia-presei-din-Franta-dupa-ce-Razvan-Lucescu-a-invins-o-pe-Lille-intr-un-meci-nebun-Presedintele-adversarei-a-coborat-la-pauza-la-vestiare-si-s-a-dus-peste-arbitri-1400x785.jpg"/><br/><p>PAOK a învins Lille, în deplasare, cu 4-3, în Europa League, iar reacția presei din Franța după victoria echipei lui Răzvan Lucescu nu a întârziat.</p>
<p>Condusă cu 0-3 la pauză, Lille aproape a revenit în a doua repriză împotriva lui PAOK, dar a pierdut pentru prima dată în acest sezon în Europa League.</p>
<h2><span>Președintele lui Lille s-a dus peste arbitri la vestiare, în pauza meciului cu PAOK</span></h2>
<p>Lille a avut ocazia să se alăture lui Olympique Lyon în fruntea clasamentului Europa League, cu 3 victorii în tot atâtea meciuri, dar a ratat complet <span>prima repriză a partidei cu PAOK</span>.</p>
<p>„Grecii au deschis scorul grație șutului cu stângul al lui Soualiho Meïté, din minutul 18. Mijlocașul francez, care a jucat pentru Lille din 2013 până în 2017, nu și-a sărbătorit golul, dar i-a felicitat pe colegii lui Andrija Zivkovic și Giannis Konstantelias, care au mărit semnificativ diferența, profitând de o apărare dezastruoasă a echipei gazdă.</p>
<p>Pauza a fost marcată de furia lui Olivier Létang, președintele echipei din Lille coborând pe coridorul vestiarului pentru a-l critica pe arbitru, vinovat de refuzul unui penalty evident asupra lui Matias Fernandez-Pardo, în minutul 40.</p>
<p>În repriza secundă, Thomas Meunier și Chancel Mbemba au fost trimiși în teren pentru a împiedica echipa să ia apă, apoi Ayyoub Bouaddi și Olivier Giroud pentru a da echipei mai multă consistență.</p>
<p>Stade Pierre-Mauroy a crezut într-o revenire, deoarece André și Igamane au redus din diferență. Însă Lille a plătit pentru o scurtă perioadă de inactivitate primind un penalty, parat de Özer. Însă Zivkovic a replicat 3 minute mai târziu, marcând al patrulea gol al lui PAOK. Dubla lui Igamane a venit puțin târziu, iar Lille nu a reușit să smulgă un punct”, au scris jurnaliștii de la <span>L’Equipe</span>.</p>
<h2><span>Lille a egalat în minutul 90+7, dar golul a fost anulat pentru ofsaid</span></h2>
<p>În primele două meciuri, PAOK a remizat acasă cu Maccabi Tel Aviv, 0-0, și a fost învinsă în Spania de Celta Vigo cu 1-3. Ca urmare, <span>echipa antrenată de Răzvan Lucescu</span> are 4 puncte și se află pe locul 20, care permite disputarea play-off-ului pentru optimile competiției.</p>
<p>Tehnicianul român l-a pierdut pe Kedziora, eliminat în minutul 90+9 pentru al doilea galben. Fundașul central va rata partida de pe teren propriu cu Young Boys Berna, din 6 noiembrie. Formația elvețiană a învins FCSB în etapa 2 din Europa League.</p>
<p>„După un thriller uluitor și în ciuda unei reveniri nebunești în repriza secundă, Lille a fost învinsă de PAOK Salonic cu 4-3 în a 3-a etapă a Ligii Europa, pe stadionul Pierre-Mauroy.</p>
<p>A fost primul elec dulce-amărui în Europa League. Lille a avut o experiență tumultuoasă cu PAOK. A fost o primă repriză de coșmar, în care gazdele au luat apă. Au primit 3 goluri între minutele 18 și 42.</p>
<p>Prima repriză a fost marcată și de un incident care l-a înfuriat pe Olivier Létang. În minutul 39, la 0-2, Fernandez-Pardo a fost faultat în careu, dar arbitrul muntenegrean Nikola Dabanovic nu a acordat penalty, deși a revăzut faza pe monitorul VAR.</p>
<p>«I-am scris deja domnului Ceferin (n.r. – președintele UEFA). Ceea ce s-a întâmplat în seara asta este incredibil», a exclamat președintele lui Lille.</p>
<p>Lille a revenit pe teren transformată. André a dat semnalul revenirii, Igamane a înscris pentru 2-3 și Pierre-Mauroy a crezut mai mult ca niciodată. Dar PAOK a primit un penalty. Özer, deja erou cu AS Roma, și-a recăpătat mantaua de salvator. Numai că Zivkovic, care a ratat lovitura de la 11 metri, nu a greșit trei minute mai târziu.</p>
<p>Nu a fost o lovitură de ciocan pentru Lille, deoarece tot Igamane a realizat dubla în minutul 78. Într-o atmosferă sufocantă, fanii au fost în permanență într-un carusel emoțional. Punctul culminant a fost golul egalizator al lui André din minutul 97, anulat pentru ofsaid”, au scris cei de la <span>RMC Sport</span>.</p>

]]></description>
    </item>
    <item>
      <title>Reacția lui Răzvan Lucescu după victoria fabuloasă din Lille – PAOK 3-4. Antrenorul român a dat declarația serii</title>
      <link>https://www.prosport.ro/fotbal-extern/europa-league/reactia-lui-razvan-lucescu-dupa-victoria-fabuloasa-din-lille-paok-3-4-antrenorul-roman-a-dat-declaratia-serii-20306299</link>
      <description><![CDATA[<img src="https://www.prosport.ro//wp-content/uploads/2025/10/Reactia-lui-Razvan-Lucescu-dupa-victoria-fabuloasa-din-Lille-PAOK-3-4.-Antrenorul-roman-a-dat-declaratia-serii.jpg"/><br/><p>Nebunie în Franța, la Lille – PAOK 3-4, după ce echipa oaspete a condus cu 3-0. La finele partidei, antrenorul român Răzvan Lucescu a dat declarația serii.</p>
<p>PAOK Salonic a obținut prima victorie în actuala ediție din Europa League, 4-3 pe terenul lui Lille. La finele confruntării, Lucescu a spus că în prima repriză PAOK a jucat perfect.</p>
<h2><span>Ce a spus Răzvan Lucescu după victoria fabuloasă din Lille – PAOK 3-4</span></h2>
<p>Victorie incredibilă pentru PAOK Salonic în etapa 3 din Europa League. <span>Trupa pregătită de Răzvan Lucescu s-a impus cu 4-3 pe terenul lui Lille</span>, după ce la pauză avea 3-0. Asta deși partida a început cum nu se putea mai rău pentru formația greacă, deoarece vedeta Camara s-a accidentat după un sfert de oră.</p>
<p>Gazdele s-au apropiat la 2-3, Zivkovic a ratat un penalty pentru PAOK în minutul 71, dar câteva zeci de secunde mai târziu a realizat hat-trick-ul. Igamane a redus din diferență și a ridicat tensiunea în tribune, dar nu s-a mai marcat în cele 12 minute rămase, plus alte 10 de prelungiri.</p>
<p>„A fost un joc frumos, mai ales pentru pacienții cu boli de inimă. Este o satisfacție pentru un rezultat grozav pe un teren dificil împotriva unei echipe foarte bune. În prima repriză am jucat perfect, în a doua a fost complicat.</p>
<p>Am primit două goluri din cornere, unde adversarii au jucat cu forță fizică mare, o caracteristică a campionatului francez. Au crezut că pot reveni. Am ratat un penalty și acea ocazie să ducem scorul la 5-2.</p>
<p>A fost un meci cu suișuri și coborâșuri. Am obținut o victorie uriașă, am arătat spirit de luptă și ne menținem în cursa pentru calificare. Am crezut în această victorie de la început.</p>
<p>Konstantelias este suprem, suprem. Dar este nedrept față de colegii lui, trebuie să ne referim la întreaga echipă. Este dificil să joci împotriva lui Lille, pe acest stadion”, a precizat Răzvan Lucescu, potrivit <span>Sport 24</span>.</p>
<h2><span>Suporterii lui PAOK prezenți în tribune au scnadat minute în șir, la finalul meciului, numele lui Răzvan Lucescu</span></h2>
<p>PAOK a terminat meciul în inferioritate, după eliminarea lui Kedziora, care a primit al doilea cartonaș galben în minutul 90+9. Prea târziu ca Lille să aibă forța pentru a marca golul egalizator.</p>
<p>Fundașul central va fi suspendat un meci, astfel că va lipsi la partida pe care PAOK o va juca acasă, pe 6 noiembrie, de la ora 22:00 a României, cu Young Boys Berna, nimeni alta decât <span>învingătoarea campioanei României FCSB în etapa 2</span>.</p>
<p>În continuare, echipa pregătită de tehnicianul român va juca acasă cu Brann pe 27 noiembrie de la 19:45, în deplasare cu Ludogorets pe 11 decembrie de la 19:45, acasă cu Betis Sevilla pe 22 ianuarie de la 19:45 și în deplasare cu altă echipă franceză, Olympique Lyon, pe 29 ianuarie.</p>
<p>De precizat că la finalul confruntării cu Lille, fanii lui PAOK prezenți în tribunele stadionului Pierre Mauroy au scandat minute la rând numele antrenorului român. De altfel, acesta și Dimitris Pelkas, intrat pe teren în minutul 81, s-au dus spre sectorul rezervat suporterilor veniți din Grecia, înclinându-se în fața lor. În plus, fotbalistul a aruncat tricoul în tribună.</p>

]]></description>
    </item>
    <item>
      <title>Presa din Grecia e la picioarele lui Răzvan Lucescu după victoria de infarct din Lille – PAOK 3-4: „Eroic”</title>
      <link>https://www.prosport.ro/fotbal-extern/europa-league/presa-din-grecia-e-la-picioarele-lui-razvan-lucescu-dupa-victoria-de-infarct-din-lille-paok-3-4-eroic-20306193</link>
      <description><![CDATA[<img src="https://www.prosport.ro//wp-content/uploads/2025/10/Presa-din-Grecia-e-la-picioarele-lui-Razvan-Lucescu-dupa-victoria-de-infarct-din-Lille-PAOK-3-4-„Eroic.jpg"/><br/><p>Grecii au reacționat imediat după victoria uluitoare a lui Răzvan Lucescu din Lille – PAOK 3-4.</p>
<p>Formația antrenată de Răzvan Lucescu a obținut prima victorie din istorie în deplasare la o echipă din Franța. PAOK a tremurat pe final de joc, după ce a condus la pauză cu 3-0. Presa din Grecia e la picioarele românului după performanța uluitoare obținută la capătul unui duel interzis cardiacilor.</p>
<h2><span>Victorie de senzație a lui PAOK în Franța</span></h2>
<p>PAOK a atacat în forță la Lille cu Tsiftsis într-o formă de zile mari. A fost o „seară magnifică” pentru trupa lui Lucescu jr, care a obținut o victorie nesperată pe un teren dificil. Konstanelias a fost din nou magic, așa cum notează presa din Grecia.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl xeuugli x1vjfegm">
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x78zum5 xh8yej3" role="presentation">
<div class="x78zum5 xdt5ytf x193iq5w x1n2onr6 x1kxipp6 xuk3077">
<div class="x78zum5 xh8yej3" role="none">
<div class="x1t83zlg xxkxylk x1v7wizp x1yrix95 x4hg4is xjbqb8w x1v8p93f x1o3jo1z x16stqrj xv5lvn5 x13fuv20 x18b5jzi x1q0q8m5 x1t7ytsu x1gp4ovq x9p2oo0 x1h2mt7u x56jcm7 x78zum5 x1hvl878 x1n2onr6 x11xhja1 x1intklx xa6mvtn xynf4tj xdjs2zz x1r9ni5o xvsnedh x31ga2r xbpqnmr x13afdcp xvpsmcx x100rkj9 xhkezso x2q1x1w x1j6awrg xitxdhh x1yzler7 xqezphk xxqiif8 x1hju3cp xdb1ctf x195fuvl x2b3t2v x7kqs8i x1xcpn08 xuusd66 xr6sqsc xnvurfn x1v3rft4 x1opv7go x1rovbrg x1b8stmw x1p3pj1f xmbliey xdgx9oq x10tli2e x1fgarty xkk1bqk x1hmns74 x12maryy xtei6gu x1qsbhhb xxs4umj xbo42tm xe80sof xekda60 xvw6utc x1u3qutx x51xajf x12o4cpz x199sca6 __fb-light-mode">
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1mzt3pk x13faqbe x11jlvup xpmdkuv xrmkrer x12z03op x9wyiwl x13fuv20 x18b5jzi x1q0q8m5 x1t7ytsu x12lizq0 x1nrdd72 x1ybe9c6 xx487zo x1nr1p0w xl54vp5 x1ucz5p xaymx6s x1lu5o8o xofb2d2 x1wcsgtt" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a xyk4ms5" dir="auto">„Victorie incredibilă în deplasare într-un meci spectaculos, cu magie de la Konstantelias, un Zivkovic lider și un Tsiftsis eroic.”, au notat <span>grecii.</span></div>
</blockquote>
</div>
</div>
</div>
</div>
</div>
</div>
<p>Elevii lui Lucescu jr. au rezistat eroic pe final într-o presiune a gazdelor aproape insuportabilă. Oaspeții au deschis scorul în minutul 19. Meite a trimis în forță de la 10 metri, iar cinci minute mai târziu Zivkovic a dublat avantajul pe tabelă. Pe final de repriză, „magicul” Konstantelias și-a trecut numele pe tabelă.</p>
<p>În partea secundă, gazdele au turat motoarele și Andre a redus din handicap. În minutul 68, Igamane a pornit remontada. De aici a început meciul să fie extrem de disputat.</p>
<p>Presiunea și-a spus cuvântul și Zivkovic a ratat un penalty, două minute mai târziu. Același Zivkovic a reușit, totuși, să își spele păcatele și a dus scorul la 4-2, în minutul 74. Gazdele au revenit din nou prin Igamane, iar pe final au luat cu asalt poarta lui PAOK, însă fără succes. Au avut și un gol anulat înainte de fluierul de final, pe motiv de fault în atac.</p>
<p><span>Echipele de start:</span></p>
<ul>
<li><span dir="auto">LILLE</span><span dir="auto"> : Auzer, Madi, Ngoy (46′ Ebeba), Santos (46′ Meunier), Verdonk, Ragoubert (61′ Bouadi), Andre, Sahrawi (88′ Haraldsson), Correa (61′ Giroud), Fernandes-Pardo, Igamane.</span></li>
<li><span dir="auto">PAOK</span><span dir="auto"> : Tsiftsis, Michaelides, Kenziora, Baba, Kenny, Meite, Kamara (16′ Bianco), Konstantelias, Zivkovic, Despontov (81′ Pelkas), Tsalov (66′ Giakoumakis).</span></li>
</ul>
<h2><span>Răzvan Marin, erou în meciul cu cele mai multe goluri</span></h2>
<p><span>Răzvan Marin a fost titular </span>în AEK Atena – Aberdeen și a reușit să marcheze împotriva scoțienilor pe care FCSB i-a eliminat din play-off-ul Europa League. Grecii nu au avut deloc milă și au punctat de 6 ori. Pentru performanța din această seară, internaționalul român a fost notat cu 7.7, potrivit Sofascore.</p>
<p>Pentru echipele românești nu a fost o seară prea fericită. FCSB a pierdut pe teren propriu cu italienii de la Bologna, scor 1-2, în timp ce <span>Universitatea Craiova a remizat cu Noah, scor 1-1. </span></p>
</div>

]]></description>
    </item>
    <item>
      <title>Elias Charalambous nu s-a ferit de cuvinte după eroarea lui Şut, taxată și de Gigi Becali: „Când greșești, plătești”</title>
      <link>https://www.prosport.ro/fotbal-extern/europa-league/elias-charalambous-nu-s-a-ferit-de-cuvinte-dupa-eroarea-lui-sut-taxata-si-de-gigi-becali-cand-gresesti-platesti-20306196</link>
      <description><![CDATA[<img src="https://www.prosport.ro//wp-content/uploads/2025/10/Elias-Charalambous-nu-s-a-ferit-de-cuvinte-dupa-eroarea-lui-Sut-taxata-si-de-Gigi-Becali-„Cand-gresesti-platesti-1400x934.jpg"/><br/><p>Elias Charalambous nu s-a ferit de cuvinte după ce Adrian Șut a gafat în meciul FCSB – Bologna din UEFA Europa League.</p>
<p>Antrenorul campioanei României a reacționat la finalul partidei de pe Arena Națională și a vorbit despre eroarea jucătorului său.</p>
<h2><span>Reacția lui Charalambous după FCSB – Bologna 1-2</span></h2>
<p>FCSB <span>a fost învinsă de Bologna</span> în a treia etapă din UEFA Europa League. Echipa lui Vincenzo Italiano s-a impus cu 2-1 pe Arena Națională. Golurile partidei au fost marcate de Jens Odgaard, Thijs Dallinga și Daniel Bîrligea.</p>
<p>Adrian Șut a comis o gafă impardonabilă la primul gol al italienilor, când <span>nu a știut să gestioneze o pasă</span> în propria jumătate. Elias Charalambous a comentat eroarea fotbalistului său și a spus că orice greșeală te poate costa.</p>
<p>„Meciul cu Bologna l-am pierdut în primele 10 minute. Ăsta este sentimentul meu acum. Am analizat-o pe Bologna, ştiam că îi place să facă presing avansat şi să rişte. Din păcate, la acest nivel când faci o greşeală, plăteşti.</p>
<p>Bologna este o echipă care evoluează la cel mai înalt nivel. În finalul primei reprize şi în cea de-a doua ne-am creat câteva şanse de a marca. Schimbările pe care le-am făcut ne-au dat energie, am marcat şi apoi am riscat pentru a înscrie şi cel de-al doilea gol.</p>
<p>După minutul 60 a fost un joc deschis, dar din păcate nu am reuşit să mai marcăm. Nu trebuie să îl învinovăţim pe Şut, nu contează numele. Suntem o echipă şi când pierdem, pierdem împreună.</p>
<p>Nu sunt aici să învinovăţesc vreun jucător. Eu spun doar ca echipă ce ar fi trebuit să facem. Nu pot să spun că victoria celor de la Bologna nu este meritată. Dar multe decizii ale arbitrului care erau 50-50% au fost date adversarului.</p>
<p>Nu sunt sigur dacă unul dintre adversari nu trebuia să primească şi al doilea galben (Rowe, n. red.), dar la penalty-ul (neacordat) lui Bîrligea eu ştiu că atunci când eşti împins cu ambele mâini este fault.</p>
<p>Ştiu că la meciurile din cupele europene ar fi trebuit să avem VAR, dar azi nu ştiu dacă am avut. Nu ştiu de ce arbitrii din camera VAR nu i-au transmis nimic centralului la acea fază. Repet, victoria adversarilor a fost meritată, dar deciziile arbitrului au fost în mare parte împotriva noastră”, a declarat antrenorul FCSB.</p>

]]></description>
    </item>
    <item>
      <title>Gigi Becali a intrat ca un taifun şi nu s-a abținut să-l distrugă după FCSB – Bologna 1-2: „Nimic!”</title>
      <link>https://www.prosport.ro/fotbal-extern/europa-league/gigi-becali-a-intrat-ca-un-taifun-si-nu-s-a-abtinut-sa-l-distruga-dupa-fcsb-bologna-1-2-nimic-20306180</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-a-rezolvat-marea-problema-de-la-FCSB.-Fostul-fotbalist-al-lui-Gica-Hagi-e-solutia-aleasa-dupa-accidentarile-grave-1400x788.jpg"/><br/><p>Gigi Becali s-a arătat extrem de supărat din cauza înfrângerii pe care FCSB a suferit-o în fața celor de la Bologna, scor 1-2, în faza principală din UEFA Europa League, și l-a criticat pe Dennis Politic, fotbalist care nu s-a ridicat la nivelul așteptărilor omului de afaceri.</p>
<p>Latifundiarul din Pipera a fost dezamăgit de jocul prestat de fotbalistul pe care l-a transferat de la Dinamo București, chiar dacă acesta a jucat doar câteva minute în meciul cu italienii.</p>
<h2><span>Gigi Becali, dezamăgit de Dennis Politic</span></h2>
<p>FCSB nu a reușit să producă surpriza și <span>a cedat în fața italienilor de la Bologna, scor 1-2</span>, în faza principală din UEFA Europa League, într-o partidă disputată pe Arena Națională din București.</p>
<p>La finalul meciului,<span> Gigi Becali s-a arătat extrem de dezamăgit</span> de jocul prestat de echipa lui și de înfrângerea suferită. Astfel, omul de afaceri a criticat mai mulți fotbaliști din lotul pregătit de Elias Charalambous și Mihai Pintilii, iar printre ei s-a aflat și Dennis Politic.</p>
<p>Patronul „roș-albaștrilor” nu a fost mulțumit de prestația jucătorului transferat de la Dinamo București, care a fost introdus în teren în minutul 86, în locul lui Darius Olaru. Gigi Becali a evidențiat faptul că a plătit aproape două milioane de euro în schimbul fostului star din „Ștefan cel Mare”, care nu a reușit să își ajute echipa să obțină punct sau puncte din disputa cu italienii.</p>
<p>„Am luptat să-l iau pe Politic, mare fotbalist, m-a costat aproape două milioane. Aștepți să facă ceva. Nimic. Să facă o fază!”, a declarat Gigi Becali, la <span>DigiSport</span>, la finalul partidei cu Bologna.</p>

]]></description>
    </item>
  </channel>
</rss>
