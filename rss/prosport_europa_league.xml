<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ngezana are viitorul la FCSB incert. Mesajul pentru jurnaliștii de la Cupa Africii</title>
      <link>https://www.prosport.ro/fotbal-intern/superliga/ngezana-are-viitorul-la-fcsb-incert-mesajul-pentru-jurnalistii-de-la-cupa-africii-20354119</link>
      <description><![CDATA[<img src="https://www.prosport.ro//wp-content/uploads/2026/01/Ngezana-are-viitorul-la-FCSB-incert.-Mesajul-pentru-jurnalistii-de-la-Cupa-Africii.webp"/><br/><p>Siyabonga Ngezana (28 de ani) pare să aibă viitorul tot mai incert, iar declarațiile oferite de fundașul FCSB, direct la Cupa Africii, alimentează zvonurile.</p>
<p>Stoperul campioanei României face parte din lotul Africii de Sud, iar în luna decembrie a fost integralist în disputele cu Angola (2-1), Egipt (0-1) și Zimbabwe (3-2).</p>
<h2><span>„Nimeni nu știe”. Siyabonga Ngezana nu vrea să vorbească despre viitorul său la FCSB: „Sunt concentrat pe turneu”</span></h2>
<p><span>Siyabonga Ngezana se află în aceste zile în lotul Africii de Sud</span> și se pregătește pentru duelul cu Camerun, care va avea loc pe 4 ianuarie, în optimile de finală de la Cupa Africii.</p>
<p>Fundașul central al celor de la FCSB a fost integralist deja în trei partide disputate de sud-africani, cu Angola, Egipt și Zimbabwe, iar prestațiile lui au fost apreciate. În plus, în meciul cu Egipt, stoperul a fost aproape să înscrie și un gol important în prelungiri.</p>
<p>La nivel de echipă de club, Ngezana nu a terminat anul 2025 tocmai bine, după ce a avut câteva ezitări și a ajuns să fie criticat în spațiul public. Așadar, jurnaliștii africani au dorit să afle ce îl așteaptă după Cupa Africii, iar <span>Siyabonga Ngezana, misterios, a sugerat că ar putea pleca de la FCSB</span>.</p>
<p>„Nu știu dacă voi mai fi jucătorul lor”, a transmis sud-africanul, lăsând clar o ușă deschisă pentru o eventuală despărțire de FCSB.</p>
<p>Africanii au insistat cu subiectul și înaintea meciului din optimile Cupei Africii, împotriva Camerunului, însă Ngezana a fost la fel de misterios și a mutat imediat discuția către competiția în care se luptă cu Africa de Sud:</p>
<p>„Nimeni nu ştie ce va aduce viitorul, eu sunt încă concentrat pe turneu. Ca jucător, evoluezi, cu cât eşti mai mult în afara ţării tale, cu atât ajungi să vezi viaţa şi fotbalul într-un mod diferit. Cred că acest lucru m-a ajutat foarte mult să cresc, nu doar ca jucător, ci şi ca om”, a declarat Ngezana, potrivit presei din Africa de Sud.</p>
<h2><span>FCSB a transferat deja un fundaș central</span></h2>
<p>În cazul în care va primi o ofertă tentantă, FCSB ar putea spune „DA” pentru un eventual transfer al lui Siyabonga Ngezana. Așa cum am precizat deja, sud-africanul a avut ceva ezitări la ultimele meciuri jucate de campioana României. Pe de altă parte, FCSB a adus deja un nou fundaș central, în persoana lui Andre Duarte, portughez care a evoluat în trecut și pentru FC U Craiova.</p>
<p>În plus, fereastra de mercato este deschisă în ianuarie, iar dacă va rămâne fără Ngezana, FCSB ar putea să mai aducă un fundaș central fără prea mari probleme.</p>
<p>Potrivit site-ului de specialitate Transfermarkt, cota de piață a lui Siyabonga Ngezana este de 3 milioane de euro.</p>

]]></description>
    </item>
    <item>
      <title>Gigi Becali e convins că va da o lovitură mai puternică decât a dat Varga cu Louis Munteanu: „Îi întrece pe toți”</title>
      <link>https://www.prosport.ro/fotbal-intern/superliga/gigi-becali-e-convins-ca-va-da-o-lovitura-mai-puternica-decat-a-dat-varga-cu-louis-munteanu-ii-intrece-pe-toti-20353558</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-convins-ca-va-da-o-lovitura-mai-puternica-decat-a-dat-Varga-cu-Louis-Munteanu-„Ii-intrece-pe-toti22-1400x804.jpg"/><br/><p>În timp ce comenta vânzarea lui Louis Munteanu (21 de ani) de la CFR Cluj la DC United, pentru care Nelu Varga se va alege cu 7 milioane de dolari acum, plus alte 3 milioane bonusuri în funcție de performanțele jucătorului, Gigi Becali a făcut un anunț îndrăzneț.</p>
<p>Patronul rivalei FCSB este convins că va da, în viitorul nu foarte îndepărtat, o lovitură mai puternică decât au dat ardelenii prin cedarea golgheterului lor.</p>
<h2><span>Gigi Becali apreciază talentul lui Louis Munteanu, dar sugerează că Daniel Bîrligea va fi următoarea mare lovitură din fotbalul românesc</span></h2>
<p>Miercuri, 31 decembrie 2025, <span>Louis Munteanu a semnat cu americanii de la DC United</span> și a bătut în mod oficial două recorduri. Pe scurt, el a devenit cel mai scump jucător vândut de CFR Cluj și cel mai scump cumpărat de gruparea din Major League Soccer (MLS). Suma? Nelu Varga va încasa în această iarnă nu mai puțin de 7 milioane de dolari, urmând ca alte 3 milioane de dolari să îi poată fi virate în conturi în funcție de cum va performa fostul său golgheter peste ocean.</p>
<p>Cât despre salariu, <span>americanii au oferit 1.200.000 de euro anual pentru Louis Munteanu</span>, bani pe care niciun patron din Superliga, nici măcar Gigi Becali, nu i-ar fi putut acorda.</p>
<p>După ce actele au fost semnate și mutarea lui Munteanu a făcut înconjurul presei naționale, Gigi Becali a oferit și el o reacție și, printre altele, a recunoscut talentul golgheterului din sezonul 2024-2025 al Superligii.</p>
<p>Strict din perspectiva talentului, patronul FCSB spune că Louis Munteanu nu are rival în actuala generație a fotbaliștilor români, cel puțin la acest moment. Însă, per total, Gigi Becali spune că în naționala României sunt jucători mai valoroși decât fostul atacant al CFR-ului. Iar unul dintre cei la care a făcut trimitere se află chiar în curtea sa, anume Daniel Bîrligea.</p>
<p>Gigi Becali și-a lăudat jucătorul și, fără să pună punctul pe „i”, a lăsat de înțeles că Daniel Bîrligea ar putea fi implicat într-o lovitură mai puternică decât cea pe care Nelu Varga a dat-o cu transferul lui Louis Munteanu:</p>
<p>„Dacă se antrenează, Louis Munteanu e mare fotbalist, ca talent. Dacă se ține de fotbal, da. El are valoare, e cel mai talentat la ora asta. Bine, ca talent, nu ca valoare. Ca valoare, Bîrligea îi întrece pe toți. Ca talent, Munteanu e mai talentat, dar nu este fotbalist. Știi ce înseamnă fotbalist? Să te ocupi de meseria asta”, a declarat Gigi Becali, la <span>Digi Sport</span>.</p>
<h2><span>Bîrligea și Munteanu, evaluați la aceeași sumă</span></h2>
<p>Potrivit site-ului de specialitate Transfermarkt, Daniel Bîrligea și Louis Munteanu sunt ambii evaluați la suma de 4.500.000 de euro.</p>
<p>Însă, fotbalistul din urmă menționat are și avantajul vârstei, fiind cu doi ani și aproape două luni mai tânăr decât jucătorul de la FCSB.</p>
<p>La nivelul naționalei mari a României, Daniel Bîrligea a bifat 7 partide, în care a izbutit să contribuie cu două goluri. De partea cealaltă, Louis Munteanu a jucat de doar 4 ori pentru prima reprezentativă, însă a marcat tot două goluri.</p>

]]></description>
    </item>
    <item>
      <title>Gigi Becali a ratat două transferuri din motive diferite: „Sunt în război, dar ne cumpără nouă jucătorii”</title>
      <link>https://www.prosport.ro/fotbal-intern/superliga/gigi-becali-a-ratat-doua-transferuri-din-motive-diferite-sunt-in-razboi-dar-ne-cumpara-noua-jucatorii-20354701</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-ratat-doua-transferuri-din-motive-diferite-„Sunt-in-razboi-dar-ne-cumpara-noua-jucatorii-1400x844.jpg"/><br/><p>Gigi Becali (67 de ani) vrea neapărat să întărească postul de mijlocaș central de la FCSB, însă a ratat deja două transferuri în actuala fereastră de mercato.</p>
<p>Fotbaliștii s-au aflat pe primele două locuri ale listei de preferințe de la formația roș-albastră, însă mutările au eșuat din motive diferite.</p>
<h2><span>Emerllahu și încă un jucător erau în fruntea listei de transferuri de la FCSB, dar Gigi Becali i-a ratat pe amândoi</span></h2>
<p>Gigi Becali are o misiune grea în lupta de a aduce un nou mijlocaș central la echipă, după plecarea lui Malcom Edjouma, iar până acum nu a reușit să ajungă la un acord cu niciunul dintre jucătorii vizați.</p>
<p><span>Primul pe lista de transferuri a fost internaționalul kosovar Lindon Emerllahu</span> (23 de ani), care a impresionat la CFR Cluj și a fost scos la vânzare pentru a mai acoperi din găurile financiare ale ardelenilor.</p>
<p>Gigi Becali era optimist că va putea pune mâna pe Emerllahu, însă pe fir au intrat ucrainenii de la Polissya Zhytomyr și <span>au deturnat mutarea mijlocașului către FCSB</span>.</p>
<p>Al doilea de pe lista mijlocașilor remarcați de Gigi Becali a fost un fotbalist misterios, pe care Mihai Stoica a avut rolul de a-l monitoriza îndeaproape.</p>
<p>În cazul acestuia din urmă, când să demareze negocierile, cei de la FCSB au aflat că s-a accidentat grav și va fi indisponibil o bună bucată de timp. Astfel, a picat și varianta aflată pe locul secund pe lista pentru înlocuirea lui Malcom Edjouma.</p>
<p>Situația a fost comentată de Mihai Stoica, managerul general al roș-albaștrilor, care și-a exprimat frustrarea cu privire la cele întâmplate în ultimele săptămâni:</p>
<p>„S-a discutat și despre aducerea unui mijlocaș central. Primul, Emerllahu, s-a transferat la Polissya Zhytomyr. Aici nu înțeleg ceva: oamenii ăștia sunt în război, dar ne cumpără nouă fotbaliștii. Opțiunea numărul doi s-a accidentat grav. Trebuia să îl mai vedem, dar nu mai poate să joace. Doar că mai avem timp până pe 9 februarie să aducem jucători, oricum nu aducem acum pentru lista UEFA. Gigi insistă și vom aduce un mijlocaș central, ca să îl înlocuiască pe Malcom”, a declarat Meme Stoica, la <span>Prima Sport</span>.</p>
<h2><span>Lameira nu e în vizorul FCSB</span></h2>
<p>O altă variantă vehiculată în spațiul public pentru un potențial transfer la FCSB a fost cea a lui Joao Lameira, mijlocaș portughez aflat sub contract cu Oțelul Galați din ianuarie 2024.</p>
<p>În cazul lui Lameira, Mihai Stoica a fost tranșant și a asigurat că nu se află în vizorul clubului roș-albastru:</p>
<p>„Altă chestie: s-a zis că noi ne batem cu Rapid pentru Lameira, de la Oțelul. Am zis eu de atâtea ori că nu ne interesează, știam că nu va ieși nimic din Polonia (n.r. – s-a vehiculat că a fost aproape să bată palma cu o echipă din Polonia), au luat pe altcineva. Și acum ne batem noi cu Rapid, doar că nimeni nu este interesat”, a completat Mihai Stoica, potrivit aceleiași surse.</p>
<p>În prima etapă din 2026, pe 16 ianuarie, FCSB va evolua în deplasare cu FC Argeș.</p>

]]></description>
    </item>
    <item>
      <title>Cea mai mare bucurie trăită în fotbalul românesc din 2025? Trei echipe, un antrenor, un arbitru și un jucător, plus o victorie și o competiție: greu de ales!</title>
      <link>https://www.prosport.ro/fotbal-intern/superliga/cea-mai-mare-bucurie-traita-in-fotbalul-romanesc-din-2025-trei-echipe-un-antrenor-un-arbitru-si-un-jucator-plus-o-victorie-si-o-competitie-greu-de-ales-20340263</link>
      <description><![CDATA[<img src="https://www.prosport.ro//wp-content/uploads/2025/12/Care-e-cea-mai-mare-bucurie-traita-in-fotbalul-romanesc-din-2025-Trei-echipe-un-antrenor-un-arbitru-si-un-jucator-plus-o-victorie-si-o-competitie-greu-de-ales.jpg"/><br/><p>Dacă miercurea trecută, în Ajunul Crăciunului, episodul din rubrica „Două răspunsuri, o întrebare” cu Gabriel Berceanu și Daniel Nazare a fost dedicat topului dezamăgirilor din fotbalul românesc în 2025, în ultima zi din an nu putem să încheiem decât cu speranță și încredere!</p>
<p>Astfel, iată provocarea finală: care e cea mai mare bucurie trăită în fotbalul românesc din 2025? Și de data asta, jurnaliștii <span>ProSport</span> au alcătuit ierarhiile lor subiective, cu câte cinci poziții fiecare, pentru ca la final de material să decizi tu clasamentul cu valoare supremă, legitimat de sentimentele tribunelor.</p>
<h2><span>Gabriel Berceanu: „Un arbitru, trei echipe și prezentul din Superliga”</span></h2>
<p>Top 5 al bucuriilor trăite de mine în fotbalul românesc din 2025 n-are cum să nu fie captiv unei subiectivități feroce: uitați de criterii și reguli! Care dintre noi, când se bucură cu adevărat, mai știe unde e pus „manualul”? M-am bucurat uneori de meciuri, alteori pe termen mediu de evoluții pe care le-am analizat cu drag în materialele din <span>ProSport</span>, de câteva ori a fost vorba de mândrie și, alteori, de satisfacția că se pun premisele pentru bucurii și mai mari în viitor.</p>
<p>Ierarhia mea începe cu Istvan Kovacs și bucuria pe care am trăit-o atât ca român, cât și ca român angrenat în fotbalul nostru atunci când a devenit oficial faptul că <span>va arbitra finala Ligii Campionilor 2025. Informația fusese dezvăluită în exclusivitate, aici, </span>de <span>ProSport</span>, iar punctul performanței atins de Kovacs mi-a produs, sincer, mândrie. Am scos și noi capul în lume, la cel mai înalt nivel, prin ceva. Prin cineva, de fapt. Unde mai pui că Istvan a devenit primul arbitru delegat, astfel, la toate cele trei finale ale competițiilor continentale organizate de UEFA…</p>
<p>Apoi, deși pentru sufletul meu va rămâne mereu „marea rivală”, Dinamo și consolidarea ei din 2025 mi-au produs o bucurie reală, autentică. După ce s-a salvat de la retrogradare, a prins play-off-ul trecut iar acum arată deja, după prima parte a noii ediții de Superliga, ca o echipă sigură, coerentă, productivă. Merită aplauze Zeljko Kopic, dar și cei care au crezut în misiunea și disciplina muncii lui, cu Andrei Nicolescu în frunte.</p>
<div class="wp-caption aligncenter" id="attachment_20344743" style="width: 2570px"><img alt="" aria-describedby="caption-attachment-20344743" class="size-full wp-image-20344743" decoding="async" fetchpriority="high" height="1536" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-scaled.jpg" srcset="https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-scaled.jpg 2560w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-1400x840.jpg 1400w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-768x461.jpg 768w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-1536x922.jpg 1536w, https://www.prosport.ro/wp-content/uploads/2025/12/Dinamo-ia-tot-Cifrele-impresionante-ale-„cainilor-dupa-20-de-etape-din-Superliga-recompun-dupa-28-de-ani-titlul-primei-pagini-ProSport-din-istorie-2048x1229.jpg 2048w" width="2560"/><p class="wp-caption-text" id="caption-attachment-20344743">© FOTO:Razvan Pasarica/SPORT PICTURES</p></div>
<p>Totodată, consolidarea lui Dinamo m-a bucurat la nivel de club. Dinamo începe să arate iar ca un club mare. În același timp, ieșirea din insolvență reprezintă un moment extrem de important și transcende situația „câinilor”. E un reper pentru tot ecosistemul fotbalului nostru: uite că se poate atunci când faci lucrurile corect și „cu cap”. Iar când produci și performanță sportivă, în tot acest proces, cu atât mai remarcabil!</p>
<p>Podiumul bucuriilor îl deschid cu imprevizibilul din primele 21 de etape ale noului sezon intern. Îmi place Superliga asta, cu toată senzația de echilibru al valorilor în tranziție undeva spre mediu și nu neapărat „în sus”. Avem un campionat îndârjit dar și pasionant, etapă de etapă găsești meciuri bune sau foarte bune. Antrenori interesanți, abordări tactice de analizat, chiar și mai multe personaje parcă, raportat la ultima vreme.</p>
<p>Cu FC Botoșani, FC Argeș, Oțelul Galați și UTA Arad având parcurs peste așteptări, cu Rapid și Dinamo la vârf, cu FCSB în cursa prinderii play-off-ului, cu Universitatea Craiova savuroasă în epoca Mirel Rădoi și, sper eu, la fel și după el. U Cluj „joacă fotbal”, chiar și Csikszereda, Petrolul începe să mai „miște” cu Neagoe… N-ai cum să te plictisești! Mai mult, chiar rămâi după fiecare week-end cu frânturi memorabile de fotbal.</p>
<p><img alt="" class="size-full wp-image-20259284" decoding="async" height="1707" sizes="(max-width: 2560px) 100vw, 2560px" src="https://www.prosport.ro//wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-scaled.jpg" srcset="https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-scaled.jpg 2560w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-1400x933.jpg 1400w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-768x512.jpg 768w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-1536x1024.jpg 1536w, https://www.prosport.ro/wp-content/uploads/2025/08/Mihai-Rotaru-n-a-stat-pe-ganduri-si-a-spus-cate-puncte-face-Craiova-dupa-tragerea-la-sorti-2048x1366.jpg 2048w" width="2560"/></p>
<p>Pe locul doi, Universitatea Craiova. Am scris mult, am analizat și am rostogolit în metaforă proiectul nou al oltenilor cu Mirel Rădoi „revoluționar” pe multiple planuri, în special începând din vară. Fotbal frumos, proaspăt, curajos. Fotbaliști cu talent, de calitate, implicați. Suporteri mulți și pătimași. Cui nu îi era dor de Oltenia fierbând astfel în fotbalul nostru?</p>
<p>Mai mult, calificarea în grupa de Conference League, cu toate etapele ei cuceritoare, eliminarea turcilor de la Bașakșehir mai ales, apoi <span>victoriile cu Rapid Viena</span> și Mainz… Da, înfrângerea uluitoare cu AEK Atena a retezat dramatic și nemeritat povestea. Dar, per total, Universitatea Craiova e o bucurie în 2025.</p>
<p>Închei cu FCSB eliminând PAOK Salonic și câștigând fantastic acasă, cu Feyenoord. Să începi anul calificat din grupa Europa League, să deschizi lunile lui 2025 știind că ești între cei mai buni de la nivelul acesta pe continent, asta îți conferă o reconfortantă stare de siguranță și mândrie. Parcă toate au cumva rost și sens în fotbalul nostru când vezi că ești acolo, în preajma fotbalului tare. Și am fost, chiar am fost, prin FCSB!</p>
<p>Mai mult, în 2025, să elimini PAOK Salonic prin două victorii, după ce ai bătut-o și în grupă, e chiar rar. Gândul că tot ce-i bun în fotbalul nostru e doar un „foc de paie” dispare, fie și pentru o vreme. Adăugați nebunia cu Feyenoord, faptul că roș-albaștrii așteaptă 2026 cu șanse de calificare, din nou, din grupa de Europa League. Încă o dată, am fost și am rămas ceva în fotbalul european prin FCSB.</p>
<h2><span>Daniel Nazare: „Pilula care ne lipsește”</span></h2>
<p>A discuta de bucurii și de performanțe în fotbalul românesc e totuși o „pilulă” care, de cele mai multe ori, ne lipsește. În general bem apă și înghițim în sec. Uneori mai apar reușite și facem petrecere. La final de an încerc să fac un bilanț și e dificil. Nu impresionăm în cupele europene, la națională înotăm și nu avem certitudini. Mircea Lucescu ne-a dezamăgit, dar are timp să-și ia revanșa: ar fi prea frumos…</p>
<div class="wp-caption aligncenter" id="attachment_20345107" style="width: 1410px"><img alt="" aria-describedby="caption-attachment-20345107" class="size-full wp-image-20345107" decoding="async" height="850" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/12/Ultimul-mare-tun-al-carierei-lui-Istvan-Kovacs-UEFA-decizie-importanta-e1765962479752.jpg" srcset="https://www.prosport.ro/wp-content/uploads/2025/12/Ultimul-mare-tun-al-carierei-lui-Istvan-Kovacs-UEFA-decizie-importanta-e1765962479752.jpg 1400w, https://www.prosport.ro/wp-content/uploads/2025/12/Ultimul-mare-tun-al-carierei-lui-Istvan-Kovacs-UEFA-decizie-importanta-e1765962479752-768x466.jpg 768w" width="1400"/><p class="wp-caption-text" id="caption-attachment-20345107">Foto: Profimedia (17.12.2025)</p></div>
<p>Încep de la locul 1: Istvan Kovacs. Nu sunt un fan al arbitrajului românesc, ba dimpotrivă. Prea multă influență, multă ipocrizie și interese multiple. Dar Istvan Kovacs de pe plan extern merită nota 10. Nu s-a făcut deloc de râs, are mari șanse să fie la Cupa Mondială, iar meciurile dintre Real Madrid și City, Liverpool cu Inter, deja sunt simple formalități. Pe care le trece cu brio. În Superligă se comportă ca un boier, iar noi ceilalți – fotbaliștii și jurnaliștii – suntem iobagi, sclavi, zilieri, spuneți cum vreți.</p>
<p>Uitați-vă cum acordă un penalty pe Santiago Bernabeu și cum își etalează mușchii la Clinceni ori Botoșani. Dacă prin „străinătățuri” e serios, ia și decizii bune. Aici, „șmecheraș” fiind, o mai comite în stil dâmbovițean.</p>
<p>Victoria cu Austria 1-0 e pe locul doi în această ierarhie. De ce? Pentru că am trăit emoțiile pe care le aveam cu Hagi și Răducioiu acum trei decenii. Pentru că am avut atitudine, pentru că Lucescu n-a făcut schimbări rapid când era 0-0, pentru că publicul n-a abandonat, pentru că Austria e totuși o echipă de top. Să bați Austria pe terenul unde ai pierdut cu Bosnia spune ceva. Nu că Bosnia e bună, ci că tu ai ceva de reparat la „motor”.</p>
<div class="wp-caption aligncenter" id="attachment_20351096" style="width: 1330px"><img alt="" aria-describedby="caption-attachment-20351096" class="size-full wp-image-20351096" decoding="async" height="743" loading="lazy" sizes="auto, (max-width: 1320px) 100vw, 1320px" src="https://www.prosport.ro//wp-content/uploads/2025/12/Mirel-Radoi.webp" srcset="https://www.prosport.ro/wp-content/uploads/2025/12/Mirel-Radoi.webp 1320w, https://www.prosport.ro/wp-content/uploads/2025/12/Mirel-Radoi-768x432.webp 768w" width="1320"/><p class="wp-caption-text" id="caption-attachment-20351096">FOTO: ProSport</p></div>
<p>Mirel Rădoi vine pe trei. Mi-a dat senzația că e un altfel de antrenor. Nu bagă capul în pământ, nu ascultă de patron și face exact ce crede de cuviință. Da, își roade unghiile iar asta înseamnă pentru mine că se preocupă. Dacă-și băga degetele în nas sau gură, aș fi zis altceva.</p>
<p>Ba mai mult, i-a dat și cu zăhărelul și cu biciul „prințișorului” Baiaram. După ce l-a trimis la plimbare pe Ivan și i-a îmblânzit pe alții. Mai mult, a plecat rapid și misterios, dându-i peste nas lui Mihai Rotaru, acest Gigi Becali din Bănie căruia îi plac prazul, controlul și lăudăroșenia pe plan local.</p>
<p>Daniel Bîrligea, bucuria de pe locul patru. Mi se pare că poate deveni fotbalistul esențial din viitor. Pentru că nu renunță niciodată, intră în atacant când totul e pierdut și marchează în momente-cheie. Și la FCSB, și la națională. Scoateți golurile lui din ce a realizat FCSB în 2025 și s-ar putea să vă dea cu zero, nici măcar cu virgulă.</p>
<div class="wp-caption aligncenter" id="attachment_20324055" style="width: 1290px"><img alt="10.000.000 de euro pentru Bîrligea după Bosnia „Luam imediat banii”" aria-describedby="caption-attachment-20324055" class="size-full wp-image-20324055" decoding="async" height="720" loading="lazy" sizes="auto, (max-width: 1280px) 100vw, 1280px" src="https://www.prosport.ro//wp-content/uploads/2025/11/10.000.000-de-euro-pentru-Birligea-dupa-Bosnia-„Luam-imediat-banii.jpg" srcset="https://www.prosport.ro/wp-content/uploads/2025/11/10.000.000-de-euro-pentru-Birligea-dupa-Bosnia-„Luam-imediat-banii.jpg 1280w, https://www.prosport.ro/wp-content/uploads/2025/11/10.000.000-de-euro-pentru-Birligea-dupa-Bosnia-„Luam-imediat-banii-768x432.jpg 768w" width="1280"/><p class="wp-caption-text" id="caption-attachment-20324055">FOTO SPORT PICTURES</p></div>
<p>Dinamo e surpriza Superligii și locul 5 în topul bucuriilor mele. Poziție onorabilă campionatul trecut, peste așteptări acum. În condițiile în care transferurile serioase au lipsit, iar banca de rezerve e una dintre cele mai slabe din campionat. Meritul e al staff-ului tehnic și al suporterilor. Întrebările sunt dacă se ține ritmul și dacă se punctează pe zona de „mercato”. Asta nu avem de unde să știm acum.</p>
<p>2026 se anunță interesant. Mai ales că, dacă ratăm Cupa Mondială, putem să anulăm toate galele de la final an. A premia Superliga când 48 de echipe naționale sunt la turneul final și tu acasă… E semnul că suntem în lumea a treia a fotbalului mondial. Doamne Ferește!</p>
<h2><span>Care e cea mai mare bucurie trăită în fotbalul românesc din 2025?</span></h2>
Note: There is a poll embedded within this post, please visit the site to participate in this post's poll.

]]></description>
    </item>
    <item>
      <title>Gata! Fotbalistul a părăsit-o oficial pe FCSB şi şi-a luat adio: „Plec cu mândrie după 4 ani”</title>
      <link>https://www.prosport.ro/fotbal-intern/superliga/gata-fotbalistul-a-parasit-o-oficial-pe-fcsb-si-si-a-luat-adio-plec-cu-mandrie-dupa-4-ani-20353114</link>
      <description><![CDATA[<img src="https://www.prosport.ro//wp-content/uploads/2025/12/Gata-Fotbalistul-a-parasit-o-oficial-pe-FCSB-si-si-a-luat-adio-„Plec-cu-mandrie-dupa-4-ani-1-e1767164358989.jpg"/><br/><p>Aventura lui Malcom Edjouma (29 de ani) de la FCSB, echipă cu care a semnat în februarie 2022, e gata! Fotbalistul a părăsit-o oficial pe campioana României și și-a luat adio de la suporteri și club prin intermediul unei postări emoționante pe care a realizat-o pe platformele de socializare.</p>
<p>Mijlocașul cu origini marocane a ajuns la finalul înțelegerii cu roș-albaștrii și nu a dorit să semneze prelungirea, deși i-a fost propusă.</p>
<h2><span>Malcom Edjouma, mesaj de adio pentru FCSB. Despărțirea dintre mijlocaș și campioană e oficială</span></h2>
<p>Malcom Edjouma a fost în centrul unei mici telenovele în luna decembrie, după ce <span>Gigi Becali a anunțat că a avut o discuție cu el și a acceptat să semneze prelungirea contractului cu FCSB</span>.</p>
<p>Trebuie amintit faptul că Edjouma s-a aflat pe lista neagră a miliardarului din Pipera, iar în vară nici măcar nu a fost luat în cantonament cu restul echipei. Cu toate acestea, revenirea la lot a fost de bun augur, iar Gigi Becali și-a dorit să îl aibă în continuare la dispoziție pe mijlocașul transferat de la FC Botoșani, în februarie 2022, pentru 330 de mii de euro.</p>
<p>Însă, surpriză. <span>Malcom Edjouma nu a mai dorit să semneze prelungirea și cum actuala înțelegere îi expiră la data de 1 ianuarie, s-a aflat că părțile și-au strâns mâinile</span> și vor merge pe drumuri separate.</p>
<p>Iar miercuri, 31 decembrie 2025, în ultima zi a anului, a venit și primul anunț oficial în acest sens. Malcom Edjouma i-a luat fața clubului roș-albastru și a comunicat despărțirea, prin intermediul unui mesaj emoționant de adio:</p>
<p>„Pentru întreaga familie FCSB. Am ajuns aici la vârsta de 25 de ani, când încă aveam o minte de copil plină de vise și dubii, dar în același timp eram dornic să îmi demonstrez ce pot. Astăzi, plec ca un bărbat, modelat de patru ani intenși și plini de foarte multă muncă, sacrificii, victorii, momente dificile și, mai presus de toate, lecții. Vreau să mulțumesc clubului pentru că a avut încredere în mine din prima zi. Staff-ului îi mulțumesc pentru disciplină, îndrumare și respect. Colegilor le mulțumesc pentru bătăliile pe care le-am dat împreună, pe teren și în afara acestuia. Și, cel mai important, le mulțumesc fanilor pentru pasiunea, dragostea și energia care vor rămâne alături de mine pentru totdeauna. M-ați împins de la spate, m-ați susținut și m-ați făcut mai bun”, a scris Malcom Edjouma, pe <span>pagina sa de Instagram</span>.</p>
<h2><span>Statisticile lui Malcom Edjouma de la FCSB</span></h2>
<p>Malcom Edjouma a jucat 123 de meciuri pentru FCSB în toate competițiile oficiale, izbutind să contribuie, printre altele, cu 18 goluri și 8 pase decisive.</p>
<p>Alături de roș-albaștri, mijlocașul a cucerit singurele trei trofee din cariera sa, două titluri de campion în Superliga și o Supercupă a României.</p>
<p>„FCSB nu a fost doar un club pentru mine. A fost un capitol din viața mea. A fost o școală. A fost un moment cheie în călătoria mea, ca jucător și ca om. Plec cu capul ridicat, recunoscător și mândru de faptul că am purtat aceste culori pentru patru ani. Cu respect și recunoștință, Malcom Sylas Edjouma 18 (n.r. – numărul de pe tricou)”, a completat mijlocașul.</p>
<p>Conform site-ului de specialitate Transfermarkt, Malcom Edjouma are o cotă de piață de 800 de mii de euro.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DS5s57TDF4P/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Malcolm Edjouma (@malcolmsylas)</p>
</div>
</blockquote>
<p><script async="" src="//www.instagram.com/embed.js"></script></p>

]]></description>
    </item>
  </channel>
</rss>
