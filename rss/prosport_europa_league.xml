<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nelu Varga a folosit metoda Gigi Becali: „Am băgat 30 de rugăciuni! Leii neîmblânziți au învins”</title>
      <link>https://www.prosport.ro/fotbal-extern/europa-league/nelu-varga-a-folosit-metoda-gigi-becali-am-bagat-30-de-rugaciuni-leii-neimblanziti-au-invins-20234847</link>
      <description><![CDATA[<img src="https://www.prosport.ro/wp-content/uploads/2025/08/Nelu-Varga-a-folosit-metoda-Gigi-Becali.jpg"/><br/><p>CFR Cluj a reușit să se califice în al treilea tur preliminar din UEFA Europa League, după ce s-a impus cu scorul de 1-0 în fața celor de la Lugano, iar patronul Nelu Varga a recunoscut că a apelat la metoda lui Gigi Becali.</p>
<p>Omul de afaceri a declarat că a făcut zeci de rugăciuni în timpul partidei din Gruia, care a durat 125 de minute, în care echipa pregătită de Dan Petrescu a avut de suferit, fiind presată constant de elvețieni.</p>
<h2><span>Nelu Varga, zeci de rugăciuni pentru calificarea celor de la CFR Cluj</span></h2>
<p><span>CFR Cluj a reușit să obțină calificarea în cel de-al treilea tur preliminar</span> din UEFA Europa League după ce s-a impus cu scorul de 1-0 în fața celor de la Lugano, în Gruia, într-o partidă care a durat 125 de minute.</p>
<p><span>Echipa pregătită de Dan Petrescu a avut de suferit în fața elvețienilor</span>. Oaspeții au controlat jocul de la un capăt la altul și au ratat ocazii uriașe de a marca. Mai multe de atât, Lugano a avut și două goluri, care au fost anulate de VAR.</p>
<p>La finalul partidei, Nelu Varga a recunoscut că a apelat la metoda lui Gigi Becali și că a făcut zeci de rugăciuni în timpul meciului. Totodată, omul de afaceri a ținut să le transmită un mesaj special jucătorilor lui Dan Petrescu, despre care a spus că au luptat ca niște lei pentru a obține calificarea în următoarea fază a competiției.</p>
<p>„Cred că am băgat 30 și ceva de rugăciuni! S-a văzut încă o dată că, dacă Dumnezeu vrea, te ajută dacă ești curajos. Vreau să transmiteți mesajul meu către echipă: vă iubesc pe toți, ați fost lei și ați avut inimă de lei!</p>
<p>Ați dovedit încă o dată că sunteți campioni. Strategia lui Dan Petrescu a fost genială! Genială! Am stat și am suferit, ne-am apărat în tranșee și am învins. Asta înseamnă să ai ADN de campioană.</p>
<p>Sunt fericit și nu pot exprima exact în cuvinte ce mândru sunt. CFR a arătat că are stofă de mare echipă. Leii neîmblânziți au învins! Mare victorie”, a declarat Nelu Varga, conform <span>gsp.ro</span>.</p>

]]></description>
    </item>
    <item>
      <title>Bravo CFR Cluj, ce seară minunată! Și acum ai avut ghinion, nea Dane? Două goluri anulate elvețienilor la limită, posesie zdrobitoare pentru helveți. CFR Cluj – Lugano. Cronică de Daniel Nazare</title>
      <link>https://www.prosport.ro/fotbal-extern/europa-league/bravo-cfr-cluj-ce-seara-minunata-si-acum-ai-avut-ghinion-nea-dane-doua-goluri-anulate-elvetienilor-la-limita-posesie-zdrobitoare-pentru-helveti-cfr-cluj-lugano-cronica-de-daniel-nazare-20234627</link>
      <description><![CDATA[<img src="https://www.prosport.ro/wp-content/uploads/2025/07/Bravo-CFR-Cluj-ce-seara-minunata-Si-acum-ai-avut-ghinion-nea-Dane-Doua-goluri-anulate-elvetienilor-la-limita-posesie-zdrobitoare-pentru-helveti.-CFR-Cluj-Lugano.-Cronica-de-Daniel-Nazare-1400x933.jpeg"/><br/><p>CFR Cluj se califică în turul 3 al Europa League după un meci atipic, în care norocul și inteligența au fost de partea vicecampioanei României. Pentru Dan Petrescu o seară ciudată.</p>
<p>Se vaită adesea de ghinion, de conspirații, de vreme potrivnică, de bugete superioare, de orice. Joi seara, Dan Petrescu poate rivaliza, aproape, cu un câștigător la Loto 6 din 49. Toate i-au ieșit: două goluri anulate pentru oaspeți, tot ei au trimis balonul în bară în minutul 103. Și transversala a fost cu noi, și râul, și ramul. Suferință mare, dar calificare.</p>
<h2><span>CFR Cluj, calificare spectaculoasă în turul 3 Europa League! Ce seară pentru Dan Petrescu, devine memorabilă</span></h2>
<p>Antrenorul Dan Petrescu se afla, înainte meciului din Gruia, sub presiune: 0-2 cu FC Argeș în Superliga și posibiltatea „prăbușirii” în Conference League.</p>
<p>Exista totuși un precedent îmbucurător, după 0-0 cu maghiarii de la Paksi CFR Cluj s-a calificat mai departe. Și mai ales că și elvețienii pierduseră, surprinzător, în fața unei nou-promovate în prima rundă helvetă.</p>
<p>Așa că 0-0 de la Thun dădea, totuși, semnale pozitive. Când te uiți la primul 11, parcă nu e bine. Multe absențe pentru clujeni, dar pedigree-ul european apăsa puternic joi seara.</p>
<p>Forțat sau nu, Dan Petrescu ni-l propune pe Louis Munteanu titular, ceea ce poate fi un avantaj. Măcar psihic. La doar trei minute de la start, Behrens pătrunde în careul nostru și emoțiile sunt spulberate de Heindrich cu o intervenție salvatoare.</p>
<p>Fiecare minut în plus e practic cât un metru câștigat de oaspeți, iar posesia elvețienilor începe să enerveze. Țin de minge, noi nu ajungem la balon, iar ocaziile vin prin Alioski. Nu periculos, dar Lugano are inițiativa. Noi așteptăm pasul greșit.</p>
<p>Postolachi și Munteanu par izolați, n-au nicio șansă. Dar cea mai mare ocazie vine pentru elvețieni, un șut înșelător al lui Koutsias trece puțin pe lângă poartă în minutul 26.</p>
<h2><span>Kevin Behrens de la Lugano, un meci de coșmar: a dat două goluri! Ambele au fost anulate de arbitrii din VAR</span></h2>
<p>Dos Santos, dublă ocazie, minutele 33 și 35, alte momente grele, iar CFR Cluj iese la atac. Se vede că Louis Munteanu nu are ritm, nu-și calculează bine pașii, deși avea o situație bună de contraatac.</p>
<p>Minutul 51 aduce golul, un șut al lui Behrens, superb, de la 20 de metri, din voleu, fără speranțe pentru Hindrich. Preluarea pare a fi cu mâna, motiv pentru care tehnologia VAR este folosită.  Strigăt de bucurie pe stadion precum la Untold, de această dată în Gruia. Golul este anulat și speranțele rămân intacte.</p>
<p>CFR Cluj prinde curaj și dă senzația că vrea să țină de balon, pe alocuri chiar îi reușește. Dar lipsesc ocaziile clare de poartă. O fază fixă în minutul 64, după un fault asupra lui Louis Munteanu. Tot el trage și se consemnează primul șut pe poartă pentru clujeni. O fi pragmatic Dan Petrescu? I-o ieși și acum?</p>
<p>Louis Munteanu începe să combine, fără succes! Fără realizări, dar măcar dă semne că ar putea încerca mai mult decât nimic.</p>
<p>În minutul 67 Kevin Bertens marchează al doilea gol. Primul a fost anulat! Incredibil! Și ăsta e anulat, mai rar să vezi așa ceva într-un meci de fotbal, nu într-un campionat din lumea a treia, ci în Europa League.</p>
<p>Cum să te bucuri de două ori și să se anuleze ambele reușite? Psihic nu credem că e bine pentru el! Doamne Ajută!</p>
<ul>
<li>CFR Cluj – Lugano 1-0, în a doua manșă din turul doi preliminar Europa League. Trupa lui Dan Petrescu se impune și se califică în turul 3 preliminar!</li>
</ul>
<h2><span>Louis Munteanu putea încheia meciul în minutul 90+8</span></h2>
<p>Declarațiile în care Dan Petrescu se vaită ca ultimul ghinionist al planetei ne fac acum să ne amuzăm și mai tare. Dar nu s-a terminat meciul.</p>
<p>Nkololo prinde un șut pe poartă, al doilea al meciului, abia în minutul 79. Dar clujenii par că nu se mai lasă atât de dominați. Au prins curaj. Leo Bolgado în locul lui Fică, un fundaș în locul unui mijlocaș, ceea ce înseamnă că Dan Petrescu ține de rezultat. Fidel defensivei ca în debutul partidei.</p>
<p>Finalul timpului regulamentar, ultimele 10 minute, sunt urâte, cu multe faulturi de ambele părți. Lugano a dominat, pare că a obosit, și CFR e periculoasă pe contraatac, în minutul 90+8 Louis Munteanu scapă singur, dar îl trădează plămânii. Trage la poartă, dar mingea plânge. Șutul e slab.</p>
<h2><span>Golul vine de la fundașul central: Synian cu capul! 1-0 contrar posesiei de pe teren</span></h2>
<p>Un 1-0 pentru CFR Cluj, după goluri anulate adversarilor, ar fi fost cel mai frumos cadou pentru vicecampioana României.</p>
<p>CFR Cluj – Lugano 1-0</p>
<ul>
<li>Posesie: 25 la sută – 75 la sută</li>
<li>Șuturi pe poartă: 6-5</li>
<li>Cornere: 3-7</li>
</ul>
<p>Louis Munteanu pare mai decis în startul primei reprize de prelungiri, golgheterul Superligii trage acum violent, dar balonul respins de portar se duce în bară! Rămâne 0-0, dar clujenilor le plac contrele.</p>
<h2><span>Stilul lui Dan Petrescu, executat perfect pe final</span></h2>
<p><span>Gollllll!</span> 1-0 pentru CFR Cluj în minutul 95, fundașul Synian marchează cu capul, după un corner executat de Camora! Delir în tribune, unde 8.500 de fani au acceptat tactica zgârcită a lui Dan Petrescu.</p>
<p>Elvețienii se aruncă în atac, impropriu spus, posesia e la ei: 74-26 în minutul 100. Clujenii stau la pândă și Bosec are șansa unui 2-0, dar nu mai are viteză. Tremurăm la bara lui Uran Bislimi, transversala se zguduie în minutul 103, dar pare că mingea nu vrea să intre în poarta lui Hindrich.</p>
<p>CFR Cluj se apără pe final în stilul deja brevetat de Dan Petrescu: antijoc, mingi respinse, organizare ireproșabilă. Lugano are tot mai multe valențe ofensive, dar le lipsește luciditatea. Gjorgjevski are și el șansa lui 2-0, abia intrat, singur cu portarul, dar nu mai contează. Nici cele 4 minute extra sunt inutile.</p>
<p>Dacă Gigi Becali a recunoscut că a greșit schimbările cu modesta Shkendija, miercuri, Dan Petrescu a fost inspirat joi. Iar Lugano a arătat a echipă puternică dintr-un campionat respectabil. Respect Dan Petrescu!</p>
<p> </p>
<p> </p>

]]></description>
    </item>
    <item>
      <title>Dan Petrescu a anunțat cu îngrijorare: „Louis Munteanu a pățit ceva”</title>
      <link>https://www.prosport.ro/fotbal-extern/europa-league/dan-petrescu-a-anuntat-cu-ingrijorare-louis-munteanu-a-patit-ceva-20234154</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-a-anuntat-cu-ingrijorare-„Louis-Munteanu-a-patit-ceva.webp"/><br/><p>La conferința de presă premergătoare returului CFR Cluj – Lugano, din turul doi preliminar al UEFA Europa League, Dan Petrescu (57 de ani) a mărturisit că Louis Munteanu (23) i-a dat emoții în ultimele zile.</p>
<p>La unul dintre antrenamentele ardelenilor, talentatul atacant a simțit un disconfort fizic, iar detaliul l-a pus pe gânduri pe antrenorul CFR-ului.</p>
<h2><span>Ce emoții i-a dat Louis Munteanu lui Dan Petrescu</span></h2>
<p><span>Louis Munteanu ar putea fi în continuare vândut de Nelu Varga</span>, potrivit informațiilor puse la dispoziție de patronul CFR-ului, însă până când documentele vor fi semnate, atacantul va da totul pentru a-i ajuta pe ardeleni.</p>
<p>Joi seară, 31 iulie 2025, CFR Cluj va primi vizita elvețienilor de la Lugano, în manșa secundă a turului doi preliminar din Europa League. Partida din Elveția s-a terminat cu o remiză, 0-0, astfel că fotbaliștii lui Dan Petrescu sunt încrezători în șansele calificării.</p>
<p>Însă, pentru a visa la turul trei, CFR trebuie să înscrie, iar principalul responsabil pentru acest aspect este Louis Munteanu, golgheterul din sezonul 2024-2025 al Superligii.</p>
<p>La conferința de presă premergătoare partidei din Gruia, <span>Dan Petrescu s-a declarat impresionat de Louis Munteanu</span>, după care le-a mărturisit reporterilor că atacantul i-a dat și ceva emoții în ultimele zile.</p>
<p>La unul dintre antrenamentele ardelenilor, Munteanu a simțit un disconfort fizic și antrenorul CFR-ului s-a panicat instant. Vicecampioana României are deja numeroase probleme de lot, iar pe Mohammed Kamara, unul dintre cei mai periculoși fotbaliști din compartimentul ofensiv, l-a pierdut deja pentru o perioadă îndelungată de timp.</p>
<p>Totuși, Dan Petrescu nu ar trebui să își facă griji prea mari, deoarece problema lui Munteanu nu este una gravă, iar la antrenamentul de miercuri a fost așteptat să se antreneze cot la cot cu coechipierii:</p>
<blockquote><p>Mi se pare într-o formă bună (n.r. – Louis Munteanu). La antrenament, ieri (n.r. – marți, 29 iulie) a pățit ceva. Dacă azi (n.r. – miercuri, 30 iulie) se antrenează normal am mare încredere că poate face ceva. Nu se știe nimic despre el acuma. Erau vorbe că pleacă. Băiatul e liniștit, se antrenează bine”, a declarat Dan Petrescu, înainte de CFR Cluj – Lugano.</p></blockquote>
<h2><span>Pe ce jucători nu se va putea baza CFR-ul la returul cu Lugano</span></h2>
<p>Așa cum am precizat deja, CFR Cluj are mai multe probleme de lot, iar Dan Petrescu nu va putea apela la serviciile câtorva titulari. Karlo Muhar, proaspăt accidentat la genunchi, Mohamed Kamara, despre care am pomenit mai sus, plus Lindon Emerllahu și Simao Rocha nu vor putea fi utilizați în confruntarea cu Lugano.</p>
<p>În eventualitatea în care va trece de Lugano, CFR Cluj ar putea da în turul trei preliminar peste Levski Sofia, din Bulgaria, sau peste Braga, din Portugalia. În manșa tur, echipele din urmă menționate au terminat la egalitate, 0-0 la Sofia.</p>

]]></description>
    </item>
    <item>
      <title>Dan Petrescu, mesaj pentru Nelu Varga: „Am nevoie de transferuri!”. Anunț despre venirea lui Edjouma și „manevra” pe care a făcut-o FCSB</title>
      <link>https://www.prosport.ro/fotbal-extern/europa-league/dan-petrescu-mesaj-pentru-nelu-varga-am-nevoie-de-transferuri-anunt-despre-venirea-lui-edjouma-si-manevra-pe-care-a-facut-o-fcsb-20234825</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-mesaj-pentru-Nelu-Varga-„Am-nevoie-de-transferuri.-Anunt-despre-venirea-lui-Edjouma-si-„manevra-pe-care-a-facut-o-FCSB-scaled-e1753994757416-1400x835.jpg"/><br/><p>CFR Cluj a reușit să câștige meciul retur cu Lugano, scor 1-0, și s-a calificat în turul trei preliminar din UEFA Europa League.</p>
<p>Sheriff Sinyan a înscris unicul gol al meciului în prelungiri, în minutul 96, iar elvețienii nu au mai revenit în joc.</p>
<h2><span>Dan Petrescu, mesaj pentru Nelu Varga: „Am nevoie de transferuri!”. Anunț despre venirea lui Edjouma și „manevra” pe care a făcut-o FCSB</span></h2>
<p>După meci, Dan Petrescu a tras concluziile și a ținut să-i atragă atenția patronului Nelu Varga. „Bursucul” e convins că echipa mai are nevoie de câteva transferuri foarte bune pentru a putea face față pe mai multe fronturi în acest sezon.</p>
<p>CFR Cluj nu a mai câștigat campionatul în România de 3 sezoane, iar tehnicianul ardelenilor e decis să devină din nou campion, dar are nevoie de sprijinul finanțatorului.</p>
<p>De asemenea, Dan Petrescu și-a felicitat elevii pentru jocul excelent și a explicat cum a reușit CFR Cluj să elimine un club mult mai bine cotat precum Lugano.</p>
<p>Un alt subiect abordat de tehnician a fost și cel al unui posibil transfer al lui Malcom Edjouma, de la FCSB. Concret, antrenorul a precizat că formația campioană nu a mai dorit să-l cedeze pe francez la rivala CFR Cluj.</p>
<p>„Exact ce am zis: sacrificiu, să nu facem greșeli, să facem noroc. Fără noroc nu s-ar fi putut. Două goluri anulate, au dat și bară. Am fost dominați total. Știam din meciul tur ce ne așteaptă. Am avut probleme cu accidentările. Cu toate astea, am reușit o victorie extraordinară. Cred că Lugano nu ar avea adversar în campionatul românesc.</p>
<p>Valoarea lor e mult mai mare ca a noastră. Unii se așteptau să batem. Noi am încercat să ne apărăm, să scoatem tot din orice fază. La fotbal nu câștigă mereu cine domină, cine are ocazii. Am revenit la ce îmi plăcea mie: 1-0, gol din fază fixă. Jucătorii sunt eroii, nu eu. Chiar dacă pierdeam, nu aveam ce să le reproșez.</p>
<p>Au dat totul. La pauză le-am zis că trebuie să ținem de minge, să jucăm mai mult. Altfel nu rezistam încă 45 de minute și apoi încă 30. E o seară superbă pentru noi, pentru fani, ne-au ajutat foarte mult. Craiova e în formă, a bătut 4-0, are rezerve foarte bune.</p>
<p>Va fi foarte greu. Nu știu cine va putea să joace din cei care au jucat azi. Lugano avea loc de 70-80 de milioane, puțin mai scump ca Braga. Încă nu vreau să vorbesc despre Braga. Avem nevoie de jucători, le-am spus patronului. El e cooperant, a spus că ia. El nu are vină. Jucători sunt, dar sunt accidentați. Patronul a colaborat mereu cu mine, e tot ce am vrut.</p>
<p>(Mai vine Edjouma la CFR Cluj?) Am fost în legături, când au aflat cei de la FCSB că vine la CFR Cluj, au făcut lucruri ca să se oprească acest transfer”, a declarat Dan Petrescu, la DigiSport.</p>
<h2><span>Ce a declarat Mario Camora după calificarea mai departe în preliminariile Europa League</span></h2>
<p>Victoria cu Lugano a fost analizată și de Mario Camora, liderul clujenilor. Fundașul stânga a confirmat că obiectivul echipei este să se califice într-o grupă europeană.</p>
<p>„Mă bucur, încă nu am ajuns la obiectiv. Trebuie să ne calificăm într-o grupă europeană. Acesta e obiectivul. Ne bucurăm pentru victoria de astăzi, e un meci foarte greu, cu o echipă foarte bună. Am avut și mult noroc. În deplasare au avut 75% posesie, au valoare, sunt o echipă bună. Norocul a fost de partea noastră, două goluri anulate, bară, a fost ziua noastră.</p>
<p>(Care e secretul tău? Cât mai poți?) Mă simt bine, mă antrenez în fiecare zi, mă recuperez atunci când trebuie. Mă bucur că pot ajuta echipa. După, vedem.</p>
<p>(Următorul adversar poate fi Braga) Braga e o echipă puternică, urmăresc campionatul din Portugalia. Așteptăm să vedem care va fi adversarul și să ne calificăm mai departe”, a declarat Mario Camora, la DigiSport.</p>

]]></description>
    </item>
    <item>
      <title>Kosovarii se pregătesc de ceea ce e mai rău înainte să vină la București pentru meciul cu FCSB: „Tensiune”</title>
      <link>https://www.prosport.ro/fotbal-extern/europa-league/kosovarii-se-pregatesc-de-ceea-ce-e-mai-rau-inainte-sa-vina-la-bucuresti-pentru-meciul-cu-fcsb-tensiune-20234597</link>
      <description><![CDATA[<img src="https://www.prosport.ro/wp-content/uploads/2025/07/Kosovarii-se-pregatesc-de-ceea-ce-e-mai-rau-inainte-sa-vina-la-Bucuresti-pentru-meciul-cu-FCSB-„Tensiune-scaled-e1753979378709-1400x859.jpg"/><br/><p>FCSB a fost eliminată de Shkendija din turul al doilea preliminar al UEFA Champions League, scor 1-3 la general.</p>
<p>Acum, campionii României vor evolua în UEFA Europa League, în turul trei preliminar, împotriva celor de la FC Drita.</p>
<h2><span>Kosovarii se pregătesc de ceea ce e mai rău înainte să vină la București pentru meciul cu FCSB: „Tensiune”</span></h2>
<p>Gigi Becali a vorbit imediat după <span>eliminarea din Champions League</span> despre Drita, tratându-i cu superioritate pe jucătorii din Kosovo. Presa de acolo a analizat cu atenție declarațiile patronului de la FCSB și a venit cu o concluzi clară: duelul dintre cele două echipe va fi unul incendiar.</p>
<p>De asemenea, jurnaliștii din Kosovo au luat în calcul și problemele avute de echipele naționale atunci când s-au confruntat direct, astfel că duelul dintre FCSB și Drita va fi cu siguranță unul foarte tensionat.</p>
<p>„Se așteaptă o rivalitate mare în meciurile dintre Drita și FCSB. Istoricul confruntărilor dintre Kosovo și România este unul foarte tensionat. Kosovarii și albanezii au fost insultați de români, mai ales la meciurile din București.</p>
<p>Deși situația este diferită la nivel de cluburi, rivalitatea se anunță intensă”, au scris jurnaliștii kosovari înainte de marea dublă din turul trei preliminar al UEFA Europa League.</p>
<ul>
<li>50 de milioane de euro este cota de piață a celor de la FCSB, potrivit portalului de specialitate Transfermarkt</li>
<li>De cealaltă parte, FC Drita are un lot cotat la doar 6 milioane de euro, conform aceleiași surse</li>
</ul>
<h2><span>Ce a declarat Gigi Becali despre formația din Kosovo: „Dacă ne scot și ăștia, ar trebui să ieșim din fotbal”</span></h2>
<p>Imediat după eliminarea din UEFA Champions League, Gigi Becali a prefațat duelul cu Drita, campioana din Kosovo, în turul trei preliminar din UEFA Europa League.</p>
<p>Gigi Becali o consideră net inferioară pe Drita și e de părere că FCSB nu ar trebui să aibă prea mari emoții în dubla cu kosovarii. În caz contrar, dacă elevii lui Charalambous vor fi eliminați și de Drita, atunci Becali susține că ar trebui să iasă din fotbal.</p>
<p>„Vedem ce facem în Europa, apoi vedem iar la anul. Jucăm fotbal. Și anul ăsta o să mă bucur dacă ne calificăm în Europa League. Iar o să mă bucur.</p>
<p>Dacă ne scoate și Kosovo, atunci ieșim și noi din fotbal. Așa ar trebui. Mai slabi decât ăștia nu cred, că nu există mai slabi. Eu nu cred că există o echipă mai slabă decât asta”, declara Gigi Becali la Digi Sport.</p>

]]></description>
    </item>
  </channel>
</rss>
