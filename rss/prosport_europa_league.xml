<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cei patru jucători care l-au încântat pe Neluțu Varga, după CFR – Paksi 3-0. „Ajunge la națională, dacă îi dă mai multe minute”. Elvețienii nu și-au prea făcut temele. EXCLUSIV</title>
      <link>https://www.prosport.ro/fotbal-extern/europa-league/cei-patru-jucatori-care-l-au-incantat-pe-nelutu-varga-dupa-cfr-paksi-3-0-ajunge-la-nationala-daca-ii-da-mai-multe-minute-elvetienii-nu-si-au-prea-facut-temele-exclusiv-20222971</link>
      <description><![CDATA[<img src="https://www.prosport.ro/wp-content/uploads/2025/07/Cei-patru-jucatori-care-l-au-incantat-pe-Nelutu-Varga-dupa-CFR-Paksi-3-0.-„Ajunge-la-nationala-daca-ii-da-mai-multe-minute.-Elvetienii-nu-si-au-prea-facut-temele.jpg"/><br/><p>CFR – Paksi (3-0) a fost un meci pe placul lui Neluțu Varga, chiar dacă echipa sa a avut și momente în care a suferit, în jocul de acasă cu maghiarii. Tocmai atitudinea jucătorilor din aceste momente l-a mulțumit pe patronul echipei din Gruia.</p>
<p>„A fost un meci foarte bine pregătit. S-a văzut stilul lui Dan Petrescu. Băieții au fost motivați, serioși și se vede că și-au dorit calificarea. Atitudinea întregii echipe mi-a plăcut. Au răspuns corespunzător provocărilor apărute, pentru că am avut ghinion cum nu s-a mai întâmplat de când sunt în fotbal, să se accidenteze doi jucători în primele 20 de minute. Dar au arătat că sunt jucători luptători și știu ce își doresc de la viață”, a spus <span>finanțatorul echipei din Gruia, care a văzut meciul din Dubai.</span></p>
<h2><span>Remarcații lui Nelu Varga la meciul CFR – Paksi: „Louis Munteanu, Fică, Hindrinch și Muhar”</span></h2>
<p>Omul de afaceri a nominalizat și care au fost <span>jucătorii a căror evoluții l-au mulțumit, în mod deosebit în meciul CFR Cluj – Paksi, 3-0</span>.</p>
<p>„Louis Munteanu, Fică, Hindrinch, Muhar sunt de apreciat. Felicit toată echipa, dar ei mi-au plăcut, în mod special”, a spus Varga, pentru <span>ProSport</span>.</p>
<p>Noua vedetă a CFR-ului este Alin Fică. Mijlocașul de 24 de ani a fost crescut la clubul din Gruia și Varga îl propune la echipa națională. Patronul echipei spune că ar vrea să-l vadă mai des în echipă pe Alin Fică, cel care n-a fost titular nici în meciul cu Sepsi, dar a intrat în minutul 18 și a marcat cel mai frumos gol al partidei.</p>
<p>„Fică nu este o surpriză pentru mine. Știam că are calitate. Eu îl văd, sută la sută, la echipa națională, cu condiția să îi dea cât mai multe minute să joace. Are dribling, viteză și execuții foarte bune. Îmi place că s-a maturizat foarte mult în joc. Este un băiat modest, serios și familist. Asta este cultura de la CFR”, a spus finanțatorul echipei clujene.</p>
<h2><span>Varga, optimist înainte de Lugano: „Ne calificăm, dacă vom lupta cum am făcut-o ieri”</span></h2>
<p>FC Lugano este următorul adversar al CFR-ului, în Europa League. A terminat pe locul 4 campionatul din Elveția și are un lot cotat la peste 70 de milioane de euro. Totuși, Neluțu Varga este optimist înaintea confruntării cu elvețienii.</p>
<p>„Cu Lugano va fi un meci de luptă. Nu ne dăm la o parte. Ne calificăm, dacă vom lupta cum am făcut-o ieri și dacă suntem concentrați și luăm în serios adversarul”, a spus finanțatorul echipei din Gruia.</p>
<h2><span>Antrenorul lui Lugano, dezinformat: „Au mulți jucători care au jucat în naționala României”</span></h2>
<p>Elvețienii nu prea și-au făcut încă temele, cu privire la adversarul pe care îl vor întâlni joia viitoare. Antrenorul lui FC Lugano a oferit o primă declarație despre CFR, în presa elvețiană. A părut mai mult o declarație generalistă.</p>
<p>„Cluj este o echipă care mereu a luat parte la competițiile europene, în ultimii ani, atât în Champions League cât și în Europa League. Au mulți jucători care au jucat în naționala României, așa că este un adversar care trebuie să fie tratat cu cea mai mare atenție. Vom studia cu grijă adversarul”, a spus antrenorul lui Lugano, Mattia Croci-Torti, încercând să laude viitorul adversar. Doar că Mario Camora a fost singurul jucătorul al CFR-ului în meciul de ieri care a jucat în prima națională a României.</p>
<p> </p>

]]></description>
    </item>
    <item>
      <title>A venit diagnosticul oficial după accidentarea lui Kamara. Nelu Varga: „Exact acum am aflat”. Cât va lipsi liberianul și ce va face patronul CFR-ului. EXCLUSIV</title>
      <link>https://www.prosport.ro/fotbal-intern/superliga/a-venit-diagnosticul-oficial-dupa-accidentarea-lui-kamara-nelu-varga-exact-acum-am-aflat-cat-va-lipsi-liberianul-si-ce-va-face-patronul-cfr-ului-exclusiv-20222949</link>
      <description><![CDATA[<img src="https://www.prosport.ro/wp-content/uploads/2025/07/A-venit-diagnosticul-oficial-dupa-accidentarea-lui-Kamara.-Nelu-Varga-1400x744.jpg"/><br/><p>Calificarea cu Paksi a avut și motive de tristețe pentru Dan Petrescu și oficialii lui CFR Cluj. Unul dintre jucătorii importanți din atacul echipei din Gruia, Mohammed Kamara, s-a accidentat și a fost schimbat în minutul 18 al meciului.</p>
<p>Primele vești proaste au venit chiar în timpul partidei. „Kamara a pierdut aproape tot sezonul. E posibil să aibă fractură. Sunt îngrijorat”, a spus Dan Petrescu, imediat după meci.</p>
<h2><span>RMN-ul a confirmat scenariul cel mai nefericit pentru Mohammed Kamara</span></h2>
<p>Din nefericire pentru antrenor, primele estimări ale medicilor au fost confirmate de investigațiile medicale pe care fotbalistul de 27 de ani le-a efectuat în această dimineață. „Kamara are fractură la gleznă. Exact acum am primit mesajul. Îmi pare foarte rău pentru el. Este un jucător important pentru noi. Sper să revină cât mai repede”, a spus, pentru <span>ProSport</span>, Neluțu Varga.</p>
<p>Din estimările medicilor, mijlocașul de bandă liberian va avea nevoie de o <span>perioadă de recuperare ce va dura între trei și patru luni</span>. Finanțatorul CFR-ului îl liniștește pe Dan Petrescu și îi garantează că va transfera imediat un jucător care să-l înlocuiască pe Mohammed Kamara. „Mă întorc în țară și vom completa lotul. Va veni cineva în locul lui Kamara. Sută la sută vom transfera un înlocuitor”, a spus patronul echipei din Gruia.</p>
<h2><span>Accidentarea l-a prins în formă maximă</span></h2>
<p>Mohammed Kamara a fost adus în iarna anului trecut de CFR, pentru a-l înlocui pe Philipp Otele, mijlocașul stânga vândut de echipa clujeană cu 3,5 milioane de euro, în zona Golfului. Doar că fotbalistul din Liberia a avut nevoie de luni bune pentru a da randament la CFR.</p>
<p>Acesta a avut probleme în familie și acestea i-au afectat evoluțiile. În partea a doua a sezonului, Kamara a devenit un jucător esențial pentru echipa lui Dan Petrescu și a încheiat stagiunea precedentă cu 11 goluri marcate.</p>
<h2><span>„Am avut ghinion cum nu s-a mai întâmplat de când sunt în fotbal”</span></h2>
<p>CFR a avut doi jucători accidentați, în primele 18 minute ale meciului cu Paksi. Și Kosovarul Emerllahu a fost primul care s-a accidentat. În privința mijlocașului central din naționala statului Kosovo accidentarea nu este atât de gravă. Emmerllahu are o problemă musculară și ar putea fi recuperat până la returul partidei cu <span>Lugano, din turul 2 preliminar al Europa League</span>.</p>
<p>„Am avut ghinion cum nu s-a mai întâmplat de când sunt în fotbal. Să se accidenteze doi jucători în primele 20 de minute”, a spus Varga.</p>

]]></description>
    </item>
    <item>
      <title>CFR Cluj va juca pe un stadion care a găzduit un meci la Mondialul din 1954. Totul despre Lugano, viitoarea adversară din preliminariile Europa League</title>
      <link>https://www.prosport.ro/fotbal-extern/europa-league/cfr-cluj-va-juca-pe-un-stadion-care-a-gazduit-un-meci-la-mondialul-din-1954-totul-despre-lugano-viitoarea-adversara-din-preliminariile-europa-league-20222806</link>
      <description><![CDATA[<img src="https://www.prosport.ro/wp-content/uploads/2025/07/CFR-Cluj-va-juca-pe-un-stadion-care-a-gazduit-un-meci-la-Mondialul-din-1954.-Totul-despre-Lugano-viitoarea-adversara-din-preliminariile-Europa-League.jpg"/><br/><p>CFR Cluj s-a calificat în turul II preliminar al Ligii Europa, după ce a surclasat cu 3-0 echipa maghiară Paksi. În turul următor, echipa lui Dan Petrescu va întâlni formația elvețiană Lugano.</p>
<p><span>ProSport </span>vă prezintă cele mai importante informații despre <span>adversara echipei din Gruia</span>. Meciurile sunt programate pe 24 / 31 iulie, iar primul duel e în deplasare.</p>
<h2><span>Cine e Lugano, adversara CFR Cluj din preliminariile Europa League</span></h2>
<p>Clubul Lugano, <span>adversara CFR Cluj din Europa Lague</span>, a fost înființat în anul 1908 și a promovat pentru prima dată în elita fotbalului elvețian în 1922. A fost refondat ca AC Lugano în 2004, ca urmare a retrogradării și a situației financiare a FC Lugano, iar în 2008, clubul a revenit la numele său inițial, FC Lugano.</p>
<p>Echipa a jucat în ceea ce este acum Superliga Elvețiană în perioadele 1922-53, 1954-60, 1961-63, 1964-76, 1979-80, 1988-97, 1998-02, și din 2015 până în prezent. Are în palmares 3 titluri de campioană (1937/38, 1940/41 și 1948/49) și 4 Cupe ale Elveției (1930/31, 1963/64, 1992/93, 2021/22)</p>
<p>Clubul evoluează pe Cornaredo Stadium, o arenă de circa 6.300 de locuri și care a găzduit un meci la Cupa Mondială din 1954.</p>
<p>Lotul echipei este evaluat la 71,35 milioane de euro, de peste două ori mai valoros decât al celor de la CFR Cluj. Elvețienii au fotbaliști și din Kosovo, Canada, Grecia, Germania, Franța, Macedonia, Algeria, Portugalia, Coasta de Fildeș, Maroc, Tunisia, Italia și Nigeria.</p>
<p>Din 2021, proprietarul echipei este Joseph Daniel Mansueto (59 ani), un om de afaceri american, cu o avere estimată la 6,7 miliarde de dolari. De asemenea, el deține clubul Chicago Fire, din Major League Soccer.</p>
<h2><span>Cine e cel mai bine cotat jucător de la Lugano</span></h2>
<p>Cei mai bine cotați jucători din lot sunt fundașul dreapta italian Mattia Zanotti (13.000.000 de euro), apărătorul central elvețian de origine kosovară Albian Hajdari (12.000.000 de euro) și fundașul stânga portughez Martim Marques (7.000.000 de euro).</p>
<p>Antrenor este elvețianul Mattia Croci-Torti (43 ani), fost jucător al echipei. El e principal din 2021, după ce a fost antrenor secund. Sub conducerea lui, Lugano a câștigat Cupa Elveției în 2022, primul trofeu duă 29 de ani.</p>
<p>Cel mai bun fotbalist în 2024-2025 a fost veteranul Renato Steffen (33 de ani), autor a 10 goluri și 8 pase decisive. Un alt jucător important e mijlocașul Anto Grgic, cu 9 reușite și 5 pase de gol.</p>
<p>Lugano a jucat contra celor de la FCSB în 2017-2018, în Grupa G a Ligii Europa. Cele două echipe și-au împărțit victoriile. FCSB a învins cu 2-1 în deplasare, Lugano a învins cu 2-1 la București. Din grupă a ieșit FCSB, care a mers mai departe alături de Viktoria Plzen. Elvețienii au jucat 46 de meciuri în cupele europene, dar au un bilanț mediocru. Au bifat 26 de înfrângeri, 9 egaluri și doar 11 victorii.</p>
<p>Lugano a terminat sezonul trecut pe locul 4, după Basel, Servette Geneva și Young Boys Berna.</p>

]]></description>
    </item>
    <item>
      <title>Mohammed Kamara s-a rupt în meciul CFR Cluj – Paksi și diagnosticul e horror. Cât lipsește de pe teren</title>
      <link>https://www.prosport.ro/fotbal-extern/europa-league/mohammed-kamara-s-a-rupt-in-meciul-cfr-cluj-paksi-si-diagnosticul-e-horror-cat-lipseste-de-pe-teren-20222797</link>
      <description><![CDATA[<img src="https://www.prosport.ro/wp-content/uploads/2025/07/Mohammed-Kamara-s-a-rupt-in-meciul-CFR-Cluj-Paksi-si-diagnosticul-e-horror.-Cat-lipseste-de-pe-teren-1400x933.jpg"/><br/><p>Mohammed Kamara (27 de ani), unul dintre cei mai periculoși fotbaliști din ofensiva lui Dan Petrescu (57), s-a rupt în minutul 15 al meciului CFR Cluj – Paksi 3-0, din manșa secundă a primului tur preliminar din UEFA Europa League.</p>
<p>Primul diagnostic al medicilor este unul horror, iar dacă totul se confirmă, jucătorul va avea nevoie de o intervenție chirurgicală.</p>
<h2><span>Fractură pentru Mohammed Kamara! S-a accidentat în meciul CFR Cluj – Paksi 3-0 și va lipsi cel puțin 4 luni</span></h2>
<p>Joi seară, 17 iulie 2025, <span>CFR Cluj a învins-o pe Paksi cu 3-0 în Gruia</span> și s-a calificat în turul 2 preliminar din UEFA Europa League, unde o va întâlni pe Lugano, din Elveția.</p>
<p>În ciuda scorului înregistrat de tabelă, partida din Ardeal a fost una foarte dificilă. CFR Cluj a deschis scorul în minutul 35, mulțumită unui șut splendid expediat de Alin Fică, iar golurile 2 și 3 au venit abia pe final, în minutele 85 și 90, când Louis Munteanu și Karlo Muhar și-au trecut numele pe lista marcatorilor. Pe de altă parte, la scorul de 1-0, Paksi a avut o lovitură de pedeapsă. Balint Vecsei a bătut penalty-ul în minutul 66, iar Hindrich a izbutit să respingă. Însă, arbitrul a ordonat repetarea loviturii de la 11 metri, deoarece un jucător de la CFR Cluj era în careu în momentul lovirii balonului și ulterior a respins în afara terenului. Același Balint Vecsei și-a asumat responsabilitatea de a transforma de la punctul cu var, iar de data aceasta a trimis pe lângă stâlpul stâng al porții.</p>
<p>Și, nu în ultimul rând, <span>tot în partida CFR Cluj – Paksi, Dan Petrescu și-a pierdut doi titulari într-un timp record</span>. La doar 5 minute distanță după fluierul de start, Emerllahu nu a mai putut continua și a fost înlocuit cu veteranul Damjan Djokovic. Ulterior, în minutul 15, Mohammed Kamara a resimțit dureri la piciorul stâng după o acțiune individuală pe care a încheiat-o cu șut la poartă. Talentatul mijlocaș din Liberia nu a mai putut continua, iar în minutul 18 a fost schimbat cu Korenica.</p>
<p>Potrivit <span>Gsp.ro</span>, primul diagnostic al medicilor este unul horror pentru Mohammed Kamara, care ar fi suferit o fractură de peroneu. Conform sursei citate, fotbalistul va fi supus unei intervenții chirurgicale și ulterior va sta pe bară pentru o perioadă de cel puțin 4 luni.</p>
<h2><span>Dan Petrescu a anticipat dezastrul</span></h2>
<p>Mohammed Kamara este unul dintre cei mai periculoși jucători din ofensiva CFR-ului, iar în totalul de 41 de partide jucate a contribuit cu 11 goluri și cu o pasă decisivă. Doar în stagiunea precedentă a înscris 8 goluri, iar în sezonul 2025-2026 Dan Petrescu a apelat deja la serviciile sale în toate partidele jucate.</p>
<p>La flash-interviul de după meciul cu Paksi, antrenorul vicecampioanei a spus că Mohammed Kamara ar putea fi out tot restul sezonului de la CFR Cluj:</p>
<blockquote><p>Ce ni s-a întâmplat nouă azi nu am mai văzut în fotbal de când antrenez. Doi jucători foarte buni să se accidenteze în primul sfert de oră. Kamara a pierdut aproape tot sezonul. E posibil să aibă fractură. Sunt doi jucători foarte importanți. La câte meciuri sunt, va fi greu. Am pierdut doi jucători importanți. Iată că pierdem prea repede jucători. Sunt îngrijorat”, Dan Petrescu, printre altele, după CFR Cluj – Paksi 3-0.</p></blockquote>

]]></description>
    </item>
    <item>
      <title>Dan Petrescu, declarația anului despre plecarea lui Louis Munteanu: „Va fi imposibil să-l înlocuim, ar fi ca și cum am câștiga la loto”</title>
      <link>https://www.prosport.ro/fotbal-extern/europa-league/dan-petrescu-declaratia-anului-despre-plecarea-lui-louis-munteanu-va-fi-imposibil-sa-l-inlocuim-ar-fi-ca-si-cum-am-castiga-la-loto-20222753</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-declaratia-anului-despre-plecarea-lui-Louis-Munteanu-„Va-fi-imposibil-sa-l-inlocuim-ar-fi-ca-si-cum-am-castiga-la-loto-1.png"/><br/><p>Dan Petrescu, antrenorul echipei CFR Cluj, a oferit declarația anului despre plecarea lui Louis Munteanu.</p>
<p>Tehnicianul în vârstă de 57 de ani a reacționat la finalul partidei retur cu Paksi și a spus că îi va fi foarte greu să-l înlocuiască pe starul lui Nelu Varga.</p>
<h2><span>Dan Petrescu a vorbit despre plecarea lui Louis Munteanu</span></h2>
<p><span>CFR Cluj a învins fără probleme Paksi</span>, scor 3-0 la general, în primul tur preliminar din UEFA Europa League. Introdus în minutul 75, Louis Munteanu a marcat golul de 2-0. Starul lui Nelu Varga a șutat pe jos din interiorul careului, la colțul lung, după o pasă ideală a lui Muhar.</p>
<p>A fost prima apariție a lui Louis Munteanu în acest sezon după ce s-a vehiculat că va prinde cel mai mare transfer din istoria Superligii. Dan Petrescu a făcut un anunț important despre posibila plecare a fotbalistului. Antrenorul CFR-ului a spus că va fi aproape imposibil să-l înlocuiască.</p>
<p>„Louis Munteanu va fi aproape de neînlocuit. Să luăm un jucător care să marcheze 23 de goluri, înseamnă că am câștigat la loterie. Scorul nu arată ce a fost în teren. Paksi era neînvinsă în Europa în deplasare, s-a văzut și de ce azi.</p>
<p>E o echipă puternică, a învins-o de două ori pe Ferencvaros. Veți vedea ce echipă e Ferencvaros. Ce ni s-a întâmplat nouă azi nu am mai văzut în fotbal de când antrenez. Doi jucători foarte buni să se accidenteze în primul sfert de oră.</p>
<p>Kamara a pierdut aproape tot sezonul. E posibil să aibă fractură. Sunt doi jucători foarte importanți. La câte meciuri sunt, va fi greu. Am pierdut doi jucători importanți. Iată că pierdem prea repede jucători. Sunt îngrijorat. Nu am ce să le reproșez.</p>
<p>Nu credeam niciodată la o victorie cu 3-0. Știam că sunt puternici. Nu am ce să le reproșez. Am avut și puțin noroc, a mai fost și arbitrul care a făcut meciul praf. A stricat tot meciul. Korenica a avut o ocazie pe final de repriză, nu a băgat mingea în poartă cu poarta goală.</p>
<p>Terminăm meciul cu doi jucători accidentați care sunt foarte importanți. Am vorbit cu selecționerul naționalei și i-am zis să se uite și la Fică puțin. Nu am înțeles de ce măcar o dată să nu fie convocat. Mircea Lucescu dacă vede un jucător bun, îl selectează.</p>
<p>El nu dădea gol. Asta era problema lui. Din ce am înțeles, bugetul celor de la Lugano e mult mai mare. În România o să spună că suntem favoriți. Pafos are 50 de milioane buget. Cum să fie rușine că te-a eliminat Pafos? A jucat în grupe de Conference League și va juca și anul acesta.</p>
<p>Noi în România vorbim doar negativ. Dacă era toată echipa, sigur erau ei favoriți, dar aveam șanse. Această echipă se va bate. Îngrijorarea mea e că e deplasarea lungă și se joacă pe sintetic”, a declarat Dan Petrescu.</p>
<blockquote><p>În campionatul României vreau să joc, momentan. Când va fi cazul să mă duc, vom vedea. Lucrurile astea mă depășesc. Eu mă simt foarte bine aici, am fost apreciat din primul minut. Sunt un jucător fericit aici”, <span>a spus Louis Munteanu după meci.</span></p></blockquote>

]]></description>
    </item>
  </channel>
</rss>
