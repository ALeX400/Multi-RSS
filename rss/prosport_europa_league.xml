<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum s-a afișat Radu Drăgușin la finala Europa League, câștigată de Tottenham cu Manchester United</title>
      <link>https://www.prosport.ro/fotbal-extern/europa-league/cum-s-a-afisat-radu-dragusin-la-finala-europa-league-castigata-de-tottenham-cu-manchester-united-20177075</link>
      <description><![CDATA[<img src="https://www.prosport.ro/wp-content/uploads/2025/05/Cum-s-a-afisat-Radu-Dragusin-la-finala-Europa-League-castigata-de-Tottenham-cu-Manchester-United.jpg"/><br/><p>Radu Drăgușin nu avea cum să rateze finala Europa League cu Manchester United, scor 1-0, câștigată de Spurs.</p>
<p>Fundașul român de la Tottenham nu a putut juca în meciul de pe San Mames, însă a fost prezent la Bilbao pentru a-și susține echipa.</p>
<h2><span>Cum s-a afișat Radu Drăgușin la finala Europa League, câștigată de Tottenham cu Manchester United</span></h2>
<p>Radu Drăgușin a fost unul dintre marii absenți ai lui Tottenham <span>în finala UEFA Europa League</span>, scor 1-0, cu Manchester United. Fundașul lui Spurs a suferit o ruptură a ligamentelor încrucișate și este în plin proces de recuperare.</p>
<p>Fotbalistul român nu a putut sta departe de echipă și a făcut deplasarea la Bilbao cu întreg angrenajul lui Ange Postecoglou. Îmbrăcat într-o ținută lejeră, Drăgușin a coborât la nivelul gazonului pentru a-i încuraja pe coechipierii săi înainte de finala cu Manchester United.</p>
<h2><span>Ange Postecoglou, mesaj pentru Radu Drăgușin: „A jucat un rol important în acest sezon”</span></h2>
<p>Ange Postecoglou, antrenorul lui Tottenham, <span>nu l-a uitat pe Radu Drăgușin</span> și a adus în discuție contribuția fundașului român.</p>
<p>„Sunt jucători care nu au fost azi cu noi și care au rămas acasă. Fraser Forster, Heung-Min Son, James Madisson, Lucas Bergvall și Radu Drăgușin au jucat un rol important în acest sezon. Fiecare a contribuit și cel mai important este că am ajuns aici.</p>
<p>Am avut probleme, cu siguranță, dar important este că am rămas uniți și merităm această calificare. Ar fi ceva uriaș pentru noi. De ce să îmi pese ce crede Manchester United? Întrebați-l pe managerul de acolo de ce consideră asta. Se pare că există oameni care se tem că s-ar putea întâmpla asta (n.r – ca Tottenham să câștige Europa League).</p>
<p>Vor cumva să diminueze o posibilă astfel de performanță, să spună că am avut un sezon slab, că nu merităm sau să ne compare cu Manchester United”, declara Postecoglou, după calificarea în finala Europa League, potrivit Sky Sports.</p>

]]></description>
    </item>
    <item>
      <title>Gestul lui Radu Drăguşin după ce a câştigat trofeul, despre care va vorbi toată România! L-a văzut lumea întreagă</title>
      <link>https://www.prosport.ro/fotbal-extern/europa-league/gestul-lui-radu-dragusin-dupa-ce-a-castigat-trofeul-despre-care-va-vorbi-toata-romania-l-a-vazut-lumea-intreaga-20177074</link>
      <description><![CDATA[<img src="https://www.prosport.ro/wp-content/uploads/2025/05/Gestul-lui-Radu-Dragusin-dupa-ce-a-castigat-trofeul-despre-care-va-vorbi-toata-Romania.jpg"/><br/><p>Tottenham a câștigat Europa League, iar la finalul confruntării lumea întreagă a văzut gestul pe care l-a făcut fundașul român Radu Drăguşin.</p>
<p>Echipa londoneză s-a impus cu 1-0 în fața lui Manchester United, la Bilbao, în finala Europa League, și va juca la toamnă în grupa principală din Liga Campionilor.</p>
<h2><span>Toată România va vorbi despre gestul lui Radu Drăguşin după ce a câştigat Europa League</span></h2>
<p><span>Singurul gol al confruntării</span> a fost marcat în minutul 42, când Sarr a centrat la marginea careului mic, iar Brennan Johnson a împins în poartă mingea deviată cu mâna de Shaw.</p>
<p>Imediat după ultimul fluier al arbitrului, Radu Drăgușin a intrat pe teren, bucurându-se alături de colegi. Până la festivitatea de premiere, el a rămas în echipamentul de joc, dar și-a înfășurat în jurul corpului drapelul României.</p>
<p>Drăgușin devine al doilea român care câștigă Europa League, <span>după Cristi Săpunaru, în 2011, cu FC Porto</span>. Radu nu a făcut parte din lotul lui Tottenham, deoarece nu este refăcut în totalitate după accidentarea gravă pe care a suferit-o în ziua de 30 ianuarie, la meciul din ultima etapă a fazei principale.</p>
<p>Cel care a înmânat medaliile și trofeul jucătorilor de la Tottenham a fost preşedintele UEFA, Aleksander Ceferin. Datorită succesului din această competiție, formația londoneză va juca în ediția viitoare a Ligii Campionilor, direct în grupa unică.</p>
<p>Pentru Spurs este primul trofeu european după 41 de ani. Tottenham a câştigat defuncta Cupă UEFA în 1972, chiar la prima ediție (3-2 la general cu altă echipă din Anglia, Wolverhampton), şi în 1983/1984 (4-3 la loviturile de departajare cu Anderlecht, după 2-2 la general). La vremea respectivă, finala se juca în două manșe.</p>
<p>De asemenea, gruparea din capitala Angliei mai are în palmares Cupa Cupelor în 1962/1963 (5-1 în finala de la Rotterdam cu Atletico Madrid).</p>
<p>Tottenham a avut un sezon oribil în campionat. Cu o etapă înainte de final, echipa antrenată de Ange Postecoglou se află pe locul 17, chiar deasupra zonei retrogradării, dar are un avans 13 puncte față de Leicester.</p>

]]></description>
    </item>
    <item>
      <title>Dezastru pentru un fotbalist după finala Europa League! Ce record negativ a stabilit</title>
      <link>https://www.prosport.ro/fotbal-extern/europa-league/dezastru-pentru-un-fotbalist-dupa-finala-europa-league-ce-record-negativ-a-stabilit-20177141</link>
      <description><![CDATA[<img src="https://www.prosport.ro/wp-content/uploads/2025/05/Dezastru-pentru-un-fotbalist-dupa-finala-Europa-League-Ce-record-negativ-a-stabilit--1400x942.jpg"/><br/><p>Finala Europa League de miercuri seară, 21 mai 2025, Tottenham – Manchester United 1-0, a reprezentat un adevărat dezastru pentru unul dintre fotbaliștii implicați.</p>
<p>Este vorba despre un jucător din tabăra „diavolilor”, care a pierdut a treia finală europeană din carieră.</p>
<h2><span>Andre Onana, ghinionistul de serviciu. A pierdut finala Europa League pentru a doua oară în carieră și, de asemenea, a eșuat în ultimul act din Champions League</span></h2>
<p>Miercuri seară, <span>Tottenham Hotspur și Manchester United s-au duelat în finala UEFA Europa League, iar pe lângă miza trofeului, cele două grupări au avut drept obiectiv și accederea în faza principală din Champions League</span>, sezonul 2025 – 2026.</p>
<p>Și asta pentru că în Premier League, ambele formații se regăsesc în subsolul clasamentului, departe de pozițiile europene.</p>
<p>La finalul celor 90 de minute de pe stadionul San Mames din Bilbao, <span>colegii lui Radu Drăgușin de la Tottenham au triumfat și au obținut pentru fanii lor primul trofeu după o așteptare de 17 ani</span>.</p>
<p>Singurul gol a fost marcat în minutul 42 și l-a avut în prim-plan pe Brennan Johnson. Ulterior, în repriza secundă, londonezii s-au betonat în defensivă și au încercat să apere rezultatul, ceea ce au și reușit în final.</p>
<p>Dacă în tabăra lui Tottenham a fost o bucurie imensă, la Manchester United, jucătorii lui Ruben Amorim au fost prăbușiți, la propriu. Iar de departe, cel mai afectat a fost portarul Andre Onana, care a jucat a treia finală europeană din carieră.</p>
<p>Onana le-a pierdut pe toate, iar după înfrângerea cu Tottenham de miercuri seară, inclusiv jucători din tabăra adversă au mers la portar pentru a-l consola.</p>
<p>Portarul lui Manchester United a mai încasat-o o dată în Europa League, în 2017, iar atunci a fost bătut chiar de actuala sa echipă. Este vorba despre finala Ajax – Manchester United 0-2, pe care „diavolii” au câștigat-o cu 2-0.</p>
<p>De asemenea, Onana a fost protagonist și în finala Inter Milano – Manchester City 0-1, din UEFA Champions League, sezonul 2022 – 2023.</p>
<blockquote class="twitter-tweet">
<p dir="ltr" lang="fr">La tristesse d’André Onana après la défaite de Manchester United en finale de l’Europa League. 😢🇨🇲 pic.twitter.com/R9w84Un4IP</p>
<p>— AllezLesLions (@AllezLesLions) May 21, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Ruben Amorim vrea să continue la Manchester United, dar dacă clubul are altă opinie, își va face bagajele</span></h2>
<p>La scurt timp după înfrângerea cu Tottenham, Ruben Amorim a vorbit cu reporterii TNT Sports și le-a transmis că va rămâne la Manchester United și în sezonul viitor. Asta dacă va fi și conducerea de pe Old Trafford de acord.</p>
<blockquote><p>Sunt încrezător în continuare că sunt tipul potrivit (n.r. – pentru Manchester United), mai mult decât la început… Vă garantez că nu voi renunța, nu voi pleca. Sunt foarte încrezător. Cunosc clubul, știu ce înseamnă să antrenezi acest club și înțeleg de ce are nevoie această echipă. Dar dacă vor spune că e mai bună o schimbare, voi pleca a doua zi”, a declarat Ruben Amorim, printre altele, după Tottenham – Manchester United 1-0.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/i0faP_hD1Uw?si=pHLrQmipSZdQHMib" title="YouTube video player" width="560"></iframe></p>

]]></description>
    </item>
    <item>
      <title>Radu Drăguşin, în Champions League! Tottenham câştigă primul trofeu după 17 ani</title>
      <link>https://www.prosport.ro/fotbal-extern/radu-dragusin-in-champions-league-tottenham-castiga-primul-trofeu-dupa-17-ani-20177034</link>
      <description><![CDATA[<img src="https://www.prosport.ro/wp-content/uploads/2025/05/Radu-Dragusin-in-Champions-League-Tottenham-castiga-primul-trofeu-dupa-17-ani-1400x778.jpg"/><br/><p>Tottenham, echipa pentru care evoluează Radu Drăgușin, a învins-o pe Manchester United în finala Europa League, scor 1-0, cucerind astfel primul trofeu după 17 ani de „secetă”. Unica reușită a meciului de pe stadionul „San Mames” din Bilbao i-a aparținut lui Brennan Johnson.</p>
<p>Românul s-a bucurat, evident, pentru colegi, dar a fost nevoit să-i aplaude din înaltul tribunei, <span>alături de sora și iubita sa</span>. Accidentarea suferită la începutul acestui an îl ține în continuare departe de teren.</p>
<h2><span>Tottenham va juca în Champions League</span></h2>
<p>Datorită victoriei din ultimul act al celei de-a doua competiții europene intercluburi, Spurs a salvat sezonul. Trofeul vine la pachet cu participarea în următoarea ediție a Ligii Campionilor.</p>
<p>Pe plan intern, echipa a avut un parcurs dezastruos în actuala stagiune, care se apropie cu pași repezi de final. Faptul că ocupă un neverosimil loc 17 spune totul.</p>
<p>Manchester United, în schimb, a risipit orice speranță de a ajunge în cupele europene. Cele două sunt vecine de clasament (n.r. diavolii ocupă poziția a 16-a) și le desparte un singur punct.</p>
<h2><span>Drăgușin și-a încurajat colegii înaintea finalei Europa League: „Hai să terminăm treaba”</span></h2>
<p>Chiar dacă nu a putut juca, Radu Drăgușin a fost trup și suflet pentru Tottenham înaintea <span>partidei cu Manchester United</span>. Stă mărturie și mesajul de încurajare pe care a ținut să-l transmită coechipierilor, prin intermediul unei rețele de socializare.</p>
<blockquote><p>„A fost un sezon dificil, dar am luptat împreună și ne-am câștigat locul în finală. Sunt mândru de această echipă. Este dificil să ratez o noapte ca asta, dar fotbalul te învață rezistență. Sunt cu băieții la fiecare pas. Hai să terminăm treaba”, a transmis fundașul central.</p></blockquote>
<p>Cât despre revenirea sa, impresarul Florin Manea a făcut un anunț îmbucurător: se va produce spre sfărșitul lunii august, ceea ce înseamnă că există posibilitatea de a lua parte la acțiunea din septembrie a echipei naționale.</p>
<blockquote><p>„E super bine Radu. Aleargă, deja dă în minge, face schimbări de direcție, dar de revenit pe teren, se va întâmpla abia la august, la sfârșit.</p>
<p> </p>
<p>Eu zic că va juca la sfârșitul lui august. Dacă va fi bine, nu văd de ce nu l-ar chema și la națională. Dacă va juca în Premier League înainte de septembrie, înseamnă că va fi pregătit”, a declarat Manea la <span>Digi Sport</span>.</p></blockquote>

]]></description>
    </item>
    <item>
      <title>Englezii le-au distrus pe Tottenham și pe Manchester United: „Cea mai proastă finală din istorie”</title>
      <link>https://www.prosport.ro/fotbal-extern/europa-league/englezii-le-au-distrus-pe-tottenham-si-pe-manchester-united-cea-mai-proasta-finala-din-istorie-20177042</link>
      <description><![CDATA[<img src="https://www.prosport.ro/wp-content/uploads/2025/05/Englezii-le-au-distrus-pe-Tottenham-si-pe-Manchester-United-„Cea-mai-proasta-finala-din-istorie.jpg"/><br/><p>Presa britanică a dat de pământ cu Tottenham și Manchester United după finala UEFA Europa League, scor 1-0, câștigată de Spurs.</p>
<p>Jurnaliștii The Sun au analizat prestația celor două echipe din Premier League și au tras concluzia la finalul partidei de pe San Mames.</p>
<h2><span>Presa din Marea Britanie a reacționat după finala UEFA Europa League</span></h2>
<p><span>Tottenham a învins Manchester United</span>, scor 1-0, și a câștigat trofeul Europa League. Unicul gol al partidei a fost marcat de Brennan Johnson în minutul 42.</p>
<p>Sarr a centrat în fața porții, iar galezul a introdus mingea în plasă din câțiva metri. Jurnaliștii The Sun au reacționat după ce Spurs a pus mâna pe trofeu și au scris că a fost cea mai proastă finală din istorie, în condițiile în care s-au duelat locurile 16 și 17 din Premier League.</p>
<p>„Spurs câștigă Europa League, punând capăt unei secete de 17 ani de trofee în «cea mai proastă finală din istorie». Într-o finală europeană între locurile 16 și 17 în Premier League, nu e de mirare că golul decisiv a făcut diferența.</p>
<p>Poate a fost un autogol al lui Luke Shaw, poate a fost o intervenție a lui Brennan Johnson pe linia porții. Dar lui Tottenham nu-i pasă, deoarece lunga lor așteptare – 17 ani – pentru un trofeu s-a terminat.</p>
<p>Spurs i-a mulțumit la fel de mult lui Micky van de Ven pentru degajarea sa epică de pe linia porții. După ce Guglielmo Vicario a ratat complet o prindere, mingea a ricoșat de pe capul său la Rasmus Hojlund.</p>
<p>Atacantul lui Manchester United a trimis o lovitură de cap peste Vicario și părea că a egalat – dacă nu ar fi fost olandezul zburător Van de Ven, care a respins acrobatic de pe linie”, a notat <span>The Sun</span>.</p>

]]></description>
    </item>
  </channel>
</rss>
