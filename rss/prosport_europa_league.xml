<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Răzvan Lucescu, înfrângere dureroasă în Croația! PAOK a pierdut și poate rata grupele Europa League</title>
      <link>https://www.prosport.ro/fotbal-extern/europa-league/razvan-lucescu-infrangere-dureroasa-in-croatia-paok-a-pierdut-si-poate-rata-grupele-europa-league-20253050</link>
      <description><![CDATA[<img src="https://www.prosport.ro//wp-content/uploads/2025/08/Razvan-Lucescu-infrangere-dureroasa-in-Croatia-PAOK-a-pierdut-si-poate-rata-grupele-Europa-League-1400x736.png"/><br/><p>PAOK Salonic a suferit o înfrângere dureroasă în Croația și poate rata grupele Europa League.</p>
<p>Echipa antrenată de Răzvan Lucescu a pierdut meciul tur cu Rijeka și riscă să fie eliminată din competiție.</p>
<h2><span>PAOK Salonic, eșec cu Rijeka</span></h2>
<p><span>PAOK Salonic a fost învinsă</span> de Rijeka în play-off-ul UEFA Europa League. Echipa din Croația s-a impus cu 1-0 și este favorită la calificare. Unicul gol al partidei a fost marcat de Luka Menalo.</p>
<p>Formația lui Răzvan Lucescu nu a reușit să revină pe tabelă și ar putea rata grupele Europa League. Returul va avea loc pe 28 august și se va disputa pe Toumba Stadium din Salonic.</p>
<h2><span>Reacția lui Răzvan Lucescu după Rijeka – PAOK </span></h2>
<p>Răzvan Lucescu <span>a reacționat după eșecul</span> cu Rijeka. Antrenorul lui PAOK este convins că echipa sa poate întoarce soarta calificării la Salonic: „Rezultatul este fragil și îl putem răsturna”.</p>
<p>„Detaliile au fost cele care au determinat rezultatul. Nu au funcționat pentru noi, au funcționat pentru ei. Per total a fost un meci echilibrat. Noi am avut ocaziile noastre, ei le-au avut pe ale lor.</p>
<p>Nu am avut opțiuni bune de finalizare, nu am avut centrări bune și asta ne-a costat, chiar dacă am adus mingea aproape de careu. Totuși, văd aici că au pregătit o petrecere mare și nu știu de unde vine acest optimism.</p>
<p>Următoarele meciuri, de duminică și joi, sunt foarte importante. Mă aștept să văd o echipă agresivă și dinamică și stadionul să fie în flăcări datorită fanilor noștri care împing mereu echipa. Îmi doresc să jucăm cu încredere, rezultatul este fragil și îl putem răsturna”, a declarat Răzvan Lucescu, potrivit <span>Sport 24</span>.</p>
<h2><span>Celelalte rezultate din play-off-ul Europa League</span></h2>
<ul>
<li>Maccabi Tel Aviv (Israel) – Dinamo Kiev (Ucraina) 3-1</li>
<li>KF Shkendija (Macedonia de Nord) – Ludogoreţ Razgrad (Bulgaria) 2-1</li>
<li>Slovan Bratislava (Slovacia) – Young Boys Berna (Elveţia) 0-1</li>
<li>Malmo FF (Suedia) – Sigma Olomouc (Cehia) 3-0</li>
<li>Panathinaikos Atena (Grecia) – Samsunspor (Turcia) 2-1</li>
<li>Aberdeen FC (Scoţia) – FCSB (România) 2-2</li>
<li>Lech Poznan (Polonia) – KRC Genk (Belgia) 1-5</li>
<li>FC Midtjylland (Danemarca) – KuPS Kuopio (Finlanda) 4-0</li>
<li>Lincoln Red Imps (Gibraltar) – Sporting Braga (Portugalia) 0-4</li>
<li>Zrinjski Mostar (Bosnia-Herţegovina) – FC Utrecht (Olanda) 0-2</li>
<li>SK Brann Bergen (Norvegia) – AEK Larnaca (Cipru) 2-1</li>
</ul>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 1002px; left: 17px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Gigi Becali a dezvăluit ce se întâmplă cu Dawa. „Păi, de ce să nu fie de acord? Am aruncat-o și eu”</title>
      <link>https://www.prosport.ro/fotbal-extern/europa-league/gigi-becali-a-dezvaluit-ce-se-intampla-cu-dawa-pai-de-ce-sa-nu-fie-de-acord-am-aruncat-o-si-eu-20253129</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-dezvaluit-ce-se-intampla-cu-Dawa.-„Pai-de-ce-sa-nu-fie-de-acord-Am-aruncat-o-si-eu-.webp"/><br/><p>Joi seară, 22 august 2025, la scurt timp după fluierul final din partida Aberdeen – FCSB 2-2, Gigi Becali (67 de ani) a intrat în direct, la TV, și a dezvăluit ce se întâmplă cu Joyskim Dawa (29).</p>
<p>Înaintea deplasării din Scoția, patronul FCSB a anunțat public că îi va desface contractul internaționalului camerunez și apoi îl va pune să semneze o nouă înțelegere, undeva prin toamnă.</p>
<h2><span>Gigi Becali nu a luat încă decizia finală în privința lui Dawa. Se mai gândește dacă îi desface contractul</span></h2>
<p><span>Gigi Becali a dezvăluit de curând că s-a gândit la o nouă inginerie pentru a păcăli regulamentul UEFA</span> și a transmis că ar putea pune-o în aplicare în perioada imediat următoare. Șiretlicul la care s-a gândit afaceristul îl are în prim-plan pe Joyskim Dawa, care se află în continuare în proces de recuperare după o intervenție chirurgicală pe care a suferit-o la genunchi.</p>
<p>Atunci când va reveni Dawa, FCSB va fi angrenată deja în faza principală a unei competiții europene. Până de curând, internaționalul camerunez avea promis ultimul loc rămas disponibil pe lista UEFA, însă sosirea la echipă a atacantului Mamadou Thiam a complicat lucrurile. Fotbalistul din urmă menționat va fi trecut pe lista UEFA, iar Dawa, pentru a putea evolua și el în faza principală din Europa League sau Conference League, va trebui să îi ia locul unui alt jucător, în octombrie sau când va reveni. Însă, pentru ca acest lucru să fie posibil, Dawa trebuie înregistrat ca jucător nou, iar Gigi Becali a dezvăluit că îi va desface contractul de muncă înainte de încheierea ferestrei de transferuri. Ulterior, când Dawa va fi gata de acțiune, va da cu pixul pe o nouă înțelegere și va fi înregistrat ca jucător nou. Și astfel va putea fi trecut imediat pe lista UEFA, în locul unui fotbalist care nu va confirma așteptările.</p>
<p><span>Imediat după egalul cu Aberdeen, 2-2, Gigi Becali a intrat în direct, la TV</span>, și a spus că nu a luat încă o decizie finală. Va analiza „cazul Dawa” în zilele următoare, după care va da un verdict:</p>
<p>„Ca să-l pot pune pe listă în orice perioadă a anului. Îi dau liber. Dacă el rămâne liber acum, atunci el poate fi legitimat oricând. Îl las liber, dar îi fac încă un contract în același timp. Acum îi dau hârtie, apoi îi fac încă un contract. Păi, de ce să nu fie de acord? Am aruncat-o și eu. Nu știu dacă o fac. Am zis și eu”, a declarat Gigi Becali, după Aberdeen – FCSB 2-2, la <span>Digi Sport</span>.</p>
<h2><span>Dawa mai are contract pe două sezoane</span></h2>
<p>Actuala înțelegere dintre Joyskim Dawa și Gigi Becali mai este valabilă până la data de 30 iunie 2027. Potrivit site-ului de specialitate Transfermarkt, patronul FCSB are și opțiunea de a-i prelungi contractul lui Dawa pe încă trei sezoane.</p>
<p>Internaționalul camerunez este unul dintre cei mai bine evaluați fotbaliști de la FCSB, cu o cotă de piață de 3.000.000 de euro, conform sursei menționate mai sus.</p>

]]></description>
    </item>
    <item>
      <title>Gigi Becali a luat deja decizia. Ce se întâmplă cu Thiam și cu cei 3 extracomunitari care n-au jucat în Scoția</title>
      <link>https://www.prosport.ro/fotbal-extern/europa-league/gigi-becali-a-luat-deja-decizia-ce-se-intampla-cu-thiam-si-cu-cei-3-extracomunitari-care-n-au-jucat-in-scotia-20253052</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-luat-deja-decizia.-Ce-se-intampla-cu-Thiam-si-cu-cei-3-extracomunitari-care-n-au-jucat-in-Scotia-1400x786.jpg"/><br/><p>Patronul de la FCSB, Gigi Becali, s-a decis cu privire la cei 3 extracomunitari care n-au jucat în Scoția, dar și în legătură cu Mamadou Thiam, abia ajuns al echipă.</p>
<p>Campioana României a plecat cu o remiză din Scoția, după meciul cu Aberdeen din turul play-off-ului pentru Europa League, iar Gigi Becali a anunțat cine va intra pe teren cu FC Argeș.</p>
<h2><span>Thiam și cu cei 3 care n-au jucat în Scoția au aflat chiar de la Gigi Becali care este soarta lor</span></h2>
<p>Returul cu Aberdeen are loc pe 28 august, pe Arena Națională, iar campioana României este sigură că <span>va continua să joace în cupele europene</span>, indiferent că este vorba despre Europa League sau Conference League.</p>
<p>Până atunci, însă, echipa lui Gigi Becali are treabă în campionat. FCSB joacă duminică, pe teren propriu, cu FC Argeș, iar latifundiarul din Pipera a fost întrebat dacă va folosi echipa a doua cu nou-promovata.</p>
<p>„Care echipa a doua? Trei sunt care trebuia să joace. Thiam, Cisotti, Crețu a jucat o repriză, o să joace Ngezana, Baba, Chiricheș, Tănase. Cisotti pentru că a luat roșu. Singurul care va fi, va fi Thiam, să zicem”, a declarat Gigi Becali, la <span>Digi Sport</span>.</p>
<p>Omul de afaceri a mai făcut cunoscut faptul că nu am avut emoţii, tocmai ca urmare a faptului că FCSB va juca în cupele europene, indiferent de deznodământul dublei manșe cu Aberdeen.</p>
<p>„În momentul când deja joci cu un om în minus atâtat timp, te laşi în mâna lui Dumnezeu. Am făcut un joc bun. E adevărat, posesia a fost la ei. Nu au avut ocazii deloc la început, nici când am jucat în inferioritate în prima repriză, când eram noi mai proaspeţi.</p>
<p>Un rezultat de egalitate e foarte bun pentru noi, pentru că eu cred în calificarea de la Bucureşti. Eu zic că noi avem echipă mai valoroasă decât a scoţienilor”, a mai declarat Gigi Becali.</p>
<p>Pentru actualul parcurs european, FCSB va încasa 350.000 de euro, pentru că a jucat două tururi preliminare în Liga Campionilor. Interesant este că forul european nu recompensează prezența în turul 3 sau play-off-ul din Europa League, deoarece echipele respective vor primi bani mulți după calificările în grupele principale.</p>
<p>Concret, dacă trece de Aberdeen și va ajunge în grupa principală din Europa League, FCSB va încasa 4.310.000 de euro, spre deosebire de <span>3.170.000 de euro cât ar lua Universitatea Craiova</span>, dacă ajunge în aceeași fază din Conference League.</p>

]]></description>
    </item>
    <item>
      <title>„Nu putem să acceptăm, sub nicio formă”. Meme Stoica a vorbit despre scandalul vizelor refuzate, dar și despre victoria lui Rădoi și demisia lui Petrescu</title>
      <link>https://www.prosport.ro/fotbal-extern/europa-league/nu-putem-sa-acceptam-sub-nicio-forma-meme-stoica-a-vorbit-despre-scandalul-vizelor-refuzate-dar-si-despre-victoria-lui-radoi-si-demisia-lui-petrescu-20253026</link>
      <description><![CDATA[<img src="https://www.prosport.ro//wp-content/uploads/2025/08/Meme-Stoica-a-vorbit-despre-scandalul-vizelor-refuzate-dar-si-despre-victoria-lui-Radoi-si-demisia-lui-Petrescu-scaled-e1755813101803-1400x805.jpg"/><br/><p>La finalul meciului dintre Aberdeen și FCSB, încheiat la egalitate, scor 2-2, Meme Stoica a vorbit despre scandalul vizelor refuzate, dar și despre victoria obținută de trupa lui Mirel Rădoi și despre demisia lui Dan Petrescu.</p>
<p>Reamintim că astăzi, 21 august 2025, CFR Cluj a suferit o înfrângere rușinoasă, scor 7-2, pe terenul celor de la Hacken, în timp ce Universitatea Craiova s-a impus, scor 1-2, pe terenul celor de la Basaksehir.</p>
<h2><span>Ce spune Meme Stoica despre scandalul vizelor refuzate</span></h2>
<p>FCSB a încheiat la egalitate, scor 2-2, meciul disputat pe terenul celor de la Aberdeen, după ce <span>a evoluat în inferioritate numerică din minutul 39</span>. Elias Charalambous nu a putut folosi trei fotbaliști importanți în această partidă. Este vorba despre Ngezana, Baba Alhassan și Risto Radunovic, <span>cei care nu au primit viza și nu au avut voie să își facă apariția pe suprafața de joc</span>.</p>
<p>La finalul partidei, Meme Stoica nu s-a mai putut abține și a vorbit despre această situație. Oficialul celor de la FCSB consideră că UEFA trebuia să se impună, întrucât cei trei jucători „nu au venit să muncească în Regatul Unit”.</p>
<p>„Este între galben și roșu. I-am prins prima oară și le-am dat și gol. Apoi clar a fost puțin complicat în a doua jumătate. Însă ambele goluri vin pe o dinamică extraordinară, pe o tranziție ieșită din comun. Bîrligea a făcut un meci senzațional. Ca atitudine și ca implicare toți jucătorii sunt azi de felicitat. Să ai jucători importanți în tribună…O situație pe care nu putem să o acceptăm sub nicio formă. Nu e vorba de muncă. N-au venit să muncească în Regatul Unit. Au venit să joace într-o competiție unde UEFA ar trebui să se impună. Nu e normal să se întâmple așa ceva. Mulțumim autorităților britanice. Acum avem trei jucători care abia așteaptă să joace duminică. Ce să facem? Glumim și noi amar. Sarcasmul cred că aici s-a inventat”, a declarat Meme Stoica, la <span>Prima Sport</span>.</p>
<h2><span>Meme Stoica speră la un stadion plin</span></h2>
<p>Meme Stoica crede că FCSB va reuși să umple Arena Națională la returul cu Aberdeen, care se va disputa joia viitoare, pe data de 28 august 2025, în București. Oficialul campioanei a ținut să le mulțumească suporterilor „roș-albaștri”, care și-au susținut favoriții în număr mare chiar și la meciul din Scoția.</p>
<p>„Sper să avem 40.000 de suporteri care să facă o atmosferă de două ori mai tare decât a fost azi aici. Atmosfera nu poate să joace fotbal. Dar la București atmosfera a jucat fotbal de multe ori. Va fi total schimbat duelul față de ce a fost astăzi. Trebuie să marcăm, trebuie să câștigăm. UEFA Europa League este o competiție care adună echipă cu nume mari.</p>
<p>Va fi un meci nu foarte ușor, dar putem să ni-l facem ușor. Eram împăcat cu ideea. Chiar dacă ar fi marcat, se schimbau datele problemei, dar nu radical. Tot trebuia să câștigăm. Această echipă reușește să canalizeze energiile tuturor românilor care simt roș-albastru, mai ales cei din diaspora. Mereu am considerat că suporterii noștri din diaspora sunt speciali. D-aia se și comportă special. Înmagazinează foarte multă energie, unii neavând echipe jucând pe stadion ani de zile”, a mai spus Meme Stoica.</p>
<h2><span>Ce spune Meme Stoica despre rezultatele înregistrate de Craiova și CFR Cluj</span></h2>
<p>Reamintim că astăzi, 21 august 2025, CFR Cluj a suferit o înfrângere rușinoasă, scor 7-2, pe terenul celor de la Hacken, în timp ce Universitatea Craiova s-a impus, scor 1-2, pe terenul celor de la Basaksehir.</p>
<p>Meme Stoica era convins că Dan Petrescu nu va putea suporta această umilință și că va demisiona de pe banca ardelenilor.</p>
<p>„Universitatea Craiova a făcut un rezultat excepțional. Merită felicitări, chiar dacă Mirel s-ar supăra. Eram convins că Dan Petrescu nu poate să digere o diferență atât de mare și că nu va continua. Trebuie să îndreptăm situația și în campionat”, a încheiat oficialul celor de la FCSB.</p>

]]></description>
    </item>
    <item>
      <title>„Mai aduceți jucători?”. Gigi Becali, anunț despre transferurile FCSB imediat după egalul cu Aberdeen</title>
      <link>https://www.prosport.ro/fotbal-extern/europa-league/mai-aduceti-jucatori-gigi-becali-anunt-despre-transferurile-fcsb-imediat-dupa-egalul-cu-aberdeen-20253010</link>
      <description><![CDATA[<img src="https://www.prosport.ro//wp-content/uploads/2025/08/„Mai-aduceti-jucatori.-Gigi-Becali-anunt-despre-transferurile-FCSB-imediat-dupa-egalul-cu-Aberdeen.jpg"/><br/><p>FCSB a terminat la egalitate, scor 2-2, în deplasarea din Scoția cu Aberdeen, în manșa tur a play-off-ului din UEFA Europa League.</p>
<p>Campionii României au condus cu 2-0, dar au fost egalați pe final de meci, iar Aberdeen speră la calificare în returul de la București.</p>
<h2><span>„Mai aduceți jucători?”. Gigi Becali, anunț despre transferurile FCSB imediat după egalul cu Aberdeen</span></h2>
<p>Imediat după meci, Gigi Becali a intrat în direct și a făcut analiza duelului din Scoția. Patronul de la FCSB s-a împăcat cu ideea că formația sa nu va juca în Champions League în acest sezon, dar speră ca măcar în grupa principală din Europa League să se califice.</p>
<p>Pentru asta, FCSB va trebui să facă un meci bun la returul cu Aberdeen de la București.</p>
<p>Întrebat despre eventuale transferuri, Gigi Becali a oferit un răspuns clar. Odată cu aducerea lui Mamadou Thiam, finanțatorul campionilor e convins că lista este completă, iar echipa nu mai are nevoie și de alte transferuri.</p>
<p>„E bine și așa, ce a fost a fost. Să ne calificăm în Europa League și gata. Să luăm campionatul… Eu de acum mă gândesc la Champions League de la anul. Acolo e gândul meu.</p>
<p>(n.r. Mai aduceți jucători?) Care, ce jucători? Nu mai se accidentează, am adus pe Thiam, pe cine să mai aducem, e lista completă”, a declarat Gigi Becali, la <span>Digi Sport</span>.</p>
<h2><span>Darius Olaru a oferit o reacție de lider adevărat. Cum a răspuns când a fost întrebat de arbitraj după egalul cu Aberdeen</span></h2>
<p>Darius Olaru <span>a fost introdus pe teren în repriza a doua</span>, în locul lui Florin Tănase, iar liderul celor de la FCSB l-a răsplătit imediat pe Gigi Becali, reușind să majoreze scorul la 2-0 în minutul 46.</p>
<p>Imediat după meci, Darius Olaru a venit la flash-interviu și <span>a tras concluziile</span>, demonstrând un discurs de lider adevărat.</p>
<p>„O partidă foarte dificilă, un adversar foarte bun. O atmosferă care te face să te simți fotbalist. La pauză, dacă ne spunea cineva că va fi egal, poate voiam acest rezultat. Având în vedere că am avut 2-0 și am fost egalați pe final, ne lasă cu un gust amar.</p>
<p>Am reușit să ajung foarte bine la acea fază, a lui Bîrligea. Anul trecut făceam și eu foarte multe pentru el pe astfel de faze. Mă bucur că am marcat, îi mulțumesc.</p>
<p>Nu mi s-a părut o fază de cartonaș roșu. Nu trebuie să ne gândim la arbitraj. Trebuie să câștigăm meciul din campionat. Apoi, să dăm totul în retur și să ne calificăm în grupe”, a declarat Darius Olaru, pentru Voyo.</p>

]]></description>
    </item>
  </channel>
</rss>
