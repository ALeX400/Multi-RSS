<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gică Hagi a sărit să-l apere pe Ianis Hagi, după ce a fost criticat pentru cum a jucat: „A făcut ce i s-a cerut”</title>
      <link>https://www.prosport.ro/fotbal-extern/europa-league/gica-hagi-a-sarit-sa-l-apere-pe-ianis-hagi-dupa-ce-a-fost-criticat-pentru-cum-a-jucat-a-facut-ce-i-s-a-cerut-20149191</link>
      <description><![CDATA[<img src="https://www.prosport.ro/wp-content/uploads/2025/04/Gica-Hagi-a-sarit-sa-l-apere-pe-Ianis-Hagi-dupa-ce-a-fost-criticat-pentru-cum-a-jucat-„A-facut-ce-i-s-a-cerut.webp"/><br/><p>Gică Hagi i-a luat apărarea lui Ianis Hagi după ce fiul său a fost criticat pentru evoluția sa din meciul cu Athletic Bilbao.</p>
<p>Antrenorul Farului Constanța a comentat pe scurt prestația „Prințului” din sferturile Europa League.</p>
<h2><span>Gică Hagi a sărit să-l apere pe Ianis Hagi, după ce a fost criticat pentru cum a jucat: „A făcut ce i s-a cerut”</span></h2>
<p><span>Rangers a fost eliminată de Athletic Bilbao</span>, scor 0-2, din Europa League. Oihan Sancet și Nico Williams au marcat în returul de pe San Mames.</p>
<p>Ianis Hagi, titularizat de scoțianul Barry Ferguson, a fost scos după 45 de minute și înlocuit cu Clinton Nsiala.</p>
<p>Fotbalistul român a fost aspru criticat după meci, iar Gică Hagi a simțit nevoia să intervină. Antrenorul Farului a sărit în apărarea fiului său.</p>
<p>„Ianis a jucat 45 de minute. Tactic, din punctul meu de vedere, a făcut ce trebuie, ce i s-a cerut, tot. Sunt meciuri în Europa, la nivel mare. Dar ei sunt acolo, iar noi aici”, a declarat Gică Hagi.</p>
<blockquote><p>Înțeleg, viitorul meu este incert, cu contractul scadent la finalul sezonului, dar nu pot să accept că îmi sunt puse cuvinte în gură, lucruri pe care nu le-am spus niciodată. Vreau să fie clar, nu am spus niciodată că aș vrea să plec de la Rangers. Vreau să fie clar! Știți cât de fericit sunt să fiu aici, cât de mult iubesc acest club. Voi face totul pentru el. Acum vreau să mă concentrez pe meciul de joi”, a spus Ianis Hagi la microfonul Sky Sports.</p></blockquote>
<h2><span>Ibrox News l-a făcut praf pe Ianis Hagi: „Trebuia să facă mai mult”</span></h2>
<p>Ianis Hagi a jucat 45 de minute cu Athletic Bilbao, dar nu i-a impresionat pe scoțieni. <span>Românul a fost criticat</span> după ce a executat scurt o lovitură liberă.</p>
<p>„Nu-mi vine să cred ceea ce tocmai s-a întâmplat. Hagi a executat rapid o lovitură liberă și a preferat să schimbe direcția la Cerny.</p>
<p>Au pierdut posesia cu un minut înainte de finalul reprizei. De ce nu s-au dus toți colegii în careu, ca Ianis să trimită în fața porții?”, a fost reacția jurnalistului Steven Naismith, la microfonul <span>BBC SportSound</span>.</p>
<p>Ibrox News consideră că Ianis Hagi putea să facă mai multe pentru a-i demonstra lui Barry Ferguson că merită să rămână în teren.</p>
<p>„Pentru cineva cu calitatea lui, trebuia să facă mai multe pentru a-i demonstra lui Ferguson că merită să rămână pe teren. Nu a putut să o facă”, a notat <span>Ibrox News</span>.</p>

]]></description>
    </item>
    <item>
      <title>Scoțienii l-au criticat pe Ianis Hagi în direct la BBC Sportsound: „Nu-mi vine să cred ceea ce tocmai s-a întâmplat”</title>
      <link>https://www.prosport.ro/fotbal-extern/scotienii-l-au-criticat-pe-ianis-hagi-in-direct-la-bbc-sportsound-nu-mi-vine-sa-cred-ceea-ce-tocmai-s-a-intamplat-20148618</link>
      <description><![CDATA[<img src="https://www.prosport.ro/wp-content/uploads/2025/04/Scotienii-l-au-criticat-pe-Ianis-Hagi-in-direct-la-BBC-Sportsound-„Nu-mi-vine-sa-cred-ceea-ce-tocmai-s-a-intamplat-1400x778.jpg"/><br/><p>După remiza din tur, Rangers spera să se impună pe terenul lui Athletic Bilbao, dar a suferit o înfrângere usturătoare, scor 0-2, ratând calificarea în semifinalele Europa League. Ianis Hagi a fost pe teren doar în prima repriză și nu a avut o prestație mulțumitoare pentru scoțieni.</p>
<p>Aceștia l-au criticat în mod special pentru decizia luată într-o fază care putea produce pericol la poarta adversă. Este vorba despre o lovitură liberă pe care a executat-o scurt în loc să trimită mingea în careu.</p>
<p>Pentru un loc în ultimul act al competiției, formația spaniolă va da piept cu Manchester United, cea care <span>a eliminat-o pe Olympique Lyon</span> după un meci interzis cardiacilor, decis chiar la finalul reprizelor de prelungiri. În cealaltă semifinală se vor înfrunta Tottenham și Bodo/Glimt.</p>
<h2><span>Scoțienii nu l-au menajat deloc pe Ianis Hagi după Athletic Bilbao – Rangers 2-0</span></h2>
<p>În minutul 45 al meciului de pe stadionul San Mames, Rangers a beneficiat de o lovitură liberă, pe care Ianis Hagi a preferat s-o execute repede, cu o diagonală spre Vaclav Cerny. Ideea s-a dovedit a fi neinspirată, ținând cont că adversarii au recuperat imediat balonul.</p>
<p>Scoțienii nu au ezitat să-i reproșeze modul în care a gândit acea fază, cu atât mai mult cu cât Athletic Bilbao a intrat în avantaj la cabine. Oihan Sancet a transformat <span>lovitura de la 11 metri</span> dictată în prelungirile primei reprize.</p>
<blockquote><p>„Nu-mi vine să cred ceea ce tocmai s-a întâmplat. Hagi a executat rapid o lovitură liberă și a preferat să schimbe direcția la Cerny.</p>
<p> </p>
<p>Au pierdut posesia cu un minut înainte de finalul reprizei. De ce nu s-au dus toți colegii în careu, ca Ianis să trimită în fața porții?”, a fost reacția jurnalistului Steven Naismith, la microfonul <span>BBC SportSound</span>.</p></blockquote>
<p><span>Ibrox News</span> l-a taxat, de asemenea, pe mijlocașul român, notând cu 4 evoluția din această partidă: „Pentru cineva cu calitatea lui, trebuia să facă mai multe pentru a-i demonstra lui Ferguson că merită să rămână pe teren. Nu a putut să o facă”.</p>
<h2><span>Barry Ferguson: „În acest sezon am fost departe de ceea ce ar fi trebuit”</span></h2>
<p>La scurt timp după fluierul final, Berry Ferguson și-a exprimat dorința ca o decizie în privința viitorului său pe banca lui Rangers să fie luată în cel mai scurt timp cu putință și a vorbit despre dezamăgirea provocată de rezultatele din actuala stagiune.</p>
<blockquote><p>„Nu am discutat despre viitorul meu, dar trebuie rezolvată această situație cât mai curând. Atât clubul, cât și eu trebuie să muncim mult. Vreau doar ca acest club să revină acolo unde ar trebui să fie, fie că sunt eu sau altcineva.</p>
<p> </p>
<p>Obiectivul meu principal este acela de a readuce echipa într-o poziție importantă. În actualul sezon am  fost departe de ceea ce ar fi trebuit”, a spus tehnicianul.</p></blockquote>

]]></description>
    </item>
    <item>
      <title>Imens pentru România, infim pentru Europa. Câți bani a primit FCSB: jackpotul lui Gigi Becali e mizilic pentru şeicii qatarezi de la PSG</title>
      <link>https://www.prosport.ro/fotbal-extern/europa-league/imens-pentru-romania-infim-pentru-europa-cati-bani-a-primit-fcsb-jackpotul-lui-gigi-becali-e-mizilic-pentru-seicii-qatarezi-de-la-psg-20149172</link>
      <description><![CDATA[<img src="https://www.prosport.ro/wp-content/uploads/2025/04/Imens-pentru-Romania-infim-pentru-Europa.-Cati-bani-a-primit-FCSB-jackpotul-lui-Gigi-Becali-e-mizilic-pentru-seicii-qatarezi-de-la-PSG.jpg"/><br/><p>Gigi Becali a dat lovitura în acest sezon în competițiile europene, dar jackpot-ul financiar e infim față de ce încasează şeicii qatarezi de la PSG.</p>
<p>FCSB a avut un parcurs european de senzație. Echipa antrenată de Elias Charalambous a pornit din primul tur preliminar al Ligii Campionilor și s-a oprit în optimile de finală ale Europa League. Pentru această performanță,<span> FCSB s-a ales cu 12.4 milioane de euro</span> de la UEFA.</p>
<h2><span>FCSB a încasat 12.4 milioane de euro de la UEFA, de 10 ori mai puțin față de șeicii de la PSG</span></h2>
<p>Roș-albaștrii au înregistrat sume importante pentru campionatul intern. Doar din banii încasați de la UEFA, FCSB își poate acoperi o mare parte din cheltuieli. La această sumă sunt incluse bonusurile de calificare, market-pool și coeficienți istorici, ceea ce o poziționează pe FCSB pe locul 64 din cele 108 echipe angrenate în acest sezon în competițiile europene.</p>
<p>Lipsa rezultatelor în cupele europene din ultimii ani se reflectă în sumele încasate de roș-albaștrii. Qarabag, fosta adversară din grupa Europa League, a fost eliminată încă din această fază a competiției dar a încasat peste 12 milioane de euro. Acest lucru se datorează faptului că au avut rezultate notabile și în alte sezoane și au acumulat un coeficient mai bun decât campioana Superligii.</p>
<p><span>PAOK, formație eliminată de FCSB</span> în play-off a încasat 13.6 milioane de euro. Doar RFS a încasat o sumă mai mică decât campioana Superligii, dintre cele 9 adversare întâlnite de roș-albaștrii în Europa League, 6.3 milioane de euro.</p>
<p>În topul încasărilor până în semifinalele celor trei competiții primul loc e ocupat de PSG. Șeicii visează la câștigarea trofeului, dar își umplu și conturile cu o sumă uriașă, 119.4 milioane de euro, aproape de 10 ori mai mult decât FCSB. Evident, suma e mult mai mare fiindcă PSG evoluează în Liga Campionilor, acolo unde doar calificarea în faza principală a fost recompensată cu peste 30 de milioane de euro.</p>
<p>PSG este urmată la încasări de Inter (118,1 milioane), Arsenal (117 milioane), Barcelona (116,5 milioane), Bayern (105,9 milioane), Dortmund (102,2 milioane) și de Real Madrid (101,8 milioane).</p>
<h2><span>4 echipe românești au luat startul în acest sezon în cupele europene</span></h2>
<p>FCSB, Corvinul Hunedoara, CFR și Universitatea Craiova au luat startul în acest sezon în cupele europene. FCSB a debutat în primul tur preliminar al Ligii Campionilor. A fost eliminată în turul trei preliminar de Sparta Praga, dar s-a calificat în grupa Europa League.</p>
<p>Celelalte trei formații nu au avut un parcurs la fel de bun. Divizionara secundă a obținut biletul pentru preliminariile Europa League grație câștigării Cupei României. Hunedorenii nu s-au făcut de râs. Au trecut în primul tur preliminar de Paksi, după care au cedat turul secund în fața croaților de la Rijeka, 0-1, la general. În turul trei preliminar al Conference League, Astana a fost un adversar mult mai greu de trecut și hunedorenii au părăsit cupele europene.</p>
<p>CFR Cluj a fost foarte aproape de calificarea în grupele Conference League. Pornită ca favorită în dubla manșă cu Pafos, echipa antrenată de Dan Petrescu s-a făcut de râs și a cedat cu 0-3 în deplasarea din Cipru. Universitatea Craiova a fost eliminată în al doilea tur preliminar al Conference League de Maribor și a părăsit competiția mult mai devreme decât celelalte echipe românești.</p>

]]></description>
    </item>
    <item>
      <title>Recordul doborât de Manchester United. Aşa ceva chiar nu s-a mai văzut</title>
      <link>https://www.prosport.ro/fotbal-extern/europa-league/recordul-doborat-de-manchester-united-asa-ceva-chiar-nu-s-a-mai-vazut-20148586</link>
      <description><![CDATA[<img src="https://www.prosport.ro/wp-content/uploads/2025/04/Recordul-doborat-de-Manchester-United.-Asa-ceva-chiar-nu-s-a-mai-vazut-1400x778.jpg"/><br/><p>Manchester United s-a calificat în semifinalele Europa League după un meci interzis cardiacilor și a doborât cu această ocazie un record absolut. Nicio altă echipă nu mai reușise să marcheze de două ori după minutul 120 într-o competiție europeană.</p>
<p>„Diavolii roșii”  <span>au învins-o pe Olympique Lyon, scor 5-4</span> (7-6 la general), reușitele decisive fiind semnate de  Kobbie Mainoo și Harry Maguire. La finalul timpului regulamentar, tabela arăta 2-2.</p>
<p>Nici în penultimul act nu vor avea o misiune deloc ușoară, căci vor da piept cu Athletic Bilbao, formația care a eliminat-o pe Rangers după 0-0 în Scoția și 2-0 pe stadionul San Mames.</p>
<h2><span>Manchester United, prima echipă din istoria competițiilor europene care marchează două goluri după minutul 120</span></h2>
<p>În decursul celor 120 de minute, Manchester United și fanii săi au trecut fulgerător de la extaz la agonie. Manuel Ugarte a deschis scorul în minutul 11, la capătul unei faze create de Alejandro Garnacho, apoi Diogo Dalot a dublat avantajul, profitând de pasa excelentă a lui Harry Maguire.</p>
<p>Până în minutul 70, calificarea părea rezolvată, dar partida s-a transformat apoi într-un adevărat carusel al emoțiilor. Francezii au înscris de două ori în decurs de doar șase minute, restabilind egalitatea. Golurile le-au aparținut lui Corentin Tolisso (71), respectiv Nicolas Tagliafico (77).</p>
<p>Tot de partea lor a fost și prima repriză a prelungirilor, chiar dacă s-au văzut nevoiți să evolueze cu un om mai puțin în urma eliminării lui Tolisso. Ryan Cerki a punctat cu o execuție de zile mari, în minutul 105, dar dramatismul a atins cote maxime în repriza secundă. Ba mai mult, Alexandre Lacazette a transformat fără emoții <span>o lovitură de la 11 metri</span> în debutul reprizei secunde (minutul 109), iar zarurile păreau aruncate.</p>
<p>Elevii lui Ruben Amorim au mizat, însă, pe cartea atacului și au reușit să răstoarne soarta calificării când nici măcar cei mai optimiști dintre fani nu se mai așteptau. Golurile marcate de Kobbie Mainoo (120) și Harry Maguire (120+1) au consemnat, totodată, un record istoric, potrivit statisticienilor de la Opta: United a devenit prima echipă care a punctat de două ori după minutul 120 în cupele europene.</p>
<h2><span>Amorim: „Am văzut din nou finala din 1999, o noapte magică pentru noi”</span></h2>
<p>La scurt timp după meci, tehnicianul portughez a fost în al nouălea cer. Nu doar că și-a lăudat jucătorii, dar a reamintit de finala ligii Campionilor din 1999 – câștigată în fața lui Bayern Munchen datorită unor goluri din prelungiri – și a dezvăluit că a rămas impresionat de atmosfera de pe Old Trafford.</p>
<blockquote><p>„La 4-2 pentru Lyon toţi credeau că s-a terminat. Dar, hei, nu se terminase! Am văzut din nou finala din 1999, a fost o noapte magică pentru noi. M-am uitat de curând la documentarul despre echipa din ’99 ca să mă inspir. Echipa a fost obosită, am văzut asta în multe momente, dar spiritul băieţilor a fost incredibil.</p>
<p> </p>
<p>Reacția stadionului la golurile lui Kobbie și Harry Maguire a fost incredibilă. A fost cel mai tare sunet pe care l-am auzit vreodată. Vrei să păstrezi acest moment. Unii oameni țin la tricouri, suveniruri, eu aș vrea doar să păstrez sunetul ăla. E cel mai frumos sunet din lume”, a spus Ruben Amorim.</p></blockquote>

]]></description>
    </item>
    <item>
      <title>„E pentru istoria fotbalului”. Manchester United a primit două goluri în prelungiri de la Lyon și era condusă cu 4-2 în minutul 114, dar ce a urmat se vede o dată la 1.000.000 de meciuri</title>
      <link>https://www.prosport.ro/fotbal-extern/europa-league/e-pentru-istoria-fotbalului-manchester-united-a-primit-doua-goluri-in-prelungiri-de-la-lyon-si-era-condusa-cu-4-2-in-minutul-114-dar-ce-a-urmat-se-vede-o-data-la-1-000-000-de-meciu-20148533</link>
      <description><![CDATA[<img src="https://www.prosport.ro/wp-content/uploads/2025/04/„E-pentru-istoria-fotbalului.-Manchester-United-a-primit-doua-goluri-in-prelungiri-de-la-Lyon-si-era-condusa-cu-4-2-in-minutul-114-dar-ce-a-urmat-se-vede-o-data-la-1.000.000-de-meciuri.jpg"/><br/><p>Manchester United a făcut remontada cu Olympique Lyon și s-a calificat în semifinalele UEFA Europa League.</p>
<p>Deși s-au văzut conduși cu 4-2 în minutul 114, „Diavolii” au întors scorul și au eliminat-o pe formația lui Paulo Fonseca.</p>
<h2><span>Manchester United se califică după un meci nebun cu Lyon</span></h2>
<p><span>Manchester United a câștigat</span> cu Olympique Lyon, scor 5-4 (7-6 la general), în „sferturile” UEFA Europa League.</p>
<p>Meciul tur a avut loc pe Groupama Stadium și s-a terminat 2-2. „Diavolii” au început cum nu se putea mai bine returul de pe Old Trafford.</p>
<p>Englezii au marcat prin Manuel Ugarte și Diogo Dalot, iar la pauză conduceau deja cu 2-0. Grație golurilor lui Nicolas Tagliafico și Corentin Tolisso, care a fost eliminat în minutul 89, formația lui Paulo Fonseca a egalat și a dus meciul în prelungiri.</p>
<p>Francezii au intrat în avantaj după golurile lui Rayan Cherki și Alexandre Lacazette, care a transformat o lovitură de la 11 metri.</p>
<p>Conduși cu 4-2 (6-4 la general), Manchester United s-a ridicat și a marcat de trei ori în poarta lui Lyon. Bruno Fernandes, Kobbie Mainoo și Harry Maguire au înscris în prelungiri și au obținut calificarea pentru echipa lui Ruben Amorim: „E pentru istoria fotbalului”, a fost replica rostită de comentatorii <span>DigiSport</span>.</p>
<h2><span>The Sun a reacționat după calificarea lui Manchester United</span></h2>
<p><span>Presa din Marea Britanie a venit cu o primă reacție</span> după ce Manchester United a eliminat-o pe Olympique Lyon.</p>
<p>„Harry Maguire a fost eroul de ultim moment într-o seară de dramă incredibilă pe Old Trafford. Teatrul Viselor a fost martor la o dramă uimitoare de-a lungul anilor, dar rareori a mai fost martor la așa ceva.</p>
<p>Bruno Fernandes a marcat de la punctul cu var, iar rezerva Kobbie Mainoo a egalat. Și când atacantul improvizat Maguire a reușit să înscrie cu capul din centrarea lui Casemiro, stadionul se cutremura din temelii.</p>
<p>Trei goluri în șapte minute, iar speranțele lui United de a încheia un sezon dezamăgitor într-un mod glorios sunt încă vii”, a notat publicația britanică <span>The Sun</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 557px; left: -166px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
  </channel>
</rss>
