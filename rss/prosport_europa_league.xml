<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>DECLARAȚII Brazilianul Fred, mesaj pentru Mircea Lucescu înainte de FCSB – Fenerbahce</title>
      <link>https://www.prosport.ro/fotbal-extern/europa-league/brazilianul-fred-mesaj-pentru-mircea-lucescu-inainte-de-fcsb-fenerbahce-20371781</link>
      <description><![CDATA[<img src="https://www.prosport.ro//wp-content/uploads/2026/01/Brazilianul-Fred-mesaj-pentru-Mircea-Lucescu-inainte-de-FCSB-Fenerbahce-1400x801.jpg"/><br/><p>Cu o zi înainte de meciul FCSB – Fenerbahce, care contează pentru etapa 8 din Europa League, brazilianul Fred a avut un mesaj pentru Mircea Lucescu.</p>
<p>Fotbalistul brazilian Fred ajungea în 2013 la Șahtior, echipă antrenată de Mircea Lucescu. Jucătorul îi este recunoscător tehnicianului român că a avut încredere în el.</p>
<h2><span>Ce a spus brazilianul Fred despre Mircea Lucescu, înainte de FCSB – Fenerbahce</span></h2>
<p>Campioana FCSB primește joi, 29 ianuarie, <span>replica lui Fenerbahce în etapa 8</span>, ultima, din grupa unică din Europa League. La echipa turcă evoluează și brazilianul Fred, care a fost antrenat de Mircea Lucescu la Șahtior din 2013 până în 2016.</p>
<p>„Mircea Lucescu e un antrenor foarte bun. El m-a adus la Șahtior. Îi urez tot ce e mai bun. E un antrenor de treabă. E primul antrenor care a crezut în mine în Europa. Îi mulțumesc că m-a adus la Șahtior”, a declarat Fred, la confeirnța de presă de dinaintea meciului.</p>
<p>Fred a ajuns la Șahtior în 2013, după ce echipa din Donețk a plătit echipei braziliene SC Internacional 15 milioane de euro. A colaborat cu Mircea Lucescu până la sfârșitul sezonului 2015/2016, când tehnicianul român a plecat pentru a prelua formația rusă Zenit.</p>
<p>În iulie 2018, <span>Fred ajungea la Manchester United</span>, în schimbul a 60 de milioane de euro. a rezistat 5 sezoane pe Old Trafford, după care a fost luat de Fenerbahce pe o sumă de 5 ori mai mică.</p>
<h2><span>Fenerbahce este sigură că va juca în barajul pentru optimile de finală</span></h2>
<p>Mijlocașul central este om de bază la echipa turcă, jucând 107 meciuri în toate competițiile, în care a marcat 9 goluri. Cel mai bun sezon a fost precedentul, cu 5 reușite în 45 de partide. În stagiunea actuală, a fost prezent pe teren de 27 de ori și a înscris o singură dată, în preliminariile pentur Liga Campionilor.</p>
<p>Înaintea ultimei etape de Europa League, Fenerbahce este sigură că va juca în barajul pentru optimile de finală. Se află pe locul 18, cu 11 puncte, iar șansele să termine între primele 8 sunt utopice.</p>
<p>În schimb, poate pune piedică echipei lui Gigi Becali, care sper să ajungă, in extremis, pe locul 24. Prima condiție ca FCSB să-și îndeplinească obiectivul este să câștige cu Fenerbahce și să o facă la o diferență care să-i îmbunătățească golaverajul -7 pe care-l are în prezent.</p>
<p>În plus, campioana României are nevoie și de mai multe rezultate favorabile: Young Boys Berna (Elveția, 9 puncte) să piardă în deplasare la Stuttgart, Celtic Glasgow (Scoția, 8 puncte) să piardă acasă cu FC Utrecht sau să remizez dacă FCSB învinge la minimum 4 goluri, Ludogoreț Razgrad (Bulgaria, 7 puncte) să nu câștige acasă cu Nice, Feyenoord (Olanda, 6 puncte) să nu câștige în deplasare cu Betis Sevilla, FC Basel (Elveția, 6 puncte) să nu câștige acasă cu Viktoria Plzen, Red Bull Salzburg (Austria, 6 puncte) să nu câștige în deplasare la Aston Villa și Go Ahead Eagles (Olanda) să nu câștige acasă cu Braga sau să o facă la scor mai mic decât victoria celor de la FCSB.</p>

]]></description>
    </item>
    <item>
      <title>Antrenorul lui Fenerbahce s-a blocat când a auzit ce face Gigi Becali la FCSB!</title>
      <link>https://www.prosport.ro/fotbal-extern/europa-league/antrenorul-lui-fenerbahce-s-a-blocat-cand-a-auzit-ce-face-gigi-becali-la-fcsb-20371760</link>
      <description><![CDATA[<img src="https://www.prosport.ro//wp-content/uploads/2026/01/Antrenorul-lui-Fenerbahce-s-a-blocat-cand-a-auzit-ce-face-Gigi-Becali-la-FCSB-e1769620456982.jpg"/><br/><p>FCSB o întâlnește pe Fenerbahce, joi, de la 22:00, pe Arena Națională, în etapa a 8-a a grupei principale din UEFA Europa League.</p>
<p>Domenico Tedesco, tehnicianul celor de la Fenerbahce, a prefațat meciul și a vorbit inclusiv despre implicarea lui Gigi Becali la FCSB.</p>
<h2><span>Antrenorul lui Fenerbahce s-a blocat când a auzit ce face Gigi Becali la FCSB!</span></h2>
<p>Tehnicianul nu a înțeles inițial întrebarea legată de modul în care funcționează administrativ campioana en-titre a României, însă ulterior a revenit cu un răspuns diplomatic.</p>
<p>Domenico Tedesco a spus că poate înțelege situația de la FCSB, mai ales dacă patronul este implicat emoțional și vrea să se implice în deciziile tehnice.</p>
<p>Totusi, antrenorul a mai declarat că el nu s-a confruntat cu o situația asemănătoare, în care un patron să-i spună ce jucători să folosească în echipa de start sau ce schimbări să facă.</p>
<p>„(Ce părere aveți de implicarea patronului în timpul jocului?) Nu înțeleg. Patronul? E fotbal. În zilele noastre sunt foarte multe emoții.</p>
<p>M-am confruntat, dar dacă finanțatorul unei echipe are o opinie, trebuie să o acceptăm.</p>
<p>Pentru că suntem toți implicați într-o situație. Sunt prea departe ca să judec. Dar legat de decizii tehnice nu m-am confruntat cu asta”, a spus Domenico Tedesco, în cadrul conferinței de presă de la București.</p>
<p>FCSB ocupă locul 29 în UEFA Europa League după 7 etape desfășurate până acum, cu 6 puncte acumulate. Pentru a se califica mai departe, campioana en-titre a României are nevoie de o victorie cu Fenerbahce, dar și de rezultate favorabile în celelalte meciuri.</p>
<h2><span>Ce a declarat Elias Charalambous înainte de meciul cu Fenerbahce</span></h2>
<p>Elias Charalambous, tehnicianul cipriot al celor de la FCSB, <span>a prefațat duelul cu Fenerbahce</span> și a recunoscut că nu a luat niciodată în calcul să plece de la club.</p>
<p>„Ar fi mai ușor pentru mine să plec. În astfel de situații nu părăsesc niciodată barca. I-am spus patronului că sunt deschis dacă nu mă mai doresc. Au spus că au nevoie de mine.</p>
<p>Eu doar mi-am asumat responsabilitatea. Situația asta nu e cea mai bună, dar nu am avut niciodată în minte să părăsesc clubul. Nu doar că am făcut multe lucruri împreună.</p>
<p>Din prima zi am fost susținut, de patron, de toată lumea, de fani. Apreciez acest lucru și mă gândesc la asta mereu. Sentimentele mele pentru acest club sunt mari, respectul la fel. Nu pot părăsi clubul într-o astfel de situație”, a declarat Elias Charalambous.</p>

]]></description>
    </item>
    <item>
      <title>EXCLUSIV FCSB Daniel Bîrligea, pus la punct în scandalul „cartonașul”. Fotbalistul a lucrat cu MM și cu Mache și nu concepe: „Era treaba lui să se informeze, că ăsta e jobul său”</title>
      <link>https://www.prosport.ro/exclusiv-fcsb/daniel-birligea-pus-la-punct-in-scandalul-cartonasul-fotbalistul-a-lucrat-cu-mm-si-cu-mache-si-nu-concepe-era-treaba-lui-sa-se-informeze-ca-asta-e-jobul-sau-20371551</link>
      <description><![CDATA[<img src="https://www.prosport.ro//wp-content/uploads/2026/01/Daniel-Birligea-pus-la-punct-in-scandalul-„cartonasul.-Fotbalistul-a-lucrat-cu-MM-si-cu-Mache-si-nu-concepe-„Era-treaba-lui-sa-se-informeze-ca-asta-e-jobul-sau.jpeg"/><br/><p>Daniel Bîrligea (25 de ani) a surprins pe toată lumea după meciul dintre Dinamo Zagreb și FCSB, scor 4-1, când <span>a dezvăluit că nimeni din staff-ul echipei nu i-a spus că va fi suspendat </span>în cazul în care va lua un cartonaș galben cu croații.</p>
<p>Atacantul a marcat un gol și a fost avertizat în minutul 24, lucru care îi aduce de la sine suspendarea pentru meciul cu Fenerbahce, din cauza cumului de cartonașe galbene.</p>
<h2><span>Daniel Bîrligea, pus la punct în scandalul „cartonașul”. Fotbalistul a lucrat cu MM și cu Mache și nu concepe: „Era treaba lui să se informeze, că ăsta e jobul său”</span></h2>
<p>Situația prezentată de Bîrligea <span>a ridicat din nou problema degringoladei de la FCSB</span>. Invitat în cadrul emisiunii <span>EXCLUSIV FCSB</span> de la <span>ProSport</span>, Florin Achim (34 de ani), fostul fundaș al roș-albaștrilor, a vorbit despre gestul lui Bîrligea, dar și despre posibilitatea ca niciun membru al staff-ului să nu-l fi informat pe atacant că riscă să fie suspendat.</p>
<p>„(În perioada ta exista vreun om în staff care să-i atenționeze pe jucătorii care erau în pericol de suspendare pentru a nu lua cartonaș galben?) Cu siguranță! Existau mai mulți în staff-ul FCSB-ului. Nu știu exact la ce te referi”, și-a început discursul Florin Achim.</p>
<h2><span>„Ca jucător, trebuie să știi câte cartonașe ai”</span></h2>
<p>„(Îți spun imediat. În cazul lui Bîrligea, el n-a știut că dacă ia galben va fi suspendat) Aici e și problema lui Bîrligea. Tu trebuie să știi câte cartonașe ai, dacă ești pasibil de suspendare, chiar dacă cineva din staff-ul FCSB-ului nu i-a spus, ceea ce mă miră. Dacă el spune asta, nu-l pot contrazice, dar cred că nu avea cum să se întâmple această situație.</p>
<p>Oricum, dacă cineva din staff-ul FCSB-ului nu i-ar fi spus despre cartonașul lui galben, el ar fi trebuit să știe că e pasibil de suspendare. Până la urmă ești fotbalist, știi că dacă iei galben, vei sta meciul următor.</p>
<p>Știi cum e, Aline? Ăsta e jobul tău, tu trebuie să știi tot despre cartonașe, ce meciuri ai, probabil trebuie să știi și cu cine joci peste 7-8 etape. Și câte goluri are marcate Rapidul sau UTA. Până la urmă ăsta este job-ul tău, ești fotbalist, dar cu siguranță mulți jucători nu se informează despre aceste lucruri.</p>
<p>Și la FCSB este Marius Ianuli, care este aproape de echipă, probabil l-o fi avertizat pe Bîrligea. Dacă Bîrligea a spus că nu l-a avertizat nimeni, probabil or fi omis și ei”, a completat Florin Achim.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/ZM0_IUj5GWM?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="EXCLUSIV FCSB: HAOS TOTAL! Fanii cer DEMISIILE lui MM Stoica și Charalambous. Alibec, EXCLUS!" width="500"></iframe></div>
<p>FCSB va juca joi, de la ora 22:00, cu Fenerbahce, pe Arena Națională, un meci în care Daniel Bîrligea va lipsi din cauza cumului de cartonașe.</p>

]]></description>
    </item>
    <item>
      <title>Răsturnare de situație legată de cauza accidentului tragic din Timiş. Titi Aur: „E imposibil să se fi întâmplat aşa”</title>
      <link>https://www.prosport.ro/diverse/rasturnare-de-situatie-legata-de-cauza-accidentului-tragic-din-timis-titi-aur-e-imposibil-sa-se-fi-intamplat-asa-20371618</link>
      <description><![CDATA[<img src="https://www.prosport.ro//wp-content/uploads/2026/01/Rasturnare-de-situatie-legata-de-cauza-accidentului-tragic-din-Timis.-Titi-Aur-„E-imposibil-sa-se-fi-intamplat-asa-1400x842.jpg"/><br/><p>Titi Aur, unul dintre cei mai cunoscuți experți în conducere defensivă, a discutat despre ipoteza lansată de unul dintre supraviețuitori. Conform mărturiei acestuia, volanul autovehiculului s-a blocat din cauza softului de asistență la depășire.</p>
<p>Lumea ultra este în doliu, după ce <span>7 fani ai lui PAOK Salonic au murit pe teritoriu românesc</span>, din cauza unui accident rutier greu de explicat. Filmările arată cum șoferul s-a îndreptat cu viteză spre un TIR aflat pe contrasens, fără a încerca să redreseze volanul.</p>
<h2><span>Titi Aur neagă ipoteza supraviețuitorului</span></h2>
<p>În județul Timiș, în timp ce conduceau pe Drumul European E70, în apropierea localității Lugojel, <span>un microbuz plin cu suporteri greci a intrat într-un TIR </span>de pe contrasens, fără a se găsi o explicație clară. Unul dintre supraviețuitori dă vina pe sistemul de asistență la schimbarea benzii de circulație al autovehiculului, dar Titi Aur neagă această variantă.</p>
<p>„Părerea mea e că nu se poate așa ceva. Adică, nu poate fi din cauza asta. Sistemul de asistență pentru păstrarea benzii este, în primul rând, construit ca să te mențină pe bandă, nu să te arunce de pe ea. În al doilea rând, e anulat și nu mai funcționează în momentul în care tu semnalizezi stânga sau dreapta.</p>
<p>I-ai spus sistemului: «Eu vreau să trec peste linie. Eu sunt conștient și asta vreau. Te anulez pe tine și vreau să trec peste, vreau să depășesc». Pe urmă, acest sistem e gândit să te avertizeze și, dacă e pus pe varianta maximă, să tragă puțin de volan, eventual să frâneze. Asta doar dacă este sigur că tu părăsești banda.</p>
<p>Dar mașina, după cum am văzut, era între benzi. Iar sistemul nu avea cum să decidă dacă trebuie să se ducă la stânga sau la dreapta. Când intră sistemul, doar vibrează puțin volanul și doar te trage puțin spre partea corectă. Adică, dacă te duci înspre dreapta, te trage spre stânga. Și invers. Dar nu cu o forță mai mare decât poate șoferul să tragă.</p>
<p>Ceea ce înseamnă că, din punctul meu de vedere, probabilitatea de 0,01% ca sistemul să fi fost vinovat e doar dacă «a înnebunit» sistemul. Adică nu a ținut cont că șoferul a semnalizat, ceea ce înseamnă că sistemul trebuia să fie anulat. Și a luat o decizie greșită și ciudată, adică să tragă spre stânga, deși mașina era pe linie.</p>
<p>Dar nu avea de ce să tragă spre stânga. Deci ar fi luat o decizie anormală, care nu e în «creierul» lui. Și ar fi prins o forță supranaturală, adică ar fi tras tare de volan. Iar șoferul a vrut să tragă spre dreapta, cum ar fi fost normal, dar sistemul a spus: «Nu. Eu forțez și mă duc unde nu vrei tu».</p>
<p>Ar fi trebuit să se întâmple trei condiții imposibile. Adică să nu țină cont de semnalizare, să ia o decizie greșită și să forțeze mai mult decât șoferul. Ceea ce, din punctul meu de vedere, e imposibil”, a declarat Titi Aur, conform <span>GSP</span>.</p>
<h2><span>Ce a spus supraviețuitorul despre accident</span></h2>
<p>Unul dintre fanii răniți ai lui PAOK Salonic a transmis, de pe patul de spital, că accidentul s-a produs din cauza sistemului de asistență. Practic, microbuzul nu a mai putut schimba direcția, deoarece volanul era blocat.</p>
<p>„Șoferul n-a mai putut controla volanul în timpul depășirii din cauza sistemului de asistență la schimbarea benzii de circulație”, ar fi transmis supraviețuitorul, conform medicului grec, într-un interviu acordat pentru <span>ERT</span>.</p>

]]></description>
    </item>
    <item>
      <title>Unul dintre supraviețuitorii accidentului din Timiș a dezvăluit cauza reală a tragediei: „S-a blocat!”</title>
      <link>https://www.prosport.ro/diverse/unul-dintre-supravietuitorii-accidentului-din-timis-a-dezvaluit-cauza-reala-a-tragediei-s-a-blocat-20371542</link>
      <description><![CDATA[<img src="https://www.prosport.ro//wp-content/uploads/2026/01/Unul-dintre-supravietuitorii-accidentului-din-Timis-a-dezvaluit-cauza-reala-a-tragediei-1400x795.jpg"/><br/><p>Unul dintre supraviețuitorii accidentului rutier din Timiș, de pe DE 70/DN6, în care a fost implicat un microbuz cu fani ai lui PAOK, a dezvăluit cauza reală a tragediei. În urma impactului frontal dintre microbuz și TIR-ul care circula regulamentar, șapte persoane au murit, dintre care șase pe loc, iar trei au fost rănite.</p>
<p><span>Microbuzul, unul închiriat de la o companie din Grecia, nu dispunea de un șofer profesionist</span>, pasagerii conducând pe rând. Ei se aflau în fața unui drum lung, până în Franța, unde urmau să asiste la meciul dintre Olympique Lyon și PAOK, în ultima rundă din faza grupei în Europa League.</p>
<h2><span>Unul dintre supraviețuitorii accidentului din Timiș a dezvăluit cauza reală a tragediei în care au murit șapte fani ai lui PAOK</span></h2>
<p>Cauza reală a tragediei care a avut loc în Timiș, în apropiere de Lugoj, în urma căruia au murit șapte persoane, a fost dezvăluită de unul dintre supraviețuitori. Potrivit imaginilor surprinse de camera de bord a unei cisterne care a fost depășită de microbuzul în care se aflau fanii lui PAOK, acesta a intrat frontal într-un TIR care circula regulamentar.</p>
<p>„Volanul s-a blocat în timpul depășirii din cauza sistemului de asistență la menținerea benzii”, a declarat grecul, care este internat într-un spital din Timișoara, potrivit <span>ertnews.gr. </span></p>
<p>Conform sursei menționate, supraviețuitorul nu se află sub sedare, fiind „pe deplin conștient și știe exact ce s-a întâmplat”.</p>
<p>Acest sistem de menținere a benzii de circulație ajută autovehiculul să rămână pe banda sa și dispune de camere care monitorizează marcajele rutiere. În cazul în care detectează că autovehiculul nu se mai încadrează între liniile de pe șosea, intervine asupra volanul în vederea aducerii pe poziția „corectă”.</p>
<p>În cazul tragediei din Timiș, sistemul ar fi menținut microbuzul pe contrasens, unde s-a izbit violent în TIR-ul care circula regulamentar.</p>
<h2><span>PAOK, în luptă pentru un loc în play-off Europa League</span></h2>
<p>Conducerea <span>PAOK a încercat amânarea meciului cu Olympique Lyon</span>, din runda 8 a grupelor principale din Europa League, programat pe 29 ianuarie, însă s-a lovit de refuzul celor de la UEFA. Aceștia și-au argumentat respingerea solicitării prin faptul că sunt ultimele meciuri din faza grupelor și în care se decid echipele care merg în fazele superioare.</p>
<p>PAOK se află pe locul 12, cu 12 puncte, la numai două puncte în spatele lui Betis, echipă aflată pe locul 8, ultimul care asigură calificarea în optimile de finală ale Europa League. Tot cu 12 puncte, dar pe locul 11, este Steaua Roșie Belgrad, care joacă împotriva lui Celta Vigo, locul 14, cu 12 puncte.</p>
<ul>
<li>Podiumul înaintea ultimului meci din această fază a competiției este format din: Olympique Lyon și Aston Villa, ambele cu câte 18 puncte, și Freiburg, cu 17 puncte.</li>
</ul>

]]></description>
    </item>
  </channel>
</rss>
