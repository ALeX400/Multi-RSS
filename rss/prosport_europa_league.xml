<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Radu Drăgușin, devastat înainte de finala Europa League: „E dificil”</title>
      <link>https://www.prosport.ro/fotbal-extern/europa-league/radu-dragusin-devastat-inainte-de-finala-europa-league-e-dificil-20176297</link>
      <description><![CDATA[<img src="https://www.prosport.ro/wp-content/uploads/2025/05/Radu-Dragusin-devastat-inainte-de-finala-Europa-League-„E-dificil-scaled-e1747827684896-1400x809.jpg"/><br/><p>Radu Drăgușin este supărat înainte de finala UEFA Europa League, care se va disputa astăzi, 21 mai 2025, începând cu ora 22:00, la Bilbao.</p>
<p>Tottenham, echipa românului, va da piept cu rivala din Premier League, Manchester United. Cele două formații vor încerca să salveze un sezon sub nivelul așteptărilor, având în vedere locurile pe care le ocupă în clasamentul primei ligi din Anglia.</p>
<h2><span>Radu Drăgușin, absent la finala UEFA Europa League</span></h2>
<p>Tottenham și Manchester United se întâlnesc astăzi, 21 mai 2025, în<span> finala UEFA Europa League</span>, într-o partidă care se va disputa la Bilbao, începând cu ora 22:00.</p>
<p>Radu Drăgușin, care se recuperează după accidentarea pe care a suferit-o la începutul acestui an, în luna ianuarie, a transmis un mesaj înainte de marele meci, care poate salva sezonul slab făcut de cei de la Tottenham.</p>
<p>Tânărul fundaș central s-a arătat extrem de afectat de faptul că nu va putea fi pe teren la disputa cu Manchester United. Cu toate acestea, internaționalul român și-a încurajat colegii înainte de partida care se va disputa în Spania, la Bilbao.</p>
<p>„A fost un sezon dificil, dar am luptat împreună şi ne-am câştigat locul în finală. Sunt mândru de această echipă. Este dificil să ratez o noapte ca asta, dar fotbalul te învaţă rezistenţă. Sunt cu băieţii la fiecare pas. Hai să terminăm treaba”, a transmis Radu Drăgușin, printr-o postare pe care a făcut-o pe contul personal de Instagram.</p>
<h2><span>Sezon slab pentru cele două finaliste</span></h2>
<p>Tottenham și Manchester United au parte de un sezon foarte slab în Premier League. Echipa lui Radu Drăgușin ocupă poziția a 17-a a clasamentului, prima care asigură evitarea retrogradării, cu doar 38 de puncte acumulate în 37 de meciuri disputate.</p>
<p>De partea cealaltă, Manchester United ocupă poziția a 16-a a clasamentului, cu 39 de puncte acumulate în 37 de etape disputate.</p>
<p>În aceste condiții, trofeul UEFA Europa League reprezintă singura șansă pentru ca cele două echipe să „spele” parcursul slab pe care l-au avut în acest sezon competițional și să participe în următorul sezon în UEFA Champions League.</p>
<p>Tottenham pornește cu un avantaj moral în disputa cu Manchester United. <span>Trupa pregătită de Ange Postecoglou</span> s-a impus în ultimele trei meciuri directe și nu a mai pierdut în fața trupei de pe Old Trafford din luna octombrie a anului 2022.</p>

]]></description>
    </item>
    <item>
      <title>🚨 Tottenham – Manchester United Live Video Online, de la ora 22:00, în finala Europa League. Echipele de start. Ultima șansă pentru ambele echipe să salveze un sezon dezastruos</title>
      <link>https://www.prosport.ro/fotbal-extern/europa-league/tottenham-manchester-united-live-video-online-de-la-ora-2200-in-finala-europa-league-ultima-sansa-pentru-ambele-echipe-sa-salveze-un-sezon-dezastruos-echipele-probabile-20176474</link>
      <description><![CDATA[<img src="https://www.prosport.ro/wp-content/uploads/2025/05/Tottenham-Manchester-United-Live-Video-Online-1400x792.jpg"/><br/><p>Meciul dintre Tottenham și Manchester United are loc în finala Europa League, sezonul 2024/2025, iar partida este Live Video Online pe www.prosport.ro.</p>
<p>De asemenea, duelul programat pe Estadio Olimpico Lluis Companys din Tottenham poate fi urmărit și în direct la televizor pe posturile Digi Sport 1 și <span>Prima Sport 1</span>, începând cu ora 22:00.</p>
<h2><span>Tottenham – Manchester United Live Video Online, de la ora 22:00, în finala Europa League</span></h2>
<p>Cu o etapă înainte de finalul Premier League, Manchester United și Tottenham sunt vecine de clasament, dar în partea inferioară a ierarhiei. Practic, cele două se află pe locurile 16 și 17, primele de deasupra pozițiilor retrogradante.</p>
<p>Cu un avans de 14, respectiv, 13 puncte față de Leicteser, sunt sigure că nu vor retrograda, sunt sigure că și în sezonul viitor vor evolua în Premier League, dar este o palidă consolare pentru formații obișnuite cu locurile fruntașe.</p>
<p>În afara trofeului și a premiilor substanțiale, învingătoarea va mai primi un bonus. Conform regulamentului UEFA, câștigătoarea Europa League participă în grupa principală a ediției viitoare din Liga Campionilor.</p>
<h2><span>Declarațiile celor doi antrenori</span></h2>
<p>Tottenham a terminat pe locul 4 grupa unică de Europa League și s-a calificat direct în optimi, unde a trecut de Alkmaar (3-2 la general). Ulterior, formația la care este legitimat Radu Drăgușin a eliminat Frankfurt (2-1) și <span>Bodo/Glimt (5-1)</span>.</p>
<p>De partea cealaltă, Manchester United s-a calificat direct în optimi, după ce a terminat pe 3 în grupă, iar în fazele eliminatorii a trecut de Real Sociedad (5-2), <span>Olympique Lyon (7-6)</span> și Athletic Bilbao (7-1).</p>
<blockquote><p>„Avem ocazia să oferim ceva special clubului şi suporterilor noştri. Indiferent ce se va întâmpla după aceea, voi continua să încerc să câştig trofee, oriunde m-aş afla. Nu voi fi primul care va schimba locul de muncă, viitorul meu este sigur, nu vă faceţi griji”, a spus antrenorul lui Tottenham, Ange Postecoglou.</p></blockquote>
<p>„Când spun că nu este cel mai important pentru club chiar vorbesc serios. Îmi cer scuze, dar când câștigi Europa League cu Manchester United nu este un mare lucru.</p>
<p>Trebuie să te bați pentru Premier League și Champions League, iar noi suntem foarte departe. Acesta este sentimentul meu. Este un titlu european, dar nu este suficient. Am acest sentiment tot timpul”, a replicat omologul lui, Ruben Amorim.</p>
<h2><span>Echipele probabile:</span></h2>
<p>Tottenham (1 – 4 – 3 – 3): Vicario – Porro, Romero, Van de Ven, Udogie – Bissouma, Betancur, Sarr – Johnson, Solanke, Son. Antrenor: Ange Postecoglou</p>
<p>Manchester United (1 – 3 – 4 – 3): Onana – Lindelöf, Maguire, Yoro – Mazraouis, Ugarte, Casemiro, Dorgu – Amad, Hojlund, B. Fernandes. Antrenor: Ruben Amorim</p>
<p>Meciul de pe Stadionul San Mames din Bilbao va fi arbitrat la centru de germanul Felix Zwayer, ajutat la linii de compatrioții lui Robert Kempter și Christian Dietz. Rezervă este italianul Maurizio Mariani, iar în camera VAR a fost delegat tot un german, Bastian Dankert.</p>

]]></description>
    </item>
    <item>
      <title>UEFA a făcut anunțul. Ce premiu frumos pentru FCSB</title>
      <link>https://www.prosport.ro/fotbal-extern/europa-league/uefa-a-facut-anuntul-ce-premiu-frumos-pentru-fcsb-20176283</link>
      <description><![CDATA[<img src="https://www.prosport.ro/wp-content/uploads/2025/05/UEFA-a-facut-anuntul.-Ce-premiu-frumos-pentru-FCSB-1400x933.jpg"/><br/><p>UEFA a făcut un anunț în legătură cu FCSB, care a avut un sezon excepțional în cupele europene, în care a ajuns până în „optimile” Europa League, unde a fost eliminată de Olympique Lyon.</p>
<p>FCSB a început campania europeană încă din primul tur al Ligii Campionilor, când i-au eliminat pe cei de la Virtus, iar după eliminarea în fața Spartei Praga, în play-off-ul Europa League au trecut de austriecii de la LASK Linz.</p>
<h2><span>Anunțul UEFA pentru FCSB. Ce premiu frumos a primit campioana României</span></h2>
<p>UEFA a ținut să ofere un premiu celor de la FCSB pentru parcursul excepțional din Europa League, unde au ajuns până în „optimile” competiției. Formația „roș-albastră” a disputat 20 de partide în cupele europene, iar în faza principală a celei de a doua cea mai bine cotată întrecere a forului european a obținut patru victorii, două remize și două înfrângeri.</p>
<p>UEFA a inclus una dintre partidele celor de la FCSB în cele mai bune din acest sezon de Europa League, fiind meciul jucat la Baku, împotriva celor de la Qarabag, în care echipa lui Gigi Becali s-a impus cu 3-2. Forul fotbalistic european a făcut și o scurtă descriere a meciului și i-a lăudat pe fotbaliștii trupei pregătite de Elias Charalambous.</p>
<p>„Leandro Andrade a deschis scorul pentru gazde în mai puțin de 60 de secunde, dar spectacolul a fost anunțat încă din minutul 7, când Adrian Șut a egalat pentru FCSB cu o lovitură de cap. Joyskim Dawa a deviat în propria poartă o centrare a celor de la Qarabağ, readucând gazdele în avantaj, însă până la pauză scorul a fost din nou egal, David Miculescu reluând puternic la colțul lung după un corner.</p>
<p>Căpitanul FCSB, Șut, a stabilit apoi scorul final tot cu o lovitură de cap, tot în urma unui corner, sărbătorind din nou cu un gest în memoria tatălui său, care a murit anul trecut”, au scris cei de la UEFA pe site-ul propriu.</p>
<h2><span>Meme Stoica, anunțul momentului la FCSB: Doi fotbaliști importanți semnează cu campioana: „Ne-am înțeles”</span></h2>
<p>Meme Stoica a făcut un anunț de mare interes pentru fanii celor de la FCSB. Liderul formației „roș-albastre” a anunțat că doi jucători de bază vor semna prelungirea contractelor cu campioana României. Cei doi care vor continua la FCSB și din sezonul viitor, sunt Vlad Chiricheș și Valentin Crețu, care au avut o contribuție importantă pentru echipă în actuala stagiune.</p>
<p>FCSB a devenit din nou campioană la capătul unui sezon record, în care a jucat 64 de partide în toate competițiile și a avut și un parcurs bun în cupele europene, unde a trecut de faza grupelor și a întâlnit-o pe Olympique Lyon în optimile de finală ale Europa League. Chiar dacă fotbaliștii nu au semnat încă, Meme Stoica dă asigurări că au o înțelegere de principiu cu echipa lui Gigi Becali.</p>
<p>„Nu am semnat, dar e vorba despre Vlad Chiricheș. Cred că da, ne-am înțeles. Da (n.r.- își prelungește contractul), probabil pe un an. Eu am convingerea că va continua (n.r.- Chiricheș). O veste foarte importantă pentru noi, extrem de importantă”, a spus Meme Stoica, la <span>Prima Sport</span>.</p>

]]></description>
    </item>
    <item>
      <title>„Ar trebui să fie ilegale”. Pentru ce cazare de tip „Squid Game” li s-au cerut 2.400 de euro</title>
      <link>https://www.prosport.ro/fotbal-extern/europa-league/ar-trebui-sa-fie-ilegale-pentru-ce-cazare-de-tip-squid-game-li-s-au-cerut-2-400-de-euro-20172746</link>
      <description><![CDATA[<img src="https://www.prosport.ro/wp-content/uploads/2025/05/„Ar-trebui-sa-fie-ilegale.-Pentru-ce-cazare-de-tip-„Squid-Game-li-s-au-cerut-2.400-de-euro.jpg"/><br/><p>Fanii lui Manchester United și Tottenham sunt indignați de condițiile și costurile uriașe de cazare care îi așteaptă la Bilbao, acolo unde va avea loc finala Europa League.</p>
<p>Spaniolii vor să profite la maximum de cel mai important eveniment găzduit la Bilbao în această vară, dar costurile uriașe pentru cazare i-au enervat la culme pe suporterii care vor veni din toată lumea să își susțină favoriții. Pentru o cazare de tip „Squid Game” proprietarii unui vestit hostel au pus un tarif uriaș, de 2.400 de euro pe sejur, notează The Sun.</p>
<h2><span>Cazare extrem de scumpă la un hostel din Bilbao conceput după celebrul serial Squid Game</span></h2>
<p><span>Două echipe din Premier League</span> se vor duela pentru trofeul care le asigură prezența în Champions League sezonul viitor. Hotelurile din Bilbao vor fi luate cu asalt în special de fanii englezi, ambele echipe punând la dispoziție câte 15.000 de bilete spre vânzare înaintea acestei confruntări.</p>
<p>Disperați să găsească cazare, fanii sunt nevoiți să se orienteze și la locații mai scumpe și controversate. Bilbao Metropolitan Hostel se află la doar câteva minute de mers cu mașina de la stadion, astfel că prețurile sunt pe măsură. Totuși, fanii au criticat dur politica hostelului deoarece și-ar fi mărit exagerat de mult prețurile pentru un sejur în săptâmâna 19 – 25 mai.</p>
<p>Este un hostel celebru pentru camerele care redau tematica din serialul Squid Game, dar suporterii englezi tot sunt nemulțumiți fiindcă trebuie să plătească un salariu întreg pentru a dormi la comun cu alți necunoscuți. Prețurile la hosteluri sunt de regulă mult mai mici decât la un hotel de cinci stele, dar patronii vor să profite la maximum în săptămâna meciului din finala Europa League.</p>
<p>Sejurul de trei nopți, în perioada 20 -23 mai, îi costă pe patru adulți nu mai puțin de 2.338 de lire, potrivit publicației NeedtoKnow.</p>
<blockquote><p>„Nimeni nu ar trebui să plătească 2.000 de lire pentru un hostel. N-aș plăti nici 200. Mai bine dorm în aeroport.” sau „Să dormi în <em data-end="1770" data-start="1758">Squid Game</em> pentru 2.000 de lire…” sunt câteva dintre comentariile internauților.</p></blockquote>
<h2><span>Decizie controversată luată de conducerea „diavolilor roșii”</span></h2>
<p>Miercuri, 21 mai, va avea loc finala Europa League dintre Manchester United și Tottenham. Conducerea clubului londonez a anunțat că tot staff-ul va beneficia de bilete gratuite la marea finală, dar conducerea de la Manchester United a decis să gestioneze altfel cele 15.000 de bilete alocate de la UEFA.</p>
<p><span>Sir Jim Ratcliffe a propus o tombolă </span>pentru angajați și doar câteva persoane vor beneficia de bilete gratuite, în timp ce restul personalului are ocazia să urmărească finala într-un cadru organizat pregătit în cadrul clubului. Conducerea „diavolilor roșii” nu face compromisuri nici pentru acest eveniment, astfel că fiecare angajat are voie să bea două băuturi gratis, la alegere, în timp ce însoțitorii își vor plăti singuri consumația.</p>

]]></description>
    </item>
    <item>
      <title>Ștefan Târnovanu, pe locul 2 la finalul sezonului de Europa League! Ce performanță a reușit goalkeeperul de la FCSB</title>
      <link>https://www.prosport.ro/fotbal-extern/europa-league/stefan-tarnovanu-pe-locul-2-la-finalul-sezonului-de-europa-league-ce-performanta-a-reusit-goalkeeperul-de-la-fcsb-20170779</link>
      <description><![CDATA[<img src="https://www.prosport.ro/wp-content/uploads/2025/05/Stefan-Tarnovanu-pe-locul-2-la-finalul-sezonului-de-Europa-League-Ce-performanta-a-reusit-goalkeeperul-de-la-FCSB-scaled-e1747291868108-1400x819.jpg"/><br/><p>Sezonul 2024 – 2025 din UEFA Europa League este la un meci distanță de final, iar indiferent de ce se va întâmpla în ultimul act, Tottenham – Manchester United, Ștefan Târnovanu (25 de ani) va fi pe locul 2 într-un clasament select.</p>
<p>Talentatul portar al campioanei României, FCSB, a izbutit să adune nu mai puțin de 11 partide în faza principală a competiției.</p>
<h2><span>Ce sezon a reușit Ștefan Târnovanu în UEFA Europa League! Portarul FCSB a terminat de 5 ori fără gol primit</span></h2>
<p>Miercuri, 21 mai 2025, de la ora 22:00, pe stadionul San Mames din Bilbao este programată finala UEFA Europa League, care le va așeza față în față pe două dintre formațiile cu pretenții din Premier League, Manchester United și Tottenham Hotspur.</p>
<p>Având în vedere sezonul dezastruos pe care cele două grupări l-au traversat în competiția internă, finala se anunță a fi foarte interesantă, încât Manchester United și Tottenham depind de un triumf pentru a fi prezente în faza principală din Liga Campionilor, sezonul 2025 – 2026.</p>
<p>Totodată, datorită faptului că ne aflăm în fața unui final de sezon electrizant, statisticienii au început deja să prezinte câteva detalii interesante înregistrate pe parcursul intervalului septembrie 2024 – mai 2025.</p>
<p>Iar într-una dintre statisticile distribuite de specialiștii de la <span>Squawka</span>, <span>Ștefan Târnovanu e în lumina reflectoarelor</span>.</p>
<p>Concret, portarul campioanei României este al doilea în clasamentul goalkeeperilor cu cele mai multe meciuri fără gol primit. De 5 ori a închis Târnovanu poarta FCSB, fiind depășit în clasament doar de grecul Konstantinos Tzolakis, de la Olympiacos, care a terminat de 6 ori fără gol primit.</p>
<p>Trebuie precizat și că goalkeeperul de pe locul 3, Julen Agirrezabala, de la Athletic Bilbao, a izbutit să închidă poarta tot de 5 ori, <span>la fel ca Ștefan Târnovanu</span>.</p>
<p>Și, nu în ultimul rând, indiferent de ce se va întâmpla în marea finală de pe 21 mai, Tottenham – Manchester United, Ștefan Târnovanu nu va mai putea fi depășit în clasament.</p>
<blockquote class="twitter-tweet" data-conversation="none">
<p dir="ltr" lang="en">Konstantinos Tzolakis has kept more clean sheets than any other goalkeeper in the 2024/25 Europa League. ⛔️ pic.twitter.com/tjDa5cg03M</p>
<p>— Squawka (@Squawka) May 9, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Târnovanu a mai prins TOP 10 într-un clasament important</span></h2>
<p>Ștefan Târnovanu a jucat 11 meciuri în faza principală din UEFA Europa League. În cele 6 partide în care nu a izbutit să închidă poarta, goalkeeperul FCSB a încasat un total de 13 goluri.</p>
<p>Totuși, Târnovanu s-a descurcat remarcabil între buturi, iar o altă statistică a specialiștilor de la Squawka îl plasează într-o lumină favorabilă.</p>
<p>În topul goalkeeperilor cu cele mai multe intervenții salvatoare, Ștefan Târnovanu s-a clasat pe locul 7. De 32 de ori a intervenit portarul FCSB în fața șuturilor adverse, la fel ca goalkeeperul de pe locul 6, Dominik Kotarski, de la PAOK Salonic.</p>
<p>Trebuie precizat că nici următorii doi portari din TOP, Isak Pettersson (Elfsborg) și Lucas Perri (Lyon) nu sunt la o distanță mare în față, cei doi având câte 34 de intervenții salvatoare fiecare.</p>
<p>Iar primul portar de pe podium, Remko Pasveer (Ajax), a parat 37 de șuturi adverse. Abia ulterior, clasamentul se rupe ușor. Pe poziția secundă este Martin Jedlicka (Viktoria Plzen), cu 44 de intervenții, în timp ce topul e condus de Nikita Haikin (Bodo/Glimt), cu nu mai puțin de 65 de șuturi parte.</p>
<blockquote class="twitter-tweet" data-conversation="none">
<p dir="ltr" lang="en">Nikita Haikin has made more saves than any other GK in the Europa League this season. 🧤 pic.twitter.com/wSiD04SMUE</p>
<p>— Squawka (@Squawka) May 9, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Pe de altă parte, Ștefan Târnovanu încă mai poate fi depășit în clasamentul din urmă menționat, deoarece pe locul 8, imediat în spatele lui, se află Andre Onana, cu 31 de intervenții salvatoare.</p>
<p>Rămâne de văzut, totuși, dacă portarul lui Manchester United va evolua în finala cu Tottenham Hotspur. Onana a fost integralist în ambele manșe ale semifinalei cu Athletic Bilbao, dar în runda precedentă din Premier League nu a fost luat nici măcar în lot de managerul Ruben Amorim.</p>

]]></description>
    </item>
  </channel>
</rss>
