<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a luat decizia crudă de care vuiește toată Croația: „Fără precedent!”</title>
      <link>https://www.prosport.ro/fotbal-extern/europa-league/gigi-becali-a-luat-decizia-cruda-de-care-vuieste-toata-croatia-fara-precedent-20369045</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-luat-decizia-cruda-de-care-vuieste-toata-Croatia-„Fara-precedent.webp"/><br/><p>Gigi Becali, finanțatorul FCSB, a fost foarte supărat după eșecul rușinos de la Zagreb, cu Dinamo, scor 4-1, în meciul contând pentru etapa 7 din grupa Europa League.</p>
<p>Deși a refuzat să facă vreo declarație publică imediat după acest meci, a doua zi a luat o decizie crudă în privința echipei sale, de care vuiește toată Croația. Iar presa croată nu a ezitat să îl numească „patron controversat” sau „fără milă”, subliniind în același timp că gestul lui Becali este unul „fără precedent”.</p>
<p>Într-o intervenție făcută la DigiSport, a doua zi după eșec, Gigi Becali l-a luat în vizorul său pe Denis Alibec (35 de ani), al cărui contract expiră în vară, dar care nu mai reprezintă o variantă valabilă pentru campioană, ba chiar <span>ar putea reveni la Farul Constanța</span>, de unde a fost transferat în vara lui 2025.</p>
<h2><span>Decizia crudă luată de Gigi Becali după Dinamo Zagreb – FCSB, reacții în Croația</span></h2>
<p>Gigi Becali și-a criticat public jucătorii după Dinamo Zagreb – FCSB, scor 4-1, rezultat în urma căruia șansele de calificare în play-off-ul Europa League au scăzut considerabil. Mai mult decât atât, decizia crudă luată de Gigi Becali, a doua zi după meci, face să vuiască toată Croația, fiind considerată o decizie „fără precendent”.</p>
<p>Concret, într-o intervenție făcută după eșecul de la Zagreb, Gigi Becali a anunțat, în direct, despărțirea de Denis Alibec, jucătorul care revenise în vară la FCSB, unde a mai jucat și în sezonul 2017-2018. De altfel, pe tot parcursul actualului sezon evoluția lui Alibec a fost sub nivelul așteptărilor, motiv pentru care adesea a fost criticat de Gigi Becali, iar la rândul său, internaționalul a afirmat că minutele puține jucate la echipa de club <span>i-au redus din șansele de a juca pentru „tricolori”</span>.</p>
<p>„Controversatul patron de la FCSB a făcut o mișcare fără precedent: a anunțat public că își dă afară marea vedetă”, au titrat cei de la <span>Slobodna Dalmacija</span>.</p>
<p>„Gigi Becali e cunoscut ca un om care nu are multă răbdare, dar de această dată n-a avut milă de jucătorii săi și s-a adresat într-un mod fără precedent.</p>
<p>Ținta lui Becali a fost un anume jucător. E clar că, după aceste declarații, în vestiarul FCSB-ului va avea loc o curățenie, iar nimeni nu va dormi liniștit în următoarea perioadă”, au scris cei de la Slobodna Dalmacija.</p>
<p>Asta în timp ce <span>T-Portal</span> a subliniat faptul că patronul Gigi Becalu „nu a avut milă de jucătorii săi”, iar cei de la <span>Index</span> au scris că „Patronul controversat nu s-a ferit de cuvinte și și-a criticat dur jucătorii. A anunțat și primele măsuri, un un jucător deja pe făraș”.</p>
<h2><span>FCSB, locul 9 în Superliga</span></h2>
<p>FCSB se confruntă cu un sezon dificil și în Superliga, unde după 22 de etape a acumulat doar 31 de puncte, cu care se află pe locul 9, la distanță de patru puncte de echipa de pe ultimul loc de play-off, UTA Arad.</p>
<ul>
<li>Duminică, 25 ianuarie, de la ora 20:00, <span>FCSB va juca pe teren propriu cu CFR Cluj</span>, echipă de care o despart doar două puncte, gruparea din Gruia se află pe locul 10.</li>
<li>În tur, FCSB a remizat pe terenul adelenilor, scor 2-2.</li>
</ul>

]]></description>
    </item>
    <item>
      <title>Giovanni Becali știe suma pentru care poate fi transferat Daniel Bîrligea de la FCSB. „Dă-i drumul, Gigi!”</title>
      <link>https://www.prosport.ro/fotbal-intern/superliga/giovanni-becali-stie-suma-pentru-care-poate-fi-transferat-daniel-birligea-de-la-fcsb-da-i-drumul-gigi-20369449</link>
      <description><![CDATA[<img src="https://www.prosport.ro//wp-content/uploads/2026/01/Giovanni-Becali-stie-suma-pentru-care-poate-fi-transferat-Daniel-Birligea-de-la-FCSB.-„Da-i-drumul-Gigi.jpg"/><br/><p>Giovanni Becali (73 de ani), poate cel mai renumit impresar din fotbalul românesc, a dezvăluit suma pentru care ar putea fi transferat Daniel Bîrligea (25) de la FCSB.</p>
<p>În același timp, agentul și-a permis să îi dea și un sfat vărului său, care ar fi făcut o reducere a prețului în cazul atacantul menționat.</p>
<h2><span>Giovanni Becali crede că Daniel Bîrligea ar trebui vândut de FCSB chiar și pe 5 milioane de euro</span></h2>
<p>Daniel Bîrligea a marcat unicul gol al roș-albaștrilor în partida Dinamo Zagreb – FCSB 4-1, iar <span>la final a avut o ieșire nervoasă, atunci când a aflat că va lipsi în ultimul meci din Europa League</span> din cauza cumulului de avertismente.</p>
<p>Atacantul și-ar fi dorit să evolueze și în fața turcilor de la Fenerbahce, pe Arena Națională, mai ales că în această perioadă se zvonește că ar fi monitorizat de cluburi importante.</p>
<p>De altfel, <span>impresarul lui Daniel Bîrligea a sugerat că Gigi Becali a făcut și o reducere în privința prețului atacantului, până la 7.5 milioane de euro</span>. Este jumătate din clauza de reziliere, în valoare de 15 milioane de euro, pe care internaționalul o are stipulată în contractul de la FCSB.</p>
<p>Giovanni Becali a comentat și el pe marginea acestui subiect și a lăsat de înțeles că prețul de 7.5 milioane de euro e relativ corect, însă i-a sugerat vărului său să nu mai fie atât de încăpățânat în negocieri și să le dea drumul mai ușor fotbaliștilor atunci când are oferte, pentru a nu mai avea parte, spre exemplu, de un caz ca al lui Tavi Popescu.</p>
<p>În acest context, renumitul impresar din fotbalul românesc a spus că Daniel Bîrligea ar trebui vândut chiar și cu 5 milioane de euro în cazul în care în birourile clubului roș-albastru sosește o propunere oficială de acest gen:</p>
<p>„Bîrligea nu va juca în meciul următor, are cumul de cartonașe galbene. Dacă are ceva și are o ofertă de 5-6-7 milioane de euro, dă-i drumul, Gigi, și dai 2-3 milioane pe altul. Proprietarii de fotbal trebuie să înțeleagă că trebuie să dea drumul jucătorilor când încep să facă precum un cal nărăvaș. Patronii trebuie să spună «nu mai vreau 18 milioane de euro, adu-mi o ofertă de 4-5 milioane și îl las»”, a declarat Giovanni Becali, potrivit <span>Fanatik</span>.</p>
<h2><span>Ce a spus despre evoluția campioanei României de la Zagreb</span></h2>
<p>Golul marcat de Daniel Bîrligea la Zagreb este al 8-lea din dreptul său în sezonul 2025-2026 și al 25-lea de la momentul transferului la FCSB.</p>
<p>„Dinamo Zagreb e o echipă puternică, mă așteptam la o luptă crâncenă, la un rezultat de egalitate măcar, sau să pierzi cu 1-0 pe final… Dar să pierzi de maniera asta. La 2-1 credeam că se poate întâmpla ceva”, a mai precizat Giovanni Becali.</p>
<p>Potrivit site-ului de specialitate Transfermarkt, Daniel Bîrligea are o cotă de piață de 4.5 milioane de euro. Din Superliga, doar Darius Olaru e mai bine evaluat ca el, cu o cotă de 6.5 milioane de euro.</p>

]]></description>
    </item>
    <item>
      <title>MERCATO Mitică Dragomir a auzit planul lui Gigi Becali și a răbufnit: „Cine dracu’ îi dă banii ăștia?”</title>
      <link>https://www.prosport.ro/fotbal-intern/superliga/mitica-dragomir-a-auzit-planul-lui-gigi-becali-si-a-rabufnit-cine-dracu-ii-da-banii-astia-20369603</link>
      <description><![CDATA[<img src="https://www.prosport.ro//wp-content/uploads/2026/01/Mitica-Dragomir-a-auzit-planul-lui-Gigi-Becali-si-a-rabufnit-„Cine-dracu-ii-da-banii-astia.webp"/><br/><p>Mitică Dragomir (79 de ani), fost președinte al Ligii Profesioniste de Fotbal în perioada 1996-2013, a auzit de planul lui Gigi Becali (67) de a-l vinde pe Denis Alibec (35) și nu s-a putut abține să nu reacționeze dur.</p>
<p>Patronul clubului de fotbal FCSB l-a anunțat pe atacant că nu mai face parte din planurile echipei și i-a transmis că a fost scos la vânzare pentru suma de 200 de mii de euro.</p>
<h2><span>Mitică Dragomir nu vede cum Gigi Becali ar putea lua 200 de mii de euro pe Denis Alibec</span></h2>
<p>Joi seară, 22 ianuarie 2026, imediat <span>după fluierul final din partida Dinamo Zagreb – FCSB 4-1, Gigi Becali l-a anunțat pe Denis Alibec, în direct, la TV, că nu mai are ce să caute la echipă</span>.</p>
<p>„Gata, la revedere!”, a transmis finanțatorul roș-albaștrilor, înainte de a dezvălui că nu îi va da drumul gratis lui Alibec, ci în schimbul sumei de 200 de mii de euro.</p>
<p><span>Prima echipă din Superliga care și-a manifestat interesul pentru Denis Alibec a fost Farul Constanța</span>, însă „marinarii” au transmis clar că nu își permit să achite banii solicitați de Gigi Becali. Așadar, în cazul lor, atacantul poate deveni o opțiune doar dacă i se reziliază contractul inițial.</p>
<p>Pe de altă parte, Dumitru Dragomir a fost pus și el să comenteze pe marginea subiectului și a transmis răspicat că prețul stabilit de Gigi Becali este exagerat. Fostul șef de la Liga Profesionistă de Fotbal spune că nu poate fi solicitată suma de 200 de mii de euro în schimbul unui jucător de 35 de ani și care, mai presus de toate, este ieșit din formă de luni bune:</p>
<p>„Alibec, Alibec, Alibec. Este la 30% valoare de cum l-am cunoscut noi. Cine dracu îi dă la 35 de ani 200.000 de euro pe el? Și el joacă prost, tot așa, din lipsă de mijlocași de valoare. Nici nu l-a băgat. Ca să intri într-un ritm din ăsta trebuie să joci măcar 3-4 meciuri legate. Mă așteptam la Octavian Popescu să rupă norii, dar dacă nu l-a băgat să joace… Mă așteptam la Bîrligea să spargă pe toată lumea, dar am stat și l-am analizat. El nu primește o pasă ca lumea. Una a avut ieri cum trebuie și a dat gol”, a declarat Dumitru Dragomir, potrivit <span>Fanatik</span>.</p>
<h2><span>Denis Alibec a marcat un singur gol în sezonul 2025-2026</span></h2>
<p>Denis Alibec a marcat o singură dată în stagiunea actuală, pe 29 octombrie 2025, într-o partidă de Cupa României cu Gloria Bistrița, câștigată de roș-albaștri cu scorul de 3-1. Tot în acest meci, el a oferit și o pasă decisivă.</p>
<p>Iar în rest, singura contribuție ofensivă pe care a mai avut-o atacantul s-a consemnat pe 25 septembrie, atunci când FCSB a învins-o pe Go Ahead Eagles, 1-0, la debutul în faza principală din Europa League. Atunci, Alibec a oferit assist-ul la unicul gol marcat de David Miculescu.</p>
<p>„Noi suntem interesați de Denis. Este binevenit întotdeauna. Dacă vine la Constanța, vine acasă. Pentru noi e o sumă mare 200.000 de euro. Indiferent cât de mult ni l-am dori pe Denis, din păcate nu putem să facem o astfel de plată. Noi pe Denis întotdeauna l-am luat liber de contract și am făcut eforturi uriașe pentru a-l putea plăti. Singura variantă ar fi să vină liber de contract, dar și să negociem cu el legat de salariu”, a declarat Gică Popescu, președintele Farului Constanța, pentru ProSport.</p>

]]></description>
    </item>
    <item>
      <title>Titularul de la FCSB e „rupt” și ratează derby-ul cu CFR Cluj! Pleacă direct la „vraciul” Marijana</title>
      <link>https://www.prosport.ro/fotbal-intern/superliga/titularul-de-la-fcsb-e-rupt-si-rateaza-derby-ul-cu-cfr-cluj-pleaca-direct-la-vraciul-marijana-20368962</link>
      <description><![CDATA[<img src="https://www.prosport.ro//wp-content/uploads/2026/01/Titularul-de-la-FCSB-e-„rupt-si-rateaza-derby-ul-cu-CFR-Cluj-Pleaca-direct-la-„vraciul-Marijana.webp"/><br/><p>Florin Tănase (31 de ani), titular la FCSB și pe lista preferaților lui Gigi Becali (67), e „rupt” și ratează derby-ul cu CFR Cluj.</p>
<p>Partida e programată duminică, 25 ianuarie 2026, de la ora 20:00, pe Arena Națională, în etapa cu numărul 23 din Superliga României.</p>
<h2><span>Florin Tănase are ruptură musculară și ratează derby-ul FCSB – CFR Cluj din etapa 23</span></h2>
<p><span>După rușinea de la Zagreb, scor 1-4 cu favorita locală Dinamo, pentru FCSB urmează un derby</span> extrem de important în Superliga, pe teren propriu cu CFR Cluj.</p>
<p>Mihai Stoica a vorbit deja despre importanța acestui meci, care poate fi decisiv în misiunea roș-albaștrilor de a prinde play-off-ul.</p>
<p>Însă, același <span>Mihai Stoica a făcut un anunț îngrijorător despre titularul Florin Tănase</span>, care s-a accidentat în ultima etapă din campionat și nu a făcut deplasarea în Croația pentru disputa cu Dinamo Zagreb.</p>
<p>Meme Stoica a sperat să fie „doar contractură” în cazul lui Tănase, situație în care ar fi putut fi apt pentru derby-ul cu CFR Cluj, însă dorința managerului general de la FCSB nu s-a îndeplinit. Potrivit <span>Fanatik</span>, ultimele teste la care a fost supus decarul au indicat o ruptură musculară, astfel că este exclus să ia parte la confruntarea importantă de duminică seară.</p>
<p>Aceeași sursă informează cu privire la faptul că Tănase a plecat deja în Serbia, unde va fi supus unei sesiuni de tratament la celebra tămăduitoare Marijana Kovacevic. Cel mai probabil, fotbalistul vrea să grăbească recuperarea pe cât posibil, astfel încât să îi poată ajuta pe roș-albaștri în meciurile decisive din finalul sezonului regular.</p>
<p>Însă, sursa menționată mai sus susține că nu este clar la acest moment câte partide ar putea fi indisponibil decarul campioanei.</p>
<h2><span>Ce urmează pentru FCSB după derby-ul cu CFR Cluj</span></h2>
<p>După derby-ul cu CFR Cluj din etapa 23, FCSB mai are de jucat 7 partide în finalul sezonului regular, care vor decide prezența ei în play-off sau în play-out.</p>
<p>Mai jos programul complet al campioanei din finalul sezonului regular:</p>
<ul>
<li>FCSB – Csikszereda</li>
<li>FCSB – FC Botoșani</li>
<li>Oțelul Galați – FCSB</li>
<li>Universitatea Craiova – FCSB</li>
<li>FCSB – Metaloglobus București</li>
<li>UTA Arad – FCSB</li>
</ul>
<p>Momentan, FCSB are 31 de puncte și ocupă locul 9 în Superliga. Pe 6, ultima poziție de play-off, este UTA Arad, cu 35 de puncte. În schimb, adversara roș-albaștrilor de duminică, CFR Cluj este pe 10, cu 29 de puncte. În acest context, ardelenii ar trece peste rivali cu un eventual succes bifat în derby.</p>
<p>Revenind la Florin Tănase, decarul FCSB este golgheterul echipei în actuala stagiune, cu 10 goluri și 4 pase decisive reușite doar în Superliga.</p>

]]></description>
    </item>
    <item>
      <title>Gigi Becali a decis și fotbalistul e OUT de la FCSB: „Nu e de noi”</title>
      <link>https://www.prosport.ro/fotbal-intern/superliga/gigi-becali-a-decis-si-fotbalistul-e-out-de-la-fcsb-nu-e-de-noi-20368873</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-decis-si-fotbalistul-e-OUT-de-la-FCSB-„Nu-e-de-noi.webp"/><br/><p>Gigi Becali (67 de ani) este pornit să facă revoluție la FCSB în această perioadă, iar după Chiricheș (36), Alibec (35) și, eventual, Tavi Popescu (23), a anunțat că încă un fotbalist e OUT de la echipă.</p>
<p>Este vorba despre un jucător care a fost transferat la recomandarea lui Mihai Stoica (60), managerul general al campioanei României.</p>
<h2><span>Gigi Becali nu se lasă: Daniel Graovac, OUT și el de la FCSB!</span></h2>
<p>FCSB a început anul 2026 cu două dezamăgiri, 0-1 cu FC Argeș în Superliga și 1-4 cu Dinamo Zagreb în Europa League, iar Gigi Becali promite revoluție în perioada imediat următoare.</p>
<p><span>Primul fotbalist dat afară de la FCSB în noul an a fost Vlad Chiricheș</span>, căruia Gigi Becali i-a propus rezilierea contractului și un post în club. A urmat apoi <span>Denis Alibec, despre care același Becali a transmis public că nu va mai juca</span> pentru echipa lui. Și tot <span>Gigi Becali a sugerat că l-ar putea da afară și pe Tavi Popescu</span>, deoarece și-a pierdut definitiv încrederea în el.</p>
<p>Însă, revoluția e departe de a fi încheiată la FCSB. Miliardarul din Pipera face în aceste zile o profundă analiză asupra lotului și e gata să se despartă de toți jucătorii care nu îi pot aduce plus valoare echipei.</p>
<p>Iar ultimul jucător luat în colimator este Daniel Graovac, fundaș polivalent pe care FCSB l-a transferat, gratis, în iulie 2025, la recomandarea lui Mihai Stoica.</p>
<p>„Pe Graovac nu-l văd nici fundaș dreapta, nici central. MM mai are un subiectivism dacă aduce el un jucător. Graovac nu e de noi. Am nevoie de jucători care să zbârnâie. Pițurcă zicea «Forță, viteză, Gigi». Un fotbalist când îl vrei: forță, viteză. Când nu are viteză, degeaba are forță. Ai văzut Crețu? Crețu nu dă înapoi, are viteză de reacție. Graovac taca, taca, taca”, a declarat Gigi Becali, la <span>Digi Sport</span>.</p>
<h2><span>Câte meciuri a jucat Graovac pentru FCSB</span></h2>
<p>Daniel Graovac a fost transferat gratis, după ce contractul cu CFR Cluj i-a expirat. La momentul realizării mutării, Mihai Stoica recunoștea că l-a recomandat pe experimentatul apărător:</p>
<p>„Risto Radunovic mi-a zis că e liber. Mie mi-a plăcut mereu. Gigi îl știa, îi plăcea și lui. Am făcut oferta și gata! Risto și-a început cariera de director sportiv. Noi avem nevoie de un jucător polivalent, care să acopere și dreapta, și stânga, și zona centrală. Între Homawoo și Graovac, detașat este Graovac în ceea ce vrem noi”, spunea Meme Stoica, la Prima Sport.</p>
<p>Daniel Graovac a jucat 23 de meciuri pentru FCSB și a reușit să contribuie, printre altele, cu o pasă decisivă.</p>

]]></description>
    </item>
  </channel>
</rss>
