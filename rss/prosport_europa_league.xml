<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA, somată să investigheze decizia lui Istvan Kovacs și a arbitrilor din camera VAR. Cea mai controversată fază din Rangers – Bilbao a stârnit haos: „Nu se vede nimic clar”</title>
      <link>https://www.prosport.ro/fotbal-extern/europa-league/uefa-somata-sa-investigheze-decizia-lui-istvan-kovacs-si-a-arbitrilor-din-camera-var-cea-mai-controversata-faza-din-rangers-bilbao-a-starnit-haos-nu-se-vede-nimic-clar-20144603</link>
      <description><![CDATA[<img src="https://www.prosport.ro/wp-content/uploads/2025/04/Istvan-Kovacs-decizie-cu-scandal-A-dat-cartonas-rosu-in-Rangers-Bilbao-dupa-ce-a-fost-chemat-la-VAR.jpg"/><br/><p>Fostul arbitru FIFA, Keith Hackett, a somat UEFA să investigheze decizia lui Istvan Kovacs și a arbitrilor din camera VAR pentru cea mai controversată fază a meciului Rangers – Bilbao, în turul sferturilor Europa League, încheiat cu remiză albă.</p>
<p>Potrivit lui Hackett la faza respectivă nu a existat claritate în mai multe dintre reluările pe care le-a studiat.</p>
<p>Istvan Kovacs era considerat unul dintre favoriții pentru a arbitra finala Ligii Campionilor, de la Munchen, însă Ion Crăciunescu susține că după arbitrajul controversat la Rangers – Bilbao, centralul român „nu va fi delegat sub nicio formă”.</p>
<h2><span>Keith Hackett, fost arbitru FIFA: „Nu se vede nimic clar”</span></h2>
<p>Dujon Sterling a fost considerat ca cel care a atins mingea cu mână, însă fostul arbitru FIFA a explicat.</p>
<p>„Sper că incidentul în care un gol a fost anulat pentru ofsaid și apoi un penalty acordat este investigat. Am studiat clipul de mai multe ori și nu se vede nimic clar în reluările video pentru a determina cu exactitate oricare dintre decizii.</p>
<p>Pot doar să sugerez că jocul a folosit sistemul semi-automat de ofsaid pentru a determina decizia de ofsaid”, a declarat Keith Hackett, fost arbitru FIFA, pentru <span>Ibrox News</span>.</p>
<p>„Pentru a acorda o lovitură de pedeapsă, nu văd o acțiune deliberată pentru a putea determina cu certitudine că atingerea mingii cu mâna a fost deliberată”, a mai spus acesta.</p>
<p><span>Kovacs a fost criticat și de spanioli pentru deciziile luate în meciul din turul „sferturilor” și au cerut suspendarea acestuia</span>.</p>
<h2><span>Ianis Hagi pleacă de la Rangers</span></h2>
<p><span>Ianis Hagi urmează să plece de la Rangers, anunță BBC</span>. Altfel, potrivit celor de la IBrox News, scoțienii vor fi foarte precauți pentru returul de pe 17 aprilie, cu Athletic Bilbao.</p>
<p>Câștigătoarea se va confrunta în turul următor cu învingătoarea dintre Olympique Lyon și Manchester United (2-2, după primul meci). Antrenorul celor de la Rangers, interimarul Barry Ferguson, va vrea „aceeași ferocitate în echipa sa, indiferent de situație”, mai notează Ibrox News.</p>
<p>Până atunci Rangers va juca, duminică, în deplasare, cu Aberdeen, în etapa 32 din campionatul Scoției. Rangers se află pe locul 2, cu 65 de puncte (20 de victorii, cinci egaluri și șapte înfrângeri), iar Aberdeen ocupă locul 5, cu 49 de puncte (14 victorii, șapte egaluri și 11 înfrângeri). Liderul campionatului scoțian este Celtic, cu 81 de puncte.</p>

]]></description>
    </item>
    <item>
      <title>Ianis Hagi nu a mai aşteptat finalul sezonului. BBC a aflat decizia românului, comunicată deja şi lui Rangers</title>
      <link>https://www.prosport.ro/fotbal-extern/ianis-hagi-nu-a-mai-asteptat-finalul-sezonului-bbc-a-aflat-decizia-romanului-comunicata-deja-si-lui-rangers-20144636</link>
      <description><![CDATA[<img src="https://www.prosport.ro/wp-content/uploads/2025/04/Ianis-Hagi-nu-a-mai-asteptat-finalul-sezonului.-BBC-a-aflat-decizia-romanului-comunicata-deja-si-lui-Rangers.png"/><br/><p>Ianis Hagi (26 de ani) nu a mai așteptat finalul sezonului 2024 – 2025 și, conform faimoasei publicații britanice BBC, i-a anunțat pe șefii lui Rangers despre decizia pe care a luat-o cu privire la viitorul său.</p>
<p>Contractul mijlocașului cu gruparea de pe Ibrox, care a fost ultima oară reînnoit în decembrie 2022, expiră la data de 30 iunie 2025.</p>
<h2><span>Colaborarea dintre Ianis Hagi și Rangers e gata: BBC a făcut anunțul final!</span></h2>
<p><span>Ianis Hagi a jucat 95 de minute în disputa Rangers – Ahtletic Bilbao 0-0</span>, din manșa tur a sferturilor de finală din UEFA Europa League, iar după fluierul final s-a regăsit printre cei mai bine notați fotbaliști, potrivit site-urilor de specialitate.</p>
<p>Românul a alergat enorm și a pus umărul la obținerea unui egal muncit, având în vedere că Rangers a jucat în inferioritate numerică din minutul 13, după eliinarea directă a lui Propper.</p>
<p>Rangers păstrează vii șansele la calificare înainte de returul de la Bilbao, însă până atunci, presa britanică a aflat un detaliu important despre Ianis Hagi.</p>
<p>Mijlocașul se află în ultimele luni de contract cu gruparea de pe Ibrox, astfel că poate semna cu orice club își dorește încă de pe acum, urmând să schimbe tricoul după data de 30 iunie 2025.</p>
<p>S-a scris și despre <span>posibilitatea ca Ianis Hagi să continue la Rangers, însă doar în contextul în care fiul lui Gică Hagi ar fi acceptat un salariu considerabil redus</span>.</p>
<p>Însă, potrivit faimoasei publicații <span>BBC</span>, nu va fi cazul de așa ceva, deoarece Ianis a hotărât deja că va pleca din Scoția și chiar i-a înștiințat oficial pe șefii lui Rangers.</p>
<blockquote><p>Hagi o informează pe Rangers că intenționează să plece”, titrează BBC, o rubrică a celor mai fierbinți știri sportive din data de 12 aprilie.</p></blockquote>
<h2><span>Cu ce va rămâne Ianis Hagi după cei 5 ani și jumătate petrecuți în Scoția</span></h2>
<p>Ianis Hagi a semnat cu Rangers în ianuarie 2020, inițial sub formă de împrumut de la KRC Genk, după care, în iulie 2020 a fost cumpărat definitiv pentru 3.500.000 de euro.</p>
<p>A urmat o perioadă frumoasă, în mare, însă și una mai puțin plăcută, în care Hagi Jr. s-a refăcut mai bine de un an după o accidentare gravă. De asemenea, în intervalul august 2023 – iunie 2024 a fost sub formă de împrumut la Alaves, în Spania, iar în toamna trecută s-a aflat pentru o scurtă bucată de timp în exil la echipa secundă de la Rangers.</p>
<p>Însă, făcând abstracție de aceste clipe grele, Ianis rămâne cu cele peste 100 de meciuri jucate pentru Rangers, 127 până la ora redactării acestui material, în care a contribuit cu 19 goluri și 28 de pase decisive.</p>
<p>Cel mai bun sezon al său din Scoția rămâne 2020 – 2021, la capătul căruia Rangers a cucerit titlul de campioană, mulțumită într-o bună măsură și prestațiilor românului.</p>
<p>Tot cu Rangers, Ianis Hagi a mai câștigat o Cupă a Scoției și o Cupă a Ligii Scoției.</p>

]]></description>
    </item>
    <item>
      <title>Ce a pățit Radu Drăgușin când a ieșit la o banală plimbare prin Londra</title>
      <link>https://www.prosport.ro/fotbal-extern/campionate-externe/anglia/ce-a-patit-radu-dragusin-cand-a-iesit-la-o-banala-plimbare-prin-londra-20145179</link>
      <description><![CDATA[<img src="https://www.prosport.ro/wp-content/uploads/2025/04/Restaurantul-grecesc-din-Bucuresti-al-lui-Radu-Dragusin-la-un-pas-de-faliment-„M-am-trezit-singurul-bucatar-1400x778.jpg"/><br/><p>Radu Drăgușin trage tare după accidentarea gravă suferită la genunchi în această iarnă, iar când nu face recuperare se relaxează plimbându-se la pas prin Londra.</p>
<p>Internaționalul român a fost reperat de un fan chiar înaintea meciului Tottenham – Frankfurt, din prima manșă a sferturilor de finală din Europa League, încheiat nedecis 1-1.</p>
<h2><span>Unde a fost văzut Radu Drăgușin înainte de Tottenham – Frankfurt</span></h2>
<p>Radu Drăgușin se recuperează după <span>ruptura de ligamente încrucișate</span> suferită în această iarnă în partida cu Elfsborg, iar când nu este în sala de forță, se plimbă relaxat prin Londra.</p>
<p>Internaționalul român a fost detectat de către un fan chiar înaintea fluierului de start al partidei Tottenham – Frankfurt, contând pentru turul sferturilor de finală din Europa League, încheiat nedecis 1-1.</p>
<p>Echipa casual, Drăgușin a fost politicos, nu a refuzat pe nimeni, a dialogat cu suporterii și a făcut poze cu ei. Un fan nu a lăsat să treacă neobservat acest moment și a postat pe rețelele sociale: „M-am întâlnit din întâmplare cu Drăgușin aseară”, alături de o fotografie cu internaționalul român.</p>
<p>Fără Drăgușin, Tottenham a remizat acasă cu Eintracht Frankfurt, scor 1-1, în Europa League. Oaspeții au deschis scorul rapid prin golgheterul Hugo Ekitike, în minutul 6, în timp ce londonezii au egalat la jumătatea reprizei prin fundașul dreapta Pedro Porro. Returul se joacă joi, 17 aprilie, de la ora 22.00.</p>
<p><img alt="Anunț de ultimă oră despre recuperarea lui Radu Drăguşin, după operația la genunchi. Doctorul Rajpal Brar a dat verdictul „Minimimum 3 luni până va putea face asta”" class="size-full wp-image-20139866" decoding="async" fetchpriority="high" height="747" sizes="(max-width: 1280px) 100vw, 1280px" src="https://www.prosport.ro/wp-content/uploads/2025/04/Anunt-de-ultima-ora-despre-recuperarea-lui-Radu-Dragusin-dupa-operatia-la-genunchi.-Doctorul-Rajpal-Brar-a-dat-verdictul-„Minimimum-3-luni-pana-va-putea-face-asta.jpg" srcset="https://www.prosport.ro/wp-content/uploads/2025/04/Anunt-de-ultima-ora-despre-recuperarea-lui-Radu-Dragusin-dupa-operatia-la-genunchi.-Doctorul-Rajpal-Brar-a-dat-verdictul-„Minimimum-3-luni-pana-va-putea-face-asta.jpg 1280w, https://www.prosport.ro/wp-content/uploads/2025/04/Anunt-de-ultima-ora-despre-recuperarea-lui-Radu-Dragusin-dupa-operatia-la-genunchi.-Doctorul-Rajpal-Brar-a-dat-verdictul-„Minimimum-3-luni-pana-va-putea-face-asta-768x448.jpg 768w" width="1280"/></p>
<h2><span>Revine abia la finalul anului</span></h2>
<p>Fundașul central român a fost operat la începutul lunii februarie și mai are mult de așteptat până când va reveni în meciurile oficiale. Rajpal Brar, doctor în terapie fizică, preconizează ca Radu Drăgușin să se poată antrena cu mingea, dar nu alături de coechipierii săi de la Tottenham, undeva în luna iulie a acestui an, iar <span>revenirea pe gazon să aibă loc prin luna noiembrie, în cazul în care nu va interveni ceva neprevăzut.</span></p>
<p>„E încă foarte devreme în procesul de recuperare, la aproximativ opt săptămâni după operație. Va trebui să lucreze să-și îmbunătățească forța, mișcarea, vor fi făcute exerciții de echilibru, dar și exerciții de mers. În cel mai optimist scenariu, ar putea să reia antrenamentele individuale cam peste trei luni”, a declarat Rajpal Brar, citat de <span>Tottenham Spurs News</span>.</p>
<blockquote><p>Salut, Radu! Știu că treci printr-o perioadă foarte grea. Nu de mult am trecut și eu prin asta, dar eu am mare încredere în tine că o să îți revii 100%. Îți cunosc caracterul, ești un băiat foarte puternic. Noi, echipa națională, te așteptăm pe teren cât mai repede – Olimpiu Moruțan</p></blockquote>

]]></description>
    </item>
    <item>
      <title>UEFA va tăia în carne vie! Ion Crăciunescu a dat verdictul crud după Rangers – Bilbao: „Istvan Kovacs nu va primi finala Ligii Campionilor”</title>
      <link>https://www.prosport.ro/fotbal-extern/europa-league/uefa-va-taia-in-carne-vie-ion-craciunescu-a-dat-verdictul-crud-dupa-rangers-bilbao-istvan-kovacs-nu-va-primi-finala-ligii-campionilor-20144091</link>
      <description><![CDATA[<img src="https://www.prosport.ro/wp-content/uploads/2025/04/UEFA-va-taia-in-carne-vie-Ion-Craciunescu-a-dat-verdictul-crud-dupa-Rangers-Bilbao-„Istvan-Kovacs-nu-va-primi-finala-Ligii-Campionilor-1400x1000.jpg"/><br/><p>Ion Crăciunescu a văzut cum a arbitrat Istvan Kovacs meciul Rangers – Bilbao și a ajuns la concluzia că nu va fi delegat la finala Ligii Campionilor.</p>
<p>Ultimul arbitru român care a fost la centru într-o finală de Champions League (Ajax – AC Milan 1-0, sezonul 1994/1995), a dat verdictul crunt.</p>
<h2><span>UEFA va tăia în carne vie! Ion Crăciunescu a dat verdictul crud după Rangers – Bilbao: „Istvan Kovacs nu va primi finala Ligii Campionilor”</span></h2>
<p>Istvan Kovacs, considerat unul dintre favoriții pentru a fi la centru inclusiv în finala Ligii Campionilor de la Munchen, <span>a avut o prestație nesigură</span> în Rangers – Bilbao, scor 0-0, din „sferturile” Europa League.</p>
<p>Centralul din Carei a avut nevoie de VAR la două faze cruciale. Prima are legătură cu eliminarea lui Robin Propper, care a faultat din postura de ultim apărător. Kovacs dăduse inițial galben, dar <span>și-a schimbat decizia după ce a fost chemat la VAR</span> de Cătălin Popa.</p>
<p>În minutul 76, Alex Berenguer a marcat pentru Athletic Bilbao. Deși golul a fost validat de arbitrii din teren, Popa și Bîrsan au intervenit din nou.</p>
<p>Kovacs a anulat reușita pe motiv de ofsaid. Centralul a dictat penalty pentru basci după ce a sesizat un henț la Dujon Sterling.</p>
<p>Lovitura de la 11 metri a fost executată de Alex Berenguer, care nu a reușit să-l învingă pe portarul lui Rangers. Ion Crăciunescu consideră că Istvan Kovacs nu va mai fi delegat la finala Ligii Campionilor.</p>
<p>„Depinde ce spune observatorul. Dacă sunt considerate gafe mari, atunci nu va mai fi delegat o perioadă mai îndelungată. Nu cred că va fi delegat la finala Champions League, e exclus dacă observatorul îl notează.</p>
<p>Dacă o echipă face scandal, UEFA e sensibilă la observațiile cluburilor. El ar trebui să fie bine pregătit. Când ajungi la nivelul ăsta, nu te mai joci. Îmi pare rău pentru el.</p>
<p>El era singurul care avea șansă să prindă o delegare în finala Champions League, dar dacă a ieșit cu scandal nu va fi delegat sub nicio formă”, a spus Ion Crăciunescu, pentru <span>PRO TV</span>.</p>
<blockquote><p>UEFA are o politică foarte strictă, când evaluează prestația arbitrilor. Cei care se află în categoria Elite (n.r. – cum e Istvan Kovacs) sunt considerați cei mai buni arbitri din țările lor. Dacă un arbitru ia decizia greșită, la o fază importantă, într-o partidă europeană, atunci e foarte puțin probabil să mai fie delegat la un meci internațional până la finalul sezonului“, a spus fostul arbitru englez Keith Hackett, potrivit <span>Ibrox News</span>.</p></blockquote>

]]></description>
    </item>
    <item>
      <title>Ianis Hagi, mesaj din 5 cuvinte după nebunia din Rangers – Bilbao, cu Kovacs la centru. A pus şi două imagini din vestiar</title>
      <link>https://www.prosport.ro/fotbal-extern/europa-league/ianis-hagi-mesaj-din-5-cuvinte-dupa-nebunia-din-rangers-bilbao-cu-kovacs-la-centru-a-pus-si-doua-imagini-din-vestiar-20143627</link>
      <description><![CDATA[<img src="https://www.prosport.ro/wp-content/uploads/2025/04/Ianis-Hagi-mesaj-din-5-cuvinte-dupa-nebunia-din-Rangers-Bilbao-cu-Kovacs-la-centru.-A-pus-si-doua-imagini-din-vestiar.jpg"/><br/><p>A doua zi după „remiza albă” dintre Rangers și Athletic Bilbao din Liga Europa, Ianis Hagi a postat un mesaj scurt și la obiect pe Instagram.</p>
<p>Internaționalul român a fost marcat de „nebunia” meciului din sferturile Europa League, dispută în care arbitrul Istvan Kovacs a ieșit în evidență, și a scris cinci cuvinte: „Pentru asta merită să joci”.</p>
<h2><span>Ianis Hagi, mesaj din 5 cuvinte după remiza incandescentă Rangers – Bilbao, cu Istvan Kovacs la centru. Două imagini din vestiar care spun totul<br/>
</span></h2>
<p>Rangers și Athletic Bilbao au remizat spectaculos pe „Ibrox Park” în <span>prima manșă a sferturilor de finală din Liga Europa</span>, iar a doua zi după meci, Ianis Hagi a ținut să postat un scurt mesaj pe rețelele de socializare.</p>
<p>Internaționalul român a fost „prins” de importanța partidei din această fază a competiției, dispută în care arbitrul Istvan Kovacs a ieșit în evidență cu un „roșu” arătat în minutul 12 pentru gazde, și a scris cinci cuvinte pe Instagram: „Pentru asta merită să joci”.</p>
<p>Și, pentru a fi și mai credibil, băiatul lui Gică Hagi a postat și două fotografii din vestiarul echipei sale în care tronează tricourile de joc înainte de fluierul de staet al întâlniriim, dar și fanionul grupării gazdă.</p>
<p><img alt="Sursa foto: Sport Pictures" class="size-large wp-image-20143273" decoding="async" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-1400x1050.jpg" srcset="https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-1400x1050.jpg 1400w, https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-768x576.jpg 768w, https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-1536x1152.jpg 1536w, https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1.jpg 1700w" width="1400"/></p>
<h2><span>Reacția specialistului în cazul prestației arbitrului român<br/>
</span></h2>
<p>Istvan Kovacs i-a acordat inițial cartonașul galben lui Robin Propper pentru o intervenție asupra lui Inaki Williams în meciul Rangers – Bilbao. Totuși, după intervenția VAR, <span>centralul român și-a schimbat decizia</span> și l-a eliminat pe coechipierul lui Ianis Hagi.</p>
<p>Fostul arbitru Marius Avram a analizat faza eliminării jucătorului formației gazdă și a ajuns la concluzia că decizia ulterioară a lui Istvan Kovacs a fost una corectă. Pe de de altă parte, ex-centralul a dezvăluit că, din cauza faptului că nu a văzut din prima „infracțiunea”, nota dată de UEFA pentru Kovacs a fost scăzută.</p>
<p>„Pot să spun foarte clar, decizia corectă este de cartonaș roșu. Am văzut pe reluări, iar cea concludentă a fost cea cu încetinitorul. Arbitrul trebuie să se uite la mai multe elemente, iar în urma pozei făcute de Kovacs în mintea lui, fundașul nu avea timp să ajungă la atacant. Decizia corectă este cartonaș roșu.</p>
<p>E o fază de dublă analiză, dacă a fost sau nu în interiorul careului. Sunt convins că la această fază a fost cu privirea în jos pentru a vedea dacă este pe linia careului. Da, se scade nota, pentru faze de acest gen se scade nota. Dacă este o fază pe care omenește nu poți să o vezi, atunci nu se scade, însă la această fază trebuie scăzută nota”, a spus Marius Avram, la <span>DigiSport</span>.</p>
<p> </p>

]]></description>
    </item>
  </channel>
</rss>
