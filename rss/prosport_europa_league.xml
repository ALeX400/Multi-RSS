<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Nea Gigi ar fi discutat”. Pintilii e convins că Becali ar fi vândut din fotbaliștii FCSB în anumite condiții</title>
      <link>https://www.prosport.ro/fotbal-intern/superliga/nea-gigi-ar-fi-discutat-pintilii-e-convins-ca-becali-ar-fi-vandut-din-fotbalistii-fcsb-in-anumite-conditii-20270243</link>
      <description><![CDATA[<img src="https://www.prosport.ro//wp-content/uploads/2025/09/„Nea-Gigi-ar-fi-discutat.-Pintilii-e-convins-ca-Becali-ar-fi-vandut-din-fotbalistii-FCSB-in-anumite-conditii.webp"/><br/><p>Singura plecare de la FCSB care a adus bani în conturile clubului, în vara proaspăt încheiată, a fost cea a lui Marius Ștefănescu (27 de ani), pe care turcii de la Konyaspor au plătit 300 de mii de euro.</p>
<p>Mihai Pintilii (40) e convins că Gigi Becali (67) ar mai fi vândut și alți fotbaliști, însă condițiile pentru ca aceștia să primească undă verde la transfer nu au fost îndeplinite.</p>
<h2><span>Mihai Pintilii spune adevărul! De ce nu a mai dat Gigi Becali nicio lovitură pe piața transferurilor?</span></h2>
<p>Fereastra de mercato proaspăt încheiată nu a fost foarte entuziasmantă pentru suporterii FCSB din niciun punct de vedere. La capitolul achiziții, cea mai notabilă semnătură a fost cea a lui Dennis Politic (25), adus de la rivala Dinamo pentru aproximativ un milion de euro.</p>
<p>În schimb, pe lista plecărilor a fost secetă din punct de vedere financiar. Singurul jucător vândut de Gigi Becali a fost Marius Ștefănescu, în schimbul căruia turcii de la Konyaspor au plătit 300 de mii de euro.</p>
<p>Ca o paralelă, în vara lui 2024, FCSB l-a vândut pe Florinel Coman la Al-Gharafa pentru 5.25 milioane de euro. Cu un an în urmă, Gigi Becali a primit 1.32 milioane de euro pentru Andrei Cordea. Iar în 2022, Florin Tănase a adus în conturile roș-albaștrilor 3 milioane de euro, de pe urma vânzării sale la Al-Jazira, în Emirate.</p>
<p>Întrebat fiind ce s-a întâmplat în această vară de nu a mai plecat niciun jucător pe bani buni, Mihai Pintilii a fost cât se poate de sincer și a dezvăluit că nu s-au făcut oferte. Cel puțin nu unele decente, care să depășească măcar borna milionului de euro.</p>
<p>„Dacă erau oferte, nu plecau? Nu e vorba că nu au fost lăsați. Mai sunt unii cu clauze. Dacă erau oferte de un milion de euro, un milion și jumătate, nea Gigi ar fi discutat”, a mărturisit Mihai Pintilii, la <span>Digi Sport</span>.</p>
<h2><span>Jucătorii cu care Gigi Becali speră să dea lovitura</span></h2>
<p>De departe, fotbalistul cu care Gigi Becali speră să dea lovitura în viitorul apropiat este <span>Daniel Bîrligea, care are o clauză de reziliere de 15.000.000 de euro</span>. Patronul FCSB a spus în repetate rânduri că această sumă poate fi oferită de un club potent financiar, mai ales dacă atacantul continuă să înscrie pe bandă rulantă și va fi ferit de accidentări.</p>
<p>Urmează apoi Adrian Șut, mijlocaș pe care site-ul de specialitate Transfermarkt îl evaluează la 4.5 milioane de euro, dar care la FCSB are o clauză de reziliere de 10 milioane de euro. La fel, Gigi Becali s-a arătat încrezător cu privire la ideea că ar putea obține această sumă.</p>
<p>Lista este completată de <span>Darius Olaru și Ștefan Târnovanu, care au clauze de reziliere de câte 5.000.000 de euro</span>. În timp ce Olaru încearcă să își recapete forma de înainte de accidentare, Târnovanu a fost în această vară subiectul mai multor zvonuri pe piața transferurilor. La un moment dat s-a vehiculat că Napoli a trimis o ofertă concretă pentru el, care ar fi fost refuzată imediat. Motivul? Ștefan Târnovanu nu ar fi dorit să meargă la gruparea din Serie A pentru a fi eternă rezervă.</p>
<p>Olaru este cel mai bine evaluat jucător de la FCSB de site-ul Transfermarkt, cu o cotă de 7.5 milioane de euro, în timp ce Târnovanu, la fel ca Bîrligea, are o cotă de 5 milioane de euro.</p>

]]></description>
    </item>
    <item>
      <title>Mihai Pintilii, reacție surprinzătoare despre fotbalistul de la FCSB care vorbește cu patronul Gigi Becali</title>
      <link>https://www.prosport.ro/fotbal-intern/superliga/mihai-pintilii-reactie-surprinzatoare-despre-fotbalistul-de-la-fcsb-care-vorbeste-cu-patronul-gigi-becali-20270783</link>
      <description><![CDATA[<img src="https://www.prosport.ro//wp-content/uploads/2025/09/Mihai-Pintilii-reactie-surprinzatoare-despre-fotbalistul-de-la-FCSB-care-vorbeste-cu-patronul-Gigi-Becali.webp"/><br/><p>Mihai Pintilii (40 de ani), antrenor secund la FCSB, a fost pus în postura de a oferi o reacție despre Florin Tănase (30), fotbalist care are o relație aparte cu patronul Gigi Becali (67).</p>
<p>Inclusiv miliardarul din Pipera a declarat public, în repetate rânduri, că Florin Tănase este prietenul lui.</p>
<h2><span>„Ne ajută foarte mult, chiar și relația pe care o are cu nea Gigi”. Mihai Pintilii, despre conexiunea dintre Florin Tănase și patronul Becali</span></h2>
<p>Gigi Becali își dorește să fie foarte aproape de echipa pe care o patronează și are multiple variante de a afla tot ce se întâmplă la nivelul lotului.</p>
<p>Când vine vorba despre banca tehnică, patronul FCSB apelează în primul rând la managerul Mihai Stoica, iar acesta intermediază legătura finanțator-antrenori. De asemenea, dacă este vorba despre noțiuni tehnico-tactice, Gigi Becali apelează direct la secundul Mihai Pintilii. Iar dacă vrea detalii din mijlocul fotbaliștilor, <span>Gigi Becali pune mâna pe telefon și îl sună direct pe Florin Tănase</span>.</p>
<p>Decarul campioanei României este și cam singurul jucător de la FCSB care poate vorbi direct cu patronul, iar acest detaliu îl pune într-o postură specială la nivelul vestiarului. Cu toate acestea, Florin Tănase nu este urât de coechipieri, ci din contră. Mihai Pintilii a oferit câteva detalii importante și spune că polivalentul fotbalist este apreciat, deoarece se folosește de relația de prietenie pe care o are cu Gigi Becali pentru a se pune în slujba echipei:</p>
<p>„L-am prins și ca jucător. Pe noi, ne ajută foarte mult cu experianța sa ca jucător. Chiar și cu relația pe care o are cu nea Gigi, dar nu are legătură, pentru că el ce face, vorbește separat. Este un tip super profesionist, își face treaba excelent, se pregătește bine. În cantonament, a fost unul dintre cei mai buni, alături de Chiricheș”, a dezvăluit Mihai Pintilii, la <span>Digi Sport</span>.</p>
<h2><span>Cum gestionează Florin Tănase ieșirile nervoase ale lui Gigi Becali</span></h2>
<p><span>Prietenia cu Gigi Becali nu îl ajută pe Florin Tănase</span> atunci când el însuși are prestații sub așteptări. Chiar și în debutul acestui sezon, decarul a fost aspru criticat în direct, la TV, după anumite partide care s-au terminat cu rezultate nefavorabile în dreptul roș-albaștrilor.</p>
<p>„Tănase nu mi-a plăcut. Aveam 2-0, el voia să-i dea lob la Bîrligea. Ce jucăm aici? Facem floricele? Nu mi-a plăcut nici lovitura pe care a bătut-o. Am dat ordin, l-am sunat pe Pintilii, niciodată nu mai bate Tănase loviturile. Vorbesc cu el, să văd dacă are de gând să joace fotbal sau să se facă om de afaceri. Ești prietenul meu. Dar gata”, Gigi Becali, după Rapid – FCSB 2-2, partidă disputată pe 18 august.</p>
<p>Referitor la acest detaliu, Mihai Pintilii a sugerat că Florin Tănase nu este afectat, deoarece a învățat, odată cu trecerea anilor, să fie obișnuit cu presiunea:</p>
<p>„Pentru el, nu sunt astfel de probleme. Are experiență pentru a face față presiunii”, a mai declarat Mihai Pintilii.</p>

]]></description>
    </item>
    <item>
      <title>Meme Stoica a dezvăluit care e starea lui Adrian Șut după ce a ieșit accidentat la națională, iar veștile nu sunt bune pentru FCSB: „E crimă!”</title>
      <link>https://www.prosport.ro/fotbal-intern/superliga/meme-stoica-a-dezvaluit-care-e-starea-lui-adrian-sut-dupa-ce-a-iesit-accidentat-la-nationala-iar-vestile-nu-sunt-bune-pentru-fcsb-e-crima-20270753</link>
      <description><![CDATA[<img src="https://www.prosport.ro//wp-content/uploads/2025/09/Meme-Stoica-a-dezvaluit-care-e-starea-lui-Adrian-Sut-dupa-ce-a-iesit-accidentat-la-nationala-iar-vestile-nu-sunt-bune-pentru-FCSB.-„E-crima-1400x816.jpg"/><br/><p><!--StartFragment --></p>
<p class="pf0"><span class="cf0">Meme Stoica, managerul de la FCSB, a vorbit despre starea de sănătate </span><span class="cf1">din momentul actual a lui Adrian </span><span class="cf1">Șut, ieșit accidentat după numai cinci minute jucate </span><span class="cf2">î</span><span class="cf1">n partida Cipru – Rom</span><span class="cf2">â</span><span class="cf1">nia 2-2.</span></p>
<p class="pf0"><span class="cf1">Oficialul </span><span class="cf3">„</span><span class="cf1">roș-albaștrilor” a avansat </span><span class="cf1">două scenarii în cazul mijlocașului. Unul optimist, </span><span class="cf2">î</span><span class="cf1">n care i se va face o infiltra</span><span class="cf1">ție și va absenta circa două săptăm</span><span class="cf2">â</span><span class="cf1">ni, iar al doilea, pesimist, </span><span class="cf2">î</span><span class="cf1">n care va ajunge „la cu</span><span class="cf1">țit” și va lipsi de pe teren aproximativ două luni.</span></p>
<h2 class="pf0"><span><span class="cf1">Veștile nu sunt deloc bune pentru </span><span class="cf4">Adrian Șut după ce a ieșit accidentat la națională</span></span></h2>
<p class="pf0"><span class="cf1">Președintele CA de la FCSB </span><span class="cf4">a </span><span class="cf1">dezvăluit cum se mai simte </span><span class="cf4">Adrian Șut, <span>ieșit accidentat </span></span><span>la scurt timp după ce intrase </span><span class="cf2">î</span><span class="cf1">n repriza secund</span><span class="cf1">ă </span><span class="cf2">î</span><span class="cf1">n partida </span><span class="cf4">Cipru – România 2-2</span><span class="cf1">, din preliminariile Cupei Mondiale.</span></p>
<p class="pf0"><span class="cf1">Conducătorul campioanei susține că </span><span class="cf2">î</span><span class="cf1">n cazul mijloca</span><span class="cf1">șului </span><span class="cf4">sunt </span><span class="cf1">două variante. </span><span class="cf4">Un</span><span class="cf1">a </span><span class="cf4">optimist</span><span class="cf1">ă</span><span class="cf4">, în care </span><span class="cf1">jucătorul va răspunde bine după ce va face o </span><span class="cf4">infiltrație și va absenta circa două săptămâni, iar a</span><span class="cf1"> doua, pesimistă, dacă nu va funcționa respectiva procedură</span><span class="cf4">, va </span><span class="cf1">ajunge pe masa de operație și </span><span class="cf4">lipsi </span><span class="cf1">de pe teren p</span><span class="cf2">â</span><span class="cf1">n</span><span class="cf1">ă undeva la jumătatea lunii noiembrie. </span></p>
<p class="pf0"><span class="cf4">„Verdictul e crimă (n.r. râde)! În cea mai bună variantă, dacă va funcționa o infiltrație așa cum trebuie în două săptămâni se poate antrena. În situația în care nu se rezolvă problema așa, trebuie operat și atunci lipsește minimum două luni. La el nu e de adiție de os. Osul este, dar s-a deplasat puțin de unde era”, a transmis Mihai Stoica la </span><span>PrimaSport</span><span class="cf4">.</span></p>
<div class="wp-caption aligncenter" id="attachment_20255083" style="width: 1410px"><img alt="" aria-describedby="caption-attachment-20255083" class="size-large wp-image-20255083" decoding="async" fetchpriority="high" height="763" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/FCSB-FC-ARGES-SUPERLIGA-SUPERBET-24.08.2025-5-scaled-e1756071945680-1400x763.jpg" srcset="https://www.prosport.ro/wp-content/uploads/2025/08/FCSB-FC-ARGES-SUPERLIGA-SUPERBET-24.08.2025-5-scaled-e1756071945680-1400x763.jpg 1400w, https://www.prosport.ro/wp-content/uploads/2025/08/FCSB-FC-ARGES-SUPERLIGA-SUPERBET-24.08.2025-5-scaled-e1756071945680-768x419.jpg 768w, https://www.prosport.ro/wp-content/uploads/2025/08/FCSB-FC-ARGES-SUPERLIGA-SUPERBET-24.08.2025-5-scaled-e1756071945680-1536x837.jpg 1536w, https://www.prosport.ro/wp-content/uploads/2025/08/FCSB-FC-ARGES-SUPERLIGA-SUPERBET-24.08.2025-5-scaled-e1756071945680-2048x1116.jpg 2048w" width="1400"/><p class="wp-caption-text" id="caption-attachment-20255083">SURSĂ: Sportpictures<br/>24.08.2025</p></div>
<p><!--StartFragment --></p>
<h2><span>Ce variante de înlocuire are Elias Charalambous</span></h2>
<p class="pf0"><span class="cf0">Adrian Șut</span><span class="cf1"> este <span>unul dintre liderii de la </span></span><span>FCSB</span><span class="cf1">. </span><span class="cf2">Î</span><span class="cf3">n acest sezon, el </span><span class="cf0">a jucat </span><span class="cf1">în 15 meciuri în toate competi</span><span class="cf0">țiile pentru campioana Rom</span><span class="cf1">â</span><span class="cf0">niei</span><span class="cf0">, a marcat un gol și a oferit o pasă decisivă. </span></p>
<p class="pf0"><span class="cf1">Î</span><span class="cf0">n perioada urm</span><span class="cf0">ătoare, </span><span class="cf1">Adrian </span><span class="cf0">Șut va absenta din teren, astfel că Elias Charalambous </span><span class="cf3">este nevoit s</span><span class="cf3">ă apeleze la variantele </span><span class="cf1">Vlad </span><span class="cf1">Chiriche</span><span class="cf0">ș</span><span class="cf0">, Mihai Lixandru sau Baba Alhassan.</span></p>
<p><!--StartFragment --></p>
<p class="pf0"><span class="cf0">„Am primit acum diagnosticul lui </span><span class="cf1">Șut, nu-i bine… Vestea bună este că ligamentele nu sunt afectate, dar există un fragment de os care s-a desprins. Sunt variante pentru a-l </span><span class="cf2">înlocui, dar nu avem juc</span><span class="cf1">ător de profilul lui Șut. Toți ceilalți sunt de cu totul și cu totul alt profil, dar măcar vestea bună este că Lixandru e bine”, spune </span><span class="cf2">î</span><span class="cf1">n urm</span><span class="cf1">ă cu o zi MM Stoica pentru sursa citată. </span></p>
<p><!--EndFragment --></p>
<p><!--EndFragment --></p>
<p><!--EndFragment --></p>

]]></description>
    </item>
    <item>
      <title>Gigi Becali, anunț neașteptat despre transferul lui Mario Tudose la FCSB: „M-a scăpat Dumnezeu!”</title>
      <link>https://www.prosport.ro/fotbal-intern/superliga/gigi-becali-anunt-neasteptat-despre-transferul-lui-mario-tudose-la-fcsb-m-a-scapat-dumnezeu-20270758</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-anunt-neasteptat-despre-transferul-lui-Mario-Tudose-la-FCSB-„M-a-scapat-Dumnezeu.webp"/><br/><p>Gigi Becali (67 de ani) a pus ochii pe fundașul central Mario Tudose (20) de la FC Argeș și în debutul lunii septembrie a făcut eforturi pentru a materializa transferul acestuia la FCSB.</p>
<p>Însă, fără succes. Patronul campioanei României nu a reușit să ajungă la o înțelegere cu șefii piteștenilor, în ciuda faptului că a pus un milion de euro pe masă.</p>
<h2><span>Gigi Becali a stabilit noul preț pentru transferul lui Mario Tudose la FCSB</span></h2>
<p><span>Gigi Becali a fost gata să ofere un milion de euro pentru a-l lua pe Mario Tudose de la FC Argeș</span>, însă negocierile nu au avansat în direcția dorită, în primul rând pentru că la mijloc a fost și clubul Benfica Lisabona.</p>
<p>Lusitanii dețin în continuare 50 de procente din drepturile federative ale fotbalistului și 500 de mii de euro ar fi trebuit să ajungă în conturile lor. Iar cum partea lui FC Argeș ar fi fost cealaltă jumătate de milion de euro, piteștenii s-au declarat nesatisfăcuți din punct de vedere financiar.</p>
<p><span>Negocierile eșuate pentru transferul lui Mario Tudose la FCSB au fost date uitării</span>, deoarece fereastra de mercato s-a încheiat în România, însă discuțiile s-ar putea relua în iarnă. Întrebat fiind dacă încă îl mai are în vedere pe talentatul fundaș central, Gigi Becali a răspuns afirmativ, însă în același timp a transmis un detaliu care cu greu lasă o ușă deschisă negocierilor. Patronul FCSB spune că nu va mai oferi un milion de euro, ci doar 500 de mii de euro. În acest scenariu, FC Argeș ar pune mâna doar pe 250 de mii de euro și e greu de crezut că piteștenii vor fi de acord cu o astfel de propunere.</p>
<p>„(n.r. – A rămas pista deschisă pentru la iarnă?) Da. A rămas pentru la iarnă. Dar prețul de acum a fost acum că aveam nevoie de U21. La iarnă, să vedem. Poate e jumătate de preț. Poate nu mai vreau. Să vedem cum se prezintă. Cum să dai 1 milion de euro pe un copil? Dumnezeu m-a scăpat. Cum să dai 1 milion de euro pe un copil? (n.r. – E jucător de 3-4 sute de mii) Așa mi-a zis și Meme. Mi-a zis că e jucător de 3-4 sute de mii”, a declarat Gigi Becali, la <span>Fanatik</span>.</p>
<h2><span>Statisticile lui Mario Tudose</span></h2>
<p>FC Argeș a dorit un milion de euro pentru Mario Tudose, însă exclusiv partea ei. Acest scenariu ar fi presupus ca Gigi Becali să plătească două milioane de euro, astfel încât un milion să meargă în conturile Benficăi Lisabona.</p>
<p>Miliardarul din Pipera a exclus vehement această variantă, motiv pentru care Mario Tudose a rămas la FC Argeș și după încheierea ferestrei de mercato.</p>
<p>Site-ul de specialitate Transfermarkt îl evaluează pe fotbalist la 350 de mii de euro, iar în tricoul lui FC Argeș, Mario Tudose a bifat 57 de partide. Însă, dintre acestea, doar 8 s-au consemnat pe prima scenă a fotbalului românesc.</p>
<p>Chiar dacă joacă pe postul de fundaș central,  Tudose i-a ajutat pe piteșteni și cu 4 goluri și 4 pase decisive.</p>

]]></description>
    </item>
    <item>
      <title>A schimbat antrenorul și FCSB va avea o misiune infernală în Europa!</title>
      <link>https://www.prosport.ro/fotbal-extern/europa-league/a-schimbat-antrenorul-si-fcsb-va-avea-o-misiune-infernala-in-europa-20268592</link>
      <description><![CDATA[<img src="https://www.prosport.ro//wp-content/uploads/2025/09/A-schimbat-antrenorul-si-FCSB-va-avea-o-misiune-infernala-in-Europa-1400x785.jpg"/><br/><p>Adversara FCSB din Europa League a schimbat antrenorul, iar echipa lui Gigi Becali va avea o misiune mai mult decât infernală în competiția continentală.</p>
<p>Conform programării făcută de UEFA, FCSB va juca pe teren propriu cu Fenerbahce în Europa League, echipă care tocmai l-a instalat pe banca tehnică pe Domenico Tedesco.</p>
<h2><span>Probleme mari de tot pentru FCSB în Europa, după ce adversara a schimbat antrenorul</span></h2>
<p><span>După îndepărtarea lui Jose Mourinho</span>, ca urmare a în urma eliminării din playoff-ul Ligii Campionilor, Fenerbahce l-a numit în funcția de antrenor principal pe italianul Domenico Tedesco. Acesta a semnat un contract valabil pe două sezoane competiționale.</p>
<p>„Domenico Tedesco a fost numit director antrenor al echipei profesioniste de fotbal A a clubului nostru. Gökhan Gönül, unul dintre foștii noștri căpitani, care a purtat tricoul în dungi timp de mulți ani, îl va ajuta pe tehnicianul care a fost de acord să semneze un contract pe 2 ani.</p>
<p>Detaliile privind ceremonia de semnare a contractelor cu noua noastră echipă tehnică vor fi comunicate ulterior”, anunță Fenerbahce într-un comunicat prezentat pe pagina de facebook.</p>
<h2><span>Motivul pentru care președintele lui Fenerbahce l-a dat afară pe Mourinho</span></h2>
<p>La cei 39 de ani, italianul are un palmares bogat. Și-a început cariera de antrenor în 2017, la FC Erzgebirge Aue, iar un an mai târziu prelua Schalke 04. Deși puțini credeau, în stagiunea respectivă a ocupat locul 2 în campionat, este foarte adevărat că la distanță imensă de liderul Bayern Munchen, 21 de puncte.</p>
<p>A mai pregătit Spartak Moscova, RB Leipzig, câștigând Cupa Germaniei în 2022, și naționala Belgiei, unde a încercat să integreze tineri jucători, dar a fost demis în ianuarie 2025. La EURO 2024, Belgia, <span>cu Tedesco pe banca tehnică</span>, a învins România cu 2-0.</p>
<p>Așadar, Tedesco începe un nou capitol în Turcia, unde va încerca să o concureze pe Galatasaray în lupta la titlu, o misiune pe care Mourinho nu a reușit să o îndeplinească.</p>
<p>Ali Koc, președintele clubului, a spus că principalul motiv pentru care l-a dat afară pe Jose Mourinho este că stilul de joc al portughez nu se potrivea cu ADN-ul echipei.</p>
<p>„A fost o plecare dureroasă… Aveam o chimie bună, aducerea lui la Fenerbahce a fost deja un mare succes. Mai presus de toate, mi-a fost greu să-mi iau rămas bun de la cineva pe care îl consideram un prieten.</p>
<p>Știam că joacă defensiv, așa că la sfârșitul sezonului am discutat despre nevoia de a juca mai ofensiv. ADN-ul nostru este să marcăm 99 de goluri și să adunăm 99 de puncte.</p>
<p>Modul în care s-a produs eliminarea cu Benfica este de neacceptat. L-am dat afară pe Mourinho convins că echipa poate juca un fotbal mult mai bun. Stilul adus de Mourinho ar putea funcționa în Europa, dar în Turcia vrem să ne dominăm adversarii”, a spus el.</p>
<p>Programul complet al campioanei României în Europa League:</p>
<ul>
<li>25 septembrie de la ora 19:45 Go Ahead Eagles – FCSB</li>
<li>2 octombrie de la ora 19:45 FCSB – Young Boys Berna</li>
<li>23 octombrie de la ora 19:45 FCSB – Bologna</li>
<li>6 noiembrie de la ora 19:45 FC Basel – FCSB</li>
<li>27 noiembrie de la ora 22:00 – Steaua Roșie Belgrad – FCSB</li>
<li>11 decembrie de la ora 22:00 – FCSB – Feyenoord</li>
<li>22 ianuarie de la ora 22:00 – Dinamo Zagreb – FCSB</li>
<li>29 ianuarie de la ora 22:00 FCSB – Fenerbahce</li>
</ul>

]]></description>
    </item>
  </channel>
</rss>
