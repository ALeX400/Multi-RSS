<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lux și opulență pentru fotbaliștii FCSB în zborul spre Scoția: „Lounge cu 64 de fotolii. Nu se poate să te coste atât”</title>
      <link>https://www.prosport.ro/fotbal-extern/europa-league/lux-si-opulenta-pentru-fotbalistii-fcsb-in-zborul-spre-scotia-lounge-cu-64-de-fotolii-nu-se-poate-sa-te-coste-atat-20251144</link>
      <description><![CDATA[<img src="https://www.prosport.ro//wp-content/uploads/2025/08/Lux-si-opulenta-pentru-fotbalistii-FCSB-in-zborul-spre-Scotia-„Lounge-cu-64-de-fotolii.-Nu-se-poate-sa-te-coste-atat-1400x1050.jpg"/><br/><p>Din lipsă de soluții, Gigi Becali (67 de ani) s-a văzut obligat să achite colosala sumă de aproape 200.000 de euro pentru a-i duce pe fotbaliștii FCSB în lux și opulență spre Scoția.</p>
<p>Concret, zborul cu destinația Aberdeen se va face cu ajutorul unui charter exclusivist, care are la interior nu mai puțin de 64 de fotolii.</p>
<h2><span>Ce aeronavă a putut să închirieze Gigi Becali pentru deplasarea fotbaliștilor de la FCSB în Scoția. Meme Stoica a oferit câteva detalii</span></h2>
<p>La fel ca anul trecut, când <span>FCSB a zburat la Linz, în Austria, pentru un meci cu LASK</span>, Gigi Becali s-a văzut nevoit să închirieze un charter pentru deplasarea din play-off-ul Europa League, deoarece pe ruta București – Aberdeen nu există curse de linie.</p>
<p>Însă, spre deosebire de 2024, aceeași perioadă din 2025 a fost mult mai aglomerată și găsirea unui charter într-un preț rezonabil s-a dovedit a fi o misiune imposibilă pentru roș-albaștri.</p>
<p>Astfel, luni, 18 august, s-a aflat că <span>Gigi Becali a plătit o sumă exorbitantă pentru confortul FCSB</span>. Inițial s-a vehiculat că miliardarul din Pipera a scos din conturi suma de 170.000 de euro, însă în realitate, prețul plătit e chiar mai mare. Aproximativ 200.000 de euro susține Mihai Stoica, managerul general al roș-albaștrilor, că a costat charterul cu destinația Aberdeen.</p>
<p>Însă, Darius Olaru și compania chiar se vor deplasa în lux și opulență de data aceasta, deoarece e vorba despre o aeronavă modificată, care ar avea la interior nu mai puțin de 64 de fotolii. Practic, întreaga delegație a roș-albaștrilor va călători în cele mai bune condiții posibile pentru o echipă de fotbal:</p>
<p>„Nu se poate să te coste charterul 200.000 de euro. Nu avem ce să facem și plecăm cu un avion de lux, 189 de persoane, transformat într-un lounge, cu 64 de fotolii. Am mers cu avioane private, dar mai mici”, a spus Mihai Stoica la <span>PrimaSport</span>.</p>
<h2><span>Două reveniri importante în tabăra FCSB</span></h2>
<p>În avionul de lux care o va transporta pe FCSB la Aberdeen se vor îmbarca și Adrian Șut cu Risto Radunovic, care erau incerți pentru prima manșă a dublei din play-off-ul UEFA Europa League.</p>
<p>Însă, ambii s-au antrenat normal la ultima sesiune de pregătire condusă de Elias Charalambous și Mihai Pintilii, astfel că ar putea primi o șansă pe stadionul Pittodrie.</p>
<p>„Șut s-a antrenat normal, Radunovic s-a antrenat normal, Denis Alibec s-a antrenat normal. Alibec rămâne acasă”, a dezvăluit Meme Stoica, la Prima Sport.</p>
<p>În cazul lui Alibec, acesta nu va fi forțat, cel mai probabil, pentru a nu risca o recidivă. Atacantul adus de la Farul a fost măcinat de probleme fizice în debutul acestui sezon.</p>

]]></description>
    </item>
    <item>
      <title>Scoțienii o numesc Steaua București pe FCSB și dau un verdict dur: „Gigantul s-a prăbușit”</title>
      <link>https://www.prosport.ro/fotbal-extern/europa-league/scotienii-o-numesc-steaua-bucuresti-pe-fcsb-si-dau-un-verdict-dur-gigantul-s-a-prabusit-20251074</link>
      <description><![CDATA[<img src="https://www.prosport.ro//wp-content/uploads/2025/08/Scotienii-o-numesc-Steaua-Bucuresti-pe-FCSB-si-dau-un-verdict-dur-„Gigantul-s-a-prabusit-1400x1050.jpg"/><br/><p>Scoțienii au fost atenți la cel mai recent meci al FCSB, derby-ul cu Rapid, și au dat un verdict dur în privința adversarei celor de la Aberdeen, pe care au numit-o Steaua Bucuresști.</p>
<p>„Dubla” cu Aberdeen contează pentru play-off-ul Europa League, ultima fază înaintea accederii în grupă.</p>
<p><span>FCSB a remizat cu Rapid</span>, pe care a condus-o cu 2-0 până în minutul 80. De altfel, de la începutul actulalui sezon, FCSB a reușit doar cinci victorii din 13 meciuri jucate.</p>
<h2><span>Verdict dur al scoțienilor înainte de „dubla” Aberdeen – FCSB </span></h2>
<p>Un nou meci în cupele europene,<span> o nouă ocazie ca FCSB să fie numită Steaua București</span>, spre disperarea celor de la CSA Steaua.</p>
<p>Scoțienii au urmărit meciul din etapa 6 a Superligii, derby-ul dintre Rapid și FCSB, iar concluzia pe care au tras-o după ce „roș-albaștrii” au pierdut, dramatic, două puncte a fost una dură și clară.</p>
<p>„Steaua București (n.r. FCSB), prăbușire în derby înaintea duelului cu Aberdeen”, au titrat cei de la <span>Daily Record</span>. „Gigantul din București a rămas șocat după ce a pierdut două puncte în fața rivalilor de moarte, Rapid”, au scris jurnaliștii scoțieni.</p>
<p>„Antrenorul echipei Steaua București, Elias Charalambous, insistă că Aberdeen nu va fi un adversar ușor în meciul de baraj din Europa League, în ciuda unor sugestii din tabăra românească, ce afirmă că accederea în faza grupelor va fi o formalitate.</p>
<p>FCSB s-a pregătit pentru deplasarea de joi, la Pittodrie, pentru meciul tur, irosind un avantaj de două goluri în derbiul cu Rapid București, care s-a încheiat cu un egal”, au continuat scoțienii.</p>
<p>Cu doar cinci puncte obținute în cele șase partide, FCSB se află pe locul 12, la egalitate cu CFR Cluj, care are un meci mai puțin disputat.</p>
<h2><span>Elias Charalambous, optimist în revenirea FCSB</span></h2>
<p>De la începutul sezonului, FCSB a avut numai cinci victorii, în Supercupa cu CFR Cluj, în Superliga, cu Petrolul (etapa 2) și trei în cupele europene, în preliminariile Ligii Campionilor, cu Inter D’Escaldes, și în preliminariile Europa League, „dubla” cu Drita.</p>
<p>După remiza cu Rapid, Charalambous s-a arătat optimist în privința revenirii FCSB la forma din sezonul trecut și a afirmat că se așteaptă la un test dificil cu Aberdeen, campioana Scoției, dar pe care vrea să îl treacă.</p>
<p>„Evoluția noastră a fost foarte bună, dar din păcate, nu am obținut toate puncte. Cred că începem încet să ne apropiem de forma noastră foarte bună. Trebuie să ne refacem, vom încerca să ne calificăm în Euopa League”, a declarat tehnicianul FCSB, Elias Charalambous.</p>

]]></description>
    </item>
    <item>
      <title>Judecătorii au luat decizia legată de insolvența FCSB! Totul a plecat de la o datorie către o firmă din Anglia, iar instanța a descoperit numeroase nereguli</title>
      <link>https://www.prosport.ro/fotbal-intern/superliga/judecatorii-au-luat-decizia-legata-de-insolventa-fcsb-totul-a-plecat-de-la-o-datorie-catre-o-firma-din-anglia-iar-instanta-a-descoperit-numeroase-nereguli-20251222</link>
      <description><![CDATA[<img src="https://www.prosport.ro//wp-content/uploads/2025/08/Judecatorii-au-luat-decizia-legata-de-insolventa-FCSB-Totul-a-plecat-de-la-o-datorie-catre-o-firma-din-Anglia-iar-instanta-a-descoperit-numeroase-nereguli.webp"/><br/><p>Judecătorii de la Tribunalul București au luat decizia în dosarul legat de insolvența FCSB, care a fost solicitată în prima jumătate a acestui an.</p>
<p>Totul a plecat de la o datorie către o firmă din Anglia, anume Bestway Soccer Ltd, care a pretins suma de 40.000 de euro din partea roș-albaștrilor. Însă, instanța a găsit numeroase nereguli în contract și Gigi Becali a scăpat de emoții.</p>
<h2><span>FCSB a câștigat procesul cu englezii de la Bestway Soccer Ltd. Judecătorii au găsit numeroase nereguli, iar campioana României scapă de insolvență</span></h2>
<p>În luna martie, chiar înaintea meciului cu Olympique Lyon din optimile de finală ale competiției UEFA Europa League, <span>o firmă din Anglia a cerut intrarea în insolvență a FCSB</span>, pe motiv că roș-albaștrii nu ar fi achitat o datorie de 40.000 de euro.</p>
<p>Un comision mai precis, pe care Gigi Becali s-ar fi angajat să îl plătească în tranzacția ce a încadrat transferul lui David Kiki la FCSB.</p>
<p><span>Impresarii lui David Kiki nu l-au avut în niciun moment la suflet pe Gigi Becali</span>, iar atunci când au descoperit această potențială breșă, au vrut să îl taxeze pe miliardarul din Pipera.</p>
<p>Doar că atunci când Kiki a fost legitimat de roș-albaștri, în iulie 2024, documentul în care se menționa respectivul comision de 40.000 de euro nu a fost încheiat ca la carte și a cuprins mai multe nereguli importante. În acest context, judecătorii de la Tribunalul București i-au dat câștig de cauză lui Gigi Becali în proces și FCSB a evitat oficial procedura de intrare în insolvență.</p>
<h2><span>Detalii despre neregulile din document</span></h2>
<p>Din motivarea instanței se poate afla că firma Bestway Soccer Ltd, care are sediul în Anglia, nu a datat și nici numerotat corespunzător documentul care presupunea obligarea echipei FCSB la plata a 40.000 de euro drept comision pentru transferul lui David Kiki. Concret, actul oficial era „nedatat, nenumerotat sau individualizat de altă manieră”, după cum au informat, cuvânt cu cuvânt, reprezentanții instanței.</p>
<p>În acest context, judecătorul sindic a stabilit că datoria nu poate fi validată din punct de vedere legal, iar dosarul a fost închis.</p>
<p>„Sunt ăia cu Kiki… Joița. El vrea banii, dar vrea să-i dăm pe altă firmă, iar noi nu avem contract cu firma asta. Noi am negociat cu el, nu putem să dăm banii pe o firmă care nu am avut relații cu ea. Este vorba de 40.000 de euro. Și ce dacă a făcut asta? O să dea judecătorul insolvență la o firmă de milioane? Mergi și dă în judecată și pune poprire pe milioanele de euro, cum să pui în insolvență o firmă care are în cont șase milioane de euro pentru că are să dea 40.000? O să-i respingă, o să-i pună să dea judecată, să vedem dacă avem, cu adevărat, să dăm banii. Că așa pot să spun și eu și toată lumea poate să dea în insolvență pe oricine. Nu e așa! Să spună judecătorul că am să-ți dau suma și, după, poți să ceri insolvența dacă nu îți dau banii. Însolvența e când societatea nu are să-ți dea banii, dar dacă țin banii în cont, șase milioane, cum să ceri așa ceva, sunt prostii”, Gigi Becali, în martie 2025, pentru <span>ProSport</span>.</p>
<p>David Kiki a jucat doar trei partide oficiale în sezonul 2025-2026.</p>

]]></description>
    </item>
    <item>
      <title>FCSB, CFR Cluj și Universitatea Craiova în Europa: câte merg în grupe? „Mă bazez pe… adversari” versus „Două, între iluzia grătarului de la Ligă și Scala din Milano”</title>
      <link>https://www.prosport.ro/fotbal-intern/fcsb-cfr-cluj-si-universitatea-craiova-in-europa-cate-merg-in-grupe-ma-bazez-pe-adversari-versus-doua-intre-iluzia-gratarului-de-la-liga-si-scala-din-milano-20249143</link>
      <description><![CDATA[<img src="https://www.prosport.ro//wp-content/uploads/2025/08/FCSB-CFR-Cluj-si-Universitatea-Craiova-in-Europa-cate-merg-in-grupe-„Ma-bazez-pe.-adversari-versus-„Doua-intre-iluzia-gratarului-de-la-Liga-si-Scala-din-Milano.jpg"/><br/><p>În săptămâna BAC-ului european pentru FCSB, CFR Cluj și Universitatea Craiova, o singură întrebare se poate desprinde la intersecția speranțelor cu analizele: câtă echipe vom avea în faza grupelor? Rubrica noastră vine ca de obicei cu două răspunsuri, tranșante și nuanțate, din partea jurnaliștilor Gabriel Berceanu și Daniel Nazare.</p>
<p>Toate cele trei reprezentante ale fotbalului nostru joacă prima manșă din play-off în deplasare, calificările se decid acasă. FCSB merge în Scoția la Aberdeen, CFR Cluj se luptă în Suedia cu Hacken iar Universitatea Craiova joacă în Turcia cu Istanbul Bașakșehir. Roș-albaștrii sunt pe traseu de Europa League, un eventual eșec le garantează oricum prezența în grupa Conference League. Ardelenii și oltenii au însă bătălii de totul sau nimic în play-off-ul Conference League!</p>
<p><span>Săptămâna trecută am dezbătut aici în ce măsură Elias Charalambous ar trebui demis de la FCSB</span>. Între timp, roș-albaștrii au ratat frustrant victoria cu Rapid în campionat iar joi așteaptă trezirea în cupele europene. Iar publicul a votat pe <span>ProSport</span> în prelungirea dezbaterii noastre, cu 64% dintre fani alegând varianta susținută de Gabriel Berceanu, Charalambous nu trebuie demis pentru că furnizează oricum Gigi Becali suficiente șocuri la echipă 🙂</p>
<p>La finalul acestui nou episod din rubrica noastră poți vota, în sondaj, câte echipe românești merg în grupele cupelor europene și dacă vom avea sau nu reprezentantă în Europa League!</p>
<h2><span>Gabriel Berceanu: Trei, Doamne, și toate trei! Mă bazez mai mult pe… ei!</span></h2>
<p>Parafrazându-l pe George Coșbuc, a nu se confunda de către fanaticii clipei profunde cu George „Jaguarul”: trei, Doamne, și toate trei merg în grupe! Cred că vom avea o toamnă frumoasă pe continent, cu FCSB în Europa League, CFR Cluj și Universitatea Craiova în Conference League. De unde optimismul când bate fior roș-albastru de Shkendija, echipa lui Dan Petrescu e pe loc de baraj în Superliga iar oltenii lui Mirel Rădoi sunt predictibili cât sticla de Cola cu mentosană în ea? Mai mult de la adversari, ce-i drept 🙂 Mă bazez pe ei, cum s-ar spune.</p>
<p>S-o luăm dinspre campioană. Aberdeen e acum în cupele europene doar pentru că a câștigat Cupa Scoției, în campionat a terminat pe locul 5 din 12 echipe, inclusiv sub Dundee United. În 2024 a încheiat pe 7 din 12. Iar să invoci ca alibi trecutul ei cu blazon european de Ferguson de la începutul anilor ’80 e fix ca și cum te-ai teme azi de FC Magdeburg, și ea câștigătoare de Cupa Cupelor în acele epoci fotbalistice.</p>
<p>Aventurile europene ale lui Aberdeen din 2015 până azi au fost forțate de un coeficient scoțian propulsat constant de Celtic și Rangers, pe fundalul unei ligi în care constant e diferență de 100 milioane euro între loturile celor două și restul lumii! În acest ultim deceniu în care a întâlnit 22 de adversari, reputația continentală poate fi sintetizată între eliminare cu Apollon Limassol și calificare cu Ventspils. La FCSB e vorba de o forță cu ADN care, în ciuda fracturilor recente, punctează mai mereu parcursul în momentele esențiale din Europa.</p>
<p>La Aberdeen va fi primul meci din acest sezon pentru FCSB în care vor juca titulari, împreună, Cisotti – Olaru – Fl. Tănase cu Bîrligea vârf. Pare neverosimil, dar chiar e primul! Valoarea lor, „chimia” dintre ei, experiența – toate vor cântări enorm. Cred că FCSB va înscrie cel puțin o dată în Scoția și se va califica fără înfrângere în dubla manșă.</p>
<p>Și CFR Cluj trece spre grupe fără să piardă vreun meci. Mai ales că, pentru Hacken, calificarea ar însemna o pleașcă periculoasă care i-ar aduce, foarte probabil, retrogradarea din prima ligă suedeză! De ce? Campionatul lor mai are doar 10 etape de disputat, Hacken e la 5 puncte deasupra liniei, de când a început campania de cupe europene echipa a mai obținut doar 2 puncte în 5 meciuri interne. N-are anvergura și nici resursele pentru provocare complexă pe două fronturi. Norocul CFR-ului, deși Dan Petrescu n-ar accepta asta nici în ruptul capului 🙂</p>
<div class="wp-caption aligncenter" id="attachment_20245696" style="width: 2010px"><img alt="" aria-describedby="caption-attachment-20245696" class="size-full wp-image-20245696" decoding="async" fetchpriority="high" height="1113" sizes="(max-width: 2000px) 100vw, 2000px" src="https://www.prosport.ro//wp-content/uploads/2025/08/Dan-Petrescu-a-vorbit-despre-gestul-sau-controversat.jpg" srcset="https://www.prosport.ro/wp-content/uploads/2025/08/Dan-Petrescu-a-vorbit-despre-gestul-sau-controversat.jpg 2000w, https://www.prosport.ro/wp-content/uploads/2025/08/Dan-Petrescu-a-vorbit-despre-gestul-sau-controversat-1400x779.jpg 1400w, https://www.prosport.ro/wp-content/uploads/2025/08/Dan-Petrescu-a-vorbit-despre-gestul-sau-controversat-768x427.jpg 768w, https://www.prosport.ro/wp-content/uploads/2025/08/Dan-Petrescu-a-vorbit-despre-gestul-sau-controversat-1536x855.jpg 1536w" width="2000"/><p class="wp-caption-text" id="caption-attachment-20245696">MEDIAFAX FOTO</p></div>
<p>Băieții din Gruia suferă în Superliga, dar la noi formatul cu play-off avantajează sacrificiile din start de sezon. Și, în fond, Hacken s-a înșurubat recurent spre elita fotbalului suedez din ultimii ani pe fondul accidentelor lui Malmo, în contextul crizelor de la IFK Goteborg și AIK, pe o competiție fără forță dominatoare constantă din partea lui Hammarby, Norrkoping, Djurgardens ori Elfsborg.</p>
<p>Universitatea Craiova se califică greu, dar se califică. Istanbul Bașakșehir nu are în spate nimic din puterea unei comunități, e un club produs și nu trăit. În plus, doar bulgarii din Varna n-au marcat pe terenul lor în ultimele 6 meciuri, iar oltenii în formula electrizantă a lui Mirel Rădoi sigur vor înscrie în deplasare. La retur, cu toată Oltenia revărsată pe obiectiv, cred că se vor anula cotele transfermarkt. Atacantul Shomurodov mi s-a părut mereu „overrated”, sunt foarte mulți jucători tineri ai Craiovei al căror potențial e mult mai mare, de la Baiaram spre Mihnea Rădulescu, dar suntem români și cotele noastre pleacă din start cu un ecart nescris pe care îl fixează piața.</p>
<p>Turcii au clar prezență continentală superioară în ultima vreme, dar și oscilații pe tiparul Universității de-acum. Sezonul trecut au beneficiat de super traseu spre grupa de Conference, unde au bătut Heidenheim din Bundesliga însă au remizat cu Petrocub Hîncești și au bifat 1-5 cu Celje. Merg pe un meci închis la Istanbul, în ciuda aparențelor, și pe un roller-coaster marca Rădoi, cu șampanie oltenească desfăcută la retur.</p>
<p><img alt="Cum au salvat leii Băniei senzația de forță fotbalistică a României: patru revelații după Universitatea Craiova - Spartak Trnava 3-0 într-o analiză de Gabriel Berceanu" decoding="async" src="https://media.prosport.ro/zGOyD2GVLMmAPy21Jb8JaAX06D0=/1320x743/smart/filters:format(jpeg)/https%3A%2F%2Fwww.prosport.ro%2F%2Fwp-content%2Fuploads%2F2025%2F08%2FCum-au-salvat-leii-Baniei-senzatia-de-forta-fotbalistica-a-Romaniei-patru-revelatii-dupa-Universitatea-Craiova-Spartak-Trnava-3-0-intr-o-analiza-de-Gabriel-Berceanu-1400x933.jpg"/></p>
<h2><span>Daniel Nazare: Craiova nu trece, Dinamo și Rapid să se bucure că nu-s aici!</span></h2>
<p>Ne lăudam cu fotbalul nostru? Dacă da, cu ce? Fotbalul românesc e în progres, asta ar fi prorocit Mitică Dragomir dacă mai era azi șef la LPF și mai exista emisiunea „Nașul” la B1 TV. Măcar am fi râs, ne distram și hăhăiam, imaginea lui Gino Iorgulescu e însă acum precum codul roșu de instabilitate atmosferică.</p>
<p>Cum de ce e în progres Superliga? Acum două sezoane nu am avut nicio echipă autohtonă după playoff, anul trecut însă FCSB a fost singura noastră reprezentantă în Europa cu o prestație admirată și de rivali. Iar acum una din trei va fi deja în Conference League, chiar dacă toate nu s-ar califica în dublă manșă.</p>
<p>Dar dacă merg toate trei? Ar ieși fum la LPF că avem fotbal, precum la Roma din când în când, dar ar fi doar un simplu grătar încins puternic, cu mulți cărbuni lângă lemnele cumpărate la sac de la benzinărie.</p>
<p>Pronosticul meu e că FCSB trece de Aberdeen, când mă gândesc la echipa asta în dreptul ei îmi apare Ferguson cel adevărat și sigur sfânt de la scoțieni. <span>Și sunt convins că și CFR Cluj o elimină pe Hacken</span>. Cu suedezii va fi, probabil, greu și meritat, așa cum se scria pe vremuri o cronică siropoasă în ziarul „Sportul”. Craiova lui Rădoi n-o zăresc peste acest tur: deși fotbalul turc ucide, poate ca nimeni altul, antrenori, dispune însă de bani foarte mulți și investiții serioase în infrastructură.</p>
<p><img alt="Tragerea la sorți pentru FCSB din optimile Europa League Live Video Online. Campioana României va juca cu Olympique Lyon" decoding="async" src="https://media.prosport.ro/Dd4C23XLsZJ9a9Ti7jV6c0k3A00=/1320x743/smart/filters:format(jpeg)/https%3A%2F%2Fwww.prosport.ro%2F%2Fwp-content%2Fuploads%2F2025%2F02%2FTragerea-la-sorti-pentru-FCSB-din-optimile-Europa-League-Live-Video-Online.jpg"/></p>
<p>Relevantă pentru valoarea unui campionat este participarea în cupele europene. Nu ce memorii lasă posterității Justin Ștefan, intelectualul îndrăgostit de citatele lui Voltaire din vârful LPF, nici ce zbiară Gigi Becali, nici bocetele lui Dan Petrescu, nici măcar degetele „topite” din care au dispărut unghiile lui Mirel Rădoi. Ce faci la Braga, la Aberdeen, la Sarajevo, asta contează. Nici măcar vremea de la Ciuc sau gazonul la Clinceni, hub-ul deja de tradiție al Superligii, n-au însemnătate acum.</p>
<p>Să fii bun aici, pe intern, și să te bată campioana din Andorra și Macedonia de Nord e ca și cum ai cânta la Opera Națională dar n-ai avea loc pe afiș la Scala din Milano. Acolo unde te eclipsează niște nume pe care nu le cunoști, similare unor denumiri de pești de acvariu. Și fotbaliștii nu se tranzacționează pe terenurile vetuste de la Botoșani sau Iași, ci în cupele europene, unde intensitatea, tehnica și viteza fac diferența. Evident, dacă faci față, dacă poți.</p>
<p>Obiectivul n-ar trebui să fie titlul pentru granzii Superligii ci o prezență constantă și consistentă în cupele europene, iar echipe precum Dinamo, în varianta în care n-ar fi fost insolvența, și Rapid ar fi bine să se bucure că n-au ajuns în Europa. Nu se descurcă „șmecherii” Gigi, Mihăiță și Neluțu, dar ei, sărăcii? Dinamo n-are suficienți jucători, iar Rapid, inflație de străini.</p>
<p>În baschet s-a ajuns la vreo 6-7 competiții europene intercluburi, la fotbal avem deja 3. Pentru Superliga e mai bine: preferăm să ne facem de rușine cu una sau doua echipe pe sezon, care s-ar numi, la o primă aducere aminte, Laci, Lokomotiv Tbilisi, Șahtior Karagandi etc. Nume de mare rezonanță fotbalistică pentru pariori, niște „nimeni” pentru cei mai mulți. N-avea rost să-i mai terfelim și pe rămașii acasă din playoff-ul Superligii, să le zdruncinăm încrederea că ei se cred la fel de buni ca ăștia care defilează azi, mai bine sau mai rău, prin Europa.</p>
<h2><span>Câte echipe românești merg în grupele cupelor europene?</span></h2>
Note: There is a poll embedded within this post, please visit the site to participate in this post's poll.

]]></description>
    </item>
    <item>
      <title>Ianis Hagi negociază cu israelienii. Transferul surprinzător pe care fiul lui Gică Hagi îl ia în calcul</title>
      <link>https://www.prosport.ro/fotbal-extern/ianis-hagi-negociaza-cu-israelienii-transferul-surprinzator-pe-care-fiul-lui-gica-hagi-il-ia-in-calcul-20251026</link>
      <description><![CDATA[<img src="https://www.prosport.ro//wp-content/uploads/2025/08/Ianis-Hagi-negociaza-cu-israelienii.-Transferul-surprinzator-pe-care-fiul-lui-Gica-Hagi-il-ia-in-calcul.webp"/><br/><p>Ianis Hagi (26 de ani) negociază cu israelienii de la Maccabi Tel-Aviv, care sunt angrenați în play-off-ul UEFA Europa League și o au drept adversară pe Dinamo Kiev.</p>
<p>Potrivit celor mai proaspete informații, discuțiile dintre părți ar fi avansate, iar fiul lui Gică Hagi (60) ar urma să fie recompensat cu un salariu de peste un milion de euro anual.</p>
<h2><span>Israelienii de la Maccabi Tel-Aviv sunt gata să îi plătească un salariu impresionant lui Ianis Hagi. Fiul lui Gică Hagi negociază chiar în aceste clipe</span></h2>
<p>În ultimele zile, <span>numele lui Ianis Hagi a fost puternic asociat cu turcii de la Fatih Karagumruk</span>, despre care s-a vehiculat că ar urma să vină inclusiv în România pentru a-l convinge pe fotbalist.</p>
<p>Însă, când totul părea să intre în linie dreaptă, <span>au intervenit impresarii lui Ianis Hagi</span> și au făcut o declarație care a dat toate calculele peste cap. Reprezentanții agenției AC Talent au spus că nu au nicio informație vizavi de interesul formației din Turcia și l-au catalogat drept un zvon fals.</p>
<p>Acum, cei de la <span>Iamsport.ro</span> susțin că Ianis Hagi ar fi dorit de israelienii de la Maccabi Tel-Aviv și, mai mult decât atât, discuțiile ar fi ajuns deja într-un punct avansat.</p>
<p>Concret, sursa citată sugerează că fiul lui Gică Hagi este încântat de proiect din mai multe puncte de vedere. Pe de-o parte, șefii lui Maccabi Tel-Aviv sunt deschiși să îi respecte pretențiile financiare și i-ar fi pus pe masă un salariu de peste un milion de euro anual. Pe de altă parte, Ianis Hagi a transmis în repetate rânduri că își dorește în continuare să evolueze la un nivel competitiv, iar faptul că Maccabi Tel-Aviv e la doar un pas de faza principală din Europa League ar putea contribui major la negocieri. După ce au fost eliminați cu greu din preliminariile Champions League, 1-2 la general de ciprioții de la Pafos, israelienii au ajuns în a doua competiție intercluburi de pe continent, iar în play-off vor da peste ucrainenii de la Dinamo Kiev.</p>
<p>Chiar și în eventualitatea în care vor pierde această dublă, cei de la Maccabi Tel-Aviv tot sunt siguri de prezența în cupele europene. La fel ca FCSB, Maccabi are deja asigurat un loc în faza principală din Conference League.</p>
<p>„Mutarea are șanse mari să se realizeze”, informează sursa citată mai sus, cu privire la negocierile dintre Ianis Hagi și Maccabi Tel-Aviv.</p>
<h2><span>Maccabi Tel-Aviv debutează în noua ediție a campionatului din Israel pe 23 august</span></h2>
<p>Ediția 2025-2026 a campionatului din Israel nu a început încă și e programată să debuteze în weekendul următor. În etapa inaugurală, Maccabi Tel-Aviv va evolua pe terenul lui Hapoel Petah Tikva. Partida e programată sămbătă, 23 august, de la ora 20:00, între cele două jocuri ale lui Maccabi din play-off-ul Europa League.</p>
<p>Cu Dinamo Kiev, gruparea din Israel se va duela pe 21, respectiv 28 august 2025, de fiecare dată la aceeași oră, 21:00.</p>

]]></description>
    </item>
  </channel>
</rss>
