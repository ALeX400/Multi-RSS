<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine este Drita, adversara FCSB în turul 3 preliminar al Europa League</title>
      <link>https://www.prosport.ro/fotbal-extern/europa-league/cine-este-drita-adversara-fcsb-in-turul-3-preliminar-al-europa-league-20233762</link>
      <description><![CDATA[<img src="https://www.prosport.ro/wp-content/uploads/2025/07/Cine-este-Drita-adversara-FCSB-in-turul-3-preliminar-al-Europa-League-e1753905909666.jpg"/><br/><p>FCSB a fost eliminată din preliminariile UEFA Champions League, după 1-2 cu Shkendija în returul de la București.</p>
<p>Astfel, campioana României a părăsit cea mai importantă competiție la nivel de club și va participa în turul trei preliminar din UEFA Europa League.</p>
<h2><span>Cine este Drita, adversara FCSB în turul 3 preliminar al Europa League</span></h2>
<p>Aici, FCSB o va întâlni pe FC Drita, nimeni alta decât campioana sezonului precedent din campionatul statului Kosovo. În sezonul 2024/2025, Drita a dominat competiția de pe plan intern, câștigând titlul cu 74 de puncte. Ballkani a încheiat pe locul secund, cu 62 de puncte.</p>
<p>Următoarea adversară a celor de la FCSB a jucat și ea în preliminariile UEFA Champions League, dar s-a oprit în al doilea tur preliminar. După ce în primul tur a trecut de Differdange, din Luxemburg, FC Drita a dat peste Copenhaga în al doilea tur preliminar.</p>
<p>Diferența uriașă de valoare s-a văzut imediat, iar Copenhaga a eliminat-o pe formația din Kosovo fără emoții, scor 3-0 la general. Danezii au trecut mai departe în Champions League, acolo unde vor continua și cei de la Shkendija, care au reușit să treacă de campionii României.</p>
<p>Astfel, FCSB și Drita se vor întâlni în turul al treilea din UEFA Europa League, miza fiind accederea în play-off-ul celei de a doua competiții la nivel de club din Europa.</p>
<ul>
<li>6 milioane de euro este valoarea lotului celor de la FC Drita, potrivit portalului de specialitate Transfermarkt.com</li>
<li>5 milioane de euro este valoarea lotului celor de la Shkendija</li>
<li>50 de milioane de euro valorează lotul FCSB</li>
</ul>
<h2><span>Gigi Becali, descumpănit după eșecul cu Shkendija. Ce a spus despre duelul cu Drita</span></h2>
<p>La finalul partidei de pe Arena Națională din București, Gigi Becali s-a arătat dezamăgit de jocul prestat de echipa lui dar și de atitudinea pe care au avut-o jucătorii lui Elias Charalambous.</p>
<p>Omul de afaceri a anunțat că este gata să renunțe la fotbal în cazul în care echipa lui va fi eliminată și din UEFA Europa League.</p>
<p>„Dacă mai ne bate și Kosovo (n.r. de unde este următoarea adversară, din Europa League), să ieșim și noi din fotbal. Nu o fac, dar așa ar trebui. Mai slabi decât ăștia nu cred”, a declarat Gigi Becali, la Digi Sport.</p>

]]></description>
    </item>
    <item>
      <title>Gigi Becali e gata să renunțe definitiv la fotbal dacă FCSB va fi eliminată și din Europa League: „Dacă ne mai bate și Kosovo, așa ar trebui!”</title>
      <link>https://www.prosport.ro/fotbal-extern/liga-campionilor/gigi-becali-e-gata-sa-renunte-definitiv-la-fotbal-daca-fcsb-va-fi-eliminata-si-din-europa-league-daca-ne-mai-bate-si-kosovo-asa-ar-trebui-20233761</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-e-gata-sa-renunte-definitiv-la-fotbal-daca-FCSB-va-fi-eliminata-si-din-Europa-League.jpg"/><br/><p>Gigi Becali a luat o decizie categorică și a anunțat că este gata să renunțe definitiv la fotbal în cazul în care echipa lui va fi eliminată și din UEFA Europa League.</p>
<p>Reamintim că FCSB a fost eliminată de către Shkendija, în al doilea tur preliminar din UEFA Champions League, cu scorul general de 3-1. Astfel, campioana României va evolua în al treilea tur preliminar din UEFA Europa League.</p>
<h2><span>Gigi Becali, gata să renunțe la fotbal</span></h2>
<p><span>FCSB a suferit o nouă înfrângere rușinoasă</span>. După ce a cedat în manșa tur în fața celor de la Shkendija, scor 1-0, „roș-albaștrii” nu au reușit să obțină victoria nici în manșa retur. Mai mult de atât, au pierdut din nou, de data aceasta cu scorul de 2-1. Astfel, <span>trupa pregătită de Elias Charalambous și Mihai Pintilii</span> a fost eliminată din preliminariile UEFA Champions League și își va continua parcursul european în turul al treilea preliminar din UEFA Europa League.</p>
<p>La finalul partidei de pe Arena Națională din București, Gigi Becali s-a arătat dezamăgit de jocul prestat de echipa lui dar și de atitudinea pe care au avut-o jucătorii lui Elias Charalambous. Astfel, omul de afaceri a anunțat că este gata să renunțe la fotbal în cazul în care echipa lui va fi eliminată și din UEFA Europa League.</p>
<p>„Dacă mai ne bate și Kosovo (n.r. de unde este următoarea adversară, din Europa League), să ieșim și noi din fotbal. Nu o fac, dar așa ar trebui. Mai slabi decât ăștia nu cred”, a declarat Gigi Becali, la <span>Digi Sport</span>.</p>
<h2><span>Pe cine întâlnește FCSB în Europa League</span></h2>
<p>FCSB va continua acum în turul al treilea din UEFA Europa League. Acolo va înfrunta campioana din Kosovo, KF Drita. Potrivit site-ului de specialitate Transfermarkt, lotul celor de la Drita valorează 6,35 de milione de euro. Cel mai bine cotat jucător este închizătorul Albert Dabiqaj (29 de ani) – 600.000 de euro.</p>

]]></description>
    </item>
    <item>
      <title>Dan Petrescu a anunțat cu îngrijorare: „Louis Munteanu a pățit ceva”</title>
      <link>https://www.prosport.ro/fotbal-extern/europa-league/dan-petrescu-a-anuntat-cu-ingrijorare-louis-munteanu-a-patit-ceva-20234154</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-a-anuntat-cu-ingrijorare-„Louis-Munteanu-a-patit-ceva.webp"/><br/><p>La conferința de presă premergătoare returului CFR Cluj – Lugano, din turul doi preliminar al UEFA Europa League, Dan Petrescu (57 de ani) a mărturisit că Louis Munteanu (23) i-a dat emoții în ultimele zile.</p>
<p>La unul dintre antrenamentele ardelenilor, talentatul atacant a simțit un disconfort fizic, iar detaliul l-a pus pe gânduri pe antrenorul CFR-ului.</p>
<h2><span>Ce emoții i-a dat Louis Munteanu lui Dan Petrescu</span></h2>
<p><span>Louis Munteanu ar putea fi în continuare vândut de Nelu Varga</span>, potrivit informațiilor puse la dispoziție de patronul CFR-ului, însă până când documentele vor fi semnate, atacantul va da totul pentru a-i ajuta pe ardeleni.</p>
<p>Joi seară, 31 iulie 2025, CFR Cluj va primi vizita elvețienilor de la Lugano, în manșa secundă a turului doi preliminar din Europa League. Partida din Elveția s-a terminat cu o remiză, 0-0, astfel că fotbaliștii lui Dan Petrescu sunt încrezători în șansele calificării.</p>
<p>Însă, pentru a visa la turul trei, CFR trebuie să înscrie, iar principalul responsabil pentru acest aspect este Louis Munteanu, golgheterul din sezonul 2024-2025 al Superligii.</p>
<p>La conferința de presă premergătoare partidei din Gruia, <span>Dan Petrescu s-a declarat impresionat de Louis Munteanu</span>, după care le-a mărturisit reporterilor că atacantul i-a dat și ceva emoții în ultimele zile.</p>
<p>La unul dintre antrenamentele ardelenilor, Munteanu a simțit un disconfort fizic și antrenorul CFR-ului s-a panicat instant. Vicecampioana României are deja numeroase probleme de lot, iar pe Mohammed Kamara, unul dintre cei mai periculoși fotbaliști din compartimentul ofensiv, l-a pierdut deja pentru o perioadă îndelungată de timp.</p>
<p>Totuși, Dan Petrescu nu ar trebui să își facă griji prea mari, deoarece problema lui Munteanu nu este una gravă, iar la antrenamentul de miercuri a fost așteptat să se antreneze cot la cot cu coechipierii:</p>
<blockquote><p>Mi se pare într-o formă bună (n.r. – Louis Munteanu). La antrenament, ieri (n.r. – marți, 29 iulie) a pățit ceva. Dacă azi (n.r. – miercuri, 30 iulie) se antrenează normal am mare încredere că poate face ceva. Nu se știe nimic despre el acuma. Erau vorbe că pleacă. Băiatul e liniștit, se antrenează bine”, a declarat Dan Petrescu, înainte de CFR Cluj – Lugano.</p></blockquote>
<h2><span>Pe ce jucători nu se va putea baza CFR-ul la returul cu Lugano</span></h2>
<p>Așa cum am precizat deja, CFR Cluj are mai multe probleme de lot, iar Dan Petrescu nu va putea apela la serviciile câtorva titulari. Karlo Muhar, proaspăt accidentat la genunchi, Mohamed Kamara, despre care am pomenit mai sus, plus Lindon Emerllahu și Simao Rocha nu vor putea fi utilizați în confruntarea cu Lugano.</p>
<p>În eventualitatea în care va trece de Lugano, CFR Cluj ar putea da în turul trei preliminar peste Levski Sofia, din Bulgaria, sau peste Braga, din Portugalia. În manșa tur, echipele din urmă menționate au terminat la egalitate, 0-0 la Sofia.</p>

]]></description>
    </item>
    <item>
      <title>Nu mulți jucători au reușit asta. Dan Petrescu, impresionat de Louis Munteanu. „Mi s-a părut extraordinar”. Antrenorul e convins că are cel mai greu adversar dintre echipele românești: „Nu poți să compari”</title>
      <link>https://www.prosport.ro/fotbal-intern/superliga/nu-multi-jucatori-au-reusit-asta-dan-petrescu-impresionat-de-louis-munteanu-mi-s-a-parut-extraordinar-antrenorul-e-convins-ca-are-cel-mai-greu-adversar-dintre-echipele-romanesti-20233673</link>
      <description><![CDATA[<img src="https://www.prosport.ro/wp-content/uploads/2025/07/Nu-multi-jucatori-au-reusit-asta.-Dan-Petrescu-impresionat-de-Louis-Munteanu.-„Mi-s-a-parut-extraordinar-1400x933.jpg"/><br/><p>Golgheterul lui CFR Cluj, Louis Munteanu, a fost pentru prima dată titular în acest sezon, la partida din Elveția, contra lui Lugano. Dan Petrescu l-a lăudat, cum nu obișnuiește să o facă foarte des cu jucătorii săi.</p>
<p>Tehnicianul a fost impresionat de prestația fotbalistului în meciul tur cu Lugano.</p>
<h2><span>Louis Munteanu, lăudat de Dan Petrescu</span></h2>
<p>Dan Petrescu nu obișnuiește să își laude elevii în public, însă a făcut o excepție cu Louis Munteanu.</p>
<p>„Dacă va fi sănătos, nu cred că va fi o problemă să joace. A dus bine ultimele meciuri. Mai ales în Elveția, mi s-a părut extraordinar. După atâta timp și cu ce fundași a jucat. A scos un penalty și jumătate, a avut ocazii, s-a bătut. Dacă Munteanu e într-o formă bună, este clar că poate să câștige un meci”, a spus Dan Petrescu.</p>
<p>Antrenorul lui CFR Cluj a dat de înțeles că tactica pentru partida de mâine, returul cu FC Lugano, se va baza în mare măsură pe cel mai valoros atacant al său.</p>
<p>„Trebuie o organizare foarte bună, un spirit de echipă fantastic, să știm să suferim și să știm să-i aducem mingi lui Munteanu, în față. Louis poate să inventeze mereu câte ceva și mi se pare într-o formă foarte bună”, a dezvăluit tehnicianul lui CFR Cluj, care este bucuros că nu se mai vorbește nimic despre vânzarea jucătorului, la Rennes: „Am mare încredere că el poate să facă ceva, pentru că chiar nu se știe nimic despre el acuma. Erau vorbe că pleacă. Băiatul e liniștit, se antrenează foarte bine și am mare speranță că dacă el este 100% poate să aibă execuții, cum a făcut și la meciul tur”.</p>
<h2><span>„Trebuie să facem cel mai bun meci din ultimii 5 ani ca să ne calificăm”</span></h2>
<p>Chiar dacă CFR a avut ocaziile cele mai mari în partida tur, terminată 0-0, Dan Petrescu este convins că FC Lugano este un adversar peste nivelul echipei sale și rămâne favorită la calificare.</p>
<p>„Trebuie să respectăm adversarul. Nu înțeleg de ce trebuie să mai vorbim. Este clar că ei sunt echipa mai bună, jucătorii mai buni. Costă 10 milioane, 15 milioane. Uitați-vă la Transfermarkt. Este clar că lotul lor este mai valoros. Și, în afară de asta, nu au nici un accidentat. Noi avem 4 jucători titulari, care sunt accidentați. Orice echipă din lume ar suferi, să nu aibă 4 jucători titulari. Cred că trebuie să facem cel mai bun meci, din ultimii 5 ani, ca să ne calificăm”, a spus antrenorul.</p>
<h2><span>„Nu poți să compari echipe din Macedonia, Armenia și Serbia cu echipa asta din Elveția”</span></h2>
<p>Antrenorul lui CFR Cluj este convins că echipa sa are cel mai dificil adversar dintre toate echipele românești care evoluează în cupele europene.</p>
<p>„Nu poți să compari echipe din Macedonia, Armenia și Serbia cu echipa asta din Elveția, care e la un alt nivel.</p>
<p>Cu dorință, suferință și puțin noroc putem spera la calificare. Jur că îmi doresc ca toate 4 să se califice. Ar fi extraordinar, pentru fotbalul românesc”, a declarat Dan Petrescu, la conferința de presă premergătoare partidei retur cu FC Lugano.</p>

]]></description>
    </item>
    <item>
      <title>Săptămână de vis în Europa pentru granzii din Superliga: „Toate o să treacă fără probleme”. De ce Gigi Becali nu trebuie să aibă nicio emoție înainte de FCSB – Shkendija. EXCLUSIV</title>
      <link>https://www.prosport.ro/fotbal-extern/europa-league/saptamana-de-vis-in-europa-pentru-granzii-din-superliga-toate-o-sa-treaca-fara-probleme-de-ce-gigi-becali-nu-trebuie-sa-aiba-nicio-emotie-inainte-de-fcsb-shkendija-exclusiv-20233262</link>
      <description><![CDATA[<img src="https://www.prosport.ro/wp-content/uploads/2025/07/Saptamana-de-vis-in-Europa-pentru-granzii-din-Superliga.jpg"/><br/><p>Bogdan Mitrea pariază pe formațiile de top din Superliga! Acesta este convins că toate cele patru echipe din România vor trece mai departe în cupele europene.</p>
<p>Chiar dacă trece printr-o perioadă grea, FCSB n-ar trebui să aibă vreo emoție în fața celor de la Shkendija, așa cum lasă de înțeles fostul fotbalist al lui Gigi Becali.</p>
<h2><span>Săptămână de vis în Europa pentru echipele din Superliga: „Toate o să treacă fără probleme!”</span></h2>
<p>După ce a renunțat recent la cariera de jucător, Bogdan Mitrea vede cu alți ochi meciurile tari, mai ales cele în care echipele din Superliga joacă în cupele europene.</p>
<p>Detașat și relaxat, fostul apărător din Superliga este convins că toate cele patru echipe din Superliga vor avansa în preliminariile cupelor europene. Asta chiar dacă FCSB și Universitatea Craiova au pierdut săptămâna trecută, în condițiile în care roș-albaștrii au terminat partida din Macedonia de Nord în zece oameni, iar oltenii au avut 60 de minute sub orice critică la Sarajevo.</p>
<blockquote><p>În teorie, acasă joci mai bine. Cred că vor trece toate (n.n. mai departe). Au meciurile acasă. FCSB nu o să aibă probleme. Eu cred că toate o să treacă fără probleme”, a spus Bogdan Mitrea, pentru <span>ProSport.</span></p></blockquote>
<h2><span>Cum arată meciurile retur din cupele europene</span></h2>
<ul>
<li>FCSB – Shkendija (0-1 în tur) – tur 2 preliminar Liga Campionilor</li>
<li>CFR Cluj – Lugano (0-0 în tur) – tur 2 preliminar Europa League</li>
<li>U Cluj – Ararat (0-0 în tur) – tur 2 preliminar Conference League</li>
<li>U Craiova – FK Sarajevo (1-2 în tur) – tur 2 preliminar Conference League</li>
</ul>
<h2><span>Bogdan Mitrea, cu gândul și la FCSB: „O să joace altfel! Se vor mobiliza altfel!”</span></h2>
<p><span>Miercuri, de la ora 20:30, prima echipă care va juca </span>în săptămâna europeană este campioana FCSB. Deși a cedat în fața Farului, în Ghencea, scor 1-2, Mitrea crede că echipa lui Charalambous și Pintilii nu are cum să rateze calificarea mai departe în fața celor de la Shkendija.</p>
<p>În cazul în care va reuși să întoarcă scorul, în fața a peste 30.000 de spectatori care promit să încurajeze echipa pe Arena Națională, <span>FCSB va juca săptămâna viitoare cu formația Qarabag</span>, ca și calificată în faza următoare a competiției.</p>
<p>În sezonul trecut, FCSB a avut un parcurs foarte bun în Europa League, reușind să atingă optimile acestei competiții după ce a produs surpriza în dubla cu PAOK Salonic, echipa lui Răzvan Lucescu.</p>
<blockquote><p>Cu siguranță, FCSB o să joace altfel. Este miza și pot pierde multe dacă nu câștigă și atunci cu siguranță se vor mobiliza altfel jucătorii. Eu sunt convins că vor trece (n.n. în al treilea tur preliminar din Champions League”, a subliniat fostul jucător al roș-albaștrilor, care a făcut primii pași pentru a deveni impresar.</p></blockquote>
<ul>
<li>35 de goluri are Mitrea într-o carieră pe care a încheiat-o în tricoul Universității Cluj, echipa sa de suflet</li>
<li>248 de meciuri a bifat fostul fundaș în Superliga</li>
<li>9 assist-uri are Mitrea în prima ligă</li>
</ul>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/ELM2GI18IZs?si=UeT9fnJ5efdUwQvL" title="YouTube video player" width="560"></iframe></p>

]]></description>
    </item>
  </channel>
</rss>
