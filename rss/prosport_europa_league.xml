<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a decis și fotbalistul e OUT de la FCSB: „Nu e de noi”</title>
      <link>https://www.prosport.ro/fotbal-intern/superliga/gigi-becali-a-decis-si-fotbalistul-e-out-de-la-fcsb-nu-e-de-noi-20368873</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-decis-si-fotbalistul-e-OUT-de-la-FCSB-„Nu-e-de-noi.webp"/><br/><p>Gigi Becali (67 de ani) este pornit să facă revoluție la FCSB în această perioadă, iar după Chiricheș (36), Alibec (35) și, eventual, Tavi Popescu (23), a anunțat că încă un fotbalist e OUT de la echipă.</p>
<p>Este vorba despre un jucător care a fost transferat la recomandarea lui Mihai Stoica (60), managerul general al campioanei României.</p>
<h2><span>Gigi Becali nu se lasă: Daniel Graovac, OUT și el de la FCSB!</span></h2>
<p>FCSB a început anul 2026 cu două dezamăgiri, 0-1 cu FC Argeș în Superliga și 1-4 cu Dinamo Zagreb în Europa League, iar Gigi Becali promite revoluție în perioada imediat următoare.</p>
<p><span>Primul fotbalist dat afară de la FCSB în noul an a fost Vlad Chiricheș</span>, căruia Gigi Becali i-a propus rezilierea contractului și un post în club. A urmat apoi <span>Denis Alibec, despre care același Becali a transmis public că nu va mai juca</span> pentru echipa lui. Și tot <span>Gigi Becali a sugerat că l-ar putea da afară și pe Tavi Popescu</span>, deoarece și-a pierdut definitiv încrederea în el.</p>
<p>Însă, revoluția e departe de a fi încheiată la FCSB. Miliardarul din Pipera face în aceste zile o profundă analiză asupra lotului și e gata să se despartă de toți jucătorii care nu îi pot aduce plus valoare echipei.</p>
<p>Iar ultimul jucător luat în colimator este Daniel Graovac, fundaș polivalent pe care FCSB l-a transferat, gratis, în iulie 2025, la recomandarea lui Mihai Stoica.</p>
<p>„Pe Graovac nu-l văd nici fundaș dreapta, nici central. MM mai are un subiectivism dacă aduce el un jucător. Graovac nu e de noi. Am nevoie de jucători care să zbârnâie. Pițurcă zicea «Forță, viteză, Gigi». Un fotbalist când îl vrei: forță, viteză. Când nu are viteză, degeaba are forță. Ai văzut Crețu? Crețu nu dă înapoi, are viteză de reacție. Graovac taca, taca, taca”, a declarat Gigi Becali, la <span>Digi Sport</span>.</p>
<h2><span>Câte meciuri a jucat Graovac pentru FCSB</span></h2>
<p>Daniel Graovac a fost transferat gratis, după ce contractul cu CFR Cluj i-a expirat. La momentul realizării mutării, Mihai Stoica recunoștea că l-a recomandat pe experimentatul apărător:</p>
<p>„Risto Radunovic mi-a zis că e liber. Mie mi-a plăcut mereu. Gigi îl știa, îi plăcea și lui. Am făcut oferta și gata! Risto și-a început cariera de director sportiv. Noi avem nevoie de un jucător polivalent, care să acopere și dreapta, și stânga, și zona centrală. Între Homawoo și Graovac, detașat este Graovac în ceea ce vrem noi”, spunea Meme Stoica, la Prima Sport.</p>
<p>Daniel Graovac a jucat 23 de meciuri pentru FCSB și a reușit să contribuie, printre altele, cu o pasă decisivă.</p>

]]></description>
    </item>
    <item>
      <title>Titularul de la FCSB e „rupt” și ratează derby-ul cu CFR Cluj! Pleacă direct la „vraciul” Marijana</title>
      <link>https://www.prosport.ro/fotbal-intern/superliga/titularul-de-la-fcsb-e-rupt-si-rateaza-derby-ul-cu-cfr-cluj-pleaca-direct-la-vraciul-marijana-20368962</link>
      <description><![CDATA[<img src="https://www.prosport.ro//wp-content/uploads/2026/01/Titularul-de-la-FCSB-e-„rupt-si-rateaza-derby-ul-cu-CFR-Cluj-Pleaca-direct-la-„vraciul-Marijana.webp"/><br/><p>Florin Tănase (31 de ani), titular la FCSB și pe lista preferaților lui Gigi Becali (67), e „rupt” și ratează derby-ul cu CFR Cluj.</p>
<p>Partida e programată duminică, 25 ianuarie 2026, de la ora 20:00, pe Arena Națională, în etapa cu numărul 23 din Superliga României.</p>
<h2><span>Florin Tănase are ruptură musculară și ratează derby-ul FCSB – CFR Cluj din etapa 23</span></h2>
<p><span>După rușinea de la Zagreb, scor 1-4 cu favorita locală Dinamo, pentru FCSB urmează un derby</span> extrem de important în Superliga, pe teren propriu cu CFR Cluj.</p>
<p>Mihai Stoica a vorbit deja despre importanța acestui meci, care poate fi decisiv în misiunea roș-albaștrilor de a prinde play-off-ul.</p>
<p>Însă, același <span>Mihai Stoica a făcut un anunț îngrijorător despre titularul Florin Tănase</span>, care s-a accidentat în ultima etapă din campionat și nu a făcut deplasarea în Croația pentru disputa cu Dinamo Zagreb.</p>
<p>Meme Stoica a sperat să fie „doar contractură” în cazul lui Tănase, situație în care ar fi putut fi apt pentru derby-ul cu CFR Cluj, însă dorința managerului general de la FCSB nu s-a îndeplinit. Potrivit <span>Fanatik</span>, ultimele teste la care a fost supus decarul au indicat o ruptură musculară, astfel că este exclus să ia parte la confruntarea importantă de duminică seară.</p>
<p>Aceeași sursă informează cu privire la faptul că Tănase a plecat deja în Serbia, unde va fi supus unei sesiuni de tratament la celebra tămăduitoare Marijana Kovacevic. Cel mai probabil, fotbalistul vrea să grăbească recuperarea pe cât posibil, astfel încât să îi poată ajuta pe roș-albaștri în meciurile decisive din finalul sezonului regular.</p>
<p>Însă, sursa menționată mai sus susține că nu este clar la acest moment câte partide ar putea fi indisponibil decarul campioanei.</p>
<h2><span>Ce urmează pentru FCSB după derby-ul cu CFR Cluj</span></h2>
<p>După derby-ul cu CFR Cluj din etapa 23, FCSB mai are de jucat 7 partide în finalul sezonului regular, care vor decide prezența ei în play-off sau în play-out.</p>
<p>Mai jos programul complet al campioanei din finalul sezonului regular:</p>
<ul>
<li>FCSB – Csikszereda</li>
<li>FCSB – FC Botoșani</li>
<li>Oțelul Galați – FCSB</li>
<li>Universitatea Craiova – FCSB</li>
<li>FCSB – Metaloglobus București</li>
<li>UTA Arad – FCSB</li>
</ul>
<p>Momentan, FCSB are 31 de puncte și ocupă locul 9 în Superliga. Pe 6, ultima poziție de play-off, este UTA Arad, cu 35 de puncte. În schimb, adversara roș-albaștrilor de duminică, CFR Cluj este pe 10, cu 29 de puncte. În acest context, ardelenii ar trece peste rivali cu un eventual succes bifat în derby.</p>
<p>Revenind la Florin Tănase, decarul FCSB este golgheterul echipei în actuala stagiune, cu 10 goluri și 4 pase decisive reușite doar în Superliga.</p>

]]></description>
    </item>
    <item>
      <title>Gigi Becali a luat decizia crudă de care vuiește toată Croația: „Fără precedent!”</title>
      <link>https://www.prosport.ro/fotbal-extern/europa-league/gigi-becali-a-luat-decizia-cruda-de-care-vuieste-toata-croatia-fara-precedent-20369045</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-luat-decizia-cruda-de-care-vuieste-toata-Croatia-„Fara-precedent.webp"/><br/><p>Gigi Becali, finanțatorul FCSB, a fost foarte supărat după eșecul rușinos de la Zagreb, cu Dinamo, scor 4-1, în meciul contând pentru etapa 7 din grupa Europa League.</p>
<p>Deși a refuzat să facă vreo declarație publică imediat după acest meci, a doua zi a luat o decizie crudă în privința echipei sale, de care vuiește toată Croația. Iar presa croată nu a ezitat să îl numească „patron controversat” sau „fără milă”, subliniind în același timp că gestul lui Becali este unul „fără precedent”.</p>
<p>Într-o intervenție făcută la DigiSport, a doua zi după eșec, Gigi Becali l-a luat în vizorul său pe Denis Alibec (35 de ani), al cărui contract expiră în vară, dar care nu mai reprezintă o variantă valabilă pentru campioană, ba chiar <span>ar putea reveni la Farul Constanța</span>, de unde a fost transferat în vara lui 2025.</p>
<h2><span>Decizia crudă luată de Gigi Becali după Dinamo Zagreb – FCSB, reacții în Croația</span></h2>
<p>Gigi Becali și-a criticat public jucătorii după Dinamo Zagreb – FCSB, scor 4-1, rezultat în urma căruia șansele de calificare în play-off-ul Europa League au scăzut considerabil. Mai mult decât atât, decizia crudă luată de Gigi Becali, a doua zi după meci, face să vuiască toată Croația, fiind considerată o decizie „fără precendent”.</p>
<p>Concret, într-o intervenție făcută după eșecul de la Zagreb, Gigi Becali a anunțat, în direct, despărțirea de Denis Alibec, jucătorul care revenise în vară la FCSB, unde a mai jucat și în sezonul 2017-2018. De altfel, pe tot parcursul actualului sezon evoluția lui Alibec a fost sub nivelul așteptărilor, motiv pentru care adesea a fost criticat de Gigi Becali, iar la rândul său, internaționalul a afirmat că minutele puține jucate la echipa de club <span>i-au redus din șansele de a juca pentru „tricolori”</span>.</p>
<p>„Controversatul patron de la FCSB a făcut o mișcare fără precedent: a anunțat public că își dă afară marea vedetă”, au titrat cei de la <span>Slobodna Dalmacija</span>.</p>
<p>„Gigi Becali e cunoscut ca un om care nu are multă răbdare, dar de această dată n-a avut milă de jucătorii săi și s-a adresat într-un mod fără precedent.</p>
<p>Ținta lui Becali a fost un anume jucător. E clar că, după aceste declarații, în vestiarul FCSB-ului va avea loc o curățenie, iar nimeni nu va dormi liniștit în următoarea perioadă”, au scris cei de la Slobodna Dalmacija.</p>
<p>Asta în timp ce <span>T-Portal</span> a subliniat faptul că patronul Gigi Becalu „nu a avut milă de jucătorii săi”, iar cei de la <span>Index</span> au scris că „Patronul controversat nu s-a ferit de cuvinte și și-a criticat dur jucătorii. A anunțat și primele măsuri, un un jucător deja pe făraș”.</p>
<h2><span>FCSB, locul 9 în Superliga</span></h2>
<p>FCSB se confruntă cu un sezon dificil și în Superliga, unde după 22 de etape a acumulat doar 31 de puncte, cu care se află pe locul 9, la distanță de patru puncte de echipa de pe ultimul loc de play-off, UTA Arad.</p>
<ul>
<li>Duminică, 25 ianuarie, de la ora 20:00, <span>FCSB va juca pe teren propriu cu CFR Cluj</span>, echipă de care o despart doar două puncte, gruparea din Gruia se află pe locul 10.</li>
<li>În tur, FCSB a remizat pe terenul adelenilor, scor 2-2.</li>
</ul>

]]></description>
    </item>
    <item>
      <title>MERCATO Gigi Becali i-a cerut lui Gică Craioveanu, în direct la TV, să intermedieze transferul între FCSB şi Universitatea Craiova: „Spune-i lui Rotaru”</title>
      <link>https://www.prosport.ro/fotbal-intern/superliga/gigi-becali-i-a-cerut-lui-gica-craioveanu-in-direct-la-tv-sa-intermedieze-transferul-intre-fcsb-si-universitatea-craiova-spune-i-lui-rotaru-20368848</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-i-a-cerut-lui-Gica-Craioveanu-in-direct-la-TV-sa-intermedieze-transferul-intre-FCSB-si-Universitatea-Craiova-„Spune-i-lui-Rotaru22-1400x788.jpg"/><br/><p>Gigi Becali (67 de ani) a încercat să profite de relația de prietenie dintre Mihai Rotaru (53) și Gică Craioveanu (57) și în direct, la TV, i-a cerut acestuia din urmă să intermedieze un transfer între FCSB și Universitatea Craiova.</p>
<p>Este vorba despre mutarea care l-ar putea avea în prim-plan pe Denis Alibec (35), fotbalist trecut pe lista neagră după partida Dinamo Zagreb – FCSB 4-1.</p>
<h2><span>Gigi Becali speră ca Gică Craioveanu să-l scape de Denis Alibec: i-a cerut să dialogheze cu Mihai Rotaru</span></h2>
<p><span>Denis Alibec a fost pus la zid după eșecul rușinos din partida Dinamo Zagreb – FCSB 4-1</span>, atât din exteriorul clubului roș-albastru, dar mai ales din interior.</p>
<p>Patronul Gigi Becali și-a pierdut răbdarea cu atacantul și a sugerat clar că <span>Denis Alibec nu va mai juca pentru FCSB</span> în sezonul 2025-2026. „Gata, la revedere!”, a precizat afaceristul, înainte de a dezvălui și prețul pentru care l-a scos deja la vânzare pe Alibec.</p>
<p>Vârful în vârstă de 35 de ani ar costa 200 de mii de euro, conform spuselor lui Becali, însă cel mai probabil, FCSB va fi deschisă negocierilor în eventualitatea în care vreun club își va manifesta interesul.</p>
<p>Iar în direct, la TV, Gigi Becali a încercat să deschidă pista unor potențiale discuții pe axa București – Craiova. Patronul campioanei României a profitat de prezența lui Gică Craioveanu în studioul unei emisiuni televizate, dar și de relația de prietenie dintre acesta și Mihai Rotaru, și i-a propus direct să intermedieze transferul lui Alibec în Bănie.</p>
<p>„Alibec nu ai ce să mai faci cu el. La golul 3 primește o minge… Radunovic chiar a jucat bine. Popescu toate mingile le-a dat la adversar. Alibec dă o minge cu exteriorul, pasă la adversar și vine golul. Trebuie să fi responsabil. Bă, terminați cu călcâiele, să dați cu latul. Dacă Alibec e fotbalist spune-i lui Rotaru să-l ia la Craiova (n.r. – pe Alibec). Sau du-l la Villarreal (n.r. – către Gică Craioveanu)”, a declarat Gigi Becali, la <span>Digi Sport</span>.</p>
<h2><span>Farul Constanța, o potențială destinație pentru Alibec</span></h2>
<p>Denis Alibec ar putea fi și pe radarul Farului Constanța, astfel că <span>ProSport a luat deja legătura cu „marinarii” pentru a-i întreba dacă sunt interesați de atacantul FCSB</span>. Iar în replică, președintele Gică Popescu a transmis că Alibec e oricând binevenit la Farul, însă doar în anumite condiții. În primul rând, Gigi Becali trebuie să își ia gândul de la cei 200 de mii de euro, astfel încât Denis Alibec să poată semna gratis cu gruparea din Constanța.</p>
<p>Mai apoi, fotbalistul trebuie să accepte și o reducere a salariului pe care îl încasează în prezent la campioana României.</p>
<p>„Noi suntem interesați de Denis. Este binevenit întotdeauna. Dacă vine la Constanța, vine acasă. Întotdeauna a fost binevenit, întotdeauna s-a simțit bine cât a fost la Farul. Dar, din păcate, noi nu avem sume de bani care să ne permită să facem o astfel de investiție. Pentru noi e o sumă mare 200.000 de euro. Indiferent cât de mult ni l-am dori pe Denis, din păcate nu putem să facem o astfel de plată. Noi pe Denis întotdeauna l-am luat liber de contract și am făcut eforturi uriașe pentru a-l putea plăti. Singura variantă ar fi să vină liber de contract, dar și să negociem cu el legat de salariu”, a declarat Gică Popescu, președintele Farului, în exclusivitate pentru <span>ProSport</span>.</p>
<p>Cu un gol și cu două pase decisive a contribuit Denis Alibec în cele 14 partide bifate în sezonul 2025-2026.</p>

]]></description>
    </item>
    <item>
      <title>Adrian Mutu a numit fotbaliştii vinovați pentru catastrofa din Dinamo Zagreb – FCSB. I-a nimicit: „De liga a doua”</title>
      <link>https://www.prosport.ro/fotbal-extern/europa-league/adrian-mutu-a-numit-fotbalistii-vinovati-pentru-catastrofa-din-dinamo-zagreb-fcsb-i-a-nimicit-de-liga-a-doua-20368303</link>
      <description><![CDATA[<img src="https://www.prosport.ro//wp-content/uploads/2026/01/Adrian-Mutu-a-numit-fotbalistii-vinovati-pentru-catastrofa-din-Dinamo-Zagreb-FCSB.-I-a-nimicit-„De-liga-a-doua-1-1400x787.jpg"/><br/><p>Înfrângerea categorică suferită de FCSB la Dinamo Zagreb, scor 1-4, în penultima etapă din faza Ligii UEFA Europa League, a generat reacții dure pe scena publică.</p>
<p>Evoluția defensivă a fost principala temă de discuție, iar Adrian Mutu a oferit una dintre cele mai tranșante analize. „Il Fenomeno” a pus sub lupă prestația liniei de fund și organizarea tactică a întregii echipe, oferind o evaluare extrem de critică.</p>
<h2><span>Adrian Mutu a numit fotbaliştii vinovați pentru catastrofa din Dinamo Zagreb – FCSB: „De liga a doua”</span></h2>
<p>Adrian Mutu<span> a comentat în termeni extrem de duri prestația FCSB din confruntarea cu Dinamo Zagreb</span>, concentrându-se pe jocul defensiv al echipei. Fostul internațional a transmis că „roș-albaștrii” nu au făcut suficient pentru a obține un rezultat mai bun și a vorbit despre greșelile majore din faza de apărare, pe care le-a considerat decisive.</p>
<p>În analiza sa, Mutu a indicat <span>linia defensivă drept principala zonă cu probleme</span>, afirmând că fundașii nu și-au îndeplinit sarcinile și că unii dintre aceștia au părut deconectați. De asemenea, „Il Fenomeno” a făcut referire la statisticile negative ale FCSB în Europa League, menționând numărul mare de goluri încasate și plasarea echipei printre cele mai slabe apărări din comeptiție.</p>
<p>Adrian Mutu a vorbit despre problemele de poziționare apărute la fiecare dintre golurile încasate, explicând că linia de fund a fost destabilizată în mai multe rânduri, iar apărarea a rămas descoperită. În opinia sa, unele încercări de anticipare au fost greșite și au dus la dezechilibre majore, croații beneficiind de spații foarte mari.</p>
<p>„Am făcut prea puțin pentru a merita mai mult și am greșit mult de tot. Mai ales faza de apărare și linia defensivă, au fost sub orice critică. Graovac, Ngezana și Dawa nu și-au făcut deloc treaba. Practic nu au fost deloc la meci. Au a doua cea mai slabă defensivă din Europa League, au încasat două goluri pe meci.</p>
<p>Am văzut lacunele mari din apărarea FCSB-ului, poziția în care stăteau la gol. S-a rupt linia de fund în două la primele două goluri, iar la al treilea Ngezana vrea să anticipeze pasa și se lasă surprins. Centrul apărării a fost liber. A fost ceva rău! A fost bulevard. Din păcate, experimentul ăsta, care nu e nou, cu Graovac în partea dreaptă nu a dat roade. Ngezana și Dawa păreau că joacă pentru prima oară împreună, iar Radunovic la ce experiență are a făcut niște greșeli de poziționare foarte mari. A uitat să strângă, mai ales la golul doi, el și Dawa erau ambii cu câte un om, nu vorbeau. La nivel tactic au fost o echipă de liga a doua”, a spus Adrian Mutu, la <span>Fanatik</span>.</p>

]]></description>
    </item>
  </channel>
</rss>
