<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ianis Hagi, mesaj din 5 cuvinte după nebunia din Rangers – Bilbao, cu Kovacs la centru. A pus şi două imagini din vestiar</title>
      <link>https://www.prosport.ro/fotbal-extern/europa-league/ianis-hagi-mesaj-din-5-cuvinte-dupa-nebunia-din-rangers-bilbao-cu-kovacs-la-centru-a-pus-si-doua-imagini-din-vestiar-20143627</link>
      <description><![CDATA[<img src="https://www.prosport.ro/wp-content/uploads/2025/04/Ianis-Hagi-mesaj-din-5-cuvinte-dupa-nebunia-din-Rangers-Bilbao-cu-Kovacs-la-centru.-A-pus-si-doua-imagini-din-vestiar.jpg"/><br/><p>A doua zi după „remiza albă” dintre Rangers și Athletic Bilbao din Liga Europa, Ianis Hagi a postat un mesaj scurt și la obiect pe Instagram.</p>
<p>Internaționalul român a fost marcat de „nebunia” meciului din sferturile Europa League, dispută în care arbitrul Istvan Kovacs a ieșit în evidență, și a scris cinci cuvinte: „Pentru asta merită să joci”.</p>
<h2><span>Ianis Hagi, mesaj din 5 cuvinte după remiza incandescentă Rangers – Bilbao, cu Istvan Kovacs la centru. Două imagini din vestiar care spun totul<br/>
</span></h2>
<p>Rangers și Athletic Bilbao au remizat spectaculos pe „Ibrox Park” în <span>prima manșă a sferturilor de finală din Liga Europa</span>, iar a doua zi după meci, Ianis Hagi a ținut să postat un scurt mesaj pe rețelele de socializare.</p>
<p>Internaționalul român a fost „prins” de importanța partidei din această fază a competiției, dispută în care arbitrul Istvan Kovacs a ieșit în evidență cu un „roșu” arătat în minutul 12 pentru gazde, și a scris cinci cuvinte pe Instagram: „Pentru asta merită să joci”.</p>
<p>Și, pentru a fi și mai credibil, băiatul lui Gică Hagi a postat și două fotografii din vestiarul echipei sale în care tronează tricourile de joc înainte de fluierul de staet al întâlniriim, dar și fanionul grupării gazdă.</p>
<p><img alt="Sursa foto: Sport Pictures" class="size-large wp-image-20143273" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-1400x1050.jpg" srcset="https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-1400x1050.jpg 1400w, https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-768x576.jpg 768w, https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1-1536x1152.jpg 1536w, https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1-1.jpg 1700w" width="1400"/></p>
<h2><span>Reacția specialistului în cazul prestației arbitrului român<br/>
</span></h2>
<p>Istvan Kovacs i-a acordat inițial cartonașul galben lui Robin Propper pentru o intervenție asupra lui Inaki Williams în meciul Rangers – Bilbao. Totuși, după intervenția VAR, <span>centralul român și-a schimbat decizia</span> și l-a eliminat pe coechipierul lui Ianis Hagi.</p>
<p>Fostul arbitru Marius Avram a analizat faza eliminării jucătorului formației gazdă și a ajuns la concluzia că decizia ulterioară a lui Istvan Kovacs a fost una corectă. Pe de de altă parte, ex-centralul a dezvăluit că, din cauza faptului că nu a văzut din prima „infracțiunea”, nota dată de UEFA pentru Kovacs a fost scăzută.</p>
<p>„Pot să spun foarte clar, decizia corectă este de cartonaș roșu. Am văzut pe reluări, iar cea concludentă a fost cea cu încetinitorul. Arbitrul trebuie să se uite la mai multe elemente, iar în urma pozei făcute de Kovacs în mintea lui, fundașul nu avea timp să ajungă la atacant. Decizia corectă este cartonaș roșu.</p>
<p>E o fază de dublă analiză, dacă a fost sau nu în interiorul careului. Sunt convins că la această fază a fost cu privirea în jos pentru a vedea dacă este pe linia careului. Da, se scade nota, pentru faze de acest gen se scade nota. Dacă este o fază pe care omenește nu poți să o vezi, atunci nu se scade, însă la această fază trebuie scăzută nota”, a spus Marius Avram, la <span>DigiSport</span>.</p>
<p> </p>

]]></description>
    </item>
    <item>
      <title>UEFA va tăia în carne vie! Ion Crăciunescu a dat verdictul crud după Rangers – Bilbao: „Istvan Kovacs nu va primi finala Ligii Campionilor”</title>
      <link>https://www.prosport.ro/fotbal-extern/europa-league/uefa-va-taia-in-carne-vie-ion-craciunescu-a-dat-verdictul-crud-dupa-rangers-bilbao-istvan-kovacs-nu-va-primi-finala-ligii-campionilor-20144091</link>
      <description><![CDATA[<img src="https://www.prosport.ro/wp-content/uploads/2025/04/UEFA-va-taia-in-carne-vie-Ion-Craciunescu-a-dat-verdictul-crud-dupa-Rangers-Bilbao-„Istvan-Kovacs-nu-va-primi-finala-Ligii-Campionilor-1400x1000.jpg"/><br/><p>Ion Crăciunescu a văzut cum a arbitrat Istvan Kovacs meciul Rangers – Bilbao și a ajuns la concluzia că nu va fi delegat la finala Ligii Campionilor.</p>
<p>Ultimul arbitru român care a fost la centru într-o finală de Champions League (Ajax – AC Milan 1-0, sezonul 1994/1995), a dat verdictul crunt.</p>
<h2><span>UEFA va tăia în carne vie! Ion Crăciunescu a dat verdictul crud după Rangers – Bilbao: „Istvan Kovacs nu va primi finala Ligii Campionilor”</span></h2>
<p>Istvan Kovacs, considerat unul dintre favoriții pentru a fi la centru inclusiv în finala Ligii Campionilor de la Munchen, <span>a avut o prestație nesigură</span> în Rangers – Bilbao, scor 0-0, din „sferturile” Europa League.</p>
<p>Centralul din Carei a avut nevoie de VAR la două faze cruciale. Prima are legătură cu eliminarea lui Robin Propper, care a faultat din postura de ultim apărător. Kovacs dăduse inițial galben, dar <span>și-a schimbat decizia după ce a fost chemat la VAR</span> de Cătălin Popa.</p>
<p>În minutul 76, Alex Berenguer a marcat pentru Athletic Bilbao. Deși golul a fost validat de arbitrii din teren, Popa și Bîrsan au intervenit din nou.</p>
<p>Kovacs a anulat reușita pe motiv de ofsaid. Centralul a dictat penalty pentru basci după ce a sesizat un henț la Dujon Sterling.</p>
<p>Lovitura de la 11 metri a fost executată de Alex Berenguer, care nu a reușit să-l învingă pe portarul lui Rangers. Ion Crăciunescu consideră că Istvan Kovacs nu va mai fi delegat la finala Ligii Campionilor.</p>
<p>„Depinde ce spune observatorul. Dacă sunt considerate gafe mari, atunci nu va mai fi delegat o perioadă mai îndelungată. Nu cred că va fi delegat la finala Champions League, e exclus dacă observatorul îl notează.</p>
<p>Dacă o echipă face scandal, UEFA e sensibilă la observațiile cluburilor. El ar trebui să fie bine pregătit. Când ajungi la nivelul ăsta, nu te mai joci. Îmi pare rău pentru el.</p>
<p>El era singurul care avea șansă să prindă o delegare în finala Champions League, dar dacă a ieșit cu scandal nu va fi delegat sub nicio formă”, a spus Ion Crăciunescu, pentru <span>PRO TV</span>.</p>
<blockquote><p>UEFA are o politică foarte strictă, când evaluează prestația arbitrilor. Cei care se află în categoria Elite (n.r. – cum e Istvan Kovacs) sunt considerați cei mai buni arbitri din țările lor. Dacă un arbitru ia decizia greșită, la o fază importantă, într-o partidă europeană, atunci e foarte puțin probabil să mai fie delegat la un meci internațional până la finalul sezonului“, a spus fostul arbitru englez Keith Hackett, potrivit <span>Ibrox News</span>.</p></blockquote>

]]></description>
    </item>
    <item>
      <title>UEFA s-a dus direct la Ianis Hagi şi românul n-a stat o secundă pe gânduri: „Am demonstrat asta”</title>
      <link>https://www.prosport.ro/fotbal-extern/europa-league/uefa-s-a-dus-direct-la-ianis-hagi-si-romanul-n-a-stat-o-secunda-pe-ganduri-am-demonstrat-asta-20143374</link>
      <description><![CDATA[<img src="https://www.prosport.ro/wp-content/uploads/2025/04/UEFA-s-a-dus-direct-la-Ianis-Hagi-si-romanul-n-a-stat-o-secunda-pe-ganduri.-„Am-demonstrat-asta-1400x934.jpg"/><br/><p>Rangers, cu Ianis Hagi titular, a remizat eroic pe teren propriu cu Athletic Bilbao, scor 0-0, în turul sferturilor de finală din Europa League.</p>
<p>Scoțienii au jucat din minutul 12 în inferioritate numerică, iar la finalul jocului de pe „Ibrox Park”, cei de la UEFA l-au luat la întrebări pe internaționalul român.</p>
<h2><span>UEFA s-a dus glonț la Ianis Hagi după Rangers – Athletic Bilbao 0-0</span></h2>
<p>Ianis Hagi a fost <span>titular în remiza albă de pe teren propriu cu Athletic Bilbao</span>, scor 0-0, în prima manșă a sferturilor de finală din Europa League.</p>
<p>Scoțienii au jucat aproape tot meciul cu un om mai puțin pe teren, după ce arbitrul Istvan Kovacs l-a eliminat pe Propper, în minutul 12, după intervenția VAR. La finalul disputei de pe „Ibrox Park”, cei de la UEFA i-au luat un scurt interviu lui Hagi jr.</p>
<p>Internaționalul român se declară fericit că echipa sa a scăpat neînvinsă în condițiile date și este convins el și colegii săi vor avea parte de un retur infernal. Chiar și așa, Ianis crede că Rangers are forța de a ajunge în careul de ași al competiției, dacă va reușit să țină mai mult posesia, în fața unei echipe care îi place să aibă mingea în permanență.</p>
<p>„Rezultatul e bun. Nu știu dacă e ca o victorie, dar suntem într-o poziție bună pentru meciul de săptămâna viitoare. Va fi dificil. E un stadion pe care-l știu din perioada în care am jucat în Spania. În plus, e una dintre cele mai bune echipe din Europa.</p>
<p>Va fi o confruntare dificilă, cu siguranță, dar suntem pregătiți. Am demonstrat că putem merge mai departe. Sper să putem avea mai multă posesie săptămâna viitoare pentru a ne putea arăta calitatea, care ar putea fi de ajuns pentru a merge în semifinale”, a spus Ianis Hagi, conform <span>uefa.com</span>.</p>
<p><span>Echipele de start:</span></p>
<ul>
<li>Rangers: Kelly – Sterling, Propper, Balogun – Tavernier, Rice, Raskin, Yilmaz – Cerny, Dessers, Hagi</li>
<li>Bilbao: Agirrezabala – de Marcos, Vivian, Alvarez, Lekue – de Galarreta, Jauregizar – N. Williams, Sancet, I. Williams – Sannadi</li>
</ul>
<p>În ciuda faptului că <span>presa din Scoția l-a anunțat din nou rezervă</span> pentru meciul cu Bilbao, Ianis Hagi a fost titularizat de Barry Ferguson la duelul contra ibericilor. În ultimele trei meciuri ale grupării de pe „Ibrox Park”, împotriva lui Hibernian, Dundee FC și Celtic, internaționalul român a jucat doar 73 de minute pe teren.</p>
<p>În 28 de partide bifate în acest sezon pentru Rangers, Ianis Hagi a marcat 4 goluri și a oferit 7 pase de gol.</p>
<h2><span>Rezultatele din manșa tur a sferturilor Europa League</span></h2>
<p>Bodo/Glimt – Lazio 2-0</p>
<p>Lyon – Manchester United 2-2</p>
<p>Rangers – Bilbao 0-0</p>
<p>Tottenham – Frankfurt 1-1</p>
<p> </p>

]]></description>
    </item>
    <item>
      <title>Comentatorii britanici au rămas stupefiați de gestul lui Ianis Hagi: „E incredibil! A apărut de nicăieri”</title>
      <link>https://www.prosport.ro/fotbal-extern/comentatorii-britanici-au-ramas-stupefiati-de-gestul-lui-ianis-hagi-e-incredibil-a-aparut-de-nicaieri-20143222</link>
      <description><![CDATA[<img src="https://www.prosport.ro/wp-content/uploads/2025/04/Comentatorii-britanici-au-ramas-stupefiati-de-gestul-lui-Ianis-Hagi-E-incredibil-A-aparut-de-nicaieri-1400x778.jpg"/><br/><p>Ianis Hagi a fost titular în meciul cu Athletic Bilbao din sferturile Europa League și a reușit să impresioneze, chiar dacă nu și-a trecut numele pe lista marcatorilor. Britanicii l-au lăudat pentru efortul depus pe faza defensivă.</p>
<p>Comentatorii s-au întrecut în laude după o fază în care a intervenit spectaculos asupra lui Nico Williams, împiedicându-l să deschidă scorul dintr-o poziție periculoasă. Partida s-a încheiat nedecis, 0-0.</p>
<p>Este, însă, un rezultat mulțumitor pentru formația de pe „Ibrox Park”, ținând cont că <span>au evoluat în inferioritate numerică</span> din minutul 13, după eliminarea lui Robin Propper. Calificarea se decide în Spania, pe 17 aprilie.</p>
<h2><span>Ianis Hagi, lăudat de comentatorii britanici după o intervenție asupra lui Nico Williams</span></h2>
<p>Obligat să coboare în repetate rânduri pentru a veni în sprijinul colegilor din apărare, fiul lui Gică Hagi s-a achitat foarte bine de sarcini. Nici măcar Nico Williams – jucătorul cotat de site-urile de specialitate la 70 de milioane de euro – nu l-a putut depăși, spre uimirea comentatorilor.</p>
<blockquote><p>„Este un efort incredibil depus de Ianis. Îl are pe Nico Williams la 10 metri de poartă și reușește să blocheze atacul. Apare de nicăieri și se apără foarte bine, în momentul în care toată lumea se aștepta la un șut”, a spus fostul fotbalist Andy Halliday, direct de la microfonul <span>BBC Sportsound</span>.</p></blockquote>
<p>Nu a fost singurul care a apreciat prestația românului. Un stadion întreg l-a aplaudat în momentul schimbării cu Nedim Bajrami, iar <span>The Scottish Sun</span> i-a acordat nota 7, tot pentru sprijinul oferit defensivei: „A distrus nenumărate atacuri ale lui Bilbao, coborând de câte ori a fost nevoie. A fost schimbat aproape de finalul meciului”.</p>
<h2><span>Ianis Hagi, precaut: „Să nu facem sărbătoare”</span></h2>
<p>Rangers și-a păstrat intacte șansele la calificarea în semifinalele Europa League, dar Ianis Hagi a avut un discurs echilibrat după fluierul final al partidei cu Athletic Bilbao. Ba chiar a amintit de <span>pașii greșiți din campionat</span>.</p>
<blockquote><p>„Suntem fericiţi că suntem într-o poziţie ok după acest meci, pentru retur, ţinând cont de situaţie, mergem acolo cu şanse de califiacre. Dacă iei cartonaş roşu după 10 minute nu este uşor, mai ales împotriva unei echipe cum este Bilbao, cred că am făcut o treabă, cred că suntem într-o poziţie bună pentru a merge la Bilbao şi de a trece mai departe.</p>
<p> </p>
<p>Haideţi să nu facem o sărbătoare, ştim că am jucat slab în campionat, asta nu înseamnă că nu ar fi trebuit să dăm totul în ultimele meciuri ale sezonului. Ştim că am făcut treabă bună în această competiţie în ultimii ani”, a spus internaționalul român.</p></blockquote>

]]></description>
    </item>
    <item>
      <title>Fără milă! Le-a cerut suspendarea lui Istvan Kovacs celor de la UEFA: câte decizii ar fi făcut praf românul în Rangers – Bilbao</title>
      <link>https://www.prosport.ro/fotbal-extern/fara-mila-le-a-cerut-suspendarea-lui-istvan-kovacs-celor-de-la-uefa-cate-decizii-ar-fi-facut-praf-romanul-in-rangers-bilbao-20143248</link>
      <description><![CDATA[<img src="https://www.prosport.ro/wp-content/uploads/2025/04/Fara-mila-Le-a-cerut-suspendarea-lui-Istvan-Kovacs-celor-de-la-UEFA-cate-decizii-ar-fi-facut-praf-romanul-in-Rangers-Bilbao-1400x778.jpg"/><br/><p>Istvan Kovacs și-a pus spaniolii în cap după meciul Rangers – Athletic Bilbao din manșa tur a sferturilor de finală Europa League. De vină au fost deciziile luate în toate cele trei faze importante.</p>
<p>Unul dintre specialiștii pe probleme de arbitraj a fost atât de iritat încât le-a solicitat celor de la UEFA să intervină. Din punctul său de vedere, se impune suspendarea centralului român.</p>
<p>Partida s-a încheiat la egalitate, scor 0-0, deși ibericii au avut un om în plus pe teren încă din minutul 13. Soarta calificării se va decide joi, 17 aprilie, pe stadionul San Mames.</p>
<h2><span>Istvan Kovacs, pus la zid după Rangers – Bilbao. S-a cerut suspendarea lui</span></h2>
<p>După 13 minute, Rangers a rămas în inferioritate numerică. Robin Propper <span>a primit cartonașul roșu</span> pentru un fault asupra lui Nico Williams, dar a fost nevoie de VAR ca Istvan Kovacs să ia decizia. Inițial, acesta acordase doar galben.</p>
<p>În minutul 54, Bilbao a reclamat o intrare asupra lui Sannadi, care s-a prăbușit în careu. El a fost, însă, cel sancționat, pentru o presupusă simulare.</p>
<p>O altă fază controversată s-a produs în minutul 80. Alex Berenguer a trimis mingea în poartă, reușita a fost anulată pe motiv de offside, dar în urma analizei VAR s-a constatat că Dujon Sterling <span>atinsese mingea cu mâna</span>. Același Berenguer a executat, fiind ghicit de portarul Liam Kelly.</p>
<p>După meci, Pavel Fernandez a analizat prestația lui Kovacs și a dat verdictul: UEFA trebuie să-l rețină de la delegări pentru următoarele dueluri din competițiile europene.</p>
<blockquote><p>„Suspendare pentru Istvan Kovacs, o partidă slabă, una în plus. Nu mi-a plăcut absolut deloc. A ratat cartonașul roșu la Propper pentru faultul asupra lui Inaki Williams, a ratat un penalty la Sannadi, a acordat galben pentru simulare, dar în opinia mea a fost penalty clar.</p>
<p> </p>
<p>Apoi a fost cea mai discutată fază. A fost un ofsaid foarte clar, cred că arbitrul asistent și-a pierdut orientarea când a ieșit portarul. A intervenit VAR-ul, golul nu a fost validat, evident, după aceea s-a verificat hențul lui Sterling. E adevărat că avea mâinile la spate, dar a deschis brațele destul de mult și e penalty foarte clar. Kovacs nu a avut o seară bună în Scoția”, a spus expertul <span>Marca</span> în materie de arbitraj.</p></blockquote>
<h2><span>Ce i-a spus Istvan Kovacs lui James Tavernier</span></h2>
<p>Potrivit lui James Tavernier, Istvan Kovacs a recunoscut că nu a văzut hențul lui Dujon Sterling. Faza a fost decisă abia după intervenția din camera VAR, unde se afla Cătălin Popa.</p>
<blockquote><p>„Nu știu cum s-ar fi terminat meciul dacă nu ar fi fost eliminarea, penalty-ul. Mi-a zis că a crezut că a fost o mică atingere, dar ulterior i-au transmis că a fost un henț deliberat al lui Dujon Sterling. Mi-a zis că nu a crezut, inițial, că a fost henț”, a declarat căpitanul lui Rangers.</p></blockquote>

]]></description>
    </item>
  </channel>
</rss>
