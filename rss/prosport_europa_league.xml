<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Britanicii știu cât se va termina scorul meciului Drita – FCSB: „E într-o formă groaznică”</title>
      <link>https://www.prosport.ro/fotbal-extern/europa-league/britanicii-stiu-cat-se-va-termina-scorul-meciului-drita-fcsb-e-intr-o-forma-groaznica-20244940</link>
      <description><![CDATA[<img src="https://www.prosport.ro//wp-content/uploads/2025/08/Britanicii-stiu-cat-se-va-termina-scorul-meciului-Drita-FCSB-„E-intr-o-forma-groaznica-1400x1050.jpg"/><br/><p>Britanicii știu cât se va termina meciul Drita – FCSB din turul 3 preliminar al UEFA Europa League.</p>
<p>Jurnaliștii de la Sports Mole au dat pronosticul pentru partida care va avea loc pe Stadionul Fadil Vokrri din Priștina.</p>
<h2><span>Britanicii știu cât se va termina scorul meciului Drita – FCSB: „E într-o formă groaznică”</span></h2>
<p><span>FCSB va juca cu Drita</span> în turul 3 preliminar din UEFA Europa League. Gruparea roș-albastră s-a impus cu 3-2 pe Arena Națională și este favorită la calificare. Meciul retur va avea loc pe Stadionul Fadil Vokrri din Priștina.</p>
<p>Jurnaliștii de la <span>Sports Mole</span> au prefațat partida din Kosovo. Britanicii sunt convinși că echipa lui Gigi Becali va obține calificarea în play-off-ul Europa League, acolo unde va juca cu Aberdeen.</p>
<p>„Noi spunem: Drita – FCSB 1-3, 3-6 la general. FCSB este într-o formă groaznică, dar diferența de clasă dintre cele două echipe spune că oricare alt rezultat în afara unei victorii în deplasare ar fi o surpriză uriașă.</p>
<p>Drita a profitat de fragilitatea FCSB-ului în primele 65 de minute ale meciului tur, dar a cedat pe final și a arătat că nu e capabilă să facă față la acest nivel”, au notat britanicii.</p>
<p>FCSB a obținut doar o victorie în ultimele 6 meciuri. Gruparea roș-albastră a câștigat turul cu Drita, însă a pierdut dubla cu Shkendija și partidele de campionat cu Dinamo București, Farul Constanța și Unirea Slobozia.</p>
<h2><span>Reacția lui Elias Charalambous înainte de Drita – FCSB</span></h2>
<p>Elias Charalambous, antrenorul cipriot de la FCSB, <span>a prefațat meciul retur cu Drita</span> și a dezvăluit cum va juca echipa sa pentru a obține calificarea în play-off-ul UEFA Europa League.</p>
<p>„Așteptările noastre sunt că avem un meci greu contra unei echipe foarte bine organizate. Știm cât am luptat în primul meci. Chiar dacă am câștigat, șansele sunt 50-50 și pentru joi. Am rezolvat ceva probleme, am primit ușor niște goluri, consider eu.</p>
<p>Avem pasiune, energie, avem în minte să înscriem. Nu ne vom apăra, este un meci foarte important pentru noi, e clar. Primele noastre impresii despre Kosovo? Din primul moment în care am pășit, totul este fantastic, toți s-au comportat extraordinar cu noi, am fost tratați bine.</p>
<p>Am fost cu naționala țării mele aici, la Priștina, Kosovo s-a dezvoltat foarte mult și bine. (n.r Au fost multe transferuri din Kosovo în fotbalul românesc, v-ar interesa cineva de aici?) Nu am în minte asemenea lucruri.</p>
<p>Da, mulți fotbaliști din Kosovo au venit în România, ceea ce demonstrează calitatea jucătorilor. Poate, după meci, sesizăm ceva și am putea vorbi despre cineva, până acum n-am făcut-o.</p>
<p>Echipa a păstrat mereu încrederea, fiindcă suntem un club mare, trebuie să reacționăm în momentele grele. Ca marile cluburi. Putem face multe lucruri bune. Vom da de un adversar focusat pe meci, un adversar puternic”, a declarat Charalambous.</p>

]]></description>
    </item>
    <item>
      <title>„Durata nu se ştie”. Meme Stoica a dat vestea pe care niciun fan FCSB nu o dorea</title>
      <link>https://www.prosport.ro/fotbal-extern/europa-league/durata-nu-se-stie-meme-stoica-a-dat-vestea-pe-care-niciun-fan-fcsb-nu-o-dorea-20244620</link>
      <description><![CDATA[<img src="https://www.prosport.ro//wp-content/uploads/2025/08/„Durata-nu-se-stie22.-Meme-Stoica-a-dat-vestea-pe-care-niciun-fan-FCSB-nu-o-dorea.webp"/><br/><p>Joi seară, de la ora 21:00, FCSB o va întâlni pe Drita la Priștina, în manșa secundă a dublei din turul trei preliminar al UEFA Europa League, iar Meme Stoica (60 de ani) a dat vestea pe care niciun fan al roș-albaștrilor nu dorea să o audă.</p>
<p>Campioana României se va deplasa în Kosovo fără Risto Radunovic (33), stâlpul din flancul stâng al defensivei care a marcat două goluri și a oferit o pasă decisivă în cele opt partide disputate în sezonul 2025-2026.</p>
<h2><span>Subiect încheiat: FCSB, fără Risto Radunovic la Priștina! Ce a spus Meme Stoica, înainte de returul cu Drita</span></h2>
<p>În stilul caracteristic, <span>Gigi Becali a făcut deja echipa pentru returul Drita – FCSB</span> și a mărturisit că are o dilemă pentru flancul stâng al defensivei, deoarece nu știa dacă Risto Radunovic va fi apt sau nu.</p>
<p>Internaționalul muntenegrean este opțiunea numărul unu pentru postul de apărător stânga, însă <span>ultimul buletin medical de la FCSB a indicat o problemă</span> în cazul său. Pe scurt, Risto Radunovic suferă de pubalgie, o afecțiune supărătoare care de multe ori nu poate fi tratată nici măcar printr-o intervenție chirurgicală.</p>
<p>Ultima oară, Gigi Becali sugera că Risto Radunovic încă ar putea reveni în timp util pentru meciul cu Drita, însă mai recent, Meme Stoica a închis definitiv subiectul. Muntenegreanul nu va face deplasarea cu echipa la Priștina și, mai alarmant decât atât, în acest moment nu se știe care fi durata absenței sale de pe gazon:</p>
<blockquote><p>Radunovic nu face deplasarea. Pubalgie. Se poate antrena, face orice, dar nu poate lovi mingea tare, la pasa lungă… Nu poţi juca aşa, iar acolo e meci de luptă, n-ai cum să te duci doar cu jucători de experienţă, iar dacă trebuie să dai minge lungă ce faci? Durerile sunt atroce. El are pubalgie. Durata nu se ştie, Sorin Ghionea şi Narcis Răducan mi-au zis că într-o zi te trezeşti bine, deodată le-a trecut”, a declarat Meme Stoica, la <span>Prima Sport</span>.</p></blockquote>
<h2><span>Alte două vești negative, plus una bună</span></h2>
<p>În continuare, Meme Stoica a reamintit și celelalte două vești negative, anume absențele lui Denis Alibec și Ionuț Cercel. Totuși, cel din urmă menționat nu este pe lista UEFA, astfel că nu putea ajuta la Priștina.</p>
<p>Și, în cele din urmă, managerul general al roș-albaștrilor a prezentat și o veste pozitivă. Darius Olaru era și el incert pentru returul cu Drita, cu șanse mai mari de a fi indisponibil, după cum a sugerat Gigi Becali, care era deja pregătit să îl arunce în luptă pe Edjouma, însă Meme a transmis:</p>
<blockquote><p>Alibec este indisponibil. Şi Cercel e accidentat. Olaru este ok, perfect, din punct de vedere medical”, a completat Mihai Stoica, potrivit sursei menționate mai sus.</p></blockquote>

]]></description>
    </item>
    <item>
      <title>Cine transmite live Drita – FCSB</title>
      <link>https://www.prosport.ro/fotbal-extern/europa-league/cine-transmite-live-drita-fcsb-20244690</link>
      <description><![CDATA[<img src="https://www.prosport.ro//wp-content/uploads/2025/08/Cine-transmite-live-Drita-FCSB.jpg"/><br/><p>Drita – FCSB este partida care va decide cine merge mai departe în play-off-ul Europa League și va fi transmisă pe o platformă de streaming online.</p>
<p>Grupul media PRO a achiziționat drepturile TV pentru „dubla” cu Drita, însă nu va mai transmite și returul de la Priștina pe PRO TV. Meciul contra campioanei din Kosovo se poate urmări doar online pe Voyo.ro.</p>
<h2><span>Cine transmite live meciul Drita – FCSB</span></h2>
<p>La fel ca la meciul din Macedonia de Nord cu Shkendija, fanii roș-albaștrii vor trebui să își cumpere abonament la o platformă online de streaming pentru a putea urmări meciul favoriților. Decizia celor de la PRO îi va înfuria teribil din nou deoarece FCSB nu a avut niciun drept în negocierile partidei de la Priștina pentru drepturile TV.</p>
<p>Meciul Drita – FCSB poate fi urmărit în România doar pe voyo.ro. joi seară, de la ora 21:00. Abonamentul pe această platformă deținută de grupul PRO este de aproximativ 25 de lei pe lună.</p>
<p>Cei de la PRO mizează pe această tactică de a atrage cât mai mulți abonați pe voyo deoarece din luna august vor transmite, exclusiv, Premier League în România doar online.</p>
<h2><span>Ce stadion găzduiește meciul de la Priștina</span></h2>
<p>Campioana din Kosovo are un stadion cu o capacitate de 9.000 de locuri însă nu corespunde cu cerințele de la UEFA pentru meciurile europene. Returul din turul 3 preliminar al Europa League se va disputa pe stadionul unde naționala din Kosovo evoluează pe teren propriu. Este o arenă cu peste 13.000 de locuri.</p>
<p>Stadionul „Fadil Vokrri” se află în Priștina, în apropiere de Palatul Tinereului și Sportului. Inaugurat oficial în 1953, a avut parte de renovări majore în 2018, iar de anul trecut a început încă o perioadă de renovare a anumitor zone din jurul arenei. Doar acest stadion din Kosovo are licența UEFA pentru meciurile internaționale.</p>
<h2><span>Gigi Becali a anunțat deja echipa de start</span></h2>
<p>Încă de duminică seară, <span>patronul FCSB a anunța</span>t noi modificări în formula de start pentru duelul de la Priștina. Campioana României are un început extrem de slab de campionat și înfrângerea cu Unirea Slobozia nu a făcut decât să adâncească problema cu care se confruntă elevii lui Elias Charalambous.</p>
<p>Gigi Becali e convins că jucătorii săi vor reuși să obțină o nouă victorie și în Kosovo. FCSB a revenit în tur de la 0-2 și a marcat pe final 3 goluri care o ajută să pornească cu un avantaj joi seară.</p>
<blockquote><p>„Nu mai poate să lipsească de la mijloc Chiricheș. Radunovic o să joace (n.r. cu Drita). Se reface până atunci. E refăcut, îi face tratament. Eu nu știu de pubalgie, știu că poate să joace joi. Șut, Chiricheș, Cisotti, Miculescu, Olaru și Bîrligea.</p>
<p>(n.r. Deci nu va mai fi Tavi Popescu) Trebuie jucători de război, e meci de calificare. Olaru chiar dacă mai greșește, aleargă mult. Așa va fi, asta e echipa. Mă gândeam să jucăm cu George în stânga și cu Olaru și Cisotti interi, adică să nu joace Chiricheș, dar mi-am dat seama că nu… George e prea firav. După ce că nu ai putere, forță, mai dai și toate mingile la adversar…”</p></blockquote>
<ul>
<li class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x1h91t0o xkh2ocl x78zum5 xdt5ytf x13a6bvl x193iq5w x1iyjqo2 x1eb86dx" role="presentation">Primul 11 anunțat de Gigi Becali: Târnovanu – Crețu, Ngezana, M. Popescu, Kiki, Șut, Chiricheș – Cisotti, Miculescu, Olaru – Bîrligea</li>
</ul>
<h2><span>Formă modestă a campioanei României înainte de returul cu Drita</span></h2>
<p>Elevii lui Elias Charalambous parcă nu își pot reveni după patru eșecuri la rând. Au învins-o cu mari emoții joia trecută pe Drita, dar în weekend s-au făcut de râs în Ghencea cu Unirea Slobozia, 0-1.</p>
<p>Este al cincilea eșec în ultimele șase meciuri. Nici revenirea lui Olaru în lot nu a fost de bun augur, iar Bîrligea încă nu poate evolua la capacitate maximă. Ngezana revine, după suspendarea de o etapă din cauza cumulului de cartonașe galbene. Risto Radunovic s-a accidentat și nu va fi prezent în lot.</p>
<p>Și pentru Drita e un meci dificil deoarece joacă la o oră distanță de „casă”. Campioana din Kosovo anunță că peste 10.000 de fani o vor susține și le vor face viața grea roș-albaștrilor.</p>
<h2><span>Fanii FCSB nu își vor susține favoriții în Kosovo</span></h2>
<p>Tensiunile dintre Kosovo și România sunt la cote maxime, țara noastră fiind una dintre cele care nu recunosc acest „stat”. Mihai Stoica a anunțat că <span>fanii nu vor face deplasarea</span> alături de echipă pentru a evita eventuale incidente cu fanii gazdelor.</p>
<blockquote><p>„FCSB nu va avea susținerea fanilor în meciul retur împotriva lui Drita. Mihai Stoica este cel care a anunțat că fanii FCSB nu vor călători în Kosovo.” a relatat și <span>presa din Kosovo.</span></p></blockquote>

]]></description>
    </item>
    <item>
      <title>CFR Cluj pierde peste 40% din forța de atac la returul cu Braga. Cifrele care îl dezamăgesc pe Dan Petrescu. Antrenorul, nevoit să schimbe tactica. ANALIZĂ </title>
      <link>https://www.prosport.ro/fotbal-extern/europa-league/cfr-cluj-pierde-peste-40-din-forta-de-atac-la-returul-cu-braga-cifrele-care-il-dezamagesc-pe-dan-petrescu-antrenorul-nevoit-sa-schimbe-tactica-analiza-20244515</link>
      <description><![CDATA[<img src="https://www.prosport.ro//wp-content/uploads/2025/08/CFR-Cluj-pierde-peste-40-din-forta-de-atac-la-returul-cu-Braga.-Cifrele-care-il-dezamagesc-pe-Dan-Petrescu.-Antrenorul-nevoit-sa-schimbe-tactica-1400x741.jpg"/><br/><p>Returul cu Braga a început deja cu o veste cum nu se putea mai proastă pentru CFR Cluj. Louis Munteanu nu s-a urcat în avionul care a dus echipa lui Dan Petrescu în Portugalia pentru returul din Europa League. Un dezavantaj cu care ardelenii pornesc, încă de la scara avionului, în tentativa de a produce o „remontada” care și cu vedeta echipei în teren părea una miraculoasă.</p>
<p>Tocmai atacantul de care CFR a avut atâta grijă, în tentantiva de a-l proteja de accidentări, are probleme medicale la cel mai important meci al echipei lui Dan Petrescu din acest start de sezon.</p>
<h2><span>Louis Munteanu e menajat tocmai de frica unei accidentări</span></h2>
<p>Subiectul mai multor tratative pe piața transferurilor, <span>Louis Munteanu a fost menajat</span> în debutul campionatului. Atacantul a jucat la Campionatul European U21, în această vară, motiv pentru care și-a decalat vacanța și nu a făcut toată pregătirea alături de CFR, iar Varga a cerut ca el să nu fie forțat, decât în momentul în care este 100% pregătit fizic.</p>
<p>Astfel, Louis Munteanu a jucat doar 15 minute în meciurile cu Paksi din Europa League, iar în jocurile din România a fost folosit doar în 19% din minutele jucate de CFR.</p>
<h2><span>Louis </span><span>Munteanu înseamnă 41% din atacul celor de la CFR Cluj</span></h2>
<p>Dar cât de mult pierde CFR, prin faptul că <span>Louis Munteanu nu va fi prezent la returul cu SC Braga</span>? Este meciul în care românii încearcă să întoarcă avantajul luat în tur de echipa portugheză (2-1). Calculat din punct de vedere statistic, prin absența golgheterului CFR pierde 41% din forța ofensivă.</p>
<p>Am luat în calcul aportul pe care l-a avut Louis Munteanu la golurile marcate de CFR, în sezonul trecut și în actualul sezon al cupelor europene. Am calculat golurile și pasele decisive ale atacantului de 23 de ani. A rezultat faptul că Louis Munteanu a adus mai bine de o treime din golurile echipei, în campionatul trecut și a contribuit decisiv în calificarea în Europa League, cu golurile din finala Cupei.</p>
<p>Chiar dacă nu jucat foarte mult în acest sezon, aportul lui Munteanu la golurile din Europa League a fost unul important. Atacantul a marcat în returul cu Paksi și a contribuit decisiv la golul cu Braga, din partida tur.</p>
<p>Contribuțiile lui Louis Munteanu la golurile lui CFR (sezonul 2024-2025):</p>
<p>Superliga, sezonul regulat: 37,5 % din goluri<br/>
Superliga, play-off: 23,5% din goluri<br/>
Finala Cupei României: 66,6% din goluri<br/>
Cupele europene (sezonul 2025-2026): 40% din goluri<br/>
Medie: 41,7%</p>
<h2><span>Absența lui Louis Munteanu schimbă tactica lui Dan Petrescu</span></h2>
<p>Fără cel mai valoros atacant, antrenorului de la CFR îi rămân doar variantele Gjorgjievski și Badamosi, pentru poziția de „vârf” împins. Cele mai mari șanse să înceapă jocul de la Braga sunt ale fotbalistului din Macedonia de Nord. Marko Gjorgjievski are 325 de minute jucate pentru CFR și a fost titular în partidele cu Paksi, când Munteanu era menajat. Atacantul adus în această vară nu a marcat încă nici un gol pentru CFR Cluj.</p>
<p>Doar că Gjorgjievski este un jucător de un profil diferit, față de Louis Munteanu, iar Dan Petrescu va trebui să schimbe tactica. Stilul de joc al echipei din Gruia conta mult pe execuțiile lui Munteanu, lucru recunoscut de Dan Petrescu, înainte de victoria cu Lugano: „Organizare foarte bună, un spirit de echipă fantastic, să știm să suferim și să reușim să-i ducem mingi lui Munteanu, în față. Louis poate să inventeze mereu ceva. Am mare încredere că el poate să facă ceva”.</p>

]]></description>
    </item>
    <item>
      <title>S-a aflat de ce Louis Munteanu nu a făcut deplasarea pentru meciul cu Braga. EXCLUSIV</title>
      <link>https://www.prosport.ro/fotbal-extern/europa-league/s-a-aflat-de-ce-louis-munteanu-nu-a-facut-deplasarea-pentru-meciul-cu-braga-exclusiv-20244617</link>
      <description><![CDATA[<img src="https://www.prosport.ro//wp-content/uploads/2025/08/S-a-aflat-de-ce-Louis-Munteanu-nu-a-facut-deplasarea-pentru-meciul-cu-Braga-e1755089423720.jpg"/><br/><p>Este știrea care a dezamăgit toți suporterii lui CFR, înainte de partida retur cu SC Braga, din Europa League. Cel mai valoros jucător al echipei a fost lăsat acasă.</p>
<p><span>Louis Munteanu nu a urcat în avionul cu care delegația echipei din Gruia s-a deplasat în Portugalia</span>.</p>
<h2><span>O contractură musculară l-a lăsat acasă pe golgheterul campionatului trecut</span></h2>
<p><span>ProSport</span> a aflat detalii despre problema medicală care a dat peste cap planurile lui Dan Petrescu. Chiar dacă CFR și-a amânat partida din campionat, atacantul numărul 1 al echipei din Gruia s-a accidentat la un antrenament. „Este o problemă musculară minoră”, a spus Cristi Balaj, pentru <span>ProSport</span>.</p>
<p>Se pare că Louis Munteanu s-a plâns de o contractură musculară la antrenamente, în urma unei contuzii avută la ultimul meci în care a evoluat, cu Universitatea Craiova. Președintele lui CFR Cluj explică de ce Munteanu nu a fost luat în Portugalia pentru a încerca să forțeze să joace cu Braga. „Din păcate, el are nevoie de câteva zile de repaus sau de antrenament specific, mult mai ușor. Va reveni în scurt timp”, a explicat Balaj.</p>
<h2><span>„Am încredere în jucători. În tur se putea termina 2-2, dacă se luau deciziile de arbitraj corecte”</span></h2>
<p><span>ProSport a calculat cât de mare este pierderea pentru CFR, în urma absenței lui Louis Munteanu</span>. Contribuția acestuia la golurile echipei a însemnat 41%. „Este unul dintre cei mai importanți jucători și este și atacant. De aici acest procent”, a spus Cristi Balaj, care rămâne însă optimist în privința meciului de joi seara. „Atunci când lipsesc jucători valoroși este normal ca șansele să scadă, dar și în tur au lipsit jucători și s-ar fi putut termina 2-2, dacă se luau deciziile de arbitraj corecte. A existat unanimitate în privința faptului că am avut un penalty neacordat. Eu am încredere în jucători. Este clar că Braga are o echipă valoroasă, dar cred că am suferit mai mult în meciurile cu Lugano decât în cel cu Braga și acolo am reușit să ne calificăm”, a spus fostul arbitru FIFA și președintele echipei din Gruia.</p>
<p>SC Braga – CFR, partidă din turul 3 preliminar al Europa League, se va disputa joi seara, de la ora 21:30. Portughezii au câștigat cu 2-1 partida din tur, când CFR nu a primit o lovitură de la 11 metri, după un fault în careu asupra lui Bosec, în minutul 70. „N-am văzut de mult așa ceva. Totul a fost pro Braga. Penalty-uri nu a dat. Două clare! Dacă ale nu sunt penalty-uri… Dacă era meciul la Braga, amândouă erau penalty-uri. Arbitrul ăsta nici nu știu din ce țară a venit. După ce am văzut astăzi, m-am săturat de fotbal. Dacă ăsta e arbitraj”, a tunat Dan Petrescu după meci, la adresa arbitrului din Azerbaijan, care a condus partida tur.</p>

]]></description>
    </item>
  </channel>
</rss>
