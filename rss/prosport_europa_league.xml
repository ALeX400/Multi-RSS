<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a luat un fotbalist pe care l-a văzut o singură dată: „Am dat ordin. Intră ca Hagi cu mingea în adversari!”</title>
      <link>https://www.prosport.ro/fotbal-intern/superliga/gigi-becali-a-luat-un-fotbalist-pe-care-l-a-vazut-o-singura-data-am-dat-ordin-intra-ca-hagi-cu-mingea-in-adversari-20356233</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-luat-un-fotbalist-pe-care-l-a-vazut-o-singura-data-„Am-dat-ordin.-Intra-ca-Hagi-cu-mingea-in-adversari.webp"/><br/><p>Gigi Becali (67 de ani), finanțatorul campioanei României din ultimele două sezoane, a ordonat ca un fotbalist de la FCSB să fie luat în cantonamentul din Antalya, chiar dacă staff-ul tehnic nu dorea neapărat acest lucru.</p>
<p>Este vorba despre tânărul David Popa, în vârstă de doar 18 ani, care se poate mândri deja cu 5 partide oficiale jucate în echipa mare a roș-albaștrilor.</p>
<h2><span>Gigi Becali l-a trimis cu forța pe David Popa în cantonamentul din Antalya</span></h2>
<p><span>FCSB a zburat spre Antalya</span> în primele zile din 2026, acolo unde va efectua un scurt cantonament de pregătire și va juca un amical cu Beșiktaș Istanbul, iar pe lista fotbaliștilor deplasați s-a regăsit și puștiul David Popa.</p>
<p>Acesta a jucat deja 5 meciuri pentru echipa mare a roș-albaștrilor, fără să înscrie sau să paseze decisiv, iar recent a impresionat în Youth League.</p>
<p>Concret, pe 10 decembrie 2025, <span>David Popa a marcat o dublă în partida Akademia Pușkaș – FCSB 3-3, care a fost urmărită la TV și de Gigi Becali</span>.</p>
<p>Încă de pe atunci, miliardarul din Pipera a reacționat public și a mărturisit că i-a ordonat lui Meme Stoica să îl integreze pe puști în anturajul primei echipe.</p>
<p>Iar în 2026, managerul general al roș-albaștrilor s-a conformat și i-a convins pe cei din staff-ul tehnic să îi dea o șansă în Antalya lui David Popa, chiar dacă nu se dorea neapărat acest lucru. Aparent, Charalambous și Pintilii ar fi dorit în Turcia alți puști de perspectivă din academia roș-albaștrilor, însă Gigi Becali a insistat din nou și Popa și-a primit șansa:</p>
<p>„Am dat ordin să fie luat (n.r. – în cantonament). L-am văzut doar o dată, în Cupă. Au zis (n.r. – cei din staff) că au mai mulți (n.r.- juniori), dar eu, stăpân, am spus: «Pe el să-l luați. Nu aveți, mă, mai buni, ăsta e mai bun». Ei ziceau că au alții mai buni. Nu știu ce m-a impresionat: mișcările lui, cum intră cu mingea peste adversari. Așa intra Hagi cu mingea în adversari”, a declarat Gigi Becali, la <span>Digi Sport</span>.</p>
<h2><span>Ce meciuri a jucat David Popa pentru echipa mare</span></h2>
<p>David Popa a debutat pentru FCSB la data de 6 mai 2024, cu ocazia unei partide pierdute cu Universitatea Craiova, scor 0-2. El a bifat doar un minut în acel duel, însă ulterior a primit șanse și în alte două meciuri din finalul acelei stagiuni, cu CFR Cluj (0-1) și Rapid (0-2).</p>
<p>În startul sezonului 2024-2025, David Popa a bifat o repriză și în cupele europene, cu ocazia partidei FCSB – Virtus 4-0, din primul tur preliminar al UEFA Champions League.</p>
<p>A urmat apoi un împrumut la Poli Iași pentru el, unde a jucat doar două meciuri, pentru ca în acest sezon să fie păstrat din nou la echipă. Iar pe 3 decembrie 2025, David Popa a jucat 33 de minute într-o dispută UTA Arad – FCSB 3-0, din Grupa B a Cupei României.</p>
<p>Potrivit site-ului de specialitate Transfermarkt, cota de piață a puștiului este de doar 50 de mii de euro. David Popa se poate mândri cu apariții bifate în toate selecționatele României, de la U15 și până la U19.</p>

]]></description>
    </item>
    <item>
      <title>Gigi Becali a răbufnit după ce i-a cerut să plece de la FCSB: „Bă, ești nebun?”</title>
      <link>https://www.prosport.ro/fotbal-intern/superliga/gigi-becali-a-rabufnit-dupa-ce-i-a-cerut-sa-plece-de-la-fcsb-ba-esti-nebun-20356292</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-rabufnit-dupa-ce-i-a-cerut-sa-plece-de-la-FCSB-„Ba-esti-nebun-.webp"/><br/><p>În prima jumătate a sezonului 2025-2026, din cauza rezultatelor slabe care loveau constant echipa, antrenorii Elias Charalambous (45 de ani) și Mihai Pintilii (41) s-au gândit serios să plece de la FCSB și chiar i-au solicitat acest lucru patronului Gigi Becali (67).</p>
<p>Ulterior, în urma unei intervenții în forță a omului de afaceri, cei doi tehnicieni au fost convinși să rămână în fruntea staff-ului.</p>
<h2><span>Gigi Becali a oferit detalii despre tentativa de a demisiona a cuplului Charalambous-Pintilii. Cum i-a convins să rămână la FCSB</span></h2>
<p>FCSB a intrat în 2026 din postura de ocupantă a locului 9 în clasamentul Superligii și deși situația ar putea părea nesatisfăcătoare, lucrurile au arătat și mai dramatic pentru roș-albaștri în debutul stagiunii.</p>
<p>În prezent, FCSB are 31 de puncte, cu două mai puține decât Oțelul Galați, ocupanta ultimei poziții de play-off. De asemenea, liderul Universitatea Craiova conduce ierarhia cu 40 de puncte. Însă, după înjumătățirea din play-off, distanța va deveni mult mai accesibilă pentru campioana en-titre.</p>
<p>Revenind la situațiile din vară și toamnă, FCSB a avut mari emoții că nu va prinde nici măcar play-off-ul în sezonul 2025-2026. Iar din dorința de a produce un eventual șoc pozitiv, care să scoată echipa din criză, <span>antrenorii Elias Charalambous și Mihai Pintilii i-au prezentat demisiile lui Gigi Becali</span>.</p>
<p>Patronul FCSB a fost șocat să vadă o astfel de reacție, deoarece <span>nu a luat în niciun moment în calcul demiterea lui Charalambous și Pintilii</span>. Și, chiar dacă nu i-a fost ușor, a reușit în cele din urmă să îi convingă pe tehnicieni să nu părăsească barca în mijlocul sezonului:</p>
<p>„Băi, Pintilii, dar tu ești nebun? Dar ne luam după jurnaliști? Noi nu știm ce e în casa noastră? Noi am făcut lucruri mari împreună, trebuie să mergem mai departe, nu la o adiere de vânt să plecați. Ați făcut ce am zis eu și nu a ieșit bine, ce faceți? Să plecați? Dreptatea e dreptate, e greu să fiu înșelat. Noi suntem în comuniune, e meritul lor și al meu, dar e mai mult meritul lor. Ei au demonstrat că au valoare, ne-au băgat zeci de milioane în buzunar și au făcut ce n-a făcut nimeni în România, calificare în noul format de Europa League. Am bătut PAOK de trei ori.”, a declarat Gigi Becali, la <span>Digi Sport</span>.</p>
<h2><span>Gigi Becali e încrezător că Elias Charalambous și Mihai Pintilii vor triumfa din nou în Superliga</span></h2>
<p>Cuplul Charalambous-Pintilii este cel mai de succes din istoria recentă a clubului FCSB, după ce a reușit să cucerească două titluri în Superliga și două Supercupe ale României.</p>
<p>Gigi Becali este convins că palmaresul celor doi tehnicieni se va îmbogăți la finalul sezonului 2025-2026, deoarece o vede tot pe echipa sa, FCSB, campioană în Superliga:</p>
<p>„Ei au făcut asta. Împreună cu mine. Și acum mai am încredere, eu zic că luăm campionatul”, a completat Gigi Becali.</p>
<p>Mai jos programul echipei FCSB din finalul sezonului regular al Superligii:</p>
<ul>
<li>FC Argeș – FCSB</li>
<li>FCSB – CFR Cluj</li>
<li>FCSB – Csikszereda</li>
<li>FCSB – FC Botoșani</li>
<li>Oțelul – FCSB</li>
<li>Universitatea Craiova – FCSB</li>
<li>FCSB – Metaloglobus</li>
<li>UTA Arad – FCSB</li>
<li>FCSB – U Cluj</li>
</ul>

]]></description>
    </item>
    <item>
      <title>Duarte, mesaj curajos pentru Gigi Becali. Noul fotbalist de la FCSB nu se teme de patron: „Ştiu cum funcționează lucrurile aici”</title>
      <link>https://www.prosport.ro/corespondenta-antalya/duarte-mesaj-curajos-pentru-gigi-becali-noul-fotbalist-de-la-fcsb-nu-se-teme-de-patron-stiu-cum-functioneaza-lucrurile-aici-20356176</link>
      <description><![CDATA[<img src="https://www.prosport.ro//wp-content/uploads/2026/01/Duarte-mesaj-curajos-pentru-Gigi-Becali.-Noul-fotbalist-de-la-FCSB-nu-se-teme-de-patron-„Stiu-cum-functioneaza-lucrurile-aici22.webp"/><br/><p>Marți, 6 ianuarie 2026, direct din Antalya, unde se află în cantonament cu echipa, Andre Duarte (28 de ani) a transmis un mesaj curajos pentru patronul Gigi Becali (67).</p>
<p>Fundașul central portughez, adus gratis de la Ujpest, din Ungaria, nu se teme de eventualele critici pe care le-ar putea primi din partea miliardarului din Pipera.</p>
<h2><span>A lucrat cu Adrian Mititelu, „știe cum funcționează lucrurile în România” și nu se teme de Gigi Becali! Ce a declarat Andre Duarte</span></h2>
<p><span>Andre Duarte a fost transferat de FCSB</span> în această iarnă, după ce anterior a evoluat în Ungaria, la Ujpest FC, timp de un an și jumătate.</p>
<p>Portughezul a fost cumpărat de maghiari pentru 400 de mii de euro, de la NK Osijek, însă în ultimele luni din anul trecut, între părți au izbucnit mai multe înțelegeri și <span>Duarte a ales să plece gratis</span>.</p>
<p>România nu îi este străină stoperului în vârstă de 28 de ani, deoarece în intervalul 2022-2023 s-a aflat sub contract cu FC U Craiova, echipă finanțată de Adrian Mititelu.</p>
<p>Așadar, după ce a lucrat cu unul dintre cei mai înflăcărați patroni din fotbalul românesc, Andre Duarte nu se teme de un eventual tratament ostil, de care ar putea avea parte la FCSB în cazul în care nu se va ridica la nivelul așteptărilor.</p>
<p>Direct din cantonamentul din Antalya, apărătorul central a spus că îi place să fie sub presiune, pentru că asta înseamnă că se află sub contract cu un club valoros:</p>
<p>„E normal ca atunci când vii la un asemenea club să dorești să te lupți pentru obiective înalte. Presiunea? Da, e normal, e un club mare. Așa cum am zis, pentru mine nu e o problemă să am parte de presiune mare. În fotbal, dacă nu ai parte de presiune înseamnă că nu lupți pentru nimic. Deci este bine că avem parte de o presiune mare. Îi cunosc pe câțiva dintre coechipieri, pentru că am jucat împotriva lor pe vremea când eram la FC U. Cu toții m-au primit foarte bine, se poate vedea ușor că e un grup foarte bun și foarte puternic aici. (n.r. – Cum va primi eventualele critici din partea lui Gigi Becali) Am mai fost în România înainte și știu cum funcționează lucrurile aici. Nu mă interesează, mă focusez pe ceea ce am de făcut la antrenamente și în timpul meciurilor”, a declarat Duarte.</p>
<h2><span>Duarte nu a mai jucat din octombrie</span></h2>
<p>Ruptura dintre Andre Duarte și fosta sa echipă, Ujpest FC, s-a declanșat în octombrie 2025, atunci când fotbalistul a jucat și ultimul meci oficial.</p>
<p>Portughezul va avea nevoie de ceva timp pentru a-și recăpăta ritmul, iar cantonamentul din Antalya îi va oferi această posibilitate. Totuși, spre deosebire de alte formații din Superliga, FCSB și-a programat un singur amical în Turcia, însă este vorba despre un duel tare. Campioana României va juca împotriva lui Beșiktaș Istanbul, multiplă campioană a Turciei, pe 9 ianuarie 2026, de la ora 16:00.</p>
<p>Ulterior, pe 16 ianuarie, FCSB va evolua în etapa 22 din Superliga României, pe terenul lui FC Argeș.</p>
<p>Revenind la Andre Duarte, el a bifat 44 de partide în tricoul maghiarilor de la Ujpest, izbutind să contribuie, printre altele, cu un gol și cu o pasă decisivă.</p>
<p>Pentru FC U Craiova, cealaltă echipă din România pe care a reprezentat-o, Duarte a evoluat în 45 de meciuri oficiale, fără să contribuie pe plan ofensiv.</p>
<p>Rămâi pe <span>ProSport </span>pentru toate informațiile de ultimă oră din Antalya (Turcia), acolo unde echipele din Superliga pregătesc 2026 cu partide amicale tari! Cele mai noi transferuri, reportaje și interviuri exclusive sunt oferite zilnic de Andrei Preotu, Daniel Nazare (reporteri) și Felix Iacob (foto-video).</p>

]]></description>
    </item>
    <item>
      <title>Gigi Becali a ratat două transferuri din motive diferite: „Sunt în război, dar ne cumpără nouă jucătorii”</title>
      <link>https://www.prosport.ro/fotbal-intern/superliga/gigi-becali-a-ratat-doua-transferuri-din-motive-diferite-sunt-in-razboi-dar-ne-cumpara-noua-jucatorii-20354701</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-ratat-doua-transferuri-din-motive-diferite-„Sunt-in-razboi-dar-ne-cumpara-noua-jucatorii-1400x844.jpg"/><br/><p>Gigi Becali (67 de ani) vrea neapărat să întărească postul de mijlocaș central de la FCSB, însă a ratat deja două transferuri în actuala fereastră de mercato.</p>
<p>Fotbaliștii s-au aflat pe primele două locuri ale listei de preferințe de la formația roș-albastră, însă mutările au eșuat din motive diferite.</p>
<h2><span>Emerllahu și încă un jucător erau în fruntea listei de transferuri de la FCSB, dar Gigi Becali i-a ratat pe amândoi</span></h2>
<p>Gigi Becali are o misiune grea în lupta de a aduce un nou mijlocaș central la echipă, după plecarea lui Malcom Edjouma, iar până acum nu a reușit să ajungă la un acord cu niciunul dintre jucătorii vizați.</p>
<p><span>Primul pe lista de transferuri a fost internaționalul kosovar Lindon Emerllahu</span> (23 de ani), care a impresionat la CFR Cluj și a fost scos la vânzare pentru a mai acoperi din găurile financiare ale ardelenilor.</p>
<p>Gigi Becali era optimist că va putea pune mâna pe Emerllahu, însă pe fir au intrat ucrainenii de la Polissya Zhytomyr și <span>au deturnat mutarea mijlocașului către FCSB</span>.</p>
<p>Al doilea de pe lista mijlocașilor remarcați de Gigi Becali a fost un fotbalist misterios, pe care Mihai Stoica a avut rolul de a-l monitoriza îndeaproape.</p>
<p>În cazul acestuia din urmă, când să demareze negocierile, cei de la FCSB au aflat că s-a accidentat grav și va fi indisponibil o bună bucată de timp. Astfel, a picat și varianta aflată pe locul secund pe lista pentru înlocuirea lui Malcom Edjouma.</p>
<p>Situația a fost comentată de Mihai Stoica, managerul general al roș-albaștrilor, care și-a exprimat frustrarea cu privire la cele întâmplate în ultimele săptămâni:</p>
<p>„S-a discutat și despre aducerea unui mijlocaș central. Primul, Emerllahu, s-a transferat la Polissya Zhytomyr. Aici nu înțeleg ceva: oamenii ăștia sunt în război, dar ne cumpără nouă fotbaliștii. Opțiunea numărul doi s-a accidentat grav. Trebuia să îl mai vedem, dar nu mai poate să joace. Doar că mai avem timp până pe 9 februarie să aducem jucători, oricum nu aducem acum pentru lista UEFA. Gigi insistă și vom aduce un mijlocaș central, ca să îl înlocuiască pe Malcom”, a declarat Meme Stoica, la <span>Prima Sport</span>.</p>
<h2><span>Lameira nu e în vizorul FCSB</span></h2>
<p>O altă variantă vehiculată în spațiul public pentru un potențial transfer la FCSB a fost cea a lui Joao Lameira, mijlocaș portughez aflat sub contract cu Oțelul Galați din ianuarie 2024.</p>
<p>În cazul lui Lameira, Mihai Stoica a fost tranșant și a asigurat că nu se află în vizorul clubului roș-albastru:</p>
<p>„Altă chestie: s-a zis că noi ne batem cu Rapid pentru Lameira, de la Oțelul. Am zis eu de atâtea ori că nu ne interesează, știam că nu va ieși nimic din Polonia (n.r. – s-a vehiculat că a fost aproape să bată palma cu o echipă din Polonia), au luat pe altcineva. Și acum ne batem noi cu Rapid, doar că nimeni nu este interesat”, a completat Mihai Stoica, potrivit aceleiași surse.</p>
<p>În prima etapă din 2026, pe 16 ianuarie, FCSB va evolua în deplasare cu FC Argeș.</p>

]]></description>
    </item>
    <item>
      <title>Ngezana are viitorul la FCSB incert. Mesajul pentru jurnaliștii de la Cupa Africii</title>
      <link>https://www.prosport.ro/fotbal-intern/superliga/ngezana-are-viitorul-la-fcsb-incert-mesajul-pentru-jurnalistii-de-la-cupa-africii-20354119</link>
      <description><![CDATA[<img src="https://www.prosport.ro//wp-content/uploads/2026/01/Ngezana-are-viitorul-la-FCSB-incert.-Mesajul-pentru-jurnalistii-de-la-Cupa-Africii.webp"/><br/><p>Siyabonga Ngezana (28 de ani) pare să aibă viitorul tot mai incert, iar declarațiile oferite de fundașul FCSB, direct la Cupa Africii, alimentează zvonurile.</p>
<p>Stoperul campioanei României face parte din lotul Africii de Sud, iar în luna decembrie a fost integralist în disputele cu Angola (2-1), Egipt (0-1) și Zimbabwe (3-2).</p>
<h2><span>„Nimeni nu știe”. Siyabonga Ngezana nu vrea să vorbească despre viitorul său la FCSB: „Sunt concentrat pe turneu”</span></h2>
<p><span>Siyabonga Ngezana se află în aceste zile în lotul Africii de Sud</span> și se pregătește pentru duelul cu Camerun, care va avea loc pe 4 ianuarie, în optimile de finală de la Cupa Africii.</p>
<p>Fundașul central al celor de la FCSB a fost integralist deja în trei partide disputate de sud-africani, cu Angola, Egipt și Zimbabwe, iar prestațiile lui au fost apreciate. În plus, în meciul cu Egipt, stoperul a fost aproape să înscrie și un gol important în prelungiri.</p>
<p>La nivel de echipă de club, Ngezana nu a terminat anul 2025 tocmai bine, după ce a avut câteva ezitări și a ajuns să fie criticat în spațiul public. Așadar, jurnaliștii africani au dorit să afle ce îl așteaptă după Cupa Africii, iar <span>Siyabonga Ngezana, misterios, a sugerat că ar putea pleca de la FCSB</span>.</p>
<p>„Nu știu dacă voi mai fi jucătorul lor”, a transmis sud-africanul, lăsând clar o ușă deschisă pentru o eventuală despărțire de FCSB.</p>
<p>Africanii au insistat cu subiectul și înaintea meciului din optimile Cupei Africii, împotriva Camerunului, însă Ngezana a fost la fel de misterios și a mutat imediat discuția către competiția în care se luptă cu Africa de Sud:</p>
<p>„Nimeni nu ştie ce va aduce viitorul, eu sunt încă concentrat pe turneu. Ca jucător, evoluezi, cu cât eşti mai mult în afara ţării tale, cu atât ajungi să vezi viaţa şi fotbalul într-un mod diferit. Cred că acest lucru m-a ajutat foarte mult să cresc, nu doar ca jucător, ci şi ca om”, a declarat Ngezana, potrivit presei din Africa de Sud.</p>
<h2><span>FCSB a transferat deja un fundaș central</span></h2>
<p>În cazul în care va primi o ofertă tentantă, FCSB ar putea spune „DA” pentru un eventual transfer al lui Siyabonga Ngezana. Așa cum am precizat deja, sud-africanul a avut ceva ezitări la ultimele meciuri jucate de campioana României. Pe de altă parte, FCSB a adus deja un nou fundaș central, în persoana lui Andre Duarte, portughez care a evoluat în trecut și pentru FC U Craiova.</p>
<p>În plus, fereastra de mercato este deschisă în ianuarie, iar dacă va rămâne fără Ngezana, FCSB ar putea să mai aducă un fundaș central fără prea mari probleme.</p>
<p>Potrivit site-ului de specialitate Transfermarkt, cota de piață a lui Siyabonga Ngezana este de 3 milioane de euro.</p>

]]></description>
    </item>
  </channel>
</rss>
