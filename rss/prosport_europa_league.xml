<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Anomalia de la UEFA a lovit crunt în planurile FCSB. Un nume greu nu poate fi trecut pe listă și nu va juca în Europa League</title>
      <link>https://www.prosport.ro/fotbal-extern/europa-league/anomalia-de-la-uefa-a-lovit-crunt-in-planurile-fcsb-un-nume-greu-nu-poate-fi-trecut-pe-lista-si-nu-va-juca-in-europa-league-20260832</link>
      <description><![CDATA[<img src="https://www.prosport.ro//wp-content/uploads/2025/08/Anomalia-de-la-UEFA-a-lovit-crunt-in-planurile-FCSB.-Un-nume-greu-nu-poate-fi-trecut-pe-lista-si-nu-va-juca-in-Europa-League.jpg"/><br/><p>Gigi Becali (67 de ani) s-a răzgândit și nu va mai încerca să păcălească regulamentele UEFA, așa cum anunțase inițial, nemulțumit fiind de faptul că nu se poate baza pe un jucător pe care îl are sub contract.</p>
<p>Este vorba despre Joyskim Dawa (29), nume greu din lotul campioanei, pe care roș-albaștrii intenționau să îl treacă pe lista UEFA începând din octombrie, atunci când va fi apt din punct de vedere fizic.</p>
<h2><span>Fără Joyskim Dawa pe lista UEFA până în primăvară. Planurile FCSB s-au modificat</span></h2>
<p>În prima jumătate a lunii august, <span>Gigi Becali anunța public că mai are un loc pe lista FCSB</span> pentru meciurile din cupele europene și spunea că i-l păstrează fundașului central Joyskim Dawa.</p>
<p>Ulterior, FCSB l-a semnat pe Mamadou Thiam de la U Cluj, un atacant pe care patronul campioanei l-a dorit de mult timp, iar planurile s-au schimbat. Gigi Becali a spus că Thiam va ocupa locul rămas liber, iar <span>cu Joyskim Dawa va risca un „articificiu” pentru a păcăli regulamentele UEFA</span>. Pe scurt, miliardarul din Pipera a spus că îi va rezilia contractul și îl va înregistra ca jucător nou, însă nu acum, ci undeva prin octombrie, când jucătorul va fi apt din punct de vedere fizic.</p>
<p>Se pare că ingineria pusă la cale de Gigi Becali nu stă în picioare și Dawa nu va mai fi trecut deloc pe lista UEFA. El va putea ajuta în cupele europene doar din primăvară, în eventualitatea în care FCSB se va califica din faza principală:</p>
<p>„(n.r. – Thiam va intra pe lista UEFA?) Da. (n.r. – Dawa poate?) Nu. Dawa nu va intra pentru că pe lista UEFA nu poţi intra pe parcurs. Dacă ai avea un jucător legitimat care nu este pe listă, nu îl poţi introduce pe lista UEFA. Pe lista UEFA poţi introduce doar jucători care au drept de joc în SuperLiga. Este diferit. Dacă Dawa va fi declarat liber în interiorul acestei perioade de transferuri, şi Dawa va semna un contract cu noi fără să fie pe lista de SuperLiga, poate fi introdus oricând pe lista de campionat. La UEFA nu se mai poate modifica lista şi aici este o nouă problemă pe care vreau să o ridicăm la Roma, în octombrie, nu e normal ca în ianuarie să se joace 2 meciuri din faza principală, dar tu să nu poţi să schimbi jucători pe listă. Pentru că în ianuarie este perioada de transferuri şi sunt echipe care sunt nemulţumite de jucători şi pot schimba 10. Ai voie să schimbi 3, dar lasă-i să-i schimbe în ianuarie, nu după ce se termină faza principală”, a declarat Meme Stoica, la <span>Prima Sport</span>.</p>
<h2><span>O anomalie, completează Meme</span></h2>
<p>Managerul general al roș-albaștrilor a continuat să pună la zid UEFA și a descris pasajul din regulament descris mai sus drept o anomalie:</p>
<p>„E o anomalie mare de tot. Va fi un jucător înlocuit şi va intra Thiam. Poate să aducă jucători pentru campionat, până pe 8. Dacă aduce mâine un jucător şi îl legitimăm luni, poate să intre pe lista UEFA”, a adăugat Mihai Stoica.</p>
<p>Mai jos programul FCSB din faza principală a Europa League:</p>
<ul>
<li>Etapa 1: 25 septembrie – Go Ahead Eagles – FCSB, ora 19:45</li>
<li>Etapa 2: 2 octombrie 2025 – FCSB – Young Boys, ora 19:45</li>
<li>Etapa 3: 23 octombrie 2025 – FCSB – Bologna, ora 19:45</li>
<li>Etapa 4: 6 noiembrie 2025 – Basel – FCSB, ora 19:45</li>
<li>Etapa 5: 27 noiembrie 2025 – Steaua Roșie – FCSB, ora 22:00</li>
<li>Etapa 6: 11 decembrie 2025 – FCSB – Feyenoord, ora 22:00</li>
<li>Etapa 7: 22 ianuarie 2026 – Dinamo Zagreb – FCSB, ora 22:00</li>
<li>Etapa 8: 29 ianuarie 2026 – FCSB – Fenerbahce, ora 22:00</li>
</ul>

]]></description>
    </item>
    <item>
      <title>Transferul spectaculos cu care Steaua Roșie Belgrad se întărește înainte de FCSB! „Ar fi cel mai scump din istorie, dar tocmai s-a luat o țeapă!”. SPECIAL</title>
      <link>https://www.prosport.ro/fotbal-extern/europa-league/transferul-spectaculos-cu-care-steaua-rosie-belgrad-se-intareste-inainte-de-fcsb-ar-fi-cel-mai-scump-din-istorie-dar-tocmai-s-a-luat-o-teapa-special-20262058</link>
      <description><![CDATA[<img src="https://www.prosport.ro//wp-content/uploads/2025/09/Transferul-spectaculos-care-poate-spulbera-marele-vis-european-al-lui-Gigi-Becali.jpg"/><br/><p>Steaua Roșie Belgrad nici nu concepe să rateze calificarea mai departe în Europa League, iar sârbii sunt pe punctul să realizeze cel mai tare transfer din istoria clubului.</p>
<p>În vârstă de 24 de ani, portughezul Tomas Handel este pe punctul să semneze cu echipa care va da și peste FCSB în următoarea perioadă.</p>
<h2><span>Transferul de senzație care poate spulbera marele vis al lui Gigi Becali: „Ei doi se ocupă de asta!”</span></h2>
<p><span>ProSport </span>a stat de vorbă cu oamenii apropiați de gruparea din Belgrad, inclusiv jurnaliști, așa cum este și Mihailo Gligoric, aflând că Handel ar urma să vină la Steaua Roșie pentru 6 milioane de euro, o sumă foarte mare pentru estul Europei. Mijlocașul are șanse mari să se despartă de Vitoria Guimaraes pe finalul perioadei de mercato.</p>
<p>Dacă transferul se va perfecta, atunci Zvezda va realiza cea mai scumpă mutare din istoria clubului, după ce l-a adus tot în această vară pe Shavy Babicka, pentru suma de 4 milioane de euro.</p>
<p>Jurnalistul pe care l-am amintit, prezent și la Jocurile Olimpice, atrage însă atenția că Steaua Roșie a mai luat recent o „țeapă”.</p>
<p>„Zvezdan Terzic și Marko Marin se ocupă de acest transfer! Marko Marin, foarte cunoscut și în fotbalul vostru, este cel care face scouting pentru Steaua Roșie. Probabil că se va realiza mutarea aceasta cu Handel și anunțul oficial va veni în curând. Ar fi cel mai important transfer din istoria clubului, dar și o concurență serioasă pentru Elsnik și Krunic. Problema este că Marko Marin l-a adus și pe Babicka de la Toulouse și mai degrabă vorbim de o țeapă de 4 milioane de euro”, susțin sârbii.</p>
<p>Așa cum se poate vedea și din materialul video, Handel poate fi un om excelent pentru Steaua Roșie în Europa League, acesta fiind un jucător tehnic, capabil să apară oricând în careu, dar să marcheze și cu șuturi de la distanță. Handel poate juca și în postura de mijlocaș defensiv, însă poate să ajute oricând și jucătorii din ofensivă.</p>
<ul>
<li>118 meciuri a prins Handel în tricoul celor de la Vitoria Guimaraes, o fostă adversară a celor de la FCSB în preliminariile Europa League</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/UvobPzybwz4?start=3&amp;feature=oembed" title="𝐋𝐎𝐎𝐊 𝐖𝐇𝐀𝐓 Tomás Händel is doing at Vitória SC" width="500"></iframe></div>
<h2><span>ProSport, confirmat! Steaua Roșie a vândut un jucător important după ce a ratat Champions League</span></h2>
<p>Steaua Roșie a făcut rost de bani pentru Tomas Handel după ce a mai trimis un puști de nici 20 de ani în fotbalul mare.</p>
<p>Astfel, s-a confirmat informația prezentată de <span>ProSport</span>, conform căreia Steaua Roșie va vinde un jucător important după ce n-a reușit să ajungă la „masa bogaților”, așa cum s-a întâmplat inclusiv în sezonul trecut. „O să mai vândă probabil un jucător important, dar va lua altul. Ei așa fac. Perioada de transferuri este încă deschisă, deci se mai pot întâmpla multe”, spunea impresarul Florin Iacob, un om apropiat de conducătorii echipei din Belgrad.</p>
<p>Veljko Milosavljevic a fost prezentat oficial de cei de la Bournemouth, după ce a fost pe teren în dubla dintre Steaua Roșie și Pafos, care a adus<span> calificarea echipei lui Vlad Dragomir în noul format din Champions League.</span></p>
<p>Jucătorul în vârstă de doar 18 ani a fost vândut pentru 15 milioane de euro, iar Steaua Roșie a rămas și cu un procent important, de 10%, la următorul transfer al acestuia.</p>
<p>Astfel, Milosavljevic a devenit jucătorul pe care Steaua Roșie ia cei mai mulți bani, după ce l-a vândut pe Maksimovic la Leipzig pentru 14 milioane de euro, tot în această fereastră de mercato.</p>

]]></description>
    </item>
    <item>
      <title>Reacția lui Florin Tănase după ce a văzut grupa campioanei FCSB din Europa League: „Asta trebuie să facem”. Ce adversar i se pare cel mai dificil</title>
      <link>https://www.prosport.ro/fotbal-extern/europa-league/reactia-lui-florin-tanase-dupa-ce-a-vazut-grupa-campioanei-fcsb-din-europa-league-asta-trebuie-sa-facem-ce-adversar-i-se-pare-cel-mai-dificil-20261935</link>
      <description><![CDATA[<img src="https://www.prosport.ro//wp-content/uploads/2025/09/Reactia-lui-Florin-Tanase-dupa-ce-a-vazut-grupa-campioanei-FCSB-din-Europa-League-1400x1047.jpg"/><br/><p>FCSB a reușit să se califice, pentru al doilea sezon consecutiv, în grupa principală din UEFA Europa League, iar Florin Tănase a oferit o primă reacție despre adversarele pe care campioana României le va întâlni.</p>
<p>Experimentatul fotbalist a dezvăluit care adversar i se pare cel mai dificil și a vorbit despre obiectivul pe care echipa pregătită de Elias Charalambous îl are pe plan european în această stagiune.</p>
<h2><span>Florin Tănase, reacție despre adversarele FCSB din UEFA Europa League</span></h2>
<p><span>FCSB a trecut de Aberdeen, în play-off-ul UEFA Europa League</span>, și s-a calificat, din nou, în grupa principală a competiției. Campioana României și-a aflat deja și adversarele, <span>printre care se numără și nume importante din fotbalul european</span>.</p>
<p>Trupa pregătită de Elias Charalambous și Mihai Pintilii va da piept, în grupa principală, cu Feyenoord (acasă), Dinamo Zagreb (deplasare), Fenerbahce (acasă), Steaua Roșie (deplasare), Young Boys (acasă), Basel (deplasare), Bologna (acasă) și Go Ahead Eagles (deplasare).</p>
<p>Florin Tănase a oferit o primă reacție despre adversarele pe care campioana României le va întâlni și a dezvăluit care adversar i se pare cel mai dificil. Totodată, experimentatul fotbalist a vorbit despre obiectivul pe care echipa pregătită de Elias Charalambous îl are pe plan european în această stagiune.</p>
<p>„E o grupă cu adversari foarte buni, puternici. Meciuri tari, care ne vor face să creștem. Reprezentăm România în Europa League, trebuie să facem totul pentru a face o figură frumoasă și pentru a aduna puncte. (Care e cea mai puternică echipă?) Fenerbahce, Feyenoord. Toate sunt puternice”, a declarat Florin Tănase, la reunirea lotului echipei naționale a României la Mogoșoaia.</p>
<h2><span>Florin Tănase, fericit pentru convocare</span></h2>
<p>Florin Tănase a fost convocat de selecționerul Mircea Lucescu pentru meciurile pe care echipa națională a României le va disputa la începutul lunii septembrie, cu Canada și Cipru.</p>
<p>„(Cum e să fii din nou la lot?) Când vii la echipa națională, o faci cu plăcere, cu onoare. Suntem bucuroși că suntem din nou împreună, sănătoși, cu gânduri bune. Rămâne să ne pregătim bine pentru meciurile care urmează. (Nerăbdător?) Normal, e important când joci la echipa națională, chiar dacă este amical.</p>
<p>Avem două meciuri, trebuie să le câștigăm. (Am văzut și mulți colegi noi. Se vor integra mai rapid în amicalul cu Canada?) Cu siguranță. Aici, la echipa națională, vin cei mai valoroși jucători din țară sau din străinătate. Ei se vor adapta repede, un jucător valoros se adaptează repede”, a mai precizat Florin Tănase.</p>

]]></description>
    </item>
    <item>
      <title>Câți bani faci dacă se împlinește visul lui Gigi Becali</title>
      <link>https://www.prosport.ro/fotbal-extern/europa-league/cati-bani-faci-daca-se-implineste-visul-lui-gigi-becali-20260802</link>
      <description><![CDATA[<img src="https://www.prosport.ro//wp-content/uploads/2025/08/Cati-bani-faci-daca-se-implineste-visul-lui-Gigi-Becali-1400x802.png"/><br/><p>Visul declarat al lui Gigi Becali (67 de ani) pentru sezonul competițional 2025-2026 este câștigarea UEFA Europa League, a doua competiție intercluburi la nivel de continent.</p>
<p>Echipa finanțată de afacerist este calificată în faza principală, iar sorții au hotărât să întâlnească mai multe adversare tari în următoarele opt partide europene.</p>
<h2><span>Cotă de 100.00 pentru visul lui Gigi Becali, un triumf al FCSB în Europa League</span></h2>
<p><span>„Vreau să câștig Europa League”, a declarat Gigi Becali</span>, după ce FCSB a eliminat-o pe Aberdeen din play-off-ul competiției, mărturisind că în spatele curajului de a avea o astfel de dorință stă doar Dumnezeu.</p>
<p>Patronul campioanei României și-a dorit să ajungă la masa bogaților în sezonul 2025-2026, UEFA Champions League, însă echipa a demarat greu în vară și în cele din urmă a sfârșit „doar” în Europa League. Astfel, Gigi Becali și-a modificat dorința și a spus că vrea un triumf în a doua cea mai importantă competiție intercluburi de pe continent.</p>
<p><span>„Nu sunt echipe pe care nu le putem bate”, a completat Gigi Becali</span>, după ce a văzut cu cine a picat FCSB în faza principală din Europa League. Totodată, a estimat că fotbaliștii săi vor izbuti să adune 15 puncte, scenariu în care FCSB ar avea mici șanse să rateze primele 8 locuri, care duc direct în optimile de finală.</p>
<p>În altă ordine de idei, bookmakerii care realizează cotele pentru casele de pariuri și-au spus și ei cuvântul cu privire la șansele pentru un triumf în Europa League, iar varianta lor pare ceva mai plauzibilă decât a lui Gigi Becali.</p>
<p>Concret, pentru ca jucătorii lui Charalambous să ridice trofeul Europa League în luna mai, bookmakerii au pus la bătaie o cotă de 100.00. Așadar, cine pariază 10 lei că FCSB va câștiga competiția se va alege cu puțin sub 1000 de lei, după plătirea impozitelor aferente.</p>
<h2><span>Nu FCSB are cea mai mare cotă</span></h2>
<p>Pe de altă parte, chiar dacă FCSB nu este nici pe aproape de a se număra printre favoritele competiției, campioana României nu are cea mai mare cotă.</p>
<p>Echipa văzută cu cele mai mici șanse pentru un triumf în Europa League este Maccabi Tel-Aviv, din Israel, căreia bookmakerii i-au acordat o cotă de 250.00.</p>
<p>La polul opus, așa cum era de așteptat, se situează formațiile continentului care beneficiază de loturi evaluate la sute de milioane de euro. Avem exemplul lui Aston Villa, formație antrenată de Unai Emery care se bazează pe jucători de aproape o jumătate de miliard de euro. Gruparea din Premier League a primit cota 7.00 pentru un eventual triumf în Europa League. Urmează apoi AS Roma, care are și ea un lot evaluat la aproape 400 de milioane de euro, cu o cotă de 10.00. Podiumul cotelor realizate de bookmakeri este completat nu de una, ci de trei echipe, anume Real Betis, din Spania, Porto, din Portugalia, și Bologna, din Italia, care au toate cote de 11.00.</p>
<p>Bologna este și una dintre formațiile care vor veni la București pentru a se duela cu FCSB în faza principală din Europa League.</p>
<p>Mai jos programul complet al roș-albaștrilor:</p>
<ul>
<li>Etapa 1: 25 septembrie – Go Ahead Eagles – FCSB, ora 19:45</li>
<li>Etapa 2: 2 octombrie 2025 – FCSB – Young Boys, ora 19:45</li>
<li>Etapa 3: 23 octombrie 2025 – FCSB – Bologna, ora 19:45</li>
<li>Etapa 4: 6 noiembrie 2025 – Basel – FCSB, ora 19:45</li>
<li>Etapa 5: 27 noiembrie 2025 – Steaua Roșie – FCSB, ora 22:00</li>
<li>Etapa 6: 11 decembrie 2025 – FCSB – Feyenoord, ora 22:00</li>
<li>Etapa 7: 22 ianuarie 2026 – Dinamo Zagreb – FCSB, ora 22:00</li>
<li>Etapa 8: 29 ianuarie 2026 – FCSB – Fenerbahce, ora 22:00</li>
</ul>

]]></description>
    </item>
    <item>
      <title>„Olaru a început să miorlăie, nu vrea să joace acolo”. Gigi Becali a pus mâna pe telefon şi l-a sunat pe Florin Tănase: „Tu eşti cerc”</title>
      <link>https://www.prosport.ro/fotbal-intern/superliga/olaru-a-inceput-sa-miorlaie-nu-vrea-sa-joace-acolo-gigi-becali-a-pus-mana-pe-telefon-si-l-a-sunat-pe-florin-tanase-tu-esti-cerc-20260751</link>
      <description><![CDATA[<img src="https://www.prosport.ro//wp-content/uploads/2025/08/„Olaru-a-inceput-sa-miorlaie-nu-vrea-sa-joace-acolo22.-Gigi-Becali-a-pus-mana-pe-telefon-si-l-a-sunat-pe-Florin-Tanase.webp"/><br/><p>Gigi Becali (67 de ani) a lucrat la o tactică de succes pentru FCSB, dar s-a lovit de refuzul căpitanului Darius Olaru (27) și s-a văzut nevoit să apeleze la bunul său prieten Florin Tănase (30).</p>
<p>După ce a ajuns la o înțelegere cu cei doi jucători, finanțatorul campioanei României a hotărât cum va arăta echipa pentru meciurile tari din perioada următoare.</p>
<h2><span>Gigi Becali crede că găsit formula imbatabilă pentru FCSB, cu Tănase și Olaru în prim-plan</span></h2>
<p>Gigi Becali continuă să fie foarte implicat în tactica echipei FCSB și de curând a anunțat <span>cum va arăta „primul 11” pentru meciul cu CFR Cluj</span>, care e programat duminică seară, 31 august, de la ora 21:30, în etapa 8 din Superliga.</p>
<p><span>Darius Olaru, care a marcat două goluri în FCSB – Aberdeen 3-0</span>, va fi trecut pe banca de rezerve, însă dacă se va impune, Elias Charalambous îl va putea trimite în teren în repriza secundă. La fel se va întâmpla și cu David Miculescu, fotbalist care de asemenea a avut o evoluție bună cu gruparea din Scoția.</p>
<p>Revenind la analizele lui Gigi Becali, patronul FCSB a început să lucreze și la alcătuirea unei echipe imbatabile, pe care să o poată folosi în partidele importante din Europa League și Superliga. Miliardarul din Pipera a revenit la ideea potrivit căreia echipa se descurcă mai bine cu doi închizători în teren. Și cum fotbaliștii din flancul stâng al ofensivei nu l-au mulțumit în ultima perioadă, trimitere la Dennis Politic și Tavi Popescu, a decis să recurgă la un artificiu, anume să îl mute pe Darius Olaru din poziția de mijlocaș în una mai avansată. Precis, pe postul de aripă stânga. Spre surprinderea afaceristului, căpitanul FCSB nu a fost mulțumit și nu și-a ascuns gândurile. Astfel, în cele din urmă, Gigi Becali a apelat la serviciile prietenului Tănase și se pare că acesta va ocupa flancul stâng al atacului:</p>
<p>„Olaru a zis: «Nu vreau să joc acolo!». A început să miorlăie și să spună că nu vrea să joace în stânga. Tănase nici el nu prea vrea. Dar l-am sunat și i-am zis: «Ești prietenul meu. Tu trebuie să faci ce zic eu». Nu îmi plăcea de Tănase acolo. Am dat ordin: «Băi, schimbare de post!». Olaru nu dirija bine jocul de acolo, din centru. Trebuie Tănase. Eu îi zic «Băi, Tănase, tu ești cerc». Și el mă întreabă «Cum adică cerc?». «Adică, tu în spatele atacanților ești un fel de cerc. Tu te învârți în cerc și toate luminile vin de la tine». Olaru și Tănase nu prea pot juca împreună, ambii sunt cerc. Nu vrea niciunul să fie triunghi, ambii vor să fie cerc”, a declarat Gigi Becali, citat de <span>Fanatik</span>.</p>
<h2><span>Cum va arăta așezarea ofensivă ideală</span></h2>
<p>Același Gigi Becali a spus că Juri Cisotti va avea în continuare locul blindat în flancul drept al atacului, deoarece echipa de start nu poate începe fără el.</p>
<p>„Cisotti nu poate fi scos din echipă. E cel mai bun din echipă. Cu el începe echipa”, a completat Gigi Becali.</p>
<p>Așadar, într-o așezare de tip 4-2-3-1, cu doi închizători, potrivit informațiilor puse la dispoziție de Gigi Becali, FCSB va juca în atac cu Bîrligea, care îi va avea în spate pe Olaru, ca număr 10, și pe Cisotti cu Tănase, în benzi. Pe pozițiile de închizători, Gigi Becali va opta, cel mai probabil, pentru Adrian Șut și Mihai Lixandru. O soluție pentru aceeași zonă a terenului o reprezintă și Vlad Chiricheș. Iar în defensivă, lucrurile par să fie ceva mai clare. Radunovic e titular în flancul stâng al apărării, Mihai Popescu și Ngezana sunt în centru, iar în flancul drept, Vali Crețu și Ionuț Cercel își vor împărți duelurile din Europa League și Superliga.</p>

]]></description>
    </item>
  </channel>
</rss>
