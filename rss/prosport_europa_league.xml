<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adversara FCSB din Europa, distrusă în 10 minute. Golurile au curs în poarta viitoarei rivale a campioanei României: cât era scorul în minutul 19 al meciului</title>
      <link>https://www.prosport.ro/fotbal-extern/europa-league/adversara-fcsb-din-europa-distrusa-in-10-minute-golurile-au-curs-in-poarta-viitoarei-rivale-a-campioanei-romaniei-cat-era-scorul-in-minutul-19-al-meciului-20282786</link>
      <description><![CDATA[<img src="https://www.prosport.ro//wp-content/uploads/2025/09/Adversara-FCSB-din-Europa-distrusa-in-10-minute.-Golurile-au-curs-in-poarta-viitoarei-rivale-a-campioanei-Romaniei-cat-era-scorul-in-minutul-19-al-meciului.jpg"/><br/><p>Golurile au curs pe bandă rulantă în poarta viitoare adversare a celor de la FCSB din Europa League.</p>
<p>Elvețienii de la Young Boys au parte de un debut de coșmar în Europa League. La doar câteva minute după ce campioana României a bifat prima victorie din faza principală a competiției, elvețienii au avut un început de coșmar pe teren propriu cu Panathinaikos.</p>
<h2><span>Apărarea lui Young Boys, făcută praf în doar 10 minute de grecii de la Panathinaikos</span></h2>
<p><span>Elias Charalambous are motive să răsufle ușurat</span> când va vedea rezultatul meciului Young Boys – Panathinaikos. Pe 2 octombrie, FCSB va primi vizita elvețienilor de la Young Boys. Pe hârtie, este un adversar mai bine cotat, dar Panathinaikos a avut nevoie doar de 10 minute să rezolve meciul.</p>
<p>În minutul 19, tabela de marcaj indica 3-0 în favoarea oaspeților, iar tehnicianul Giorgio Contini și-ar fi dorit să poată arunca prosopul ca să încheie partida mai devreme. Swiderski și „dubla” lui Zaroury au făcut ca scorul să ia proporții în startul meciului. Până la pauză, Janko a redus din diferență. La revenirea de la cabine, Zaroury și-a mai trecut o dată numele pe tabelă și a pus capăt speranțelor elvețienilor.</p>
<p>Față de viitoarea adversară, FCSB s-a descurcat mult mai bine. Campioana României a obținut o victorie „chinuită” în Olanda, cu Go Ahead Eagles. David Miculescu a marcat unicul gol al meciului în minutul 13.</p>
<p>Nici Bologna, cealaltă adversară a roș-albaștrilor din Europa League nu are parte de un start de sezon mai bun. Italienii au pierdut în fața englezilor de la Aston Villa. McGinn a marcat unicul gol al meciului.</p>
<p>Miercuri seară, Feyenoord și Basel au debutat tot cu stângul. Feyenoord a pierdut în deplasare la Braga, 0-1, în timp ce Basel a cedat în fața nemților de la Freiburg.</p>
<p>Steaua Roșie Belgrad a scos doar o remiză, 1-1, cu Celtic, iar cele mai puternice rivale din faza principală, Dinamo Zagreb și Fenerbahce s-au duelat în meci direct, iar câștig de cauză au avut croații, scor 3-1.</p>
<p>La capătul primei etape, <span>FCSB stă cel mai bine</span>, după Dinamo Zagreb, în clasament, în raport cu celelalte adversare directe.</p>
<p>Dinamo Zabreb – locul 2<br/>
FCSB – locul 11<br/>
Steaua Roșie – locul 19<br/>
Basel – locul 25<br/>
Bologna – locul 28<br/>
Feyenoord – locul 30<br/>
Fenerbahce – locul 23<br/>
Young Boys – locul 36</p>
<h2><span>Meciuri FCSB Europa League</span></h2>
<p><b>Etapa 1: </b><span>Go Ahead Eagles – FCSB 0-1</span></p>
<p><b>Etapa 2:</b> FCSB – Young Boys, 2 octombrie, 19:45</p>
<p><b>Etapa 3:</b> FCSB – Bologna, 23 octombrie, 19:45</p>
<p><b>Etapa 4:</b> FC Basel – FCSB, 6 noiembrie, 19:45</p>
<p><b>Etapa 5: </b>Steaua Roșie – FCSB, 27 noiembrie, 22:00</p>
<p><b>Etapa 6:</b> FCSB – Feyenoord, 11 decembrie, 22:00</p>
<p><b>Etapa 7:</b> Dinamo Zagreb – FCSB, 22 ianuarie, 22:00</p>
<p><b>Etapa 8:</b> FCSB – Fenerbahce, 29 ianuarie, 22:00</p>

]]></description>
    </item>
    <item>
      <title>Gigi Becali, un milionar cu dileme: „Sunt lucruri pe care nu pot să le mai pricep”</title>
      <link>https://www.prosport.ro/fotbal-intern/superliga/gigi-becali-un-milionar-cu-dileme-sunt-lucruri-pe-care-nu-pot-sa-le-mai-pricep-20282785</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-un-milionar-cu-dileme.jpg"/><br/><p>Gigi Becali a recunoscut că sunt momente în care pur și simplu nu poate înțelege ceea ce se întâmplă în fotbal.</p>
<p>Deși nu a impresionat deloc în Superliga României, ba dimpotrivă, FCSB a câștigat meciul cu Go Ahead Eagles, din prima etapă a noului sezon de UEFA Europa League</p>
<h2><span>Gigi Becali, un milionar cu dileme: „Sunt lucruri pe care nu pot să le mai pricep”</span></h2>
<p>Unicul gol al meciului a fost înscris de David Miculescu, în prima repriză. Ulterior, olandezii au încercat să revină, dar fără succes, iar FCSB a bifat primele 3 puncte din acest sezon.</p>
<p>După meci, Gigi Becali a intrat în direct și a recunoscut că nu mai înțelege fotbalul din anumite puncte de vedere.</p>
<p>Dacă formația campioană a făcut un meci mare în Olanda, nu același lucru poate fi spus despre jocurile din campionat, acolo unde FCSB a fost învinsă de echipe precum Unirea Slobozia, FC Argeș sau FC Botoșani.</p>
<p>„Trebuie neapărat să câștigăm în campionat. Nu mai știu, fotbalul ăsta e ceva… Te duci în Olanda, câștigi, au echipă bună. Te bate Argeș, te bate nu știu cine. Nu mai știu. Sunt lucruri pe care nu pot să le mai pricep”, a declarat Gigi Becali, la DigiSport.</p>
<ul>
<li>7 puncte a adunat FCSB până acum în 10 etape desfășurate din actualul sezon al Superligii României</li>
</ul>
<h2><span>Elias Charalambous, discurs echilibrat după victoria uriașă din UEFA Europa League cu Go Ahead Eagles</span></h2>
<p>După victoria din Olanda, Elias Charalambous le-a mulțumit jucătorilor pentru <span>cadoul frumos pe care i l-au făcut</span>. Tehnicianul cipriot a împlinit 45 de ani chiar în ziua meciului cu Go Ahead Eagles.</p>
<p>„E un cadou frumos. Vreau să le mulțumesc jucătorilor mei, staff-ului. Au făcut o treabă excelentă. Numele de Go Ahead Eagles nu este atât de mare în Europa, dar sunt sigur că această echipă va câștiga puncte.</p>
<p>Am discutat înainte de meci că în aceste partide trebuie să rămânem agresivi și concentrați pe tot parcursul partidei. Nu pot să vorbesc de un jucător. Spiritul de echipă a fost cel de care aveam nevoie pentru a câștiga meciul.</p>
<p>Nu e corect să numim jucători. Eu cred că a fost un efort colectiv din partea tuturor. În aceste meciuri dacă fotbaliștii nu lucrează nu faci nimic. Astăzi au lucrat ca o echipă.</p>
<p>Și cu Lix vreau să împart această victorie. Slavă cerului că doctorul și-a dat seama rapid de ce are și vreau să împărtășim cu el victoria.</p>
<p>Suntem mândri că avem acești fani de partea noastră. Vreau să le mulțumesc din inimă că au venit, că au fost alături de noi. Sunt convins că și ei sunt fericiți astăzi.</p>
<p>Trebuie să ne ghidăm după victoria de astăzi”, a declarat Elias Charalambous, la Prima Sport.</p>

]]></description>
    </item>
    <item>
      <title>Confruntare șoc în direct la TV. Emil Grădinescu i-a pus o întrebare incomodă, iar Gigi Becali i-a dat replica instant: „Nici Mourinho n-avea studii!”</title>
      <link>https://www.prosport.ro/fotbal-intern/superliga/confruntare-soc-in-direct-la-tv-emil-gradinescu-i-a-pus-o-intrebare-incomoda-iar-gigi-becali-i-a-dat-replica-instant-nici-mourinho-n-avea-studii-20282803</link>
      <description><![CDATA[<img src="https://www.prosport.ro//wp-content/uploads/2025/09/Confruntare-soc-in-direct-la-TV.-Emil-Gradinescu-i-a-pus-o-intrebare-incomoda-iar-Gigi-Becali-i-a-dat-replica-instant-„Nici-Mourinho-n-avea-studii.jpg"/><br/><p>Emil Grădinescu l-a confruntat în direct pe Gigi Becali, chiar după victoria obținută de FCSB cu Go Ahead Eagles, scor 1-0.</p>
<p>Cunoscutul comentator TV a pus în numeroase rânduri la îndoială strategia pe care o are Gigi Becali la echipa campioană.</p>
<h2><span>Confruntare șoc în direct la TV. Emil Grădinescu i-a pus o întrebare incomodă, iar Gigi Becali i-a dat replica instant: „Nici Mourinho n-avea studii!”</span></h2>
<p>De această dată, cei doi au dialogat la <span>Prima Sport</span> după succesul din UEFA Europa League, iar Emil Grădinescu i-a pus o întrebare incomodă finanțatorului campionilor.</p>
<p>Comentatorul sportiv l-a întrebat pe Gigi Becali dacă tot el ar fi fost cel care ar fi luat deciziile importante într-un spital, în contextul ipotetic în care ar fi fost managerul său.</p>
<p>Grădinescu a vrut să scoață în evidență că abordarea patronului de a face schimbări și de a dicta primul „11” nu este una corectă. Ca replică, Gigi Becali i-a spus că domeniul medical nu se poate compara cu fotbalul, pentru că în medicină ai nevoie de studii, spre deosbire de fotbal.</p>
<p>Ca exemplu în acest sens, omul de afaceri l-a dat exemplu pe Jose Mourinho, care a făcut istorie în fotbal ca antrenor. Iată discuția dintre Emil Grădinescu și Gigi Becali:</p>
<p>Gigi Becali: Așa sunt obișnuit, așa m-a învățat tata! Banii mei, eu decid!</p>
<p>Emil Grădinescu: Aveți și un spital, așa faceți și acolo?</p>
<p>Gigi Becali: Mă fac doctor?!</p>
<p>Emil Grădinescu: Acolo îi lăsați pe profesioniști, aici nu.</p>
<p>Gigi Becali: Acolo e altceva! Îți trebuie studii să fii doctor, la fotbal nu îți trebuie studii! Avea Mourinho studii?! Avea o meserie și s-a apucat de fotbal. Unii doar se pricep. Nu am nevoie de licența PRO, eu fac ceva cu banii mei. Și așa a ieșit treaba. Eu nu bag bani la fotbal dacă hotărăște altcineva. Dacă am miliarde ca în Anglia sau PSG, cumperi cei mai buni jucători și pui ce manager vrei.</p>
<p>Emil Grădinescu: Mai am o întrebare. Vă bazați la ceea ce vedeți cu jucătorii, credeți că din fața TV-ului puteți evalua corect nivelul de joc al unui fotbalist?</p>
<p>Gigi Becali: Hai să îți dau un răspuns general, vi l-am spus și înainte de meci: știi pe ce mizez eu? I-am spus lui MM: ”I-am luat pe Edjouma și Baba. I-am luat de slabi? Să joace fotbal!”. La fel Kiki, Alibec la fel, l-am luat să fie atacant. MM a spus: ”Nu o să câștigi cu echipa asta” / ”Ok, nu câștig, dar de aia i-am luat!”. Joacă, bă, fotbal și câștigă dacă te-am luat la FCSB! I-am trimis la război!</p>
<h2><span>Gigi Becali și dilemele sale după victoria din Olanda: „Sunt lucruri pe care nu pot să le mai pricep!”</span></h2>
<p>Dacă formația campioană a făcut un meci mare în Olanda, nu același lucru poate fi spus despre jocurile din campionat, acolo unde FCSB a fost învinsă de echipe precum Unirea Slobozia, FC Argeș sau FC Botoșani.</p>
<p><span>Gigi Becali spune că nu poate înțelege</span> de unde această diferență uriașă între modul în care joacă FCSB în campionat și modul în care joacă în Europa League.</p>
<p>„Trebuie neapărat să câștigăm în campionat. Nu mai știu, fotbalul ăsta e ceva… Te duci în Olanda, câștigi, au echipă bună. Te bate Argeș, te bate nu știu cine. Nu mai știu. Sunt lucruri pe care nu pot să le mai pricep”, a declarat Gigi Becali, la DigiSport.</p>
<ul>
<li>7 puncte a adunat FCSB până acum în 10 etape desfășurate din actualul sezon al Superligii României</li>
</ul>

]]></description>
    </item>
    <item>
      <title>Gigi Becali despre capitalismul de stână de la FCSB: „Stăpânul are grijă de oi. Dacă nu e stăpânul, vine ursul”</title>
      <link>https://www.prosport.ro/fotbal-intern/superliga/gigi-becali-despre-capitalismul-de-stana-de-la-fcsb-stapanul-are-grija-de-oi-daca-nu-e-stapanul-vine-ursul-20282788</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-despre-capitalismul-de-stana-de-la-FCSB-„Stapanul-are-grija-de-oi.-Daca-nu-e-stapanul-vine-ursul-930x1400.jpg"/><br/><p>Gigi Becali a vorbit despre cum obișnuiește să gestioneze ceea ce se întâmplă la FCSB și a comparat clubul de fotbal pe care îl patronează cu o stână.</p>
<p>„Stăpânul”, așa cum s-a autointitulat latifundiarul din Pipera, trebuie să controleze tot ce mișcă și să își apere jucătorii, pe care i-a comparat cu niște oi.</p>
<h2><span>Gigi Becali a explicat, în stilul caracteristic, cum funcționează lucrurile la FCSB</span></h2>
<p><span>Gigi Becali a explicat, într-un mod inedit</span>, cum funcționează lucrurile la FCSB. Latifundiarul din Pipera, care s-a autointitulat stăpân, a comparat clubul pe care îl patronează cu o stână, iar pe jucătorii pregătiți de Elias Charalambous și Mihai Pintilii i-a comparat cu niște oi.</p>
<p><span>Omul de afaceri a explicat</span> de ce el are dreptul de a controla tot ceea ce se întâmplă la campioana României și a transmis un mesaj clar și pentru Darius Olaru, căpitanul echipei, căruia i-a cerut „să joace fotbal”.</p>
<p>„Stăpânul are grijă de oi! Dacă nu e stăpânul, vine ursul. Ciobanul se ascunde, îi e frică de lup! Stăpânul ia câinii! Se bate pentru fiecare oaie! La mine e altceva, e cu stăpânirea. Voi sunteți cu politica corectă, cu alea! Eu sunt corect, îți dau banii la ultimul cent, eu comand! Joacă fotbal! Vezi că țipă cineva când îl scot? Că dă cu piciorul în bancă? El știe că l-am scos eu! Mai face cineva figuri? Eu iubesc oamenii! Angajații iau salariile, îi respect!</p>
<p>Pe Olaru, pe Florinel, îi respect! Rămân prieten cu ei. Au devenit milionari. Eu îi iubesc, le dau banii! Dar, să știe un lucru! FCSB nu e echipa mea! E a suporterilor! Ei nu au timp de Olaru! Olarule, joacă fotbal! Dacă nu, la revedere! Dacă nu îți intri în mână, să fii sănătos! Așa e la mine! Nu are timp FCSB de un jucător! Altul la rând! La revedere, Olarule!”, a declarat Gigi Becali, la <span>PrimaSport</span>.</p>

]]></description>
    </item>
    <item>
      <title>FCSB i-a luat locul lui Rangers, în Europa League! Cum a fost posibil, după victoria cu Go Ahead Eagles</title>
      <link>https://www.prosport.ro/fotbal-extern/europa-league/fcsb-i-a-luat-locul-lui-rangers-in-europa-league-cum-a-fost-posibil-dupa-victoria-cu-go-ahead-eagles-20282866</link>
      <description><![CDATA[<img src="https://www.prosport.ro//wp-content/uploads/2025/09/FCSB-i-a-luat-locul-lui-Rangers-in-Europa-League-Cum-a-fost-posibil-dupa-victoria-cu-Go-Ahead-Eagles-1400x933.jpg"/><br/><p>După victoria înregistrată joi seară, scor 1-0 cu Go Ahead Eagles, FCSB a făcut un salt uriaș și i-a luat locul lui Rangers în topul echipelor din Europa League care sunt favorite să avanseze în faza următoare.</p>
<p>Potrivit noii ierarhii pe care specialiștii au prezentat-o publicului larg, campioana României are acum 53% șanse de a termina în primele 24 de formații.</p>
<h2><span>Specialiștii au avut nevoie de un singur meci pentru a-și schimba radical opinia față de FCSB! Campioana României, salt imens în Europa League după victoria cu Go Ahead Eagles</span></h2>
<p><span>FCSB a debutat cu dreptul în faza principală din UEFA Europa League, după ce joi seară, 25 septembrie 2025, a învins-o la limită pe Go Ahead Eagles</span>, scor 1-0 în Olanda.</p>
<p>Roș-albaștrii au deschis scorul în minutul 13, atunci când David Miculescu a fost servit cu o pasă bună de Denis Alibec și l-a învins pe portarul advers cu un șut precis. Ulterior, campioana României a fost pusă la grea încercare, însă Târnovanu a avut parte de o seară de senzație și a păstrat tabela intactă în dreptul FCSB până la momentul fluierului final.</p>
<p>Înainte de disputa cu Go Ahead Eagles, <span>specialiștii o dădeau pe FCSB ca și eliminată din Europa League</span>. Concret, șansele românilor de a termina în primele 24 de formații, care acced în play-off-ul pentru optimile de finală, erau de doar 28%. În plus, FCSB era pe locul 35 din 36 atunci când vine vorba despre aceeași statistică. Practic, singura echipă care era văzută cu șanse mai mici la terminarea în primele 24 era Maccabi Tel-Aviv, din Israel.</p>
<p>Însă, după succesul din Olanda, specialiștii de la <span>Football Meets Data</span> și-au schimbat opinia la 180 de grade! FCSB este văzută acum cu 53% șanse de a termina în primele 24 de formații și de a obține calificarea în play-off-ul pentru optimile de finală.</p>
<p>În plus, FCSB a urcat până pe locul 24 în topul aceleiași statistici și a dat-o jos de acolo pe Rangers, vicecampioana Scoției.</p>
<p>Conform aceleiași surse, FCSB a înregistrat al doilea cel mai mare salt după partidele de joi seară, izbutind să adauge în dreptul său nu mai puțin de 25 de procente. Doar Ludogorets, din Bulgaria, s-a ales cu mai multe procente în plus, anume 26.</p>
<h2><span>Ce au scris specialiștii despre prestația roș-albaștrilor</span></h2>
<p>Și atunci când vine vorba despre o clasare în primele 8, care asigură calificarea direct în optimi, procentele roș-albaștrilor au crescut. Mai exact, s-au dublat. Înainte de victoria cu Go Ahead Eagles, FCSB avea doar 2% șanse de a termina în primele opt. Acum, însă, șansele campioanei României sunt de 4%.</p>
<p>„Poate că se chinuie în competiția internă, dar în Europa League continuă să obțină rezultate! FCSB”, au scris cei de la Football Meets Data, în dreptul unei capturi de ecran cu scorul din Olanda.</p>
<p>Mai jos programul complet pe care FCSB îl are în faza principală din Europa League:</p>
<ul>
<li>Etapa 1: 25 septembrie – Go Ahead Eagles – FCSB 0-1</li>
<li>Etapa 2: 2 octombrie 2025 – FCSB – Young Boys, ora 19:45</li>
<li>Etapa 3: 23 octombrie 2025 – FCSB – Bologna, ora 19:45</li>
<li>Etapa 4: 6 noiembrie 2025 – Basel – FCSB, ora 19:45</li>
<li>Etapa 5: 27 noiembrie 2025 – Steaua Roșie – FCSB, ora 22:00</li>
<li>Etapa 6: 11 decembrie 2025 – FCSB – Feyenoord, ora 22:00</li>
<li>Etapa 7: 22 ianuarie 2026 – Dinamo Zagreb – FCSB, ora 22:00</li>
<li>Etapa 8: 29 ianuarie 2026 – FCSB – Fenerbahce, ora 22:00</li>
</ul>

]]></description>
    </item>
  </channel>
</rss>
