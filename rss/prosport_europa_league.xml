<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali e la un pas să-l vândă arabilor pe Adrian Șut. Reacția miliardarului pentru ProSport: „Șanse mari să batem palma”</title>
      <link>https://www.prosport.ro/fotbal-intern/superliga/gigi-becali-e-la-un-pas-sa-l-vanda-arabilor-pe-adrian-sut-reactia-miliardarului-pentru-prosport-sanse-mari-sa-batem-palma-20357923</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-e-la-un-pas-sa-l-vanda-arabilor-pe-Adrian-Sut.-Reactia-miliardarului-pentru-ProSport-„Sanse-mari-sa-batem-palma.webp"/><br/><p>Joi, 8 ianuarie 2026, în exclusivitate pentru ProSport, Gigi Becali (67 de ani) a confirmat că este în negocieri avansate pentru vânzarea lui Adrian Șut (26).</p>
<p>Finanțatorul FCSB a dezvăluit stadiul în care se află discuțiile și pronosticul său pentru o eventuală materializare a acestora.</p>
<h2><span>Adrian Șut e aproape de transferul la arabi, iar Gigi Becali confirmă pentru ProSport: „Șanse mari să batem palma”</span></h2>
<p><span>Adrian Șut visează la un transfer în străinătate</span> de mult timp, iar în debutul anului 2026, norocul i-a surâs. Joi, 8 ianuarie, s-a aflat că <span>o echipă din Emiratele Arabe Unite a demarat discuții intense cu Gigi Becali</span>, în încercarea de a pune mâna pe talentatul mijlocaș în vârstă de 26 de ani.</p>
<p>Ulterior s-a aflat că este vorba despre Al-Ain, liderul din Emiratele Arabe Unite, iar <span>ProSport</span> l-a contactat pe Gigi Becali pentru a intra în posesia mai multor detalii.</p>
<p>Fără să confirme identitatea clubului cu care poartă negocieri, miliardarul din Pipera a recunoscut că interesul pentru Șut este 100% real și a lăsat de înțeles că transferul are șanse mari să se realizeze.</p>
<p>Momentan, afacerea nu a fost încheiată, însă Gigi Becali a sugerat că totul merge în direcția pozitivă și fotbalistul ar putea schimba echipa în ianuarie 2026:</p>
<p>„Suntem în negocieri pentru vânzarea lui Șut. Încă nu sunt toate lucrurile finalizate, dar sunt șanse destul de mari să batem palma”, a spus Gigi Becali, pentru <span>ProSport</span>.</p>
<h2><span>Al-Ain luptă pentru al 15-lea titlu din palmares</span></h2>
<p>Al-Ain, echipa care este aproape să îl transfere pe Adrian Șut de la FCSB, a cucerit 14 titluri de campioană în Emiratele Arabe Unite, ultimul la finalul sezonului 2021-2022. De asemenea, Al-Ain a câștigat și Liga Campionilor Asiei de două ori, în 2003 și 2024.</p>
<p>În actuala stagiune, formația se află pe primul loc în clasamentul din Emirate, cu 27 de puncte adunate după 11 etape. Așadar, Al-Ain, care și-a asigurat deja calificarea în Liga Campionilor Asiei, luptă pentru cucerirea unui nou titlu, al 15-lea din palmares.</p>
<p>Potrivit site-ului de specialitate Transfermarkt, Adrian Șut nu va fi cel mai valoros jucător din lotul lui Al-Ain, însă va prinde podiumul. Gruparea din Emirate se bazează pe un lot evaluat la 32.33 milioane de euro, iar cel mai valoros fotbalist este Soufiane Rahimi, cu o cotă de piață de 6 milioane de euro. Urmează apoi mijlocașul ofensiv Kaku, evaluat la 5 milioane de euro, iar pe 3 va veni Adrian Șut, cu o cotă de 3.8 milioane de euro.</p>
<p>În totalul de 212 partide pe care le-a jucat pentru FCSB, Șut a contribuit cu 16 goluri și 14 pase decisive.</p>

]]></description>
    </item>
    <item>
      <title>CORESPONDENȚĂ ANTALYA Scandal pe aeroport la plecarea lui Adrian Șut de la FCSB! Polițiștii turci i-au bruscat pe jurnaliștii români</title>
      <link>https://www.prosport.ro/fotbal-intern/superliga/scandal-pe-aeroport-la-plecarea-lui-adrian-sut-de-la-fcsb-politistii-turci-i-au-bruscat-pe-jurnalistii-romani-20358048</link>
      <description><![CDATA[<img src="https://www.prosport.ro//wp-content/uploads/2026/01/Scandal-pe-aeroport-la-plecarea-lui-Adrian-Sut-de-la-FCSB-Politistii-turci-i-au-bruscat-pe-jurnalistii-romani-1400x788.jpeg"/><br/><p>Joi, 8 ianuarie 2026, s-a consemnat plecarea lui Adrian Șut (26 de ani) de la FCSB, cu destinația Emiratele Arabe Unite, iar pe aeroportul din Antalya a izbucnit un scandal.</p>
<p>Jurnaliștii români aflați în Turcia au dorit să îi smulgă câteva declarații mijlocașului din naționala României, dar polițiștii i-au bruscat și au întrerupt totul.</p>
<h2><span>Adrian Șut a apucat să își ia rămas-bun de la fanii FCSB, după care a urmat scandalul! Clipe incredibile pe aeroportul din Turcia</span></h2>
<p>Joi dimineață, 8 ianuarie 2026, în spațiul public s-a aflat că <span>Gigi Becali a primit din Emiratele Arabe Unite o ofertă de 2.000.000 de euro pentru Adrian Șut</span>.</p>
<p>Ulterior, <span>Gigi Becali a confirmat pentru ProSport că e aproape să îl vândă pe Șut</span>, iar în același timp a fost dezvăluit și numele echipei, Al-Ain, liderul campionatului.</p>
<p>Patronul roș-albaștrilor ne-a transmis că sunt „șanse mari să bată palma”, ceea ce s-a și întâmplat în definitiv, deoarece Adrian Șut a părăsit cantonamentul FCSB. El a mers mai întâi într-un centru comercial din Antalya pentru a-și cumpăra câteva haine, deoarece s-a deplasat în cantonament doar cu echipamentul pus la dispoziție de FCSB. Ulterior, Șut s-a dus la aeroport pentru a se îmbarca în primul zbor cu destinația Emiratele Arabe Unite.</p>
<p>Jurnaliștii români au aflat această informație, astfel că au mers la locație pentru a smulge câteva declarații din partea internaționalului.</p>
<p>Din păcate, Adrian Șut a apucat să rostească doar câteva cuvinte, pentru că ulterior a izbucnit un scandal. Polițiștii turci i-au bruscat pe jurnaliștii români și le-au transmis că nu pot filma, deoarece se află în „airport area”, respectiv într-o zonă restricționată.</p>
<div class="wp-caption aligncenter" id="attachment_20358053" style="width: 1410px"><img alt="" aria-describedby="caption-attachment-20358053" class="size-large wp-image-20358053" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/adrian-sut-1400x788.jpeg" srcset="https://www.prosport.ro/wp-content/uploads/2026/01/adrian-sut-1400x788.jpeg 1400w, https://www.prosport.ro/wp-content/uploads/2026/01/adrian-sut-768x432.jpeg 768w, https://www.prosport.ro/wp-content/uploads/2026/01/adrian-sut-1536x864.jpeg 1536w, https://www.prosport.ro/wp-content/uploads/2026/01/adrian-sut.jpeg 1600w" width="1400"/><p class="wp-caption-text" id="caption-attachment-20358053">SURSA FOTO: PROSPORT</p></div>
<p>Referitor la cuvintele pe care mijlocașul naționalei a apucat să le rostească, acestea au fost următoarele:</p>
<p>„Le mulțumesc celor de la FCSB pentru că mi-au oferit șansa să joc la o echipă la care visam de când eram mic. Dorința mea e să… (n.r. – E întrerupt de polițiști). Le mulțumesc celor de la FCSB, a fost o plăcere, o onoare să joc la ei. Încă nu se știe exact totul, în câteva zile urmează să ne înțelegem”, a spus Șut.</p>
<p>Practic, Adrian Șut a confirmat plecarea de la FCSB și transferul iminent în Emiratele Arabe Unite.</p>
<h2><span>Va intra direct în topul celor mai valoroși fotbaliști de la Al-Ain</span></h2>
<p>Conform site-ului de specialitate Transfermarkt, Adrian Șut va ajunge direct pe podiumul celor mai valoroși fotbaliști de la Al-Ain.</p>
<p>Gruparea din Emirate se bazează pe un lot evaluat la 32.33 milioane de euro, iar cel mai valoros fotbalist este Soufiane Rahimi, cu o cotă de piață de 6 milioane de euro. Urmează apoi mijlocașul ofensiv Kaku, evaluat la 5 milioane de euro, iar pe 3 va veni Adrian Șut, cu o cotă de 3.8 milioane de euro.</p>
<p>Adrian Șut rămâne cu 212 meciuri oficiale jucate pentru FCSB, în care a contribuit, printre altele, cu 16 goluri și 14 pase decisive. La capitolul trofee, mijlocașul a cucerit alături de formația roș-albastră două titluri, 2024 și 2025, și două Supercupe, 2025 și 2026.</p>

]]></description>
    </item>
    <item>
      <title>Arabii i-au pus 2.000.000 de euro pe masă lui Gigi Becali şi FCSB a acceptat oferta pentru Adrian Şut!</title>
      <link>https://www.prosport.ro/fotbal-intern/superliga/arabii-i-au-pus-2-000-000-de-euro-pe-masa-lui-gigi-becali-si-fcsb-a-acceptat-oferta-pentru-adrian-sut-20357821</link>
      <description><![CDATA[<img src="https://www.prosport.ro//wp-content/uploads/2026/01/Arabii-i-au-pus-2.000.000-de-euro-pe-masa-lui-Gigi-Becali-si-FCSB-a-acceptat-oferta-pentru-Adrian-Sut.webp"/><br/><p>Adrian Șut (26 de ani) ar urma să plece de la FCSB în această iarnă, după ce arabii l-ar fi convins pe Gigi Becali (67) cu o ofertă în valoare de 2.000.000 de euro.</p>
<p>Talentatul mijlocaș din naționala României va lua drumul Emiratelor Arabe Unite, Dubai mai precis, unde ar trebui să efectueze vizita medicală și să parafeze contractul. Totodată, au ieșit la iveală și detalii despre salariul pe care îl va avea Șut.</p>
<h2><span>E gata: Adrian Șut își îndeplinește visul, după ce Gigi Becali a acceptat oferta de transfer!</span></h2>
<p><span><span>Adrian Șut își dorește să prindă un transfer de la FCSB de mai mult timp</span> și nu și-a ascuns intențiile nici măcar atunci când a vorbit cu reporterii.</span></p>
<p>În plus, în vara lui 2025, pentru a facilita o potențială mutare a sa în afara granițelor, <span>Adrian Șut a semnat un contract cu o firmă importantă de impresariat</span>. Este vorba despre P&amp;P Sport Management, agenție condusă de italianul Federico Pastorello care l-a ajutat și pe Florinel Coman să prindă un contract de invidiat în zona Golfului.</p>
<p>Potrivit <span>Fanatik</span>, acum i-a surâs norocul lui Adrian Șut, deoarece o formație din Emiratele Arabe Unite ar fi trimis în birourile FCSB o ofertă scrisă de 2.000.000 de euro. Conform sursei citate, Gigi Becali i-a dat undă verde la transfer lui Adrian Șut, care ar urma să plece la Dubai în perioada imediat următoare pentru a face vizita medicală și parafa înțelegerea cu arabii.</p>
<p>Totodată, aceeași sursă a aflat și care va fi salariul lui Adrian Șut din zona Golfului. Mijlocașul în vârstă de 26 de ani va fi remunerat cu un milion de euro anual, adică de peste patru ori mai mult față de cât încasează la FCSB. În prezent, Gigi Becali îi oferă 20.000 de euro lunar, respectiv 240.000 de euro anual.</p>
<h2><span>Adrian Șut a jucat peste 200 de meciuri pentru FCSB</span></h2>
<p>Cumpărat în 2019 de la Academica Clinceni și transferat definitiv în august 2020, Adrian Șut a devenit pe parcursul ultimilor ani un jucător indispensabil pentru FCSB, fiind printre preferații lui Gigi Becali. Patronul roș-albaștrilor l-a identificat de multe ori drept „creierul” de la mijlocul terenului și totodată Șut a atras atenția unor cluburi importante din afara granițelor, cum ar fi Trabzonspor, din Turcia.</p>
<p>Cu toate acestea, transferul său a întârziat să se materializeze, iar Șut a ajuns să adune 212 partide oficiale jucate pentru FCSB, în care a contribuit, printre altele, cu 16 goluri și 14 pase decisive.</p>
<p>Potrivit site-ului de specialitate Transfermarkt, după plecările lui Louis Munteanu și Kurt Zouma de la CFR Cluj, Adrian Șut este al 5-lea cel mai valoros fotbalist din Superliga României, cu o cotă de piață de 3.8 milioane de euro.</p>

]]></description>
    </item>
    <item>
      <title>Transferul lui Tavi Popescu la arabi întâmpină o problemă neașteptată. Gigi Becali a dezvăluit totul: „N-are voie cu ea”</title>
      <link>https://www.prosport.ro/fotbal-intern/superliga/transferul-lui-tavi-popescu-la-arabi-intampina-o-problema-neasteptata-gigi-becali-a-dezvaluit-totul-n-are-voie-cu-ea-20357083</link>
      <description><![CDATA[<img src="https://www.prosport.ro//wp-content/uploads/2026/01/Transferul-lui-Tavi-Popescu-la-arabi-intampina-o-problema-neasteptata.-Gigi-Becali-a-dezvaluit-totul-„N-are-voie-cu-ea.webp"/><br/><p>Gigi Becali (67 de ani) a oferit noi detalii despre transferul lui Tavi Popescu (23) în Arabia Saudită și a dezvăluit că mutarea ar putea pica dintr-un motiv incredibil.</p>
<p>Fotbalistul este dorit de Al-Okhdood, echipa preluată recent de Marius Șumudică (54), iar patronul FCSB și-a dat acordul pentru un împrumut până la vară.</p>
<h2><span>Transferul lui Tavi Popescu de la FCSB la Al-Okhdood depinde doar de jucător! Gigi Becali a spus de ce ezită fotbalistul</span></h2>
<p>Anul 2026 a început cu o informație tare în ceea ce îl privește pe <span>Tavi Popescu, fotbalist de la FCSB care ar putea lua drumul Arabiei Saudite</span>.</p>
<p>Marius Șumudică, antrenorul român care doar ce a preluat-o pe Al-Okhdood, <span>l-a contactat pe Gigi Becali și l-a convins să i-l ofere pe fotbalistul în vârstă de 23 de ani sub formă de împrumut</span>, până la vară.</p>
<p>Tavi Popescu nu s-a mai ridicat la nivelul așteptărilor de la FCSB, iar Gigi Becali a acceptat instant să îl cedeze, în speranța că jucătorul ar putea renaște în fotbalul saudit.</p>
<p>Însă, pentru ca afacerea să se încheie, este nevoie și de acordul jucătorului, care întârzie să vină. Iar în timp ce Marius Șumudică așteaptă un răspuns, Gigi Becali a dezvăluit public motivul din spatele nelămuririi lui Tavi Popescu.</p>
<p>Pentru a-și lua iubita în Arabia Saudită, să locuiască împreună, Tavi Popescu are nevoie de un certificat de căsătorie, după cum impune legea în regat. Există și excepții de la regulă în Arabia Saudită, exemplu fiind cazul lui Cristiano Ronaldo și al Georginei Rodriguez, însă aceștia din urmă au o relație apropiată cu familia regală.</p>
<p>Așadar, dacă vrea să dea curs ofertei de la Al-Okhdood, Octavian Popescu trebuie să plece singur din România și să aibă, cel puțin în următoarele șase luni, o relație amoroasă la distanță:</p>
<p>„Să-l ia pe George Popescu. Păi, să-l ia, dar să vorbeacă mai întâi cu el, dacă vrea să meargă. Am zis, bine, mă, luați-l până în vară, șase luni, dar să vedem dacă vrea să meargă. Pentru că mi-au zis că acolo ai nevoie de certificat de căsătorie ca să stai cu femeia. Altfel, nu te lasă să stai cu ea în hotel. Bai, tată, se duce singur, dar sunt unii care nu vor. Dacă nu ai certificat de căsătorie, nu te lasă să stai cui ea, acolo”, a declarat Gigi Becali, la <span>Digi Sport</span>.</p>
<h2><span>Patronul FCSB s-ar putea alege și cu o sumă de bani</span></h2>
<p>Împrumutul lui Tavi Popescu de la FCSB la Al-Okhdood pentru următoarele șase luni ar încadra și o sumă de bani. Gigi Becali a dezvăluit că va primi 150 de mii de euro din partea arabilor. Însă, în eventualitatea în care fotbalistul va rupe gura târgului în competiția dominată de Cristiano Ronaldo, Gigi Becali speră la îndeplinirea visului său cel mare: încasarea unei sume de ordinul zecilor de milioane în schimbul lui Tavi.</p>
<p>„Poate îl vede cineva acolo și iau 20 de milioane pe el. Talentul lui e de 20 de milioane. Am încredere în Șumi că poate să-l facă. A zis (n.r. – Șumudică) că are încredere în Popescu, bandă stângă. Am cerut 150.000 împrumut, 20 de mii să-i dea lui. Acolo, Guvernul îți dă 30 de milioane, dar dacă-i cheltui pe ăia, nu mai ai alții”, a mai spus Gigi Becali.</p>
<p>În sezonul 2025-2026, Tavi Popescu a jucat 22 de meciuri pentru FCSB în toate competițiile, fără să înscrie vreun gol. În schimb, în întreaga perioadă petrecută la club, respectiv în cele 207 de partide, el a contribuit cu 25 de goluri și 25 de pase decisive.</p>

]]></description>
    </item>
    <item>
      <title>Răzvan Lucescu nu s-a ferit de cuvinte după calificarea cu emoții din Cupa Greciei: „Trebuia să fie 5-1”</title>
      <link>https://www.prosport.ro/fotbal-extern/razvan-lucescu-nu-s-a-ferit-de-cuvinte-dupa-calificarea-cu-emotii-din-cupa-greciei-trebuia-sa-fie-5-1-20357104</link>
      <description><![CDATA[<img src="https://www.prosport.ro//wp-content/uploads/2026/01/Razvan-Lucescu-nu-s-a-ferit-de-cuvinte-dupa-calificarea-cu-emotii-din-Cupa-Greciei-„Trebuie-sa-fie-5-1.webp"/><br/><p>Marți seară, 6 ianuarie 2026, PAOK Salonic s-a calificat în sferturile de finală din Cupa Greciei, după ce a învins-o, la loviturile de departajare, pe Atromitos.</p>
<p>Antrenorul Răzvan Lucescu (56 de ani) nu și-a putut ascunde supărarea în fața reporterilor, fiind dezamăgit de multiplele ratări ale elevilor săi. În total, PAOK a expediat 24 de șuturi către poarta adversă.</p>
<h2><span>Răzvan Lucescu nu și-a iertat jucătorii după meciul PAOK – Atromitos, care i-a calificat în sferturile din Cupa Greciei</span></h2>
<p><span>PAOK are parte de un sezon intens în campionatul Greciei</span>, iar după primele 15 etape se află pe locul 3, cu 35 de puncte. Imediat deasupra sunt rivalele Olympiacos și AEK, cu 36, respectiv 37 de puncte.</p>
<p>În noul an, <span>echipa antrenată de Răzvan Lucescu nu a apucat</span> să joace în campionat, dar a bifat, în schimb, un meci de infarct în Cupa Greciei.</p>
<p>Marți, 6 ianuarie, PAOK a primit vizita lui Atromitos în optimile de finală ale competiției și, în ciuda statisticilor, a reușit să obțină calificarea abia la loviturile de departajare.</p>
<p>Răzvan Lucescu nu a putut rămâne indiferent de ineficiența pe care jucătorii său au arătat-o în jumătatea adversă, iar la final a răbufnit în fața reporterilor:</p>
<p>„Nu pot să vorbesc despre dificultate în ceea ce privește aspectul jocului. Am avut 8 ocazii clare și le-am tratat ca pe o glumă! Echipa a jucat un fotbal bun, ce puteam face mai mult? Ne-a lipsit mintea limpede. Fără exagerare, meciul trebuia să se termine 5-1”, a răbufnit Răzvan Lucescu, după PAOK – Atromitos.</p>
<p>PAOK a dominat la capitolul posesie, cu 60 de procente, iar raportul șuturilor expediate spre poartă a fost de 24 la 3 în favoarea echipei antrenate de Răzvan Lucescu. Nici la cornere lucrurile nu au stat diferit: PAOK a avut 9, iar Atromitos doar două.</p>
<h2><span>Ce a spus despre ultimele achiziții ale clubului</span></h2>
<p>Pe de altă parte, meciul din Cupa Greciei a reprezentat pentru Răzvan Lucescu o oportunitate bună de a-i vedea la treabă pe câțiva dintre jucătorii sosiți recent la club.</p>
<p>Portarul Dimitrios Monastirlis (21 de ani) a debutat între buturi, în timp ce Zafeiris și Jeremejeff au bifat și ei minute.</p>
<p>„Despre Monastirlis pot spune că uneori apar oportunități, iar el a înșfăcat-o pe a lui. A dat încredere întregii echipe. Este o seară în care a fost erou pentru noi și o va ține minte toată viața. În ceea ce-l privește pe Jeremejeff, deși nu a mai jucat de mult timp, sunt mulțumit de randamentul său. Se va îmbunătăți la capitolul condiție fizică. Are calitate și va ajuta echipa. Zafeiris va avea nevoie de timp pentru a găsi chimia. Ne oferă intensitate și agresivitate. Este un jucător de top și ne va ajuta foarte mult”, a completat Răzvan Lucescu.</p>
<p>În sferturile de finală din Cupa Greciei, PAOK va juca în deplasare și va avea parte de un meci mult mai tare, împotriva lui Olympiacos. Partida e programată pe 14 ianuarie, de la ora României 18:00.</p>

]]></description>
    </item>
  </channel>
</rss>
