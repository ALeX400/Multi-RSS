<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ofertă de 1,8 milioane de euro pentru fotbalistul de la CFR Cluj: banii s-au dus pe apa sâmbetei. EXCLUSIV</title>
      <link>https://www.prosport.ro/fotbal-intern/superliga/oferta-de-18-milioane-de-euro-pentru-fotbalistul-de-la-cfr-cluj-banii-s-au-dus-pe-apa-sambetei-exclusiv-20223256</link>
      <description><![CDATA[<img src="https://www.prosport.ro/wp-content/uploads/2025/07/Oferta-de-18-milioane-de-euro-pentru-fotbalistul-de-la-CFR-Cluj-banii-s-au-dus-pe-apa-sambetei.-EXCLUSIV-1400x933.jpg"/><br/><p>Mohammed Kamara a fost victima unei grave accidentări în partida CFR Cluj – Paksi, 3-0, din manșa secundă a turului  1 preliminar al Europa League. Mijlocașul dreapta liberian a fost înlocuit în minutul 18, după un contact puternic, în zona gleznei. Cu puțin timp înaintea acestui moment nefericit, pe masa clubului din Gruia ajunsese o ofertă de aproape 2 milioane de euro pentru el, refuzată de conducere. Acum, patronul Nelu Varga a rămas, astfel, și fără banii respectivi, și cu obligația de a transfera un alt fotbalist în locul fotbalistului de 27 de ani.</p>
<p>Finanțatorul din Gruia a anunțat, prin intermediul ProSport, diagnosticul pe care nu doreau să-l audă oficialii și suporterii celor de la CFR Cluj: fractură de gleznă.Temerile lui Dan Petrescu de după meci s-au adeverit, astfel, iar titularul său nu va putea fi folosit timp de aproximativ 4 luni. Varga a anunțat imediat că va căuta să transfere cât mai repede un înlocuitor pentru Kamara.</p>
<p>„Îmi pare foarte rău pentru el. Este un jucător important pentru noi. Sper să revină cât mai repede. Mă întorc în țară și vom completa lotul. Va veni cineva în locul lui Kamara. Sută la sută vom transfera un înlocuitor”, a spus patronul echipei din Gruia.</p>
<h2><span>Dinamo Zagreb, ofertă de 1,8 milioane de euro pentru Kamara. CFR Cluj a refuzat transferul</span></h2>
<p>Kamara era unul dintre cei mai în formă și cei mai valoroși jucători ai lui CFR Cluj. Mijlocașul stânga a fost adus de la Hapoel Haifa și a reușit să bifeze cel mai bun an din cariera sa în tricoul echipei clujene. Fotbalistul de 27 de ani a marcat 11 goluri în sezonul trecut, iar aceste evoluții au atras și oferte pe numele lui.</p>
<p>Cu puțin timp înainte să se accidenteze, CFR a refuzat cea mai importantă sumă primită pentru Mohammed Kamara, jucător adus gratis de clujeni, în iarna lui 2024. <span>ProSport</span> a aflat că Dinamo Zagreb a oferit suma de 1,8 milioane de euro pentru transferul fotbalistului african, dar propunerea a fost refuzată de către oficialii ardelenilor, fotbalistul fiind considerat un jucător esențial inclusiv pentru actuala campanie europeană a echipei din Gruia. Nu a fost singura ofertă refuzată de CFR pentru Kamara.</p>
<p>În afara propunerilor pentru transferul lui Louis Munteanu, oficialii din Gruia au mai primit oferte pentru Korenica, Kamara sau Matei Ilie, dar toate au fost respinse.</p>
<h2><span>Din Africa, în America și, apoi, Europa</span></h2>
<p>Liberianul este un globetrotter. A părăsit Africa după ce a primit o bursă de studii în Statele Unite, unde a absolvit la celebra universitatea UCLA.</p>
<p>A studiat Administrarea Afacerilor și s-a ocupat și de cariera fotbalistică, în paralel. A jucat în Statele Unite, iar nemții de la FC Paderborn l-au remarcat la un turneu și l-au adus în Europa.</p>
<p>Turcia, Kazakhstan și Israel sunt țările unde a mai jucat Kamara, înainte să ajungă în România.</p>

]]></description>
    </item>
    <item>
      <title>Louis Munteanu i-a dat pe spate pe unguri! Cum l-au numit jurnaliştii maghiari</title>
      <link>https://www.prosport.ro/fotbal-extern/europa-league/louis-munteanu-i-a-dat-pe-spate-pe-unguri-cum-l-au-numit-jurnalistii-maghiari-20222995</link>
      <description><![CDATA[<img src="https://www.prosport.ro/wp-content/uploads/2025/07/Louis-Munteanu-i-a-dat-pe-spate-pe-unguri-Cum-l-au-numit-jurnalistii-maghiari-1400x933.jpg"/><br/><p>Intrat în minutul 75 al partidei CFR Cluj – Paksi, Louis Munteanu a avut nevoie de doar zece minute pentru a dubla avantajul vicecampioanei României.</p>
<p>Jurnaliștii maghiari i-au recunoscut calitățile lui Louis Munteanu și nu au ezitat să le scoată în evidență.</p>
<h2><span>Cum l-au numit jurnaliştii maghiari pe Louis Munteanu pentru eficiența din meciul cu Paksi</span></h2>
<p>CFR Cluj – Paksi s-a încheiat cu scorul de 3-0, Alin Fică, intrat în minutul 18 <span>după ce Kamara s-a accidentat</span>, a deschis scorul cu un șut de pe loc din afara careului. Mai apoi, Louis Munteanu, introdus în minutul 75, la nu mai puțin de zece minute de la apariția pe gazon, a dublat avantajul formației din Gruia reușind astfel să îi aducă liniște lui Dan Petrescu. Minutul 90 l-a avut în prim-plan pe Karlo Muhar, care s-a aflat la capătul unei centrări din corner și a trimis mingea în poartă cu pământul.</p>
<p>Imediat după fluierul final al partidei, jurnaliștii maghiari nu au trecut cu vederea calitățile lui Louis Munteanu, fotbalist ce l-a executat pe goalkeeper-ul lui Paksi cu un șut bine plasat la colțul scurt.</p>
<p>„Nimeni nu ar fi putut anticipa ce dramă urma să aducă repriza a doua. Pauza durase deja un sfert de oră bun când Kristof Papp a fost lovit cu piciorul în cap în apropierea liniei de cinci metri și jumătate, VAR-ul l-a chemat pe arbitru, iar acesta a acordat un penalty justificat. La minge s-a aflat Balint Vecsei, însă șutul său jos, pe centru, a fost blocat de Hindrich. Deoarece trei jucători ai gazdelor au intrat în careu în momentul execuției, arbitrul a dictat repetarea loviturii de pedeapsă. Vecsei a încercat din nou, dar șutul său a trecut pe lângă colțul din stânga jos…</p>
<p>A fost o succesiune șocantă de faze, iar jocul lui Paksi s-a destrămat, deși Daniel Bode a intrat pe teren, la fel ca și Louis Munteanu pentru oaspeți, ceea ce arăta că antrenorul principal Dan Petrescu nu era liniștit cu avantajul minim de un gol. Din păcate, golgheterul român din sezonul trecut a demonstrat în scurt timp că este un fotbalist de clasă. A dublat avantajul echipei sale, iar deoarece Karlo Muhar a fost și el eficient spre finalul meciului, CFR a câștigat categoric”, au notat cei de la <span>Nemzeti Sport</span>.</p>
<h2><span>Următoare destinație europeană pentru CFR Cluj</span></h2>
<p>În turul 2 preliminar UEFA Europa League, <span>formația antrenată de Dan Petrscu se deplasează în Elveția, pentru partida cu FC Lugano</span>, formație ce a terminat pe poziția a patra în prima ligă elvețiană cu un sezon în urmă. Turul partidei se va disputa joi pe 24 iulie, iar returul din Gruia va avea loc tot într-o zi de joi, pe 31 iulie.</p>
<p>Înainte de a-și continua parcursul european, CFR Cluj se deplasează duminică la București pentru derby-ul feroviar cu Rapid din etapa a doua a Superligii.</p>

]]></description>
    </item>
    <item>
      <title>E gata! România a distrus Ungaria: ce s-a întâmplat în clasamentul coeficienților UEFA!</title>
      <link>https://www.prosport.ro/fotbal-intern/superliga/e-gata-romania-a-distrus-ungaria-ce-s-a-intamplat-in-clasamentul-coeficientilor-uefa-20223215</link>
      <description><![CDATA[<img src="https://www.prosport.ro/wp-content/uploads/2025/07/E-gata-Romania-a-distrus-Ungaria-ce-s-a-intamplat-in-clasamentul-coeficientilor-UEFA-e1752847437847.jpg"/><br/><p>România a devansat Ungaria în clasamentul coeficienților UEFA, după ce FCSB și CFR Cluj s-au calificat mai departe în tururile preliminare ale cupelor europene. Ardelenii au scos chiar una dintre formațiile maghiare, pe Paksi, scor 3-0 la general.</p>
<p>FCSB a trecut de Inter Club d’Escaldes, chiar dacă a făcut-o în mod chinuitor, iar <span>CFR Cluj a umilit-o pe Paksi </span>în returul dublei manșe a turului 2 din UEFA Europa League. Urmează ca Universitatea Craiova și Universitatea Cluj să intre și ele în luptă.</p>
<h2><span>România a depășit Ungaria în clasamentul coeficienților UEFA</span></h2>
<p>După rezultatele pozitive ale echipelor românești, am depășit Ungaria în clasamentul coeficienților UEFA. Țara noastră ocupă acum poziția 23 pe plan european. Cele două „duble” ale echipelor românești au adus 0,625 puncte la coeficientul de țară.</p>
<p>Victoria celor de la FCSB cu Inter Club d’Escaldes de pe Stadionul Steaua, scor 3-1, a adus un punct, iar victoria ardelenilor din Gruia, scor 3-0, contra lui Paksi, tot un punct. La coeficient a mai contribuit cu 0,5 puncte și egalul din Ungaria al vicecampioanei, scor 0-0.</p>
<p>Fiecare echipă este premiată cu un punct pentru victorie și 0,5 puncte pentru egal. Apoi, punctele obținute dintr-un tur preliminar se împart la numărul de echipe angrenate în cupele europene, în cazul României fiind 4.</p>
<p>Per total, România are un coeficient de 20.125 de puncte, peste țări precum Slovacia (19.975 puncte), Ungaria (19.875 puncte), Ucraina (17.975 puncte) sau Bulgaria (16.500 puncte). În cazul unor rezultate bune, românii pot avea ocazia de a depăși chiar și Serbia, care are cu doar 0.125 puncte mai mult.</p>
<h2><span>Cum arată clasamentul coeficienților UEFA la vârf</span></h2>
<p>Vârful clasamentului este ocupat de țările din vestul Europei. Pe prima poziție se află Anglia, cu 90.839 puncte, care va fi reprezentată în acest sezon de Manchester City, Newcastle, Tottenham, Liverpool, Chelsea, Aston Villa și Nottingham Forest.</p>
<p>Podiumul este completat de Italia, cu 80.946 puncte, și Spania, cu 74.956 puncte. Cele două vor fi reprezentate de către șase echipe fiecare. Pe locurile 4-5 se află Germania și Franța, ambele cu coeficienți între 65 și 71.5 de puncte.</p>
<p>Cele mai slabe țări la nivel european sunt San Marino, cu doar 2.500 puncte, Gibraltar, cu 4.959 puncte, și, surprinzător, Macedonia de Nord, cu 5.417 puncte.</p>
<p><span>FCSB va juca împotriva celor de la Shkendija</span> în turul 2 preliminar al Ligii Campionilor. Campionii macedoneni au adus 1.5 puncte la coeficient în acest sezon. Deși s-au calificat cu greu împotriva celor de la The New Saints, macedonenii nu se tem de FCSB.</p>

]]></description>
    </item>
    <item>
      <title>Cei patru jucători care l-au încântat pe Neluțu Varga, după CFR – Paksi 3-0. „Ajunge la națională, dacă îi dă mai multe minute”. Elvețienii nu și-au prea făcut temele. EXCLUSIV</title>
      <link>https://www.prosport.ro/fotbal-extern/europa-league/cei-patru-jucatori-care-l-au-incantat-pe-nelutu-varga-dupa-cfr-paksi-3-0-ajunge-la-nationala-daca-ii-da-mai-multe-minute-elvetienii-nu-si-au-prea-facut-temele-exclusiv-20222971</link>
      <description><![CDATA[<img src="https://www.prosport.ro/wp-content/uploads/2025/07/Cei-patru-jucatori-care-l-au-incantat-pe-Nelutu-Varga-dupa-CFR-Paksi-3-0.-„Ajunge-la-nationala-daca-ii-da-mai-multe-minute.-Elvetienii-nu-si-au-prea-facut-temele.jpg"/><br/><p>CFR – Paksi (3-0) a fost un meci pe placul lui Neluțu Varga, chiar dacă echipa sa a avut și momente în care a suferit, în jocul de acasă cu maghiarii. Tocmai atitudinea jucătorilor din aceste momente l-a mulțumit pe patronul echipei din Gruia.</p>
<p>„A fost un meci foarte bine pregătit. S-a văzut stilul lui Dan Petrescu. Băieții au fost motivați, serioși și se vede că și-au dorit calificarea. Atitudinea întregii echipe mi-a plăcut. Au răspuns corespunzător provocărilor apărute, pentru că am avut ghinion cum nu s-a mai întâmplat de când sunt în fotbal, să se accidenteze doi jucători în primele 20 de minute. Dar au arătat că sunt jucători luptători și știu ce își doresc de la viață”, a spus <span>finanțatorul echipei din Gruia, care a văzut meciul din Dubai.</span></p>
<h2><span>Remarcații lui Nelu Varga la meciul CFR – Paksi: „Louis Munteanu, Fică, Hindrinch și Muhar”</span></h2>
<p>Omul de afaceri a nominalizat și care au fost <span>jucătorii a căror evoluții l-au mulțumit, în mod deosebit în meciul CFR Cluj – Paksi, 3-0</span>.</p>
<p>„Louis Munteanu, Fică, Hindrinch, Muhar sunt de apreciat. Felicit toată echipa, dar ei mi-au plăcut, în mod special”, a spus Varga, pentru <span>ProSport</span>.</p>
<p>Noua vedetă a CFR-ului este Alin Fică. Mijlocașul de 24 de ani a fost crescut la clubul din Gruia și Varga îl propune la echipa națională. Patronul echipei spune că ar vrea să-l vadă mai des în echipă pe Alin Fică, cel care n-a fost titular nici în meciul cu Sepsi, dar a intrat în minutul 18 și a marcat cel mai frumos gol al partidei.</p>
<p>„Fică nu este o surpriză pentru mine. Știam că are calitate. Eu îl văd, sută la sută, la echipa națională, cu condiția să îi dea cât mai multe minute să joace. Are dribling, viteză și execuții foarte bune. Îmi place că s-a maturizat foarte mult în joc. Este un băiat modest, serios și familist. Asta este cultura de la CFR”, a spus finanțatorul echipei clujene.</p>
<h2><span>Varga, optimist înainte de Lugano: „Ne calificăm, dacă vom lupta cum am făcut-o ieri”</span></h2>
<p>FC Lugano este următorul adversar al CFR-ului, în Europa League. A terminat pe locul 4 campionatul din Elveția și are un lot cotat la peste 70 de milioane de euro. Totuși, Neluțu Varga este optimist înaintea confruntării cu elvețienii.</p>
<p>„Cu Lugano va fi un meci de luptă. Nu ne dăm la o parte. Ne calificăm, dacă vom lupta cum am făcut-o ieri și dacă suntem concentrați și luăm în serios adversarul”, a spus finanțatorul echipei din Gruia.</p>
<h2><span>Antrenorul lui Lugano, dezinformat: „Au mulți jucători care au jucat în naționala României”</span></h2>
<p>Elvețienii nu prea și-au făcut încă temele, cu privire la adversarul pe care îl vor întâlni joia viitoare. Antrenorul lui FC Lugano a oferit o primă declarație despre CFR, în presa elvețiană. A părut mai mult o declarație generalistă.</p>
<p>„Cluj este o echipă care mereu a luat parte la competițiile europene, în ultimii ani, atât în Champions League cât și în Europa League. Au mulți jucători care au jucat în naționala României, așa că este un adversar care trebuie să fie tratat cu cea mai mare atenție. Vom studia cu grijă adversarul”, a spus antrenorul lui Lugano, Mattia Croci-Torti, încercând să laude viitorul adversar. Doar că Mario Camora a fost singurul jucătorul al CFR-ului în meciul de ieri care a jucat în prima națională a României.</p>
<p> </p>

]]></description>
    </item>
    <item>
      <title>A venit diagnosticul oficial după accidentarea lui Kamara. Nelu Varga: „Exact acum am aflat”. Cât va lipsi liberianul și ce va face patronul CFR-ului. EXCLUSIV</title>
      <link>https://www.prosport.ro/fotbal-intern/superliga/a-venit-diagnosticul-oficial-dupa-accidentarea-lui-kamara-nelu-varga-exact-acum-am-aflat-cat-va-lipsi-liberianul-si-ce-va-face-patronul-cfr-ului-exclusiv-20222949</link>
      <description><![CDATA[<img src="https://www.prosport.ro/wp-content/uploads/2025/07/A-venit-diagnosticul-oficial-dupa-accidentarea-lui-Kamara.-Nelu-Varga-1400x744.jpg"/><br/><p>Calificarea cu Paksi a avut și motive de tristețe pentru Dan Petrescu și oficialii lui CFR Cluj. Unul dintre jucătorii importanți din atacul echipei din Gruia, Mohammed Kamara, s-a accidentat și a fost schimbat în minutul 18 al meciului.</p>
<p>Primele vești proaste au venit chiar în timpul partidei. „Kamara a pierdut aproape tot sezonul. E posibil să aibă fractură. Sunt îngrijorat”, a spus Dan Petrescu, imediat după meci.</p>
<h2><span>RMN-ul a confirmat scenariul cel mai nefericit pentru Mohammed Kamara</span></h2>
<p>Din nefericire pentru antrenor, primele estimări ale medicilor au fost confirmate de investigațiile medicale pe care fotbalistul de 27 de ani le-a efectuat în această dimineață. „Kamara are fractură la gleznă. Exact acum am primit mesajul. Îmi pare foarte rău pentru el. Este un jucător important pentru noi. Sper să revină cât mai repede”, a spus, pentru <span>ProSport</span>, Neluțu Varga.</p>
<p>Din estimările medicilor, mijlocașul de bandă liberian va avea nevoie de o <span>perioadă de recuperare ce va dura între trei și patru luni</span>. Finanțatorul CFR-ului îl liniștește pe Dan Petrescu și îi garantează că va transfera imediat un jucător care să-l înlocuiască pe Mohammed Kamara. „Mă întorc în țară și vom completa lotul. Va veni cineva în locul lui Kamara. Sută la sută vom transfera un înlocuitor”, a spus patronul echipei din Gruia.</p>
<h2><span>Accidentarea l-a prins în formă maximă</span></h2>
<p>Mohammed Kamara a fost adus în iarna anului trecut de CFR, pentru a-l înlocui pe Philipp Otele, mijlocașul stânga vândut de echipa clujeană cu 3,5 milioane de euro, în zona Golfului. Doar că fotbalistul din Liberia a avut nevoie de luni bune pentru a da randament la CFR.</p>
<p>Acesta a avut probleme în familie și acestea i-au afectat evoluțiile. În partea a doua a sezonului, Kamara a devenit un jucător esențial pentru echipa lui Dan Petrescu și a încheiat stagiunea precedentă cu 11 goluri marcate.</p>
<h2><span>„Am avut ghinion cum nu s-a mai întâmplat de când sunt în fotbal”</span></h2>
<p>CFR a avut doi jucători accidentați, în primele 18 minute ale meciului cu Paksi. Și Kosovarul Emerllahu a fost primul care s-a accidentat. În privința mijlocașului central din naționala statului Kosovo accidentarea nu este atât de gravă. Emmerllahu are o problemă musculară și ar putea fi recuperat până la returul partidei cu <span>Lugano, din turul 2 preliminar al Europa League</span>.</p>
<p>„Am avut ghinion cum nu s-a mai întâmplat de când sunt în fotbal. Să se accidenteze doi jucători în primele 20 de minute”, a spus Varga.</p>

]]></description>
    </item>
  </channel>
</rss>
