<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ungurii agită atmosfera înaintea meciului de la Cluj Napoca dintre CFR și Paksi: „Funar a vopsit băncile în culorile României. Merită tributul pentru statuia și memoria lui Matei Corvin”</title>
      <link>https://www.prosport.ro/fotbal-extern/europa-league/ungurii-agita-atmosfera-inaintea-meciului-de-la-cluj-napoca-dintre-cfr-si-paksi-funar-a-vopsit-bancile-in-culorile-romaniei-merita-tributul-pentru-statuia-si-memoria-lui-matei-corvin-20219111</link>
      <description><![CDATA[<img src="https://www.prosport.ro/wp-content/uploads/2025/07/Ungurii-agita-atmosfera-inaintea-meciului-de-la-Cluj-Napoca-dintre-CFR-si-Paksi-„Funar-a-vopsit-bancile-in-culorile-Romaniei.-Merita-tributul-pentru-statuia-si-memoria-lui-Matei-Corvin-e1752489253420-1400x965.jpg"/><br/><p>Meciul CFR Cluj – Paksi din manșa secundă a turului 1 al preliminariilor Europa League este important pentru accederea în faza următoare a competiției europene. Cu o remiză albă în partida tur, jocul de joi, de la Cluj, are o însemnătate și mai mare pentru formația maghiară.</p>
<p>Iar acest lucru este consemnat de unguri, care agită atmosfera dinaintea meciului și fac trimiteri la istorie, inclusiv la perioada în care orașul era condus de Gheorghe Funar.</p>
<p>Fost edil între 1992 și 2004, Funar este cunoscut pentru atitudinea sa ultranaționalistă, dar și pentru faptul că a vopsit cu tricolorul românesc bănci, stâlpi și coșuri de gunoi. De altfel, Emil Boc, cel care l-a urmat pe Funar la Primăria Cluj, a adus <span>dramul de normalitate de care are nevoie o comunitate multietnică, așa cum este cea din Cluj</span>.</p>
<h2><span>„Funar a vopsit băncile în culorile României. Merită tributul pentru statuia și memoria lui Matei Corvin”</span></h2>
<p><span>Presa maghiară</span> susține că meciul dintre CFR Cluj și Paksi este un meci istoric, însă nu prin miza pe care o are, calificarea în turul 2 din Europa League, ci prin locul unde se desfășoară acesta.</p>
<p>Jurnaliștii de la NemzetiSport fac o trecere în revistă a ceea ce a reprezentat Cluj Napoca pentru competițiile din Ungaria anilor 1940, iar ceea ce încearcă aceștia să scoată în evidență poate fi privit și ca un mod de a agita atmosfera înaintea meciului programat joi, 17 iulie, pe stadionul din Gruia.</p>
<p>„CFR Cluj, Kolozsvari Vasutas Sport Club (KVSC), denumirea pe care a avut-o la înființare, în 1907, a ajuns în finala Cupei Ungariei, încheind prima manșă la egalitate, 2-2, cu FTC, în meciul disputat în iulie 1944 la Budapesta. Returul a avut loc la Cluj Napoca, în condiții de război, sub alerte de raid aerian, cu victoria FTC, scor 3-1”, scriu cei de la NemzetiSport.</p>
<p>De Ungaria ar fi legată și cealaltă echipă din Cluj, Universitatea, care a fost înființată la Budapesta, în 1919, dar care s-a mutat rapid la Cluj, devenind în peroada interbelică o echipă tot mai naționalistă.</p>
<p>Potrivit ungarilor, după 1940, U Cluj a rămas pe mâna românilor, în timp ce actuala CFR a fost în continuare considerată o echipă maghiară, acesta fiind și motivul pentru care KVSC a putut juca finala maghiară din 1944, în timp ce U Cluj a jucat finala Cupei României, în 1942.</p>
<p>Anii 1940 au fost cei care au dus la rivalitatea deja cunoscută dintre cele două echipe clujene, o rivalitate care se regăsește, din păcate, și în afara stadioanelor. De altfel, <span>incidentele din acest an au arătat că rivalitatea dintre suporteri poate fi greu de stăpânit</span>.</p>
<p>„Funar a vopsit băncile în culorile României. Merită tributul pentru statuia și memoria lui Matei Corvin, cu steagurile Paks”, au scris cei de la NemzetiSport, făcând trimitere la istoria actuală a Clujului.</p>
<ul>
<li>Grupul statuar dedicat lui Matei Corvin, cunoscut ca Regele Ungariei, este amplasat în Piața Unirii încă din 1902 și a rezistat timpului, deși în 1919 au fost discuții ca acesta să fie mutat fiind considerat un simbol al naționaismului maghiar. Cel care a găsit soluția salvării monumentului, premiat la  Expoziția Universală de la Paris, a fost istoricul Nicolae Iorga. Soluția lui Iorga a fost aceea de a evidenția originea română a lui Matei Corvin, născut în Cluj, într-o casă din centrul vechi, și se a amplasa o plăcută trilingvă pe latura nordică a postamentului.</li>
<li>Casa în care a fost născut Matei Corvin îi poartă numele și este sediul unei secții din cadrul Universității de Artă și Design Cluj.</li>
</ul>
<h2><span>Disputele dintre „U” și CFR, în atenția maghiarilor</span></h2>
<p>Ungurii au făcut mai multe referiri și la meciurile echipei CFR Cluj, în campionatul național, dar și la cele din cupele europene, unde atmosfera a fost destabilizată inclusiv de către cei din galeria „studenților”.</p>
<p>„Au folosit toate mijloacele, permise și nepermise, pentru a zădărnici triumful istoric al rivalilor maghiari dn Cluj. Într-un meci extrem de tensionat și violent, CFR a smuls în cele din urmă victoria și titlul cu un penalty. Încet, încet, lumea a fost nevoită să se obișnuiască cu succesul echipei CFR”, au mai scris maghiarii.</p>

]]></description>
    </item>
    <item>
      <title>Ce veste pentru CFR Cluj. Maghiarii de la Paksi au făcut anunțul despre cei doi fotbaliști</title>
      <link>https://www.prosport.ro/fotbal-extern/ce-veste-pentru-cfr-cluj-maghiarii-de-la-paksi-au-facut-anuntul-despre-cei-doi-fotbalisti-20216980</link>
      <description><![CDATA[<img src="https://www.prosport.ro/wp-content/uploads/2025/07/Ce-veste-pentru-CFR-Cluj.-Maghiarii-de-la-Paksi-au-facut-anuntul-despre-cei-doi-fotbalisti.jpeg"/><br/><p>Maghiarii de la Paksi au oferit noi detalii despre starea jucătorilor accidentați în meciul cu CFR Cluj.</p>
<p>Vicecampioana României a început noul sezon european în primul tur din preliminariile Europa League. Elevii lui Dan Petrescu<span> au obținut doar o remiză</span>, scor 0-0, în deplasarea din Ungaria, iar calificarea se va decide la Cluj. Doi jucători de bază de la Paksi au ieșit accidentați în timpul jocului, dar se pare că vor fi apți de joc înainte de returul de săptămâna viitoare.</p>
<h2><span>Dan Petrescu nu primește vești bune din Ungaria: Paksi va avea disponibili jucătorii accidentați, în meciul retur</span></h2>
<p>Antrenorul grupării din Gruia are motive de îngrijorare înainte de returul cu Paksi. CFR părea favorită clară înaintea dublei manșe din primul tur preliminar, dar lucrurile s-au schimbat după ce clujenii au tremurat serios în deplasarea de la Paksi. Gazdele au avut câteva ocazii uriașe de a marca, în timp ce elevii lui Dan Petrescu nu au reușit să găsească de prea multe ori poarta adversă.</p>
<p>Doi jucători importanți din angrenajul echipei se vor recupera până la ora meciului, astfel că „Bursucul” trebuie să ia în calcul și acest lucru. Bence Lenzser s-a accidentat în a doua jumătate a reprizei secunde, dar medicii i-au transmis că va putea reveni pe teren peste câteva zile.</p>
<blockquote>
<p data-end="1026" data-start="699">„La o mișcare, am simțit brusc cum mușchiul posterior al coapsei drepte s-a încordat. La ecografia de azi s-a constatat prezența unui edem în acea zonă. Din fericire, accidentarea nu este gravă, iar medicii estimează că recuperarea va dura între trei și șapte zile”, a declarat Bence Lenzsér pentru site-ul oficial al clubului.</p>
</blockquote>
<p data-end="1111" data-start="1028">Gabor Vas se simte deja mult mai bine, deși a fost nevoit să iasă de pe teren din cauza unor probleme musculare.</p>
<blockquote><p>„Am făcut deja tratamentul, ceea ce am avut ieri a fost un cramp muscular mai puternic la gambă, dar din fericire nu este nimic serios. Simt că mâine voi putea relua antrenamentele și voi trece repede peste asta”, a precizat Vas Gabor.</p></blockquote>
<h2><span>Evoluție modestă a vicecampioanei României cu Paksi: „Nu am arătat bine fizic”</span></h2>
<p>La finalul partidei cu Paksi, <span>Dan Petrescu a dat verdictul</span> despre evoluția elevilor săi. S-a arătat nemulțumit de jocul prestat și a recunoscut că s-a simțit absența din teren a golgheterului sezonului trecut, Louis Munteanu.</p>
<blockquote><p>„Nu mă așteptam la un meci ușor, au câștigat Cupa de două ori la rând. I-am studiat foarte bine, au jucători foarte buni. Cu puțin noroc, puteam câștiga. Am controlat jocul. (Vă place un jucător de la Paksi?) Mă gândesc doar la jucătorii mei, nu la cei de acolo.  (A fost greu fără Louis Munteanu?) Dacă am făcut 0-0, se pare că da. Ne-a lipsit să băgăm mingea în poartă. Nu pot să aștept prea mult de la cei care au debutat. Nu am arătat bine fizic. Aștept mai mult de la echipă.”, a precizat Dan Petrescu, la <span>Digisport.</span></p></blockquote>
<p>În cazul în care va trece în turul 2 preliminar, CFR se va duela cu Lugano. Dacă elevii lui Dan Petrescu nu reușesc să învingă în returul de joia viitoare, își vor continua parcursul european în preliminariile Conference League. Acolo se vor duela cu NK Maribor.</p>

]]></description>
    </item>
    <item>
      <title>Arbitrul delegat la CFR Cluj – Paksi, cât pe ce să fie asasinat! I-a fost montată o bombă în mașină</title>
      <link>https://www.prosport.ro/fotbal-extern/europa-league/arbitrul-delegat-la-cfr-cluj-paksi-cat-pe-ce-sa-fie-asasinat-i-a-fost-montata-o-bomba-in-masina-20219014</link>
      <description><![CDATA[<img src="https://www.prosport.ro/wp-content/uploads/2025/07/Arbitrul-delegat-la-CFR-Cluj-–-Paksi-cat-pe-ce-sa-fie-asasinat-I-a-fost-montata-o-bomba-in-masina-1400x1055.jpeg"/><br/><p>Kyriakos Athanasiou, un cipriot în vârstă de 30 de ani, posesor al ecusonului FIFA din 2023, este arbitrul delegat la returul CFR Cluj – Paksi.</p>
<p>Partida din manșa secundă a primului tur preliminar UEFA Europa League este programată joi, 17 iulie 2025, pe stadionul „Dr. Constantin Rădulescu” din Cluj, de la ora 20:30.</p>
<h2><span>Ciprioții au vrut să îl asasineze pe Kyriakos Athanasiou, arbitrul delegat la CFR Cluj – Paksi, după un derby de foc AEL Limassol – AEZ Zakakiou 4-3</span></h2>
<p>Joia trecută, pe 10 iulie, <span>Paksi și CFR Cluj au remizat la Budapesta, scor 0-0</span>, astfel că lupta decisivă pentru calificarea în turul 2 preliminar din UEFA Europa League se va da în Ardeal.</p>
<p>Tot Joi, la data de 17 iulie, CFR Cluj și Paksi se vor întâlni pe stadionul „Dr. Constantin Rădulescu” din Gruia și promit să folosească toate „armele” disponibile pentru a obține un rezultat pozitiv. În turul 2 preliminar, învingătoarea va da peste Lugano, din Elveția.</p>
<p>UEFA a stabilit deja arbitrul care se va afla <span>la centrul returului CFR Cluj – Paksi</span>, iar acesta este Kyriakos Athanasiou, un „central” din Cipru în vârstă de doar 30 de ani care deține ecusonul <span>FIFA</span> din 2023. Va fi doar al treilea meci european fluierat de la centru de Kyriakos Athanasiou, care în sezonul 2023-2024 a fost în centrul unui scandal imens.</p>
<p>Concret, în etapa a doua a stagiunii menționate, arbitrul s-a aflat la centrul unul derby din Cipru, AEL Limassol – AEZ Zakakiou, care s-a terminat cu 4-3 în favoarea gazdelor. Însă, jocul a fost unul de infarct. Oaspeții au condus cu 2-0, după care AEL Limassol a răsturnat scorul la 3-2 în favoarea ei. Ulterior, în prelungiri, a venit punctul culminant. În minutul 90+3, AEZ Zakakiou a dus scorul la 3-3, mulțumită unui penalty dictat de Kyriakos Athanasiou, însă nu acesta a fost ultimul gol al derby-ului. În cele 11 minute de prelungiri pe care le-a permis, „centralul” a eliminat doi jucători din tabăra oaspete, iar în cele din urmă, chiar înainte de fluierul final, AEL Limassol a dat golul de 4-3.</p>
<p>Imediat după meci, în mașina arbitrului Kyriakos Athanasiou a fost plasată o bombă artizanală confecționată dintr-un obiect metalic care a fost încărcat cu explozibil, însă din fericire, dispozitivul s-a detonat înainte ca arbitrul să ajungă la autoturism. Astfel, tentativa de asasinat asupra lui Kyriakos Athanasiou nu a avut succes.</p>
<figure aria-labelledby="figcaption_attachment_20219019" class="wp-caption aligncenter" id="attachment_20219019"><img alt="" class="size-large wp-image-20219019" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Kyriakos-Athanasiou-1400x933.jpg" srcset="https://www.prosport.ro/wp-content/uploads/2025/07/Kyriakos-Athanasiou-1400x933.jpg 1400w, https://www.prosport.ro/wp-content/uploads/2025/07/Kyriakos-Athanasiou-768x512.jpg 768w, https://www.prosport.ro/wp-content/uploads/2025/07/Kyriakos-Athanasiou-1536x1024.jpg 1536w, https://www.prosport.ro/wp-content/uploads/2025/07/Kyriakos-Athanasiou.jpg 1800w" width="1400"/><figcaption class="wp-caption-text" id="figcaption_attachment_20219019">SURSA FOTO: PROFIMEDIA. 14 iulie 2025. Kyriakos Athanasiou, în timpul unui meci din prima ligă daneză, în 2024</figcaption></figure>
<h2><span>Ar trebui CFR Cluj să aibă emoții?</span></h2>
<p>Revenind la duelul CFR Cluj – Paksi, ambele echipe au emoții în privința delegării UEFA, deoarece Kyriakos Athanasiou se va afla la doar al treilea său meci european, așa cum am precizat deja, și la primul din acest sezon. Concret, cipriotul a mai fluierat de la centru două dueluri din sezonul 2024-2025, unul din primul tur preliminar al Europa League și unul din primul tur preliminar al Conference League.</p>
<p>În Gruia, Kyriakos Athanasiou va fi ajutat de conaționalii Marios Kalogirou și Pavlos Georgiou, pe post de asistenți, și Andres Tehrani, din postura de al patrulea oficial. În camera VAR se vor afla tot doi ciprioți, anume Marios Christoforou şi Rovertos Kosta.</p>

]]></description>
    </item>
    <item>
      <title>Edi Iordănescu a câștigat la debut, în Europa League, dar și-a certat jucătorii după meci: „Aștept mai mult!”</title>
      <link>https://www.prosport.ro/fotbal-extern/europa-league/edi-iordanescu-a-castigat-la-debut-in-europa-league-dar-si-a-certat-jucatorii-dupa-meci-astept-mai-mult-20216273</link>
      <description><![CDATA[<img src="https://www.prosport.ro/wp-content/uploads/2025/07/Edi-Iordanescu-a-castigat-la-debut-in-Europa-League-dar-si-a-certat-jucatorii-dupa-meci-„Astept-mai-mult-1400x933.jpg"/><br/><p>Joi seară, 10 iulie 2025, sub comanda lui Edi Iordănescu (47 de ani), Legia Varșovia a debutat cu o victorie în actuala campanie a preliminariilor Europa League.</p>
<p>Polonezii s-au impus la limită cu Aktobe, scor 1-0 în turul de pe teren propriu, iar la finalul celor 90 de minute, fostul selecționer al României nu a ezitat să își certe jucătorii.</p>
<h2><span>Fotbaliștii de la Legia Varșovia, avertizați de Edi Iordănescu. Ce a declarat antrenorul român după victoria la limită din Europa League</span></h2>
<p><span>Edi Iordănescu a devenit antrenorul polonezilor de la Legia Varșovia</span> la începutul lunii iulie și nu a ezitat să își arate entuziasmul în spațiul public.</p>
<p>Fostul selecționer al naționalei României a refuzat mai multe propuneri din zona Golfului, iar în cele din urmă a primit o ofertă tentantă de pe „Bătrânul continent”, de la o grupare calificată în cupele europene.</p>
<p><span>Legia Varșovia luptă pentru accederea în faza principală din UEFA Europa League, iar joi seară, 10 iulie 2025, a debutat</span> în primul tur preliminar cu o victorie.</p>
<p>Fotbaliștii lui Edi Iordănescu au câștigat manșa tur a dublei cu Aktobe, scor 1-0 în Polonia, mulțumită unui gol marcat în minutul 25 de mijlocașul Vahan Bichakhchyan (26 de ani).</p>
<p>Însă, victoria la limită complică returul din Kazahstan, detaliu de care Edi Iordănescu e conștient, astfel că antrenorul român nu a ezitat să își certe jucătorii după meci:</p>
<blockquote><p>Trebuia să câștigăm. Am făcut-o fără să primim niciun gol, dar aștept și vreau mai mult de la jucătorii mei, de la echipa mea. Cred că putem face asta. Primul meci al noului sezon a trecut. Trebuia să câștigăm și să ne impunem înainte de manșa secundă. În Kazakhstan, vom lupta pentru a avansa în runda următoare”, și-a început Edi Iordănescu discursul de după meci, potrivit <span>Legia.net</span>.</p></blockquote>
<h2><span>A ținut, totuși, să își felicite fotbaliștii pentru un aspect</span></h2>
<p>În continuare, Iordănescu Jr. i-a felicitat pe polonezi pentru faptul că „au încercat tot posibilul” pentru a-i respecta planul tactic pe care l-a alcătuit înainte de startul jocului.</p>
<blockquote><p>Aș dori să felicit jucătorii care au încercat tot posibilul să respecte planul. Ne vom îmbunătăți treptat nivelul. Am încredere deplină în procesul nostru de antrenament. Ne așteptam să existe o diferență de ritm între noi și Aktobe, deoarece echipa kazahă este la mijlocul sezonului. Sunt convins că este doar o chestiune de a juca mai multe meciuri și ne vom îmbunătăți. Trebuie să ne concentrăm pe recuperare. Nu-mi place să vorbesc despre astfel de lucruri înainte de un meci pentru că vreau să mă concentrez pe meciuri și să găsesc cele mai bune soluții, dar aceasta este realitatea”, a completat antrenorul român.</p></blockquote>
<p>Returul Aktobe – Legia este programat joia viitoare, pe 17 iulie, de la ora 19:00. Până atunci, fotbaliștii lui Edi Iordănescu vor da piept cu rivalii de la Lech în Supercupa Poloniei. Partida din urmă menționată e programată pe 13 iulie, tot de la ora 19:00.</p>
<p>În schimb, în prima divizie a fotbalului polonez, unde Legia va încerca să atace titlul, jucătorii lui Iordănescu Jr. vor intra în scenă pe 20 iulie, pe teren propriu, cu Piast.</p>

]]></description>
    </item>
    <item>
      <title>Edi Iordănescu, debut fericit în Europa cu Legia</title>
      <link>https://www.prosport.ro/fotbal-extern/europa-league/edi-iordanescu-debut-fericit-in-europa-cu-legia-20216166</link>
      <description><![CDATA[<img src="https://www.prosport.ro/wp-content/uploads/2025/07/Edi-Iordanescu-debut-fericit-in-Europa-cu-Legia.png"/><br/><p>Edi Iordănescu, fostul selecționer al României, a debutat cu dreptul în UEFA Europa League alături de Legia Varșovia.</p>
<p>Cea mai titrată echipă din Polonia s-a impus în partida cu FC Aktobe, scor 1-0, disputată pe Stadion Wojska Polskiego.</p>
<h2><span>Legia Varșovia, victorie cu FC Aktobe</span></h2>
<p><span>Legia Varșovia a câștigat</span> cu FC Aktobe, scor 1-0, în primul tur preliminar din Europa League. Echipa românilor Andrei Vlad și Bogdan Vătăjelu a deschis scorul în minutul 9.</p>
<p>Reușita kazahului Oralkhan Omirtaev a fost, însă, anulată pe motiv de ofsaid. Vahan Bichakhchyan a marcat în minutul 25 și a stabilit scorul final al partidei.</p>
<p>Fotbalistul lui Edi Iordănescu a tras cu piciorul stâng de la aproximativ 25 de metri, iar mingea s-a dus direct în vinclul porții lui Andrei Vlad. Meciul retur va avea loc pe 17 iulie și se va disputa pe Koblandy Batyr Stadium din Aktobe (Kazahstan).</p>
<h2><span>Declarația lui Edi Iordănescu înainte de Legia – FC Aktobe</span></h2>
<p>Edi Iordănescu consideră că <span>timpul este cel mai mare dușman</span> al antrenorilor. Fostul selecționer al României susține că perioada avută la dispoziție pentru a pregăti echipa a fost limitată. Cu toate acestea, Iordănescu apreciază deschiderea și receptivitatea jucătorilor săi.</p>
<p>„Timpul este întotdeauna cel mai mare dușman al antrenorilor și al muncii lor, dar a trebuit să funcționez într-un mod care să se încadreze în program.</p>
<p>Am învățat că avem jucători deschiși la minte și care învață repede, care încearcă să lucreze împreună pe teren și să utilizeze strategia noastră.</p>
<p>Au abilități excelente de aclimatizare și s-au adaptat rapid la stilul meu de joc. Există mult entuziasm pentru noul sezon, dar există și o mulțime de întrebări”, a declarat antrenorul lui Legia Varșovia.</p>
<blockquote><p>Peste tot în lume, fanii sunt inima echipei. La Legia sunt mult mai mult decât atât, sunt sufletul clubului. Scopul nostru este să le oferim vești pozitive, să jucăm bine și să le arătăm că muncim profesionist. În curând vom livra ceea ce ei așteaptă Am venit la Legia să câștig, nu să mă plâng, să vorbesc despre alte scenarii, loturi sau speculații. Sunt aici ca să câștig și voi livra. Sunt aici cu toată inima și sufletul și voi confirma ceea ce se așteaptă de la mine“, a spus Edi Iordănescu, potrivit <span>legionsci.com</span>.</p></blockquote>

]]></description>
    </item>
  </channel>
</rss>
