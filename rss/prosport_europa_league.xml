<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Charalambous a auzit mesajul lui Alibec pentru Gigi Becali și a intervenit. I-a spus-o clar fotbalistului</title>
      <link>https://www.prosport.ro/fotbal-extern/europa-league/charalambous-a-auzit-mesajul-lui-alibec-pentru-gigi-becali-si-a-intervenit-i-a-spus-o-clar-fotbalistului-20288779</link>
      <description><![CDATA[<img src="https://www.prosport.ro//wp-content/uploads/2025/10/Charalambous-a-auzit-mesajul-lui-Alibec-pentru-Gigi-Becali-si-a-intervenit.-I-a-spus-o-clar-fotbalistului.webp"/><br/><p><span class="cf0">Elias Charalambous a auzit ce mesaj a avut Denis Alibec pentru Gigi Becali și a simțit nevoia să intervină.</span></p>
<p>Antrenorul FCSB a reacționat după înfrângerea cu <span class="cf0">Young Boys Berna și a comentat afirmația fotbalistului său.</span></p>
<h2><span>Charalambous a auzit mesajul lui Alibec pentru Gigi Becali și a intervenit. I-a spus-o clar fotbalistului</span></h2>
<p>Denis Alibec <span>a jucat doar o repriză</span> în meciul cu <span class="cf0"> Young Boys Berna din UEFA Europa League. Atacantul FCSB a fost schimbat la pauză, iar în locul său a intrat <!--StartFragment --></span><span class="cf0">Daniel B</span><span class="cf1">îrligea.</span></p>
<p>Fostul jucător de la Farul Constanța a reacționat la finalul partidei de pe Arena Națională și i-a transmis un mesaj indirect lui Gigi Becali. Denis Alibec s-a plâns că nu joacă mai mult.</p>
<p><!--StartFragment --></p>
<p><span class="cf0">„C</span><span class="cf1">ând </span><span class="cf2">știi că joci doar o repriză te grăbești, nu ai răbdare, nu ești concentrat 100% să faci lucrurile c</span><span class="cf1">ât mai bine. Îmi doresc s</span><span class="cf2">ă joc mai mult”, a spus Denis Alibec, la flash-interviu, după FCSB – Young Boys 0-2.</span></p>
<p><!--StartFragment --></p>
<p class="pf0"><span class="cf0">Elias Charalambous a comentat <span>afirmația lui Denis Alibec</span>. Antrenorul FCSB este convins că atacantul va primi mai multe minute la gruparea roș-albastră </span><span class="cf1">în perioada urm</span><span class="cf2">ătoare.</span></p>
<p class="pf0"><span class="cf2">„Denis Alibec e un jucător care <span class="cf1">î</span>și caută ritmul. Ne va ajuta <span class="cf1">în</span> <span class="cf1">viitor</span> și sunt convins că va avea mai multe minute <span class="cf1">în</span> <span class="cf1">teren</span><span class="cf1">. </span></span><span class="cf2">O </span><span class="cf1">înfrângere</span><span class="cf1">. Am </span><span class="cf1">luat</span><span class="cf1"> un </span><span class="cf1">gol</span> <span class="cf1">când</span> <span class="cf1">eram</span> <span class="cf1">în</span><span class="cf1"> 10 </span><span class="cf1">oameni</span><span class="cf1">. Am </span><span class="cf1">jucat</span> <span class="cf1">trei</span><span class="cf1"> minute </span><span class="cf1">în</span> <span class="cf1">inferioritate</span> <span class="cf2">și</span><span class="cf2"> am </span><span class="cf2">plătit</span> <span class="cf2">pentru</span> <span class="cf2">asta</span><span class="cf2">. </span></p>
<p class="pf0"><span class="cf2">Am </span><span class="cf2">avut</span> <span class="cf2">vreo</span><span class="cf2"> 7-8 </span><span class="cf2">cornere</span><span class="cf2">. </span><span class="cf2">C</span><span class="cf1">ând</span><span class="cf1"> nu </span><span class="cf1">marchezi</span><span class="cf1"> din </span><span class="cf2">șansele</span> <span class="cf2">pe</span><span class="cf2"> care </span><span class="cf2">ți</span><span class="cf2"> le </span><span class="cf2">faci</span><span class="cf2">… Am </span><span class="cf2">controlat</span> <span class="cf2">și</span> <span class="cf2">jocul</span><span class="cf2">, </span><span class="cf2">dar</span> <span class="cf2">c</span><span class="cf1">ând</span><span class="cf1"> nu </span><span class="cf1">marchezi</span><span class="cf1">, </span><span class="cf1">lucrurile</span><span class="cf1"> sunt </span><span class="cf1">mai</span> <span class="cf1">dificile</span><span class="cf1">. Din </span><span class="cf1">p</span><span class="cf2">ăcate</span><span class="cf2">, </span><span class="cf2">golurile</span><span class="cf2"> au </span><span class="cf2">făcut</span> <span class="cf2">diferența</span><span class="cf2">. </span><span class="cf2">Băieții</span><span class="cf2"> au </span><span class="cf1">încercat</span><span class="cf1">. </span></p>
<p class="pf0"><span class="cf1">Ne-am </span><span class="cf1">creat</span> <span class="cf2">șanse</span><span class="cf2">, am </span><span class="cf1">încercat</span> <span class="cf1">s</span><span class="cf2">ă</span> <span class="cf2">jucăm</span><span class="cf2">. </span><span class="cf2">Băieții</span><span class="cf2"> au </span><span class="cf1">încercat</span><span class="cf1">. La </span><span class="cf1">acest</span> <span class="cf1">nivel</span> <span class="cf1">trebuie</span> <span class="cf1">s</span><span class="cf2">ă</span> <span class="cf2">fim</span> <span class="cf2">mai</span> <span class="cf2">concentrați</span><span class="cf2">. Nu cred </span><span class="cf2">că</span><span class="cf2"> ne-a </span><span class="cf2">fost</span> <span class="cf2">frică</span><span class="cf1">”, a declarat </span><span class="cf1">Elias Charalambous, la flash-</span><span class="cf1">interviu</span><span class="cf1">.</span></p>
<p><!--EndFragment --></p>
<p><!--EndFragment --></p>
<p><!--EndFragment --></p>

]]></description>
    </item>
    <item>
      <title>Cum s-a ales praful de strategia lui Gigi Becali: „Nu ar fi trebuit să intre amândoi”</title>
      <link>https://www.prosport.ro/fotbal-extern/europa-league/cum-s-a-ales-praful-de-strategia-lui-gigi-becali-nu-ar-fi-trebuit-sa-intre-amandoi-20288840</link>
      <description><![CDATA[<img src="https://www.prosport.ro//wp-content/uploads/2025/10/Cum-s-a-ales-praful-de-strategia-lui-Gigi-Becali-„Nu-ar-fi-trebuit-sa-intre-amandoi22.webp"/><br/><p>Gigi Becali (67 de ani) a avut o tactică bine gândită înainte de FCSB – Young Boys Berna 0-2, însă s-a ales praful de ea după doar 9 minute de la fluierul de start.</p>
<p>Malcom Edjouma (28) s-a prăbușit pe gazon și, așa cum s-a putut vedea și pe transmisiunea live, le-a transmis celor din staff-ul tehnic că nu mai poate continua. În acest context, campioana României s-a văzut nevoită să efectueze o schimbare forțată în debutul jocului.</p>
<h2><span>Gigi Becali a dezvăluit strategia pe care o pregătise pentru FCSB – Young Boys 0-2</span></h2>
<p>Joi seară, 2 octombrie 2025, pe Arena Națională din București, <span>FCSB a primit vizita lui Young Boys Berna</span>, într-o partidă care a contat pentru runda 2 din faza principală a UEFA Europa League.</p>
<p>Din păcate, roș-albaștrii nu au reușit să lege a treia victorie consecutivă în toate competițiile și încă din prima repriză au fost împinși în corzi. Monteiro l-a învins pe Târnovanu de două ori, în minutele 11 și 36, și i-a permis lui Young Boys să intre la vestiare cu scorul de 2-0 în favoarea ei.</p>
<p>În repriza secundă, deși au trimis în teren mai mulți jucători de bază, Elias Charalambous și Mihai Pintilii nu au reușit să întoarcă soarta confruntării în favoarea lor. Tot oaspeții au trimis mai multe șuturi pe poartă, însă tabela nu s-a mai modificat, iar rezultatul final a fost cel stabilit la pauză.</p>
<p>Trebuie precizat și faptul că <span>în debutul jocului, minutul 9 mai precis, FCSB a primit o lovitură neașteptată</span>. Malcom Edjouma s-a prăbușit pe gazon și nu a mai putut continua partida, astfel că staff-ul campioanei s-a văzut obligat să efectueze o schimbare forțată. Pe teren a fost trimis Florin Tănase, a cărui intrare era planificată mai degrabă pentru repriza secundă. Gigi Becali a dezvăluit după meci strategia pe care o avea făcută și a mărturisit că s-a ales praful de ea după accidentarea din minutul 9 a lui Edjouma:</p>
<p>„Așa era strategia. Strategia de la început așa a fost. Numai că s-a accidentat ăsta. Trebuia să intre Șut în ultimele 15-20 de minute. Nu trebuiau să intre amândoi (n.r. – Tănase și Olaru), dar s-a accidentat ăla și…Dacă era, știți că eu spuneam. Eu cred și am încredere în echipa asta”, a declarat Gigi Becali, la <span>DigiSport</span>.</p>
<p>Adrian Șut nu a mai intrat deloc în fața lui Young Boys, iar cei 5 jucători care și-au făcut apariția pe teren pe parcurs au fost Tănase, Olaru, Cisotti, Bîrligea și Politic.</p>
<h2><span>Gigi Becali, bun de plată după FCSB – Young Boys 0-2</span></h2>
<p>Pe de altă parte, Gigi Becali a primit o veste proastă și din partea Jandarmeriei Capitalei, care imediat după meci a informat clubul FCSB că va trebui să plătească o amendă de 80.000 de lei.</p>
<p>Disputa de pe Arena Națională a fost umbrită și de un incident regretabil. Chiar înainte de fluierul de start din FCSB – Young Boys, la intrarea în stadion a avut loc o bătaie, creată în principal de fanii scandalagii ai elvețienilor. Jandarmii au intervenit în forță și i-au luat pe sus pe suporterii lui Young Boys, însă chiar și așa, accesul pe Arena Națională al celorlalți fani a fost îngreunat.</p>
<p>După meci, Jandarmeria Capitalei a emis un comunicat prin care a dezvăluit sancțiunile aplicate:</p>
<p>„În urma încălcării prevederilor legale în vigoare, jandarmii au aplicat 10 sancțiuni contravenționale, în valoare totală de 85.400 de lei. Subliniem faptul că, dintre acestea, trei sancţiuni contravenționale, în valoare totală de 80.000 de lei, au fost aplicate organizatorului evenimentului sportiv, iar o sancţiune contravențională, în valoare de 3.000 de lei, a fost aplicată societății specializate de pază şi protecție, pentru nerespectarea obligațiilor ce le revin. Totodată, au fost aplicate 4 sancţiuni complementare privind interzicerea accesului la competițiile sportive pe o perioadă de un an”, a informat Jandarmeria Capitalei.</p>
<p>Nici elvețienii nu au scăpat de amenzi</p>
<p>În continuare, autoritățile au informat cu privire la faptul că patru dintre suporterii lui Young Boys Berna au fost sancționați contravențional:</p>
<p>„În acest context, subliniem faptul că, în urma incidentului creat de suporterii oaspeți pe timpul accesului, patru dintre aceștia au fost sancționați contravențional cu amenzi în valoare totală de 2000 de lei și interdicția de a participa la competițiile sportive pe o perioadă de un an”, se mai arată în comunicat.</p>
<p>În încheiere se precizează că ancheta este încă în desfășurare, astfel că în următoarele ore ar mai putea fi aplicate și alte sancțiuni:</p>
<p>„În continuare, se fac verificări pentru identificarea şi sancționarea altor persoane care au încălcat cadrul legal în vigoare. În fınal, dorim să multumim tuturor celor care au respectat cadrul legal în vigoare”, a mai transmis Jandarmeria, după FCSB – Young Boys 0-2.</p>

]]></description>
    </item>
    <item>
      <title>Ionuț Radu l-a învins pe Răzvan Lucescu. Criza de la PAOK se adâncește și criticile împotriva antrenorului român vor fi din nou puternice</title>
      <link>https://www.prosport.ro/fotbal-extern/europa-league/ionut-radu-l-a-invins-pe-razvan-lucescu-criza-de-la-paok-se-adanceste-si-criticile-impotriva-antrenorului-roman-vor-fi-din-nou-puternice-20288774</link>
      <description><![CDATA[<img src="https://www.prosport.ro//wp-content/uploads/2025/10/Ionut-Radu-l-a-invins-pe-Razvan-Lucescu.-Criza-de-la-PAOK-se-adanceste-si-criticile-impotriva-antrenorului-roman-vor-fi-din-nou-puternice.jpg"/><br/><p>Echipa lui Ionuț Radu a produs supriza serii cu PAOK și criza la echipa lui Răzvan Lucescu se adâncește în debutul acestui sezon.</p>
<p>Duelul românilor din Europa League s-a încheiat cu victoria nesperată a celor de la Celta Vigo. Ionuț Radu a avut din nou o prestație fabuloasă la câteva zile după ce a fost numit portarul lunii în La Liga. Presiunea de pe umerii lui Răzvan Lucescu crește la PAOK și criticile împotriva românului vor continua pe fondul rezultatelor slabe.</p>
<h2><span>Ionuț Radu, câștigător în duelul cu Răzvan Lucescu</span></h2>
<p>Echipa lui Ionuț Radu a revenit după mulți ani în cupele europene și a bifat prima victorie în Europa League chiar împotriva formației antrenate de Răzvan Lucescu.</p>
<p>PAOK a fost la conducerea jocului încă din primul minut și a dat lovitura în minutul 37, prin Balaidos. Gazdele au reacționat rapid și au restabilit egalitatea până la pauză. În minutul 53, Iglesias a adus gazdele în avantaj, iar Swedberg a majorat diferența în minutul 71.</p>
<p><span>Ionuț Radu a fost integralist</span> și a avut câteva intervenții salvatoare, fiind notat cu 6.4, potrivit Sofascore. Echipa sa a obținut prima victorie din istorie în Europa League și a urcat pe locul 13 la finalul celei de-a doua etape.</p>
<h2><span>Presiune uriașă la PAOK: „Mediu toxic”</span></h2>
<p>Înaintea acestei confruntări, Răzvan Lucescu a vorbit despre <span>presiunea uriașă</span> din cadrul clubului și a izbucnit în plâns, semn că nu mai are nici el prea multă răbdare cu ceea ce se confruntă în Grecia.</p>
<blockquote><p>„Tratăm această perioadă ca și cum s-a terminat campionatul și noi retrogradăm! Nu putem continua așa! Am avut momente bune în acest sezon, am început bine, dar după o înfrângere a fost ca și cum a venit sfârșitul lumii! Trebuie să depășim acest mediu toxic și să revenim la standardele noastre. Este un fapt. În ultimele meciuri am ratat foarte multe ocazii, nu am reușit să marcăm din situații din care trebuia să o facem. Am pierdut puncte foarte importante în campionat, la fel și în Europa.”, a declarat Răzvan Lucescu.</p></blockquote>
<p>Pentru echipa lui Ionuț Radu urmează dueleul cu Nice în următoarea etapă din Europa League. Până atunci, Celta Vigo va avea două meciuri dificile în campionat cu Atletico Madrid și Real Sociedad.</p>
<p>Pentru PAOK urmează derby-urile „de foc” din campionat cu Olympiacos și AEK Atena, după care va face deplasarea în Franța pentru partida cu Lille, din cupele europene. PAOK a obținut doar 7 puncte în 5 meciuri de campionat și Olympiacos a luat deja un avans de 6 puncte.</p>

]]></description>
    </item>
    <item>
      <title>A venit nota de plată pentru FCSB. Nici nu s-a terminat bine meciul cu Young Boys că a sosit amenda</title>
      <link>https://www.prosport.ro/fotbal-extern/europa-league/a-venit-nota-de-plata-pentru-fcsb-nici-nu-s-a-terminat-bine-meciul-cu-young-boys-ca-a-sosit-amenda-20288772</link>
      <description><![CDATA[<img src="https://www.prosport.ro//wp-content/uploads/2025/10/A-venit-nota-de-plata-pentru-FCSB.-Nici-nu-s-a-terminat-bine-meciul-cu-Young-Boys-ca-a-sosit-amenda-scaled-e1759440385127-1400x859.jpg"/><br/><p>FCSB nu a scăpat de amendă, așa cum era de așteptat, după incidentele dinaintea meciului cu Young Boys Berna.</p>
<p>Campioana României a fost învinsă clar de formația din Elveția, scor 0-2, iar după meci a mai primit o veste proastă.</p>
<h2><span>A venit nota de plată pentru FCSB. Nici nu s-a terminat bine meciul cu Young Boys că a sosit amenda</span></h2>
<p>Concret, formația patronată de Gigi Becali a fost sancționată cu o amendă de 80.000 de lei după meciul cu elvețienii din Europa League, iar firma care s-a ocupat de securitatea la stadion a primit și ea o amendă de 3.000 de lei.</p>
<p>Potrivit Jandarmeriei și <span>așa cum a relatat ProSport</span>, au existat incidente chiar înainte ca meciul să înceapă. Patru suporteri ai celor de la Young Boys au fost identificați și sancționați pentru comportament agresiv și au primit interdicție de a mai merge pe stadion timp de un an.</p>
<p>Ba mai mult, elvețienii puși pe scandal au fost și amendați în total cu 2.000 de lei. Iată comunicatul Jandarmeriei:</p>
<p>„În urma încălcării prevederilor legale în vigoare, jandarmii au aplicat 10 sancțiuni contravenționale, în valoare totală de 85.400 de lei.</p>
<p>Subliniem faptul că, dintre acestea, trei sancţiuni contravenționale, în valoare totală de 80.000 de lei, au fost aplicate organizatorului evenimentului sportiv, iar o sancţiune contravențională, în valoare de 3.000 de lei, a fost aplicată societății specializate de pază şi protecție, pentru nerespectarea obligațiilor ce le revin.</p>
<p>Totodată, au fost aplicate 4 sancţiuni complementare privind interzicerea accesului la competițiile sportive pe o perioadă de un an.</p>
<p>În acest context, subliniem faptul că, în urma incidentului creat de suporterii oaspeți pe timpul accesului, patru dintre aceștia au fost sancționați contravențional cu amenzi în valoare totală de 2000 de lei și interdicția de a participa la competițiile sportive pe o perioadă de un an.</p>
<p>În continuare, se fac verificări pentru identificarea şi sancționarea altor persoane care au încălcat cadrul legal în vigoare.</p>
<p>În fınal, dorim să multumim tuturor celor care au respectat cadrul legal în vigoare”, se arată în comunicatul Jandarmeriei.</p>
<h2><span>Bătaie înainte de FCSB – Young Boys. Jandarmii au intervenit în forță și i-au luat pe sus pe elvețieni: au adus și câini!</span></h2>
<p>Jandarmii prezenți la Arena Națională au avut foarte multă treabă, fiind activați serios de agresivitatea fanilor elvețieni, care au făcut scandal înainte de intrarea în stadion.</p>
<p>Din momentul în care s-au apropiat de Arena Națională pentru meciul cu FCSB, fanii celor de la Young Boys Berna au căutat cu orice preț să iasă în evidență.</p>
<p>În ciuda faptului că jandarmii au tot căutat să evite conflictul, la un moment dat au fost nevoiți să intervină în forță pentru a-i calma pe scandalagii.</p>
<p>Totuși, cum elvețienii nu s-au potolit, forțele de ordine au suplimentat efectivul cu încă 40 de jandarmi și au fost aduși și câinii pentru a se asigura liniștea la intrarea în stadion.</p>

]]></description>
    </item>
    <item>
      <title>El este „ucigașul”! Povestea lui Joel Monteiro, fotbalistul care a răpus-o pe FCSB cu Young Boys</title>
      <link>https://www.prosport.ro/fotbal-extern/europa-league/el-este-ucigasul-povestea-lui-joel-monteiro-fotbalistul-care-a-rapus-o-pe-fcsb-cu-young-boys-20288770</link>
      <description><![CDATA[<img src="https://www.prosport.ro//wp-content/uploads/2025/10/El-este-„ucigasul-Povestea-lui-Joel-Monteiro-fotbalistul-care-a-rapus-o-pe-FCSB-cu-Young-Boys-1400x1050.jpg"/><br/><p>Monteiro, „ucigașul” care a reușit să o răpună pe FCSB în a doua etapă a fazei principale din UEFA Europa League, are în spate o poveste impresionantă, iar drumul pe care l-a parcurs spre fotbalul mare nu a fost deloc unul simplu.</p>
<p>Cu o înălțime de 1.91 m, „uriașul” celor de la Young Boys Berna a marcat două goluri pe Arena Națională din București și a adus toate cele trei puncte pentru echipa lui.</p>
<h2><span>Povestea lui Joel Monteiro, cel care a răpus-o pe FCSB</span></h2>
<p><span>FCSB și Young Boys s-au întâlnit în a doua etapă a fazei ligii din UEFA Europa League</span>. Campioana României a cedat cu scorul de 0-2 în meciul disputat pe Arena Națională din București, <span>ambele goluri ale oaspeților fiind marcate de către Joel Monteiro</span>, în minutele 11 și 36.</p>
<p>Joel Monteiro, mijlocaș ofensiv în vârstă de 26 de ani, s-a născut la Sion, într-o familie cu rădăcini portugheze și cap-verdiene. Acesta este „uriașul” din compartimentul ofensiv al celor de la Young Boys. Cu o înălțime de 1.91 metri, Monteiro este un jucător cheie pentru campioana Elveției, iar acest lucru a fost demonstrat și în partida disputată pe Arena Națională.</p>
<p>Familia mijlocașului nu este străină de fotbal: ratele mai mare, Elton, a fost format la Arsenal Londra, iar vărul său e fostul internațional elvețian Gelson Fernandes.</p>
<p>„Ucigașul” celor de la FCSB nu a avut un drum ușor spre fotbalul mare. Acesta a fost respins de FC Sion, în perioada în care era junior, iar în anul 2020 a primit o șansă uriașă din partea celor de la Lausanne-Sport. Mai apoi, a fost transferat de Young Boys, formație la care a reușit să se impună. De atunci, a acumulat peste 140 de partide pentru actuala campioană a Elveției, a câștigat două trofee interne și a disputat partide extrem de tari, în cupele europene, în fața unor echipe precum Manchester United și Sporting Lisabona.</p>
<h2><span>Când a debutat Monteiro pentru naționala Elveției</span></h2>
<p>Chiar dacă a avut parte de un traseu dificil, Joel Monteiro a ajuns și în echipa națională a Elveției. Acesta a debutat pentru prima reprezentativă în 2024 și are deja cinci selecții și un gol.</p>
<p>Conform platformei de specialitate Transfermarkt, mijlocașul ofensiv al celor de la Young Boys este cotat în acest moment la suma de șase milioane de euro. Acesta mai are contract cu campioana Elveției până în 2027. În toată cariera, se poate lăuda cu 245 meciuri, 58 goluri și 21 de pase decisive.</p>

]]></description>
    </item>
  </channel>
</rss>
