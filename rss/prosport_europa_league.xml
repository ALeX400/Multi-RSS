<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Românul care a eliminat viitorul adversar al celor de la CFR Cluj îl atenționează pe Dan Petrescu: „Teren sintetic, jucători puternici, echipă agresivă”. Cum vede șansele la calificare. EXCLUSIV</title>
      <link>https://www.prosport.ro/fotbal-extern/europa-league/romanul-care-a-eliminat-viitorul-adversar-al-celor-de-la-cfr-cluj-il-atentioneaza-pe-dan-petrescu-teren-sintetic-jucatori-puternici-echipa-agresiva-cum-vede-sansele-la-calificare-20203089</link>
      <description><![CDATA[<img src="https://www.prosport.ro/wp-content/uploads/2025/06/Romanul-care-a-eliminat-viitorul-adversar-al-celor-de-la-CFR-Cluj-il-atentioneaza-pe-Dan-Petrescu.-Teren-sintetic-jucatori-puternici-echipa-agresiva.-Cum-vede-sansele-la-calificare.jpg"/><br/><p>Paksi FC va fi primul adversar din Europa League pentru CFR Cluj. Formația lui Dan Petrescu este favorită în duelul cu echipa maghiară care anul trecut a fost eliminată de Corvinul, din aceeași competiție. În cazul în care clujenii elimină Paksi FC, adversarul din turul 2 preliminar va fi Lugano.</p>
<p>Jucătorul român care cunoaște cel mai bine <span>echipa din Elveția</span> este Marco Dulca. Mijlocașul central a întâlnit Lugano în 16-imile Conference League din sezonul trecut. Celje, echipa din Slovenia unde joacă Marco Dulca, a eliminat formația elvețiană. A fost o dublă manșă decisă la penalty-uri.</p>
<h2><span>„Organizare, atitudine, agresivitate. Ar avea un plus față de CFR Cluj”</span></h2>
<p>Fiul lui Cristi Dulca face o <span>caracterizare a posibilului adversar al CFR-ului, din turul 2 preliminar al Europa League</span>. Marco este în pregătiri cu Celje, dar își negociază transferul de la echipa din Slovenia. Fostul jucător de la FCSB nu vrea să se întoarcă în România.</p>
<p>ProSport: Marco, CFR ar putea juca cu Lugano. I-ați eliminat anul trecut din Conference League și ai jucat în ambele meciuri. Cum ți s-a părut această echipă?</p>
<p>Marco Dulca: Este o echipă super compactă, o formație greu de „desfăcut”. Este o echipă puternică, care oricând poate să îți pună probleme. În meciul cu noi au reușit să revină și să ducă meciul în prelungiri. Pot să îți pună probleme în orice moment. Trebuie luată în serios, altfel nu pot să treci de această echipă. Noi am jucat deplasarea cu ei la Thun, unde era și teren sintetic. Era un atuu important pentru ei, pentru că erau mai obișnuiți cu suprafața.</p>
<p>Ce te-a impresionat la ei?</p>
<p>Organizarea, atitudinea, agresivitatea. Acasă a fost un meci greu, dar ne-am autodepășit. În deplasare, chiar ne-au pus probleme și ne-au dominat în prima repriză, noi am reușit să controlăm jocul în a doua repriză, mai ales după ce ei au primit cartonaș roșu. Noi am reușit să-i surprindem cu combinații în zona centrală. Cu Riera fiecare meci îl pregătim diferit, în funcție de adversar.</p>
<p>Care crezi că este raportul de forțe între Lugano și CFR?</p>
<p>Păi din moment ce au ajuns în optimi de Conference League, mi se pare că ar avea un plus, dar și CFR are echipă puternică. Nu poți ști niciodată. Eu i-am simțit foarte puternici. Cert este că nu le va fi ușor celor de la CFR, dacă vor juca cu ei.</p>
<h2><span>„România nu este o opțiune în acest moment”</span></h2>
<p>Cum a fost ultimul sezon pentru tine și care este situația ta acum?</p>
<p>Eu mai am un an de contract cu Celje și suntem în primul cantonament, dar sunt în ceva discuții cu alte cluburi. Îmi doresc să fac pasul la o echipă mai bună și din punct de vedere financiar și profesional. Au fost doi ani care mi-au prins bine. Am câștigat un campionat, o cupă, iar în al doilea an am avut acest parcurs în Conference League, unde am ajuns până în sferturi. Mă bucur că am avut acești doi ani foarte buni aici. M-au ajutat foarte mult să cresc din punct de vedere fizic, mental, fotbalistic. Cred că am progresat foarte mult. Au fost multe lucruri noi și toate m-au ajutat în teren. Antrenorul Albert Riera este un fost fotbalist foarte bun și un tactician foarte bun.</p>
<p>România este o opțiune pentru tine sau preferi „afară”?</p>
<p>M-am obișnuit afară, îmi place mentalitatea. România nu este o opțiune în acest moment. Vreau să continui într-un campionat din afară.</p>

]]></description>
    </item>
    <item>
      <title>Ce spun elvețienii, după ce au aflat că ar putea să o înfrunte pe CFR Cluj, în preliminariile Europa League: „Adversar redutabil!”</title>
      <link>https://www.prosport.ro/fotbal-extern/ce-spun-elvetienii-dupa-ce-au-aflat-ca-ar-putea-sa-o-infrunte-pe-cfr-cluj-in-preliminariile-europa-league-adversar-redutabil-20198097</link>
      <description><![CDATA[<img src="https://www.prosport.ro/wp-content/uploads/2025/06/Ce-spun-elvetienii-dupa-ce-au-aflat-ca-ar-putea-sa-o-infrunte-pe-CFR-Cluj-in-preliminariile-Europa-League-„Adversar-redutabil-1400x778.jpg"/><br/><p>Jurnaliștii elvețieni au reacționat la aflarea veștii că FC Lugano ar putea da piept cu CFR Cluj în turul doi preliminar al Europa League. Din punctul lor de vedere, misiunea nu va fi deloc ușoară.</p>
<p>Pentru a ajunge în acea fază a competiției, vicecampioana României trebuie să treacă, însă, <span>de maghiarii de la Paksi FC</span>. Meciurile se vor disputa pe 10, respectiv 17 iulie.</p>
<h2><span>Presa elvețiană se teme de CFR Cluj: „Un adversar redutabil”</span></h2>
<p>Potrivit <span>Blick</span>, tragerea la sorți nu a fost cu noroc pentru Lugano, în condițiile în care CFR Cluj reprezintă cel mai puternic adversar pe care l-ar fi putut întâlni în preliminariile Europa League. Au fost aduse în discuție participările constante în grupele celor mai importante competiții intercluburi, precum și coeficientul UEFA.</p>
<blockquote><p>„Din perspectiva elvețiană, această tragere la sorți este una destul de dificilă: Lugano va înfrunta în turul doi câștigătoarea duelului dintre Paksi FC (Ungaria) și CFR Cluj (România). Românii par un adversar redutabil, având în vedere istoricul lor de participări constante în grupele Champions League și Europa League.</p>
<p> </p>
<p>Dacă ne uităm doar la coeficienții UEFA (calculați pe baza performanțelor internaționale din ultimii cinci ani), Cluj reprezintă cel mai puternic adversar posibil pentru Lugano. Românii sunt pe locul 92 în clasamentul UEFA – doar două poziții în spatele celor de la FC Lugano”, au scris elvețienii.</p></blockquote>
<h2><span>Nelu Varga după ce a aflat că echipa sa va da piept cu Paksi: „Avem șanse importante”</span></h2>
<p>Chestionat despre adversarul din primul tur preliminar, Paksi FC, Nelu Varga a susținut cu tărie că CFR Cluj are „șanse importante” de a obține calificarea și s-a arătat încântat că a evitat formația din Kazahstan, FC Aktobe, în condițiile în care <span>deplasarea ar fi fost extrem de lungă</span>.</p>
<blockquote><p>„Am văzut că am căzut cu Paksi. Este un adversar ok pentru noi, avem șanse importante să ne calificăm. Era mai greu, probabil, dacă am fi căzut cu Aktobe. În primul rând că e distanța mai lungă până acolo și este un adversar pe care-l cunoști mai puțin. Așa, cu Paksi sper să trecem mai departe și să fie primul pas pentru a ajunge în grupele Europa League”, a declarat finanțatorul ardelenilor.</p></blockquote>
<p>De altfel, Paksi FC nu este deloc străină de duelurile cu echipele românești. Chiar în ediția 2024-2025 a Europa League a avut-o ca adversară – în aceeași fază – pe Corvinul Hunedoara și a ratat calificarea, scor 2-4. Formația din Liga a 2-a ajunsese în cea de-a doua competiție a fotbalului european prin cucerirea Cupei României.</p>

]]></description>
    </item>
    <item>
      <title>Veste teribilă pentru CFR Cluj! Cu ce echipă va juca, dacă se califică în turul 2 preliminar Europa League</title>
      <link>https://www.prosport.ro/fotbal-extern/europa-league/veste-teribila-pentru-cfr-cluj-cu-ce-echipa-va-juca-daca-se-califica-in-turul-2-preliminar-europa-league-20198063</link>
      <description><![CDATA[<img src="https://www.prosport.ro/wp-content/uploads/2025/06/Veste-teribila-pentru-CFR-Cluj-Cu-ce-echipa-va-juca-daca-se-califica-in-turul-2-preliminar-Europa-League-1400x1050.jpg"/><br/><p>Astăzi, 18 iunie 2025, în Elveția, la Nyon, au loc tragerile la sorți pentru turul doi preliminar al cupelor europene, iar CFR Cluj a aflat numele adversarei pe care o va întâlni dacă reușește să îi elimine pe ungurii de la Paksi FC.</p>
<p>Echipa pregătită de Dan Petrescu a avut ghinion la această tragere la sorți. În cazul în care va ajunge în turul al doilea, va da piept cu elvețienii de la Lugano.</p>
<h2><span>CFR Cluj, adversar dificil în al doilea tur preliminar din UEFA Europa League</span></h2>
<p>Norocul nu a fost de partea celor de la CFR Cluj la tragerea la sorți care a avut loc astăzi, 18 iunie 2025, în Elveția, la Nyon. Echipa pregătită de Dan Petrescu va da piept cu elvețienii de la Lugano în al doilea tur preliminar al UEFA Europa League, în cazul în care va reuși să treacă de <span>ungurii de la Paksi FC</span>.</p>
<p>Partida tur se va disputa în Elveția pe data de 24 iulie, în timp ce manșa retur se va disputa la Cluj, o săptămână mai târziu.</p>
<h2><span>Cât valorează lotul elvețienilor</span></h2>
<p>Lugano a încheiat sezonul în Elveția pe a patra poziție a clasamentului, cu 54 de puncte acumulate. Primele trei poziții au fost ocupate de Basel, cu 73 de puncte, urmată de Servette, cu 63 de puncte, și de Young Boys, cu 61 de puncte.</p>
<p>Conform platformei de specialitate Transfermarkt, lotul celor de la Lugano FC este cotat în acest moment la suma de 71.2 milioane de euro. În același timp, CFR Cluj are un lot evaluat la 25.2 milioane de euro. Având în vedere aceste sume, Lugano FC va porni ca favorită în dubla manșă pe care o va disputa în fața trupei lui Dan Petrescu.</p>
<p>Cel mai scump jucător din lotul elvețienilor de la Lugano FC este Mattia Zanotti, care este cotat de Transfermarkt la suma de 13 milioane de euro. De partea cealaltă, Louis Munteanu este cel mai scump fotbalist din lotul pregătit de Dan Petrescu la CFR Cluj. Tânărul atacant este evaluat la suma de cinci milioane de euro.</p>

]]></description>
    </item>
    <item>
      <title>Primele emoții adevărate pentru CFR. Ce speră clujenii să nu vadă la ora 14:00 și care ar fi cea mai bună variantă</title>
      <link>https://www.prosport.ro/fotbal-extern/europa-league/primele-emotii-adevarate-pentru-cfr-ce-spera-clujenii-sa-nu-vada-la-ora-1400-si-care-ar-fi-cea-mai-buna-varianta-20198037</link>
      <description><![CDATA[<img src="https://www.prosport.ro/wp-content/uploads/2025/06/Primele-emotii-adevarate-pentru-CFR.-Ce-spera-clujenii-sa-nu-vada-la-ora-1400-si-care-ar-fi-cea-mai-buna-varianta-1400x1050.jpg"/><br/><p>Nu există adversar facil pentru CFR Cluj, în urna cu posibilele echipe pe care le poate întâlni în turul doi preliminar al Europa League. La ora 14:00 echipa lui Dan Petrescu va afla ce echipă va întâlni, dacă elimină Paksi FC, în primul tur preliminar.</p>
<p>Clujenii nu au statut de cap de serie în acest tur, și pot întâlni una dintre următoarele echipe:</p>
<p>– Braga SC (Portugalia)<br/>
– câștigătoarea dublei Legia (Polonia) – FC Aktobe (Kazahstan)<br/>
– câștigătoarea dublei AEK Larnaca (Cipru) – Partizan (Belgrad)<br/>
– FC Lugano (Elveția)</p>
<h2><span>Primele emoții adevărate pentru CFR</span></h2>
<p><span>Prosport </span>a analizat toți acești potențiali adversari și concluzia este că CFR va avea o dublă dificilă în turul 2 preliminar. Cel mai ghinionist scenariu ar fi o întâlnire cu Braga. <span>Echipa lui Edward Iordănescu, Legia Varșovia,</span> este un adversar de evitat, în timp ce șansele cele mai mari ale CFR-ului ar fi cu Partizan sau AEK Larnaca.</p>
<h2><span>Braga, „misiune imposibilă”</span></h2>
<p>Braga este echipa pe care nimeni de la <span>CFR Cluj</span> nu o dorește ca adversar. S-a calificat în Europa League după ce a terminat campionatul Portugaliei pe locul 4, după „giganții” Sporting, Benfica și FC Porto. Valoarea lotului echipei portugheze este de 5 ori mai mare decât cea a CFR-ului. Roger (19 ani) este un mijlocaș dreapta evaluat la peste 20 de milioane de euro, dorit de Benfica, în timp ce fundașul central Niakate este curtat de Lille și Werder Bremen.</p>
<p>Fostul internațional, Joao Moutinho (38 de ani), internaționalul din Uruguay, mijlocașul Rodrigo Zalazar sau căpitanul Ricardo Horta sunt vedetele lui Braga SC.</p>
<p>Braga<br/>
Valoarea lot: 137 milioane euro<br/>
Poziție clasamentul UEFA: 48</p>
<h2><span>Lugano și Legia, echipe „tari” în cupele europene</span></h2>
<p>FC Lugano este echipa care a terminat pe locul 4 în campionatul din Elveția. Cel mai valoros jucător este considerat fundașul dreapta Mattia Zanotti (22 de ani), care a fost cumpărat de la Inter, cu 2,5 milioane de euro. Lugano are și un fundaș central de mare perspectivă, pe Albian Hajdari (22 de ani). Bayer Leverkusen, Marseille, Lazio sau Bournemouth sunt echipele care încearcă să-l transfere.</p>
<p>Fostul mijlocaș de la Stuttgart, Anto Grgic a fost golgheterul echipei în sezonul trecut. În atac, Lugano se bazează pe un internațional de tineret grec, Georgios Koutsias (21 de ani), împrumutat de la Chicago Fire. A marcat 8 goluri în sezonul trecut.</p>
<p>Sezonul trecut de cupe europene a fost unul foarte bun pentru FC Lugano, care a ajuns până în optimile de finală ale Conference League, unde a fost eliminată de Celje (Slovenia), la penalty-uri. Echipa elvețiană a terminat pe locul 6 grupa de Conference League.</p>
<p>FC Lugano<br/>
Valoare lot: 71 milioane euro<br/>
Poziție în clasamentul UEFA: 90</p>
<p>CFR se poate întâlni cu Edward Iordănescu, antrenorul cu care ardelenii au cucerit titlul, în 2021. Legia Varșovia a cucerit Cupa Poloniei și a terminat campionatul pe locul 5, în sezonul precedent.<br/>
Vedeta noii echipe a lui Edward Iordănescu este Maxi Oyedele, un mijlocaș central de 20 de ani. Este născut în Anglia și are tată nigerian și mamă poloneză. A fost chemat recent în naționala Poloniei, iar Brugge, PSV sau Anderlecht doresc să îl transfere. Oyedele este și singurul internațional din echipa lui Legia, în acest moment.</p>
<p>Legia vine după un sezon european foarte bun, realizat în Conference League. În stagiunea precedentă a ajuns până în sferturile de finală, unde a fost eliminată de Chelsea, echipa care avea să câștige trofeul. Legia a învins Chelsea în retur (2-1) și a bifat și o victorie cu finalista Betis, în faza grupelor.</p>
<p>Legia<br/>
Valoarea lot: 38,5 milioane euro<br/>
Poziție clasamentul UEFA: 70</p>
<h2><span>Larnaca sau Partizan, adversari care nu sperie</span></h2>
<p>AEK Larnaca s-a calificat în Europa League după ce a învins campioana Pafos, în finala Cupei din Cipru. A fost o victorie obținută la penalty-uri. În campionat, AEK Larnaca a terminat pe locul 4, după Pafos, Aris și Omonia.</p>
<p>Posibilul adversar al CFR-ului tocmai s-a despărțit de antrenorul principal, norvegianul Henning Berg, care a preluat Omonia Nicosia. Acesta avea în palmares titluri cucerite în Polonia și Cipru.<br/>
AEK tocmai l-a numit antrenor pe spaniolul Imanol Idiakez, fostul secund al lui Unai Emery, la Villarreal și care ultima dată a pregătit Deportivo la Coruna.<br/>
Echipa din Cipru are și un director tehnic spaniol, pe Xavi Roca și a avut 7 jucători spanioli în lotul de anul trecut.</p>
<p>CFR nu are amintiri plăcute despre echipele din Cipru. A fost eliminată anul trecut chiar de Pafos, echipă care ulterior a devenit campioană.</p>
<p>AEK Larnaca<br/>
Valoare lot: 12,2 milioane de euro<br/>
Loc în clasamentul UEFA: 172</p>
<p>Partizan Belgrad a terminat campionatul pe locul 2, la 27 de puncte distanță de campioana Steaua Roșie Belgrad. Asta i-a permis să se califice în Europa League.</p>
<p>Vedeta echipei este decarul israelian Bibras Natcho. Are 37 de ani și a fost golgheterul lui Partizan în sezonul trecut, cu 15 goluri marcate în campionat. A jucat în 88 de partide pentru echipa națională a Israelului și a evoluat în cupele europene pentru Olympiakos, PAOK, CSKA Moscova sau Rubin Kazan.</p>
<p>Partizan are și un mijlocaș defensiv de 19 ani, Vanja Dragojevic, care este aproape să ajungă la Manchester United.</p>
<p>Sezonul trecut de cupe europene a fost un eșec total pentru Partizan. A fost eliminată, pe rând, din Champions League, Europa League și Conference League și a bifat 5 înfrângeri și un egal în meciuri cu Dynamo Kiev, Lugano și Gent.</p>
<p>Partizan Belgrad<br/>
Valoarea lot: 27,5 milioane euro<br/>
Poziție clasamentul UEFA: 85</p>
<h2><span>Varianta de vis pentru CFR: Aktobe</span></h2>
<p>Aktobe este formația din Kazahstan unde evoluează Bogdan Vătăjelu și Andrei Vlad. Cei doi sunt titulari la formația aflată pe locul 3 în acest moment, în clasamentul din Kazahstan. Este o țară unde campionatul se află în plină desfășurare.</p>
<p>Aktobe a terminat sezonul trecut tot pe locul 3, dar s-a calificat în Europa League după ce a câștigat cupa, într-o finală cu Atyrau.</p>
<p>Totuși, șansele ca Aktobe să devină adversara CFR-ului sunt mici. Pentru a ajunge în turul 2, Aktobe ar trebui să elimine Legia Varșovia.</p>
<p>Aktobe<br/>
Valoare lot: 7,7 milioane de euro<br/>
Poziție în clasamentul UEFA: 352</p>

]]></description>
    </item>
    <item>
      <title>Fotbalistul cu cetățenie română și maghiară îl avertizează pe Dan Petrescu. Cum arată „Bilbao din Ungaria”, o echipă ultranaționalistă care joacă fotbalul englezesc de pe vremuri. EXCLUSIV</title>
      <link>https://www.prosport.ro/fotbal-extern/europa-league/fotbalistul-cu-cetatenie-romana-si-maghiara-il-avertizeaza-pe-dan-petrescu-cum-arata-bilbao-din-ungaria-o-echipa-ultranationalista-care-joaca-fotbalul-englezesc-de-pe-vremuri-excl-20197993</link>
      <description><![CDATA[<img src="https://www.prosport.ro/wp-content/uploads/2025/06/CFR-CLUJ-FC-HERMANNSTADT-FINALA-CUPEI-ROMANIEI-BETANO-14.05.2025-1-1400x1050.jpg"/><br/><p>Mario Simuț este fotbalistul cu dublă cetățenie, maghiară și română, care a jucat în 81% din partidele sezonului trecut pentru Fehervar, în prima ligă din Ungaria. Are 21 de ani și două selecții în naționala de tineret a Ungariei. Fundașul dreapta s-a născut la Oradea, dar nu a jucat în România decât până la 13 ani, când a plecat în Anglia, unde și-a terminat junioratul.</p>
<p><span>Fehervar</span> a retrogradat din prima ligă și Mario Simuț poate ajunge în Superliga României. „A fost prima retrogradare după 25 de ani. Patronul a vândut clubul pentru un forint, iar municipalitatea a preluat clubul. Am rămas doar 11-12 jucători, dar și noi vrem să plecăm. Aș vrea să fac pasul în afara Ungariei. Ar fi o provocare să joc și în România, pentru că am crescut cu meciurile din România, la televizor. Sunt discuții și cu o echipă din Superliga României”, a povestit Simuț.</p>
<p>Cunoaște foarte bine fotbalul maghiar și face o analiză a lui <span>Paksi FC</span>, adversarul CFR-ului din primul tur preliminar al Europa League.</p>
<h2><span>„Joacă un fel de fotbal englezesc, de liga a 2-a”</span></h2>
<p>Mario, ce fel de echipă este Paksi FC?</p>
<p>Este o echipă foarte interesantă. Putem spune că trage la echipele românești. Au luat cupa și anul trecut și au jucat cu Covinul. A fost o înfrângere foarte dureroasă pentru ei. Paksi este o echipă foarte ofensivă, care joacă un fotbal direct, pe atac.</p>
<p>Are doar jucători maghiari în lot. De ce?</p>
<p>Da, este singura echipă din prima ligă din Ungaria care are doar jucători maghiari. Au mers mereu pe principiul că vor doar unguri în echipă. E o chestiune ce ține de politica lor. „Paksi, echipă maghiară”, așa se și numesc. Este și un banner pe stadion în care scrie asta. Se mândresc cu asta.</p>
<p>Cât de valoroasă este această echipă?</p>
<p>Având în vedere că sunt doar jucători maghiari, CFR cred că ar trebui să fie mult peste ei. Doar că ei joacă un fel de fotbal englezesc, de liga a 2-a din Anglia. Se bazează pe mingi lungi, nu pe construcție. Mereu, când făceam analiza meciului cu ei, ni se spunea că să fim atenți că joacă doar cu mingi lungi. Au 4 atacanți foarte masivi, de top.</p>
<h2><span>„Cel mai bun portar din Ungaria” și „echipa care creează golgheteri”</span></h2>
<p>Daniel Bode este golgheterul Ungariei, la 38 de ani.</p>
<p>În 4 din ultimele 5 sezoane au dat golgheterul din Ungaria. Anul trecut a fost golgheter Daniel Bode, care are 38 de ani și a dat goluri doar din postura de rezervă. Intra câteva minute și marca. Este un fost mare internațional al Ungariei. Dar devenise faimos pentru că se vorbea că nu prea făcea antrenamente toată săptămâna, se antrena 2-3 zile, intra și marca.</p>
<p>El este vedeta echipei?</p>
<p>El, Marin Adam, care a jucat și el la echipa națională, portarul. Au cel mai bun portar din prima ligă din Ungaria, în ultimul sezon. (n.r. Peter Szappanos, 34 de ani). A fost chemat acum la echipa națională și a și jucat 30 de minute. Are aproape doi metri și iese foarte bine pe centrări.</p>
<h2><span>Un fel de Astra lui Șumudică. Ciorbe maghiare, în loc de grătar</span></h2>
<p>Ce vă sfătuia antrenorul, când aveați meciuri cu Paksi?</p>
<p>În primul rând, ce ne sfătuia să nu intrăm în jocul lor. Să nu dăm mingi lungi, pentru că ei la asta sunt buni. Joacă un 3-5-2 și strategia lor este să arunce toate mingile în careu și făceau ca un fel de zid în jurul careului. Toți oamenii lor urmăreau mingea a doua. Paksi avea posesie, pentru că recupera toate mingile deviate. Fundașii lor centrali sunt destul de tehnici. De multe ori, fundașul central iese cu minge la picior sau unul dintre ei ajunge în bandă, de unde centrează.</p>
<p>Anul trecut i-a eliminat Corvinul. S-a schimbat Paksi FC de atunci?</p>
<p>Nu prea mult. Punctul lor forte este că rămân aceiași jucători și se cunosc foarte bine între ei. Plus că la ei, mulți spune că sunt un fel de amatori… Mereu ies la un grătar, cum ar fi în România. Ei mereu organizează aceste ieșiri cu ciorbe maghiare și toată lumea îi judecă că sunt amatori. Dar vine weekend-ul și câștigă. Sunt o echipă foarte unită.</p>

]]></description>
    </item>
  </channel>
</rss>
