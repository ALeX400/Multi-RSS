<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Șumudică îi spulberă pe Charalambous și pe Pintilii: „Dacă tu mănânci cartofi prăjiți trei ani, nu mai poți să mănânci și al patrulea, îți e greu”</title>
      <link>https://www.prosport.ro/fotbal-extern/europa-league/sumudica-ii-spulbera-pe-charalambous-si-pe-pintilii-daca-tu-mananci-cartofi-prajiti-trei-ani-nu-mai-poti-sa-mananci-si-al-patrulea-iti-e-greu-20331702</link>
      <description><![CDATA[<img src="https://www.prosport.ro//wp-content/uploads/2025/11/sumudica-ii-spulbera-pe-charalambous-si-pe-pintilii-daca-tu-mananci-cartofi-prajiti-trei-ani-nu-mai-poti-sa-mananci-si-al-patrulea-iti-e-greu.jpg"/><br/><p data-end="486" data-start="157">Marius Șumudică a făcut una dintre cele mai dure analize la adresa FCSB din acest sezon, deranjat fiind și de afirmația lui Mihai Stoica potrivit căreia jucătorii ar avea aceleași antrenamente ca în sezoanele trecute.</p>
<p data-end="486" data-start="157">Antrenorul a explicat că jucătorii au nevoie de provocări noi și de un ritm diferit de pregătire. Tehnicianul, <span>propus de Ioan Becali drept variantă de antrenor </span>pentru echipa roș-albastră, a vorbit despre decăderea campioanei, care a suferit o nouă înfrângere în Europa League.</p>
<h2 data-end="559" data-start="488"><span>„Nu sunt de acord cu Meme. Nu poți să lucrezi ca acum doi ani!”</span></h2>
<p data-end="1457" data-start="1337">Deși nu i-a numit direct, Șumudică a făcut referire la Charalambous și Pintilii, cei care conduc antrenamentele echipei. Fostul antrenor al Rapidului <span>a taxat dur și maniera în care FCSB</span> a tratat meciul cu Steaua Roșie.</p>
<p>„Păi ce, Giovanni conduce FCSB? Să nu vorbim despre asta, ar trebui să dezbatem ce se întâmplă la FCSB în momentul de față, pentru că e tragic. Nu sunt de acord cu Meme (n.r. – Mihai Stoica) când vine și spune că sunt aceleași antrenamente ca anul trecut.</p>
<p>Dacă tu mănânci cartofi prăjiți trei ani, nu mai poți să mănânci și al patrulea, îți e greu. Degeaba faci aceleași antrenamente, trebuie să vii cu altceva. Dacă există monotonia asta în pregătire…</p>
<p>Eu am avut șansa în viață să lucrez cu jucători mari și niciodată nu puteam să mă duc nepregătit la antrenament și să mă duc săptămână de săptămână cu același antrenament. Aaa, dacă vorbim de intensitate, putem vorbi. Dar niciodată să nu spui că se lucrează ce se lucra și acum doi ani când am avut succes. Fotbalul evoluează, nu stă pe loc”, a declarat Șumudică, la <span>Fanatik.</span></p>
<h2 id="au-jucat-in-9-vedeta-de-la-steaua-rosie-data-disparuta-pe-teren-2"><span>Șumudică a analizat meciul Steaua Roșie Belgrad – FCSB</span></h2>
<p>Șumudică nu s-a abținut de cuvinte nici când a fost vorba de meciul Steaua Roșie Belgrad – FCSB, 1-0, din Europa League. „Am văzut o echipă care nu știe să dezvolte atacul pozițional, mai ales când e în superioritate numerică. De foarte multe ori e greu să desfaci o echipă în 10, dar ei au jucat în 9 pentru că Arnautovic e…</p>
<p>La salariul de 2,5 milioane pe care îl are, noi să nu mai zicem că plătim salarii mari. Băiatul ăsta a pierdut toate duelurile, nu putea să alerge, avea cel puțin 5-6 kilograme în plus. E un nume mare, se vedea când atingea mingea, dar nu poți să joci precum în curtea școlii. FCSB a pierdut pe greșelile personale care se fac în continuare.</p>
<p>Mi-a plăcut atitudinea antrenorului lor, care n-a băgat un fundaș central când au rămas în 10. Nu este cartonaș roșu niciodată, este galben. Nu este lovitură cu cotul, este la 60 de metri de poartă, iar mingea se ducea în lateral. După eliminare nu bagă un fundaș central, retrage un mijlocaș și joacă în 4-4-1. cu Arnautovic în față care nu se putea mișca. Era un fel de pivot, dar nu se deplasa niciodată pe minge pentru a ajuta echipa să iasă de acolo. Mi-a plăcut antrenorul lor că a rămas în sistemul ăsta și în momentul în care erau la balon aveau o oarecare stabilitate încât acopereau spațiile și puteau primi”, a mai spus Marius Șumudică.</p>

]]></description>
    </item>
    <item>
      <title>Sârbii au scris despre ce s-a întâmplat între Crețu și Tănase și nu s-a dat la TV: „Violent”</title>
      <link>https://www.prosport.ro/fotbal-extern/europa-league/sarbii-au-scris-despre-ce-s-a-intamplat-intre-cretu-si-tanase-si-nu-s-a-dat-la-tv-violent-20332005</link>
      <description><![CDATA[<img src="https://www.prosport.ro//wp-content/uploads/2025/11/Sarbii-au-scris-despre-ce-s-a-intamplat-intre-Cretu-si-Tanase-si-nu-s-a-dat-la-TV-„Violent-1400x786.jpg"/><br/><p>La finalul partidei dintre Steaua Roșie Belgrad și FCSB a avut loc un incident cu Vali Crețu și Florin Tănase în prim-plan, iar sârbii au prezentat inclusiv un filmuleț.</p>
<p>Scandalul care a avut loc la finalul confruntării din Europa League, când Vali Crețu și Florin Tănase au fost nevoiți să dea socoteală liderului suporterilor, Gheorghe Mustață, a apărut și în presa sârbă.</p>
<h2><span>Au fost tenisiuni între Vali Crețu și Florin Tănase după meciul de la Belgrad, iar presa sârbă s-a referit la violențe</span></h2>
<p>Campioana FCSB a fost învinsă, la Belgrad, cu 0-1, de Steaua Roșie, în etapa 5 din Europa League, <span>deși a jucat mai bine de o oră în superioritate</span>. În tribune au fost prezenți și aproximativ 500 de suporteri ai echipei lui Gigi Becali.</p>
<p>După ultimul fluier al arbitrului, jucătorii antrenați de Elias Charalambous <span>au fost chemați „la raport” de Gheorghe Mustață</span>, liderul suporterilor. Presa sârbă a prezentat acest incident cu un scurt film, titrând: „Asta nu a fost transmis: Confruntare aprigă pe Maracana – Fanii au avut ceva de spus jucătorilor”.</p>
<p>În text de precizează că Steaua Roșie Belgrad nu a strălucit în ultima vreme în campionat, dar FCSB o duce și mai rău, fiind pe locul 10 în Superliga.</p>
<p>„Fanii nu pot fi mulțumiți, iar cei mai înfocați suporteri sosiți la Belgrad i-au certat pe fotbaliști, din cauza meciurilor modeste făcute în perioada trecută. Jucătorii au fost invitați la o discuție cu fanii, unde liderul, George Mustață, a criticat dur echipa pentru abordarea slabă.</p>
<p>«Dacă aveți ceva de spus, spuneți-o», le-a spus Mustață jucătorilor, cerându-le să discute problemele între ei și să găsească o soluție”, scrie publicația <span>Srbija Danas</span>.</p>
<h2><span>Discuția aprinsă dintre Tănase și Crețu a fost relatată și în presa sârbă</span></h2>
<p>Ziariștii notează și faptul că Florin Tănase, căpitanul echipei, a fost primul care a încercat să discute cu suporterii, iar la scurt timp i s-a alăturat experimentatul fundaș dreapta Vali Cretu.</p>
<p>Tensiunile au crescut când unul dintre fani le-a cerut jucătorilor să-și dea jos tricourile, lucru care i-a deranjat în mod deosebit pe cei doi.</p>
<p>„La un moment dat, Tănase i-a făcut semn lui Crețu să se calmeze, ceea ce a înflăcărat și mai mult disputa. «Hei, Tase, lasă-mă să plec, țipi la mine sau la ei?», i-a replicat Crețu, vizibil enervat.</p>
<p>Discuția a continuat, iar Cretu a intrat într-un conflict deschis cu suporterii. În timp ce fanii adunați criticau jocul slab și rezultatele, Cretu a răspuns violent și, în același timp, a mutat responsabilitatea asupra lui Siyabonga Ngezana. «Dacă doarme pe el, ce ar trebui să facem?», a fost auzit spunând Cretu”, au mai scris jurnaliștii sârbi.</p>
<p>După 5 etape, FCSB se află pe locul 31, cu 3 puncte, la 3 de ultima poziție care trimite în play-off-ul pentru optimile de finală din Europa League. Echipa lui Gigi Becali mai are de jucat acasă cu Feyenoord, în deplasare cu Dinamo Zagreb și acasă cu Fenerbahce.</p>

]]></description>
    </item>
    <item>
      <title>Gigi Becali și-a dat drumul la gură în cazul fotbalistului FCSB: „Când dai de femei mai frumoase te distrugi, fac dracii ce vrei cu tine”</title>
      <link>https://www.prosport.ro/fotbal-intern/superliga/gigi-becali-si-a-dat-drumul-la-gura-in-cazul-fotbalistului-fcsb-cand-dai-de-femei-mai-frumoase-te-distrugi-fac-dracii-ce-vrei-cu-tine-20331771</link>
      <description><![CDATA[<img src="https://www.prosport.ro//wp-content/uploads/2025/11/A-ramas-socat-de-decizia-lui-Gigi-Becali.jpg"/><br/><p>Gigi Becali nu s-a mai putut abține și și-a dat drumul la gură. Patronul celor de la FCSB a vorbit despre fotbalistul care a comis greșeli mari în meciul pe care campioana României l-a pierdut pe terenul celor de la Steaua Roșie Belgrad, scor 1-0.</p>
<p>Latifundiarul din Pipera l-a luat în vizor pe Siyabonga Ngezana și a explicat de ce fundașul central are parte de evoluții sub nivelul așteptărilor în acest sezon competițional.</p>
<h2><span>Ce spune Gigi Becali despre Ngezana</span></h2>
<p><span>Steaua Roșie Belgrad și FCSB s-au întâlnit în etapa a cincea</span> a fazei principale din UEFA Europa League, într-o partidă pe care sârbii au câștigat-o cu scorul de 1-0, după ce au evoluat în inferioritate numerică încă din minutul 27. <span>Siyabonga Ngezana a comis o greșeală uriașă</span> la golul marcat de gazde și și-a pus echipa în pericol de mai multe ori pe parcursul meciului.</p>
<p>Acum, Gigi Becali l-a luat în vizor pe sud-african și nu a mai ținut cont de nimic în momentul în care a început să vorbească despre fotbalistul pregătit de Elias Charalambous.</p>
<p>„Știu eu? Eu nu mai știu. M-am uitat și pe aplicația aia și dacă nu pierdeam, eram pe locul 24, 23 sau 22, la egalitate acolo. Noi făceam 6 puncte și eram acolo. A fost un cadou, nu ghinion. A fost dat cadou, i-a dat Ngezana mingea în careu, a luat mingea și a dat gol.</p>
<p>Dacă ai fundaș central care… Asta deja e trădare. O greșeală care e trădare, nu mai e greșeală. E deja nebunie. Nu se poate asta. N-am văzut asta nici la meciuri de divizia B, n-am văzut. Eu așa ceva nu am văzut, mai ales la nivel înalt. Doar dacă dracii îți iau mințile și îți spun dă acolo mingea.</p>
<p>Mingea e la tine, suntem 5 acolo, cum adică dai mingea? Asta e nebunia nebuniilor. Marcam noi un gol și câștigam meciul, dar nu ai cum când un fundaș central îți face așa ceva. El a fost un fundaș central, părerea mea, de zeci de milioane, la început mă refer, acum doi ani.</p>
<p>Ei dacă vin de acolo, nu știu cum să spun ca să nu deranjez, când dai de femei mai frumoase te distrugi, fac dracii ce vrei cu tine. L-am obligat să își cheme nevasta. Cum poți să câștigi un meci sau să joci fotbal vreodată când un fundaș central îți dă două goluri? A apărat Zima, dar era gol. Nu poți juca fotbal, nu ai cum”, a declarat Gigi Becali, conform <span>digisport.ro</span>.</p>
<h2><span>FCSB, misiune imposibilă</span></h2>
<p>FCSB are parte de un parcurs sub nivelul așteptărilor în acest sezon de UEFA Europa League. În cinci etape disputate în faza principală a competiției, campioana României a înregistrat o singură victorie, în prima rundă, în fața celor de la Go Ahead Eagles, și patru înfrângeri, cu Young Boys, Bologna, FC Basel și Steaua Roșie Belgrad. Astfel, cu doar trei puncte acumulate, echipa pregătită de Elias Charalambous și Mihai Pintilii are parte de o misiune care pare imposibilă, în încercarea de a obține calificarea în play-off-ul competiției.</p>
<p>În sezonul trecut de UEFA Europa League, echipa care a ocupat ultimul loc care asigura calificarea în play-off a adunat un total de 10 puncte. Astfel, calculele sunt destul de simple pentru FCSB: mai trebuie să obțină cel puțin șapte puncte, în ultimele trei etape rămase de disputat. Asta înseamnă că echipa pregătită de Elias Charalambous are nevoie de două victorii și un rezultat de egalitate sau de trei victorii.</p>

]]></description>
    </item>
    <item>
      <title>Prima reacție a lui Gigi Becali după ce Crețu l-a distrus pe Ngezana: „Trebuie să fii înjurat în piața publică”</title>
      <link>https://www.prosport.ro/fotbal-extern/europa-league/prima-reactie-a-lui-gigi-becali-dupa-ce-cretu-l-a-distrus-pe-ngezana-trebuie-sa-fii-injurat-in-piata-publica-20331660</link>
      <description><![CDATA[<img src="https://www.prosport.ro//wp-content/uploads/2025/11/prima-reactie-a-lui-gigi-becali-dupa-ce-cretu-l-a-distrus-pe-ngezana-trebuie-sa-fii-injurat-in-piata-publica.jpg"/><br/><p data-end="525" data-start="166">FCSB traversează o perioadă modestă, iar tensiunile din vestiar au început să iasă la suprafață. După înfrângerea cu Steaua Roșie Belgrad, 0–1, în Europa League, au existat reproșuri!</p>
<p data-end="525" data-start="166">La finalul partidei, <span>Valentin Crețu a avut o reacție dură la adresa lui Siyabonga Ngezana</span>, pe care l-a acuzat direct de eroarea decisivă: „Ce să facem dacă ăla doarme pe el?”</p>
<h2 data-end="791" data-start="710"><span>„Dacă ai ales să fii fotbalist, accepți și criticile. În public!”</span></h2>
<p data-end="954" data-start="793">Replica lui Crețu, surprinsă de camere, a aprins spiritele în vestiar. Gigi Becali a intervenit imediat, luând o poziție surprinzătoare în scandalul intern. Patronul FCSB a transmis că îl înțelege perfect pe Crețu și că astfel de ieșiri sunt normale atunci <span>când un jucător afectează munca</span> unei întregi echipe.</p>
<p data-end="1572" data-start="1345">Patronul a adăugat că ieșirile nervoase, chiar dacă par exagerate, vin la pachet cu presiunea pe care o presupune tricoul FCSB. „Eu vreau să spun așa. Noi avem cei mai buni, înțelepți și înțelegători fani. Dacă s-ar fi întâmplat așa ceva altundeva, ar fi fost scandal mare. Dar înțelepciunea vine și datorită bucuriilor pe care noi le-am adus. Suporterii au perfectă dreptate.</p>
<p>Ce a zis Crețu? La mine nu contează coleg, necoleg. Ești coleg, te iau în brațe și te încurajez, dar încă o dată și încă o dată? La revedere! Uite, o zic eu acum! Ai ales să fii fotbalist? Dacă ai ales să fii fotbalist trebuie să știi că tu joci fotbal și se uită la tine zeci de mii și milioane de suporteri.</p>
<p>Apoi, dacă tu ți-ai ales asta, și ai un contract cu un om, și iei pe lună 20.000 – 30.000 de euro, care e o avere pentru un om, trebuie să îți duci viața în așa fel încât să duci contractul până la capăt! Da, se acceptă de la un coleg. Și în public, da. Dacă tu distrugi munca atâtor oameni și speranțele a milioanelor de oameni, trebuie să fii înjurat în piața publică!”, a declarat Gigi Becali , la Digi Sport.</p>
<h2 data-end="1572" data-start="1345"><span>Fanii au cerut explicații</span></h2>
<p data-end="1965" data-start="1644">Totul a pornit imediat după fluierul final. Jucătorii FCSB au mers spre Peluza Nord pentru a-i saluta pe cei care au făcut deplasarea la Belgrad.</p>
<p data-end="1965" data-start="1644">Acolo, Gheorghe Mustață, liderul galeriei, a cerut un dialog cu echipa și le-a reproșat fotbaliștilor că au pierdut deși au avut superioritate numerică încă din prima repriză.</p>
<p data-end="2171" data-start="1967">În timp ce jucătorii încercau să explice situația, Crețu a izbucnit și l-a atacat public pe Ngezana, iar Florin Tănase, căpitanul echipei, a încercat să-l calmeze imediat: „Taci, mă, sunt camere peste tot!”</p>

]]></description>
    </item>
    <item>
      <title>Marius Șumudică a anunțat primul fotbalist pe care l-ar da afară de la FCSB imediat</title>
      <link>https://www.prosport.ro/fotbal-intern/superliga/marius-sumudica-a-anuntat-primul-fotbalist-pe-care-l-ar-da-afara-de-la-fcsb-imediat-20331559</link>
      <description><![CDATA[<img src="https://www.prosport.ro//wp-content/uploads/2025/11/Marius-Sumudica-a-anuntat-primul-fotbalist-pe-care-l-ar-da-afara-de-la-FCSB-imediat-.webp"/><br/><p>Marius Șumudică (54 de ani), antrenor aflat în continuare fără contract, nu a putut rămâne indiferent vizavi de ceea ce s-a întâmplat, joi seară, 27 noiembrie 2025, la Belgrad.</p>
<p>FCSB a fost învinsă de Steaua Roșie cu scorul de 0-1, în ciuda faptului că a jucat în superioritate numerică încă din minutul 28.</p>
<h2><span>Valentin Crețu ar trebui dat afară imediat de la FCSB, susține Marius Șumudică</span></h2>
<p><span>Finalul partidei Steaua Roșie – FCSB 1-0</span>, care a consemnat a patra înfrângere consecutivă a roș-albaștrilor din UEFA Europa League, a ajuns și pe radarul lui Marius Șumudică.</p>
<p>Antrenorul, aflat fără contract din mai 2025, și-a mutat rapid atenția de la tabela de marcaj către un episod care a avut loc la scurt timp după fluierul final.</p>
<p>Într-un dialog aprins pe care l-a avut cu suporterii deplasați de la București, <span>Valentin Crețu a găsit vinovatul pentru rușinea din Steaua Roșie – FCSB 1-0</span> și acesta a părut să fie un coechipier, chiar dacă numele nu i-a fost rostit.</p>
<p>„Dacă ăla doarme pe el acolo, ce să facem”, le-ar fi răspuns Crețu suporterilor FCSB, în momentul în care era „urecheat” de la distanță de aceștia.</p>
<p>Se crede că jucătorul care l-a supărat pe Crețu este Siyabonga Ngezana, principalul vinovat de la singurul gol înregistrat pe stadionul „Rajko Mitic”.</p>
<p>Revenind la Crețu, veteranul în vârstă de 36 de ani s-a ales deja cu mai multe critici, iar printre cei care l-au pus serios la zid se numără și Marius Șumudică.</p>
<p>Antrenorul spune că dacă era el șeful băncii tehnice de la FCSB, Valentin Crețu nu mai avea ce să caute la antrenament începând de vineri, 28 noiembrie:</p>
<p>„Atitudinea lui Crețu este una lamentabilă! Din punctul meu de vedere, nu ai voie în fața să te manifești așa și să ai un astfel de discurs la adresa unui coleg. Eu, dacă eram antrenorul FCSB-ului astăzi, indiferent ce se întâmpla, la mine Crețu nu mai intra în cabină astăzi. De astăzi nu mai avea ce căuta la FCSB. Dacă aveam forță să fac lucrul ăsta, știți foarte bine cine decide acolo și face tot, e echipa lui, jucăria lui, este Gigi Becali, el este împăratul, el face tot, cum îi place să i se spună. Dar eu, dacă eram antrenorul FCSB-ului, aveam o discuție cu patronul și îi spuneam: «Patroane, eu nu vreau să pierd grupul!». Echipa este ruptă în două. Cum va fi privit Crețu în continuare? Și cum te exprimi… Nu există așa ceva. Îi spuneam astăzi, înaintea antrenamentului, Crețu, te rog frumos, du-te la palat, reziliază-ți contractul! Dacă tu nu ai o reacție bună cu colegul tău, mai ales că ești în același compartiment cu el, care anul trecut a fost un jucător foarte bun”, și-a început Marius Șumudică discursul, potrivit <span>Fanatik</span>.</p>
<h2><span>„Șumi” i-ar fi dat o amendă uriașă lui Crețu</span></h2>
<p>În eventualitatea în care nu s-ar fi acceptat îndepărtarea lui Valentin Crețu de la echipă, Marius Șumudică spune că ar fi solicitat acordarea unei amenzi usturătoare, de până la 50 de mii de euro.</p>
<p>„Cum să mă duc în fața suporterilor și să spun că ăsta e mort? Cum se mai uită Ngezana la Crețu în momentul de față? Eu, ca antrenor, eram dator să spun: «Crețu, dacă tu vorbești așa de un coleg, astăzi vorbești de unul, mâine de altul, eu trebuie să dau un exemplu la echipă». Astăzi trebuia dat afară imediat Crețu, sau amendă de 30.000 – 50.0000 de euro. Băi, a văzut o țară întreagă, a fost filmat! Ăsta e șocul! Eu nu am văzut așa ceva în fotbalul românesc. Și cu cuvintele cu care a vorbit”, a completat Marius Șumudică.</p>
<p><span>Valentin Crețu, care după gestul de la Belgrad a fost desființat și de managerul Meme Stoica</span>, a jucat 13 meciuri în acest sezon, în care a contribuit, printre altele, cu două pase decisive. Pe 2 ianuarie, el va împlini 37 de ani.</p>

]]></description>
    </item>
  </channel>
</rss>
