<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mihai Stoica a numit echipa din Superliga care a dominat clar FCSB. „Ne-au făcut zob, ce să mai!”</title>
      <link>https://www.prosport.ro/fotbal-intern/superliga/mihai-stoica-a-numit-echipa-din-superliga-care-a-dominat-clar-fcsb-ne-au-facut-zob-ce-sa-mai-20301317</link>
      <description><![CDATA[<img src="https://www.prosport.ro//wp-content/uploads/2025/10/Mihai-Stoica-a-numit-echipa-din-Superliga-care-a-dominat-clar-FCSB.-„Ne-au-facut-zob-ce-sa-mai.webp"/><br/><p>FCSB a încasat cinci înfrângeri în totalul de 12 partide din actuala stagiune de Superliga, iar Mihai Stoica (60 de ani) a dezvăluit numele echipei care a dominat-o clar pe campioana en-titre a României.</p>
<p>Este vorba despre gruparea care le-a acordat roș-albaștrilor o corecție de ținut minte în runda cu numărul 7 a campionatului.</p>
<h2><span>FC Argeș cu greu va putea fi oprită în lupta pentru play-off-ul Superligii. Ce a spus Mihai Stoica despre echipa care a bătut-o cu 2-0 pe FCSB</span></h2>
<p>Vineri seară, 17 octombrie 2025, Farul Constanța și FC Argeș au remizat în etapa 13 din Superliga României, scor 0-0 la Ovidiu.</p>
<p>Rezultatul poate fi considerat unul avantajos pentru piteșteni, care rămân în continuare în partea superioară a clasamentului, pe locul 5 mai precis, cu 23 de puncte. În plus, față de locul 7, primul care nu duce în play-off, FC Argeș are un avans de 7 puncte.</p>
<p>După ce a văzut deznodământul de la malul mării, Mihai Stoica a reacționat în direct, la TV, și a sugerat că <span>echipa antrenată de Bogdan Andone cu greu va putea fi oprită în lupta pentru play-off-ul Superligii</span>. Managerul general al campioanei a ținut un scurt discurs de apreciere la adresa antrenorului din Trivale, după care <span>a rememorat partida FCSB – FC Argeș 0-2, din etapa 7 a Superligii</span>.</p>
<p>„La Argeş nu este ca la Botoşani, mi se pare că valoarea lotului Botoşaniului este superioară. Piteştiul punctează la nivelul băncii tehnice. Bogdan Andone e unul dintre cei mai buni antrenori din Liga 1 în momentul de faţă. E un băiat foarte serios, chiar e bun, un antrenor foarte bun. Am lucrat cu el, şi ca principal, şi ca secund chiar e bun. Uitaţi-vă unde a fost! A fost la Astra, a dus-o pe locul 3. La Botoşani a făcut o minune (n.r. sezonul 2023-2024, când a salvat echipa de la retrogradare). Ce a făcut el acolo a mai reuşit doar Reghecampf la Chiajna. E o echipă care şi-a depus clar candidatura pentru play-off (n.r FC Argeş). Pe noi ne-au făcut zob în a doua repriză. Am avut o ocazie mare, Thiam, în minutul 85, dar ne-au făcut zob, ce să mai. Au 23 de puncte, noi avem 13”, a declarat Mihai Stoica, la <span>Prima Sport</span>.</p>
<h2><span>Ce o așteaptă pe FC Argeș în finalul anului</span></h2>
<p>Doar în Superliga României, FC Argeș mai are de disputat opt partide până la finalul anului 2025, iar printre adversarele care îi vor ieși în cale se regăsesc Dinamo, Rapid, Universitatea Craiova sau CFR Cluj.</p>
<p>Duelul cu Dinamo este programat chiar în etapa următoare, după care urmează un meci ceva mai lejer, pe hârtie, în deplasare cu Unirea Slobozia. Apoi, în ultimele trei săptămâni din noiembrie, piteștenii vor avea parte de o perioadă de foc. FC Argeș va juca, pe rând, în deplasare cu Rapid, acasă cu Universitatea Craiova și tot acasă cu CFR Cluj.</p>
<p>În schimb, în decembrie, piteștenii vor da piept cu Csikszereda, în deplasare, cu FC Botoșani, pe teren propriu, și cu Oțelul Galați, în deplasare.</p>
<p>Trebuie menționat că tot în 2025, FC Argeș va mai disputa și două meciuri din grupele Cupei României, în deplasare cu Metaloglobus și pe teren propriu cu Rapid.</p>

]]></description>
    </item>
    <item>
      <title>Cea mai dură reacție după umilința istorică suferită de FCSB: „Mi-aș da două palme să mă trezesc! Nu există așa ceva”</title>
      <link>https://www.prosport.ro/fotbal-intern/superliga/cea-mai-dura-reactie-dupa-umilinta-istorica-suferita-de-fcsb-mi-as-da-doua-palme-sa-ma-trezesc-nu-exista-asa-ceva-20302358</link>
      <description><![CDATA[<img src="https://www.prosport.ro//wp-content/uploads/2025/10/Cea-mai-dura-reactie-dupa-umilinta-istorica-suferita-de-FCSB-„Mi-as-da-doua-palme-sa-ma-trezesc-Nu-exista-asa-ceva.webp"/><br/><p>Basarab Panduru (55 de ani), fost internațional român și actual analist TV, a oferit cea mai dură reacție după umilința istorică suferită de FCSB în etapa 13 din Superliga.</p>
<p>Roș-albaștrii au evoluat în deplasare cu nou-promovata Metaloglobus și un alt rezultat decât victoria era inacceptabil pentru suporteri. Cu toate acestea, campioana en-titre a pierdut cu 1-2, după ce a condus cu 1-0.</p>
<h2><span>Basarab Panduru, șocat de ce s-a întâmplat în partida Metaloglobus – FCSB 2-1</span></h2>
<p>După ce le-a învins pe Oțelul Galați și Universitatea Craiova și când suporterii considerau că perioada nefastă s-a terminat, <span>FCSB a surprins neplăcut și a comis-o în etapa 13 din Superliga, scor 1-2 în deplasare cu Metaloglobus</span>.</p>
<p>Roș-albaștrii au dominat clar în prima repriză și au izbutit să intre la vestiare în avantaj, după golul marcat de Florin Tănase din penalty, în minutul 34.</p>
<p>Însă, în repriza secundă, de nicăieri, Metaloglobus a lovit de două ori și a răsturnat soarta partidei în favoarea ei. Mai întâi Ubbink a restabilit egalitatea, în minutul 48, după care, în minutul 55, dintr-o lovitură de la 11 metri, Huiban a dat lovitura de grație.</p>
<p>Așadar, FCSB a pierdut cu ultima clasată din Superliga, Metaloglobus, care sâmbătă seară a înregistrat prima victorie a sezonului din dreptul ei.</p>
<p>FCSB rămâne pe locul 12 în clasament, cu doar 13 puncte, în timp ce Unirea Slobozia, ocupanta ultimei poziții de play-off, are 18 puncte. Cât despre podium, acesta este la mare distanță. FC Botoșani are 28 de puncte, Universitatea Craiova 27, iar Rapid și Dinamo au 25, respectiv 23 de puncte, dar nu au jucat meciul direct din etapa 13.</p>
<p><span>Fanii FCSB n-au mai suportat umilința și au cerut plecarea lui Charalambous</span>, iar per total, pare că lucrurile au scăpat de sub control la campioana României.</p>
<p>Pus în postura de a comenta deznodământul de la Clinceni, Basarab Panduru a oferit o reacție extrem de dură și a spus că îi vine să își dea două palme. Însă, după ce s-a gândit mai bine a spus că nu el ar trebui să recurgă la acest gest, ci cei din staff-ul formației roș-albastre:</p>
<p>„Ce impresii? Nu credeam niciodată. Puteai să-mi spui ce voiai tu, dar nu că FCSB nu câştigă meciul ăsta, dar mai ales să-l piardă. Ai 1-0, pierzi meciul, ceva nu e în regulă. Mi-aş da două palme să mă trezesc, pentru că nu-mi vine să cred. Dar nu cred că eu trebuie să-mi dau palmele, ci alţii trebuie să-şi dea palmele. E ceva de neconceput să pierzi meciul cu Metaloglobus şi mai ales de la 1-0. Nu există să te bată Metaloglobus”, a declarat Basarab Panduru, la <span>Prima Sport</span>.</p>
<h2><span>Concluziile lui Marius Baciu</span></h2>
<p>Un alt fost stelist care a comentat pe marginea rezultatului înregistrat sâmbătă seară este Marius Baciu. Prezent și el în studioul aceleiași emisiuni, fostul fundaș central a punctat:</p>
<p>„Nu am ce să comentez. Fiecare vrea să demonstreze, nu îi interesează echipa. Se vede ce înseamnă concentrare când joacă cu o echipă superioară lor. Atunci sunt concentraţi, le e frică de rezultat, să nu piardă şi le iese jocul. Când joci cu o echipă care nici ea nu se aştepta să intre în prima ligă, fac surpriza. E o echipă care nu a câştigat cu nimeni. Nici acum nu a ieşit de pe ultimul loc. Tot acolo a rămas. Aşa nu se poate juca fotbal, într-o echipă cu pretenţiile FCSB. Când joci cu o echipă mai slab cotată, trebuie să fii cu 70% mai concentrat. O echipă fără identitate, o echipă de nici n-am cum să o numesc în seara asta”, a completat Marius Baciu, potrivit aceleiași surse.</p>

]]></description>
    </item>
    <item>
      <title>Gigi Becali, decizie șocantă după Metaloglobus – FCSB 2-1! Căpitanul e OUT din echipă: „Toate pasele la adversar!”</title>
      <link>https://www.prosport.ro/fotbal-intern/superliga/gigi-becali-decizie-socanta-dupa-metaloglobus-fcsb-2-1-capitanul-e-out-din-echipa-toate-pasele-la-adversar-20302365</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-decizie-socanta-dupa-Metaloglobus-FCSB-2-1-Capitanul-e-OUT-din-echipa-„Toate-pasele-la-adversar.webp"/><br/><p>La scurt timp după umilința șocantă din Metaloglobus – FCSB 2-1, Gigi Becali (67 de ani) a intrat în direct, la TV, unde a anunțat câteva decizii radicale.</p>
<p>Printre altele, patronul campioanei României a spus că îl va scoate din echipă pe căpitan, anume Darius Olaru (27), care în opinia lui a avut o prestație foarte slabă la Clinceni.</p>
<h2><span>Căpitanul Darius Olaru, OUT de la FCSB. Postul lui Florin Tănase, schimbat din nou. Ce decizii a luat Gigi Becali</span></h2>
<p><span>Metaloglobus a învins-o pe FCSB, sâmbătă seară, 18 octombrie 2025, scor 2-1 în etapa 13 din Superliga României</span> și a scris o nouă pagină din istoria clubului.</p>
<p>Gruparea nou-promovată nu doar că a bifat prima victorie a sezonului și a răpus-o pe campioana en-titre, ci a înregistrat primul ei succes de pe prima scenă a fotbalului românesc.</p>
<p>De partea cealaltă, eșecul reprezintă un adevărat dezastru pentru FCSB. După victoriile consecutive cu Oțelul și Craiova, care le-au redat speranțe fanilor pentru lupta la titlu, a venit această înfrângere umilitoare.</p>
<p>Așa cum era de așteptat, <span>o mulțime de reacții dure au avut loc după Megaloglobus – FCSB 2-1</span>, iar unele dintre ele i-au aparținut chiar patronului campioanei. Gigi Becali a intrat în direct, la TV, unde a anunțat mai multe decizii dure pe care le va lua în perioada imediat următoare, dar și la iarnă.</p>
<p>Dacă în următoarea fereastră de mercato se gândește să producă o revoluție și să renunțe la mai mulți fotbaliști importanți, pe termen scurt, Gigi Becali a șocat și a spus că îl va scoate din echipă pe căpitanul Darius Olaru. Prin această mutare, miliardarul din Pipera a spus că îi va crea mai mult spațiu lui Florin Tănase, care în ultimele săptămâni a jucat pe alte poziții pentru a putea face echipă în „primul 11” cu Olaru.</p>
<p>„Olaru, toate pasele la adversar. E adevărat, Tănase n-o să mai joace acolo (n.r.- mijlocaș central). Pentru că am zis să-i facem loc lui Olaru, dar pentru ce să-i facem? Să dea toate mingile la adversar?”, a declarat Gigi Becali, la <span>Digi Sport</span>, sugerând astfel că Olaru va fi sărit din echipa de start.</p>
<h2><span>Alibec, Thiam și Politic, taxați și ei</span></h2>
<p>Gigi Becali a continuat cu criticile și i-a pus la zid pe Denis Alibec, Mamadou Thiam și Dennis Politic, care au intrat pe teren în ultima jumătate de oră, la scorul de 1-2, dar nu au putut face diferența, implicit modifica tabela de marcaj.</p>
<p>„A intrat Alibec, n-a atins mingea. Thiam, la fel. Politic a dat mingea afară aiurea”, a mai răbufnit Gigi Becali, conform aceleiași surse.</p>
<p>Pentru FCSB urmează un meci cu UTA Arad în campionat, programat pe 26 octombrie, în etapa cu numărul 14.</p>

]]></description>
    </item>
    <item>
      <title>Cum a reacționat Florin Tănase după ce Mircea Lucescu nu l-a folosit deloc cu Austria. Ce i-a cerut fotbalistul de la FCSB: „Măcar asta”</title>
      <link>https://www.prosport.ro/fotbal-intern/nationala/cum-a-reactionat-florin-tanase-dupa-ce-mircea-lucescu-nu-l-a-folosit-deloc-cu-austria-ce-i-a-cerut-fotbalistul-de-la-fcsb-macar-asta-20300434</link>
      <description><![CDATA[<img src="https://www.prosport.ro//wp-content/uploads/2025/10/Cum-a-reactionat-Florin-Tanase-dupa-ce-Mircea-Lucescu-nu-l-a-folosit-deloc-cu-Austria.-Ce-i-a-cerut-fotbalistul-de-la-FCSB-„Macar-asta22-scaled-e1760688868479-1400x820.jpg"/><br/><p>Mihai Stoica (60 de ani), manager general al clubului de fotbal FCSB, a dezvăluit cum a reacționat Florin Tănase (30) după ce selecționerul Mircea Lucescu (80) nu l-a folosit deloc cu Austria.</p>
<p>„Il Luce” chiar i-a cerut scuze public mijlocașului de la campioana României, după ce anterior disputei de pe Arena Națională i-a promis că îl va utiliza.</p>
<h2><span>Florin Tănase, amuzat de situația prin care a trecut la națională! I-a cerut un singur lucru lui Mircea Lucescu, înainte de România – Austria 1-0</span></h2>
<p>Cu șapte goluri și cu o pasă decisivă reușite în 12 meciuri, <span>Florin Tănase este unul dintre cei mai eficienți jucători de atac din sezonul 2025-2026 al Superligii României</span>.</p>
<p>În plus, mijlocașul FCSB a avut un impact foarte important în ultimele săptămâni, iar la precedentele două dispute din campionat, cu Oțelul Galați (1-0) și Universitatea Craiova (1-0), a fost de fiecare dată decisiv, el marcând golurile victoriilor.</p>
<p>Așadar, Tănase era așteptat să impresioneze și la echipa națională, dar nu a avut ocazia la acțiunea din octombrie. Selecționerul Mircea Lucescu l-a utilizat doar două minute, pe final, în amicalul cu Moldova (2-1), după care, cu Austria (1-0) nu l-a utilizat deloc.</p>
<p><span>Mircea Lucescu a recunoscut că l-a mințit pe Florin Tănase și i-a cerut scuze public</span> pentru faptul că nu l-a băgat în teren la meciul din preliminariile Cupei Mondiale. Decarul campioanei României primise asigurări că va juca, însă în cele din urmă a rămas doar pe banca de rezerve.</p>
<p>Tănase nu s-a supărat pe „Il Luce” și a privit cu zâmbetul pe buze situația în care a fost pus de selecționer. Meme Stoica a dezvăluit o discuție pe care a purtat-o cu liderul din vestiarul FCSB și a scos la iveală și o rugăminte pe care Tănase i-a transmis-o lui Mircea Lucescu înainte de România – Austria 1-0:</p>
<p>„Poate că orice alt jucător recepționa altfel la ceea ce s-a întâmplat la națională, dar nu și Florin Tănase. Am vorbit cu el duminică și mi-a povestit ce s-a întâmplat râzând. Și mi-a zis: «băi, asta este». Cu o relaxare și cu o voie bună. Mă temeam că atunci când el va veni la primul antrenament o să fie supărat. Nu! A fost tot timpul zâmbitor. «Ce să-i fac? Am zis că o să joc. I-am zis măcar să nu mă bage să joc 2-3 minute». Nu-i problemă, nu-i problemă… până nu l-a mai băgat deloc. Se iau în glumă astea. Poate dacă ne bătea Austria se discuta altfel, dar e o victorie obținută în ultima clipă. Assistul îi aparține lui Ianis Hagi, care practic ar fi fost jucătorul pe care ar fi trebuit să-l înlocuiască Florin Tănase. Atunci, totul e bine când se termină cu bine”, a declarat Mihai Stoica, la <span>Prima Sport</span>.</p>
<h2><span>Alți jucători de la FCSB s-au întors „bosumflați” de la lot</span></h2>
<p>Fără să ofere nume, managerul general al campioanei a spus că, în trecut, alți jucători de la FCSB s-au întors „bosumflați” de la lot pentru simplul fapt că nu au primit minute:</p>
<p>„Cert e că jucătorii sunt nemulțumiți când se întâmplă… Nu a fost vorba la Florin Tănase. A fost pentru mine o surpriză mare. Pentru că am avut multe discuții cu mulți jucători care veneau bosumflați că nu joacă, dar nu și cu el”, a adăugat Meme Stoica.</p>
<p>Florin Tănase a jucat 24 de partide pentru naționala mare a României, în care a izbutit să ajute cu 5 goluri.</p>

]]></description>
    </item>
    <item>
      <title>Mircea Lucescu, scuză penibilă după ce l-a sunat pe Becali să-i ureze succes înaintea meciului cu Universitatea Craiova: „Era important pentru el”</title>
      <link>https://www.prosport.ro/fotbal-intern/superliga/mircea-lucescu-scuza-penibila-dupa-ce-l-a-sunat-pe-becali-sa-i-ureze-succes-inaintea-meciului-cu-universitatea-craiova-era-important-pentru-el-20299440</link>
      <description><![CDATA[<img src="https://www.prosport.ro//wp-content/uploads/2025/10/Mircea-Lucescu-scuza-penibila-dupa-ce-l-a-sunat-pe-Becali-sa-i-ureze-succes-inaintea-meciului-cu-Universitatea-Craiova-„Era-important-pentru-el.webp"/><br/><p>Mircea Lucescu (80 de ani) s-a scuzat subtil în fața suporterilor Universității Craiova, după ce l-a sunat pe Gigi Becali (67) să-i ureze succes înaintea meciului din etapa 12 a Superligii.</p>
<p>Selecționerul susține că nu are o simpatie față de FCSB, însă nu își dorește ca o echipă de un asemenea calibru să rămână într-un con de umbră. Înaintea meciului cu oltenii, roș-albaștrii aveau doar 10 puncte adunate după 11 runde.</p>
<h2><span>Cum a încercat Mircea Lucescu să îi îndulcească pe fanii Universității Craiova. Explicația mesajului transmis lui Gigi Becali</span></h2>
<p>La scurt timp după fluierul final din partida România – Austria 1-0, Gigi Becali a dezvăluit că înaintea jocului a purtat o discuție cu selecționerul Mircea Lucescu.</p>
<p>Însă, ce a surprins a fost un alt detaliu. Patronul FCSB i-a urat succes selecționerului, pentru că <span>„Il Luce”, la rândul său, i-ar fi urat să câștige în fața Universității Craiova</span>, în etapa 12 a campionatului.</p>
<p>Gigi Becali a fost copleșit de gestul legendarului antrenor, însă prin dezvăluirea făcută l-a pus pe Mircea Lucescu într-o lumină nefavorabilă în fața suporterilor olteni.</p>
<p>Lucescu a încercat deja să justifice mesajul pe care i l-a trimis patronului FCSB și, subtil, s-a scuzat în fața fanilor Universității Craiova. Concret, selecționerul a spus că nu are vreo simpatie față de formația roș-albastră, ci doar și-a dorit să o vadă ieșind din subsolul clasamentului, implicit din forma slabă pe care o traversa. Totodată, Lucescu a mai sugerat că gestul său s-a îndreptat mai degrabă către <span>Gigi Becali, cu care discută frecvent</span>, și nu către echipă în general:</p>
<p>„Putea să fie oricine. I-am dat lui Gigi pentru că eu vreau ca jucătorii mei să se întoarcă cu un moral foarte bun la echipa națională. Când câștigi în campionat, vii cu entuziasm. Nu m-am referit la Craiova, nu Craiova m-a interesat. Eu am vrut să-i dau lui încredere, ca om, ca acei jucători să vină cu încredere. Mai dau câteodată la câte un antrenor, fără să țin cont cine este adversarul. Dar să-l ajut, să-l susțin. N-am făcut-o cu gândul de a jigni. N-am vrut să arăt că vreau să câștige FCSB. Era un moment important pentru Gigi, FCSB în subsolul clasamentului, joacă în cupele europene, sunt jucători la echipa națională. Avea nevoie de un sprijin. Nu conta că e Craiova sau altă echipă. Era același lucru. Asta o dată. Al doilea meu interes era ca, în general, fotbalul nostru, ca o echipă ca FCSB să nu rămână în subsolul clasamentului. Pentru că până la urmă, echipele astea mari dau nota de performanță al întregului fotbal”, a declarat Mircea Lucescu, potrivit <span>Fanatik</span>.</p>
<h2><span>Nu îl interesează cine ia campionatul</span></h2>
<p>În continuare, Mircea Lucescu a spus că îl va suna și pe Mirel Rădoi, pe care îl apreciază foarte tare ca antrenor. Cât despre lupta la titlu, unde Universitatea Craiova a mai pierdut din elan după eșecul cu FCSB, selecționerul echipei naționale a transmis un mesaj tranșant:</p>
<p>„Nu știu dacă îl sun pe domnul Rotaru. Pe Rădoi cu siguranță, pe Rădoi îl simpatizez extraordinar de mult. Dar eu îl pun mai mult pe Geri Gane când sunt probleme din astea, pentru că nu vreau să-l deranjez. Pe mine nu mă interesează cine ia campionatul. Mă interesează ca nivelul campionatului să crească, să fie un nivel care să îmi permită aducerea la echipa națională de jucători pregătiți să învingă, cu o mentalitate foarte sănătoasă, pozitivă!”, a completat „Il Luce”.</p>
<p>Superliga României este condusă de FC Botoșani și Rapid București după 12 etape, ambele cu câte 25 de puncte. Urmează apoi Universitatea Craiova, cu 24 de puncte, Dinamo București, cu 23 de puncte, în timp ce pe ultimele două locuri de play-off sunt surprizele FC Argeș și Unirea Slobozia, cu 22, respectiv 18 puncte.</p>

]]></description>
    </item>
  </channel>
</rss>
