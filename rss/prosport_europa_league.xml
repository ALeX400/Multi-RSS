<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Criminalule! Trebuie să țip ca să rezist”. Gigi Becali i-a dat exemplul propriu şi un mesaj clar lui Denis Alibec: „M-a costat 600 de mii de euro, a intrat la cuțite”</title>
      <link>https://www.prosport.ro/fotbal-intern/superliga/criminalule-trebuie-sa-tip-ca-sa-rezist-gigi-becali-i-a-dat-exemplul-propriu-si-un-mesaj-clar-lui-denis-alibec-m-a-costat-600-de-mii-de-euro-a-intrat-la-cutite-20249382</link>
      <description><![CDATA[<img src="https://www.prosport.ro//wp-content/uploads/2025/08/„Criminalule-Trebuie-sa-tip-ca-sa-rezist22.-Gigi-Becali-i-a-dat-exemplul-propriu-si-un-mesaj-clar-lui-Denis-Alibec.webp"/><br/><p>Gigi Becali (67 de ani) a mărturisit că a avut un dialog cu Denis Alibec (34), atacant care a jucat doar trei partide în sezonul 2025-2026, fără să înscrie sau să paseze decisiv, și i-a dat exemplul propriu pentru a-l încuraja să ia o decizie.</p>
<p>Alibec este măcinat de accidentări în debutul acestei stagiuni și s-a scris inclusiv despre posibilitatea ca el să fie supus unei intervenții chirurgicale.</p>
<h2><span>Gigi Becali știe cum poate redeveni Denis Alibec apt din punct de vedere fizic. I-a spus totul verde în față</span></h2>
<p>Gigi Becali este în dubii dacă să mai facă sau nu un transfer la FCSB și speră că va scăpa de aceste gânduri în perioada imediat următoare.</p>
<p>Incertitudinile miliardarului din Pipera sunt date se situația lui Denis Alibec, care a jucat doar trei partide oficiale în acest sezon: 11 minute cu CFR Cluj (2-1), în Supercupă, 45 de minute cu Shkendija (1-2) și 30 de minute cu Dinamo (3-4).</p>
<p>De curând s-a vehiculat că Alibec va reveni undeva la mijlocul lunii septembrie și că <span>Gigi Becali ar mai vrea să transfere un atacant</span>. Însă, informația a fost infirmată, parțial, de Gigi Becali, care a transmis că <span>transferul atacantului la FCSB se amână</span>, deoarece Denis Alibec s-a antrenat cu echipa și este pe cale de a reveni chiar în această săptămână.</p>
<p>Totuși, miliardarul din Pipera nu a renunțat definitiv la ideea de a aduce un nou atacant și va lua o decizie definitivă abia după următoarele două jocuri, în care speră să vadă ceva din partea lui Alibec. Totodată, Gigi Becali a mărturisit că a avut un dialog cu atacantul transferat de la Farul Constanța și i-a transmis acestuia, din propria experiență, cum poate redeveni 100% apt din punct de vedere fizic:</p>
<p>„Alibec s-a antrenat cu echipa ieri, depinde acum dacă… Treaba e că la fotbal, când ai o vârstă și ai o mică accidentare, trebuie să suferi. Ce înseamnă să suferi? Să faci toată pregătirea cum îți spune preparatorul fizic, să tragi de tine, să mai suporți la o durere, la un mesaj cu durere, că acolo se face cu niște cuțite, nu știu. Și mie mi-a făcut că mă durea brațul. Mi-a spus Ovidiu Kurti (n.r. – kinetoterapeutul de la FCSB) că e durere mare și mă întreba dacă suport. Și i-am spus: «eu suport durere cât nu poți tu să pui». Și mi-a făcut, doar că i-am zis că trebuie să țip ca să rezist. Și țipam «criminalule». Și ei râdeau, erau doi. Mă întrebau dacă să o lase mai încet și eu ziceam să-i dea mai tare. Au făcut ăștia, cei mai mari terapeuți, niște studii prin Spania… Toți când au ceva vin la Kurti. Mi-a zis că dacă suport durerea mă rezolvă, că e un mușchi inflamat, cu nervul, ei știu. Mi-au făcut câteva ședințe și mi-a trecut brațu”, a declarat Gigi Becali, citat de <span>Fanatik</span>.</p>
<h2><span>Alibec a refuzat inițial, dar în cele din urmă s-a dat pe brazdă</span></h2>
<p>Gigi Becali susține că l-a convins în cele din urmă pe Denis Alibec să îi urmeze planul de recuperare și a început programul spartan sub coordonarea lui Ovidiu Kurti. Așadar, patronul FCSB e încrezător că îl va avea cât de curând pe adevăratul Alibec la dispoziție și nu se va mai impune aducerea unui nou atacant.</p>
<p>„Alibec nu vrea. Am înțeles că face separat cu cineva, nu știu ce kineto. A vorbit și cu familia și s-a hotărât că vrea să sufere orice. E un băiat cu bun simț, rușinos. M-a luat cu «nea Gigi, să fac, să dreg», îi e jenă. Va suporta orice pentru că vrea să joace. E și orgolios, zicea «nu mă prindea nimeni și acum au început să mă prindă toți». Îi face cu cuțitele. Trebuie să te gândești că am dat o grămadă de bani pe tine, trebuie să ai conștiință. El costă cu totul, la final, aproape de 600.000 de euro. Aștept de la el, că de-aia l-am luat. O să vedem, mai avem timp să luăm un atacant. N-am pus ochii pe nimeni, vedem dacă poate el. Dacă poate el, nu are rost să luăm. El poate să joace joi, duminică. Îl băgăm duminică și vedem dacă poate sau nu poate. Dacă nu poate căutăm atacant, nu putem să stăm, n-avem cum”, a completat Gigi Becali.</p>
<p>Denis Alibec trebuie să demonstreze ce poate joi și duminică, în partidele cu Aberdeen și FC Argeș, din play-off-ul UEFA Europa League, respectiv runda cu numărul 7 a Superligii. Duelul Aberdeen – FCSB e programat să înceapă de la ora 21:45. Returul va avea loc o săptămână mai târziu, tot joi, pe 28 august, de la ora 21:30, pe Arena Națională din București.</p>

]]></description>
    </item>
    <item>
      <title>Gigi Becali a făcut deja primul 11 pentru Aberdeen – FCSB. Ce surprize pot apărea pentru scoțieni: „Depinde de ei”</title>
      <link>https://www.prosport.ro/fotbal-extern/europa-league/gigi-becali-a-facut-deja-primul-11-pentru-aberdeen-fcsb-ce-surprize-pot-aparea-pentru-scotieni-depinde-de-ei-20249355</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-facut-deja-primul-11-pentru-Aberdeen-FCSB.-Ce-surprize-pot-aparea-pentru-scotieni-scaled-e1755516344539-1400x931.jpg"/><br/><p>Gigi Becali a făcut deja primul 11 pentru marele duel din play-off-ul UEFA Europa League dintre Aberdeen și FCSB.</p>
<p>Primul meci va avea loc în Scoția, pe 21 august, iar miza este una uriașă: accederea în grupa principală din Europa League.</p>
<h2><span>Gigi Becali a făcut deja primul 11 pentru Aberdeen – FCSB. Ce surprize pot apărea pentru scoțieni: „Depinde de ei”</span></h2>
<p>În stilul său caracteristic, Gigi Becali a spus înainte de meciul din Scoția pe cine va folosi în primul 11 al campioanei României. Patronul de la FCSB nu este încă sigur dacă Vlad Chiricheș va putea evolua, însă e pregătit să-l trimită pe veteranul echipei în formula de start, având în vedere importanța jocului.</p>
<p>În atac, finanțatorul campionilor preferă formula clasică, cu 4 jucători ofensivi: Miculescu, Olaru, Cisotti și Bîrligea.</p>
<p>„Nu ştim încă exact ăia doi. Dacă va fi bine Chiricheş şi are ritm… la asta mă refer. Că dacă stai şi dormi… Dacă e bine Chiricheş joacă alături de unul dintre ăia doi.</p>
<p>Baba mi-a plăcut foarte mult aseară. Şut sau Lixandru. Acum Lixandru nu poate juca 90 de minute din trei în trei zile, că şi-a revenit. După care va fi Olaru, depinde de ei.</p>
<p>Ori intră în repriza a doua, ori din echipa de start. Nu am niciun fel de emoţie. Ştiţi de ce? Că eu deja sunt calificat în cupele europene. O să joace Cisotti, Bîrligea şi David Miculescu.</p>
<p>Şut, dacă e bine fizic, va juca el cu siguranţă. Dacă e bine fizic. În apărare vor fi Creţu cu Radunovic. Aşa va fi”, a spus Gigi Becali, potrivit <span>Fanatik</span>.</p>
<p>Iată echipa de start a FCSB-ului în meciul cu Aberdeen, potrivit spuselor lui Gigi Becali:</p>
<ul>
<li>Târnovanu – Creţu, M. Popescu, Ngezana, Radunovic – Şut (Baba) / Chiricheş – Miculescu, Olaru, Cisotti, Bîrligea. Antrenor: Elias Charalambous</li>
</ul>
<h2><span>Gigi Becali a vorbit la superlativ despre un rival din Superliga României: „Prețul lui e de șase milioane de euro!”</span></h2>
<p>Oltenii lui Mirel Rădoi au un start extraordinar de sezon, lăsând-o mult în spate pe rivala FCSB.</p>
<p>Printre jucătorii care s-au remarcat la Universitatea Craiova în acest start de sezon se numără și Ștefan Baiaram.</p>
<p>Gigi Becali a remarcat aceste aspecte și l-a comparat pe Baiaram cu Tavi Popescu, jucătorul în care și-a pus mari speranțe de-a lungul timpului.</p>
<p>Totuși, patronul campionilor crede că extrema de la Universitatea Craiova și-a ridicat nivelul de joc față de Tavi Popescu, care nu s-a ridicat la nivelul așteptărilor.</p>
<p>În plus, patronul de la FCSB e convins că Mihai Rotaru ar putea încasa cel puțin șase milioane de euro, în cazul în care dorește să-l vândă în străinătate pe Ștefan Baiaram.</p>
<p>„Tavi e decepţie. El a apărut o dată cu Baiaram. Tavi era mai tare, dădea goluri, jucători de bază pentru echipă la 18 ani, dădea goluri. Acum, ăla a crescut şi Tavi Popescu a căzut.</p>
<p>Dacă nu dă gol şi pasă de gol, n-ai realizări, degeaba frichineşti mingea. Ai văzut Baiaram câte goluri dă? Costă bani mulţi, costă 5-6 milioane de euro. Asta având î vedere trecutul lui.</p>
<p>Dacă nu se accidenta, era jucător de bani mulţi. Eu să fiu în locul lui Rotaru, fără 6-7 milioane de euro nu îl dau. Dacă nu se accidenta, era mai scump de 10 milioane de euro”, a spus Gigi Becali, potrivit Fanatik.</p>

]]></description>
    </item>
    <item>
      <title>PRO TV nu vrea să scape din mână „găina cu ouăle de aur”. Negociază o ultimă lovitură și vrea să transmită Aberdeen – FCSB pe Voyo</title>
      <link>https://www.prosport.ro/fotbal-extern/europa-league/pro-tv-nu-vrea-sa-scape-din-mana-gaina-cu-ouale-de-aur-negociaza-o-ultima-lovitura-si-vrea-sa-transmita-aberdeen-fcsb-pe-voyo-20249265</link>
      <description><![CDATA[<img src="https://www.prosport.ro//wp-content/uploads/2025/08/PRO-TV-nu-vrea-sa-scape-din-mana-„gaina-cu-ouale-de-aur.-Negociaza-o-ultima-lovitura-si-vrea-sa-transmita-Aberdeen-–-FCSB-pe-Voyo-scaled-e1755511126220-1400x859.jpg"/><br/><p>PRO TV vrea să dea o nouă lovitură pe piața media și să transmită meciul tur dintre Aberdeen și FCSB pe platforma Voyo.</p>
<p>Microbiștii din România au fost scoși din sărite la meciul retur cu Drita, atunci când platforma celor de la PRO TV a fost atacată cibernetic.</p>
<h2><span>PRO TV nu vrea să scape din mână „găina cu ouăle de aur”. Negociază o ultimă lovitură și vrea să transmită Aberdeen – FCSB pe Voyo</span></h2>
<p>Totuși, postul de televiziune s-a revanșat față de abonații care n-au mai putut urmări meciul pe platforma de streaming, aceștia primind 5 luni de abonament gratuite pentru a compensa dezamăgirea din timpul meciului cu Drita.</p>
<p>Acum, iată că PRO TV are din nou ambiții mari în privința campioanei României. Postul de televiziune negociază dur pentru preluarea drepturilor de difuzare a meciului tur dintre Aberdeen și FCSB, programat pe 21 august, în Scoția.</p>
<p>Așa cum era de așteptat, dacă negocierile vor avea succes, duelul din Scoția va fi difuzat tot pe platforma de streaming online VOYO, spre dezamăgirea multor fani ai campioanei României care și-ar dori să vadă meciul la televizor.</p>
<ul>
<li>48 de milioane de euro este valoarea lotului celor de la FCSB, potrivit evaluării făcute de portalul de specialitate Transfermarkt.com</li>
<li>De cealaltă parte, Aberdeen are un lot cotat la aproximativ 19 milioane de euro, potrivit aceleiași surse</li>
</ul>
<h2><span>Britanicii au dat verdictul! Concluzia celor de la BBC după derby-ul Rapid – FCSB: „Are probleme în a evita golurile!”</span></h2>
<p>FCSB a condus-o pe Rapid cu 2-0, dar în cele din urmă a păstrat un singur punct din marele derby de pe Arena Națională, după ce giuleștenii au reușit să revină senzațional pe final de meci.</p>
<p>Jurnalistul BBC, Andrew Southwick, a urmărit meciul dintre FCSB și Rapid, încheiat la egalitate, și a remarcat o problemă pe care campioana pare că nu a putut-o evita de la începutul acestui sezon.</p>
<p>Concret, este vorba despre problemele din compartimentul defensiv, acolo unde până și tehnicianul Elias Charalambous a recunoscut că sunt probleme foarte mari pe care va trebui să le rezolve în perspectiva meciurilor cu Aberdeen, din play-off-ul UEFA Europa League.</p>
<p>„Adversara lui Aberdeen din Europa League, FCSB, a încasat goluri în minutele 83 și 92 și a remizat cu Rapid București, care apoi a ratat o ocazie uriașă în minutul 95 de a câștiga meciul.</p>
<p>Aberdeen are dificultăți în a marca goluri, dar FCSB are probleme în a le evita; deja 20 primite în acest sezon”, a scris Andrew Southwick, jurnalistul BBC Scotland, pe contul său de X.</p>

]]></description>
    </item>
    <item>
      <title>Cei de la BBC au tras concluzia după ce au văzut-o pe FCSB, care se pregătește de meciul cu Aberdeen din Europa League. „Are probleme în a evita asta”</title>
      <link>https://www.prosport.ro/fotbal-extern/europa-league/cei-de-la-bbc-au-tras-concluzia-dupa-ce-au-vazut-o-pe-fcsb-care-se-pregateste-de-meciul-cu-aberdeen-din-europa-league-are-probleme-in-a-evita-asta-20249153</link>
      <description><![CDATA[<img src="https://www.prosport.ro//wp-content/uploads/2025/08/Cei-de-la-BBC-au-tras-concluzia-dupa-ce-au-vazut-o-pe-FCSB-care-se-pregateste-de-meciul-cu-Aberdeen-din-Europa-League.-„Are-probleme-in-a-evita-asta-1400x1050.jpg"/><br/><p>Derby-ul Rapid – FCSB, din etapa 6 a Superligii, 2-2,  a fost urmărit cu interes de un jurnalist BBC, care a tras concluzia în privința campioanei României. FCSB se pregătește pentru meciul cu Aberdeen din play-off-ul Europa League.</p>
<p>FCSB a avut anul trecut un parcurs foarte bun în cupele europene, ajungând până în optimile de finală Europa League, unde <span>a fost învinsă de Olympique Lyon</span>.</p>
<p>Pentru FCSB, meciul cu Rapid, unde a condus cu 2-0 până în minutul 83, ca apoi să fie egalată în prelungiri, a fost ultimul înainte de partida cu Aberdeen, de joi, 21 august, din deplasare. Meciul retur se va disputa o săptămână mai târziu, la București.</p>
<h2><span>Concluzia celor de la BBC după derby-ul Rapid – FCSB</span></h2>
<p>Jurnalistul BBC, Andrew Southwick, a urmărit meciul dintre FCSB și Rapid, încheiat la egalitate, și a remarcat o problemă pe care campioana pare că nu a putut-o evita de la începutul acestui sezon.</p>
<p>„Adversara lui Aberdeen din Europa League, FCSB, a încasat goluri în minutele 83 și 92 și a remizat cu Rapid București, care apoi a ratat o ocazie uriașă în minutul 95 de a câștiga meciul.</p>
<p>Aberdeen are dificultăți în a marca goluri, dar FCSB are probleme în a le evita; deja 20 primite în acest sezon”, a scris Andrew Southwick, jurnalistul BBC Scotland, pe contul său de <span>X</span>.</p>
<p>Din cele 20 de goluri primite, jumătate sunt în campionat, iar cele mai multe au fost în <span>derby-ul cu Dinamo (4-3), din etapa 4 a Superligii</span>. În cupele europene (Liga Campionilor și apoi Europa League) a încasat nouă goluri, iar în Cupa României a primit un gol de la CFR Cluj.</p>
<p>În urma remizei cu Rapid, FCSB, cu cinci puncte, se află pe locul 12. Rapid se află pe locul 2, cu 12 puncte acumulate, la egalitate cu UTA Arad, și la patru puncte de liderul Superligii, Universitatea Craiova.</p>
<h2><span>Charalambous, optimist pentru meciul din Europa League</span></h2>
<p>Elias Charalambous, antrenorul FCSB, a vorbit despre derby-ul cu Rapid și duelul ce urmează cu Aberdeen. „Cred că am fost echipa mai bună. Dacă faci greșeli în ultimele minute, plătești pentru ele. Am avut și ocazia să facem 3-0, a fost ghinion pentru noi. Nu ne așteptam la felul în care ne-am prezentat. Trebuie să ne refacem. Vom încerca să ne calificăm în Europa League. Această echipă a arătat că are valoare. Avem un meci greu în Scoția, dar avem șansa să trecem mai departe. Cred că încet-încet ne atingem nivelul nostru. A trecut destul de mult timp. Acești jucători n-au uitat să joace fotbal, valoarea există”, a declarat Elias Charalambous, la <span>Digi Sport</span>.</p>

]]></description>
    </item>
    <item>
      <title>Ce au făcut adversarele echipelor noastre din cupele europene în meciurile recent încheiate</title>
      <link>https://www.prosport.ro/fotbal-extern/ce-au-facut-adversarele-echipelor-noastre-din-cupele-europene-in-meciurile-recent-incheiate-20249156</link>
      <description><![CDATA[<img src="https://www.prosport.ro//wp-content/uploads/2025/08/Ce-au-facut-adversarele-echipelor-noastre-din-cupele-europene-in-meciurile-recent-incheiate.jpg"/><br/><p>Aberdeen (Scoția), Hacken (Suedia) și Basaksehir (Turcia) sunt adversarele echipelor noastre din cupele europene. Meciurile sunt programate joi, toate echipele din Superligă urmând să joace în deplasare.</p>
<p>Aberdeen a învins cu 3-0 pe terenul celor de la Morton, în Cupa Ligii Scoției. Nilsen (32) și Yengi (37) au punctat în prima repriză. Clarkson a închis tabela în minutul 79. În campionat însă, scoțienii sunt pe ultimul loc.</p>
<h2><span>Ce au făcut Aberdeen, Hacken și Basaksehir în această etapă</span></h2>
<p>După două etape, Aberdeen nu are niciun punct. A pierdut cu același scor, 0-2, în fața celor de la Celtic (acasă) și Hearts (deplasare). Aberdeen e pe ultimul loc și nu a marcat niciun gol în competiția internă.</p>
<p>Meciul va fi arbitrat de o brigadă din Ţările de Jos, cu Serdar Gözübüyük la centru. Acesta va fi ajutat de Erwin Zeinstra şi Patrick Inia, în timp ce rezervă va fi Joey Kooij. În camera VAR se vor afla Pol van Boekel şi Robin Hensgens.</p>
<h2><span>Suedezii de la Hacken sunt pe locul zece în campionat</span></h2>
<p>Suedezii de la Hacken, care <span>vor juca împotriva celor de la CFR Cluj,</span> au pierdut acasă, scor 0-2, cu Oster, în etapa a 20-a a campionatului Suediei. Hacken are doar două victorii în ultimele zece meciuri, în care a mai obținut trei remize și a fost învinsă de cinci ori.</p>
<p>Echipa e pe locul 10 din 16, și are golaveraj negativ: 26-35.</p>
<p>Meciul cu Hacken va fi arbitrat de o brigadă din Elveţia, cu Lukas Fähndrich la centru. El va fi ajutat de Guillaume Maire şi Nicolas Müller, în timp ce rezervă va fi Mirel Turkes. În camera VAR se vor afla Darren England (Anglia) şi Sven Wolfensberger (Elveţia).</p>
<h2><span>Basaksehir, doar egal pe teren propriu</span></h2>
<p>Turcii de la Basaksehir au făcut 1-1, pe teren propriu, cu Kayserispor. Lotul lui Bașakșehir este evaluat la 61 de milioane de euro, de trei ori mai mult decât cel al oltenilor.</p>
<p>Cel mai bine cotat fotbalist este Abbosbek Fayzullaev, uzbekul împrumutat de la AS Roma, care valorează 8 milioane de euro. Acesta nu ajucat însă, în primul meci al lui Basaksehir, din campionatul Turciei. Golul echipei a fost reușit de croatul Brnic.</p>
<p>Meciul Craiovei va fi arbitrat de albanezul Juxhin Xhaja. El va fi ajutat de asistenții Arber Zalla şi Rejdi Avdo, în timp ce al patrulea oficial va fi Olsid Ferataj. Kreshnik Barjamaj va fi arbitru video, iar Olsion Yzeiraj va fi asistent VAR.</p>
<blockquote><p>Cu Bașakșehir va fi foarte greu. E evident pentru toată lumea că prima șansă o au turcii. E o echipă care în ultimii ani a ținut steagul sus în Turcia și s-a bătut de la egal la egal cu Galatasaray și Fenerbahce. I-am văzut de două ori în ediția de anul trecut. E o echipă foarte bună, mult mai bună decât noi, dar evident că nu ne vom lăsa bătuți și nu vom ceda niciun metru de iarbă. Atâta timp cât vom putea fizic și mental să ne batem cu orice adversar, o vom face. Dar și noi avem limitele noastre, nu avem experiență internațională, avem 12 jucători noi. Avem minusurile noastre și sperăm să nu le descopere și ei pe toate – Mirel Rădoi</p></blockquote>
<p>Joi, 21 august: ora 20:00 Hacken – CFR Cluj (Conference League), 20:45 Basaksehir – Universitatea Craiova (Conference League), 21:45 <span>Aberdeen – FCSB</span> (Europa League).</p>

]]></description>
    </item>
  </channel>
</rss>
