<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Locul sfânt al elvețienilor” se află în București. Ce a scris presa din Țara Cantoanelor</title>
      <link>https://www.prosport.ro/fotbal-extern/europa-league/locul-sfant-al-elvetienilor-se-afla-in-bucuresti-ce-a-scris-presa-din-tara-cantoanelor-20287291</link>
      <description><![CDATA[<img src="https://www.prosport.ro//wp-content/uploads/2025/10/„Locul-sfant-al-elvetienilor-se-afla-in-Bucuresti.-Ce-a-scris-presa-din-Tara-Cantoanelor-1400x1050.jpg"/><br/><p>Presa din Țara Cantoanelor a pus presiune pe fotbaliștii lui Young Boys Berna, care joi, 2 octombrie 2025, de la ora 19:45, o vor înfrunta pe FCSB în runda secundă a fazei principale din UEFA Europa League.</p>
<p>Jurnaliștii au amintit de o confruntare mai veche disputată la București și au numit Arena Națională drept „locul sfânt al elvețienilor”.</p>
<h2><span>Young Boys Berna e obligată să o bată pe FCSB, iar presa din Țara Cantoanelor a explicat de ce! Arena Națională din București e specială pentru elvețieni</span></h2>
<p><span>FCSB și Young Boys Berna se vor duela joi, de la ora 19:45, în etapa 2 din faza principală a Europa League</span>, iar înaintea fluierului de start, cele două formații se află în situații opuse.</p>
<p>Campioana României a debutat cu o victorie în actuala campanie de Europa League, după ce a învins-o pe Go Ahead Eagles în deplasare, scor 1-0. Acest succes a făcut deja din FCSB una dintre echipele favorite la o clasare pe locurile 9-24, care asigură prezența în play-off-ul pentru optimi.</p>
<p>De partea cealaltă, <span>adversara FCSB de joi a fost distrusă de Panathinaikos săptămâna trecută, scor 1-4</span> chiar în fața propriilor fani.</p>
<p>În acest context, elvețienii au nevoie de un rezultat pozitiv pe Arena Națională, iar pentru a le ridica moralul fotbaliștilor lui Young Boys, jurnaliștii de la publicația Blick au amintit de un meci important care s-a consumat în capitala României.</p>
<p>În 2021, în optimile de finală ale EURO 2020, Elveția a eliminat-o pe Franța la loviturile de departajare chiar pe Arena Națională. Așadar, presa din Țara Cantoanelor a descris cel mai mare stadion din România drept „un loc sfânt al elvețienilor”:</p>
<p>„E locul sfânt al elvețienilor, locul unde naționala a sărbătorit una dintre cele mai importante victorii din istoria sa: 5-4, la loviturile de departajare, contra Franței, care era campioană mondială la acea vreme. Se întâmpla în optimile EURO 2020. Să uităm de acel 0-1 contra României în preliminariile pentru EURO 2024, disputat pe același stadion, și să considerăm meciul din 2021 drept un semn bun pentru Young Boys”, au scris jurnaliștii de la <span>Blick</span>.</p>
<h2><span>Victoria e obligatorie și dintr-un alt motiv</span></h2>
<p>Pe de altă parte, elvețienii au explicat de ce un eventual eșec pe Arena Națională ar fi similar cu eliminarea lui Young Boys din Europa League.</p>
<p>„O victorie contra lui FCSB este obligatorie. E probabil ultima șansă a lui Young Boys pentru păstrarea șanselor de calificare. De ce spunem asta? După debutul slab contra lui Panathinaikos, care reprezenta una dintre cele mai slabe patru oponente, echipa din Berna e deja cu spatele la zid. Pentru a se clasa în primele 24 de echipe, echipele din sezonul trecut au avut nevoie de 10 puncte și un golaveraj bun. Young Boys are deja golaveraj -3 după un meci cu o adversară considerată inferioară, astfel că probabil va avea nevoie de 11 puncte. Pentru a ajunge la 11 puncte, Young Boys are nevoie de victorii cu FCSB, Ludogorets și PAOK. Ar ajunge la 9 puncte și ar mai rămâne de obținut măcar două puncte din duelurile cu Lille, Lyon, Aston Villa și Stuttgart. Nu e imposibil, dar e foarte dificil”, se mai arată pe Blick.ch.</p>

]]></description>
    </item>
    <item>
      <title>UEFA i-a umplut deja conturile lui Gigi Becali. Suma e importantă pentru România, dar FCSB e tot în coada listei în Europa</title>
      <link>https://www.prosport.ro/fotbal-extern/europa-league/uefa-i-a-umplut-deja-conturile-lui-gigi-becali-suma-e-importanta-pentru-romania-dar-fcsb-e-tot-in-coada-listei-in-europa-20287286</link>
      <description><![CDATA[<img src="https://www.prosport.ro//wp-content/uploads/2025/10/UEFA-i-a-umplut-deja-conturile-lui-Gigi-Becali.-Suma-e-importanta-pentru-Romania-dar-FCSB-e-tot-in-coada-listei-in-Europa-e1759314256512-1400x939.jpg"/><br/><p>Gigi Becali a primit deja o sumă uriașă de bani din partea UEFA, după prima victorie a echipei sale în Europa League. Omul de afaceri a strâns premii de 7 milioane de euro în acest sezon european, dar suma este mică, comparativ cu granzii continentului.</p>
<p>FCSB a debutat cu victorie în Europa League, acolo unde s-a impus împotriva olandezilor de la Go Ahead Eagles, scor 1-0, după golul lui David Miculescu. Campioana Superligii primește mâine <span>vizita elvețienilor de la Young Boys Berna</span>, pe Arena Națională, de la ora 19:45.</p>
<h2><span>FCSB, minim 7.000.000 de euro din Europa League</span></h2>
<p>Într-un top realizat pe baza premiilor câștigate de echipele din Europa League, FCSB se află la coada clasamentului, dar suma primită este una importantă pentru Gigi Becali. Campioana Superligii se află în zona echipelor care au realizat între 6.000.000 și 8.000.000 de euro momentan.</p>
<p>Conform topului Football Meets Data, FCSB ocupă locul 33 în clasamentul veniturilor europene din acest sezon, peste echipe precum Malmo, SK Brann sau Genk. Peste bucureșteni se află toate adversarele pe care le vor întâlni în această campanie.</p>
<p>Adversarele ocupă în clasamentul veniturilor din Europa pozițiile 32 (Go Ahead Eagles), 27 (Young Boys Berna), 25 (Bologna), 15 (Dinamo Zagreb), 14 (FC Basel), 10 (Feyenoord), 4 (Steaua Roșie Belgrad), 1 (Fenerbahce). Sumele obținute de adversarele FCSB variază între 8 și 17 milioane de euro.</p>
<div class="wp-caption aligncenter" id="attachment_20287296" style="width: 593px"><img alt="" aria-describedby="caption-attachment-20287296" class="wp-image-20287296" decoding="async" fetchpriority="high" height="447" sizes="(max-width: 583px) 100vw, 583px" src="https://www.prosport.ro//wp-content/uploads/2025/10/Football-Meets-Data.jpg" srcset="https://www.prosport.ro/wp-content/uploads/2025/10/Football-Meets-Data.jpg 1024w, https://www.prosport.ro/wp-content/uploads/2025/10/Football-Meets-Data-768x589.jpg 768w" width="583"/><p class="wp-caption-text" id="caption-attachment-20287296">Foto: Football Meets Data</p></div>
<h2><span>Gigi Becali speră la 3 puncte cu Young Boys Berna</span></h2>
<p>Fanii FCSB s-au înghesuit să cumpere bilete pentru meciul cu Young Boys Berna. Cel puțin 23.000 de oameni se vor afla în tribunele Arenei Naționale mâine, de la ora 19:45. Conducerea campioanei așteaptă cel puțin 30.000 de oameni pe stadion, dar și o <span>victorie a elevilor lui Elias Charalambous</span>.</p>
<p>FCSB nu se va putea baza pe nume precum Valentin Crețu, revenit proaspăt la antrenamentele echipei după o accidentare, Adrian Șut, accidentat în campania echipei naționale, Vlad Chiricheș, scos de pe lista UEFA, ori Daniel Graovac, cel mai recent „pacient” al formației „roș-albastre”.</p>
<p>Duelul de pe Arena Națională o aduce pe Young Boys Berna drept favorită, conform bookmakerilor. Elvețienii au debutat cu înfrângere în campania europeană, scor 1-4 cu Panathinaikos. Grecii au arătat o viteză în plus față de elvețieni, care au fost decimați în primele 20 de minute de joc. Transfermarkt îi cotează pe oaspeți la aproape 74.000.000 de euro, cu cel mai valoros jucător de 14.000.000 de euro.</p>

]]></description>
    </item>
    <item>
      <title>Reacția fanilor FCSB. Câte bilete a vândut echipa lui Gigi Becali pentru meciul cu Young Boys Berna</title>
      <link>https://www.prosport.ro/fotbal-extern/europa-league/reactia-fanilor-fcsb-cate-bilete-a-vandut-echipa-lui-gigi-becali-pentru-meciul-cu-young-boys-berna-20287260</link>
      <description><![CDATA[<img src="https://www.prosport.ro//wp-content/uploads/2025/10/Reactia-fanilor-FCSB.-Cate-bilete-a-vandut-echipa-lui-Gigi-Becali-pentru-meciul-cu-Young-Boys-Berna-e1759311720693-1400x770.jpg"/><br/><p>Fanii FCSB au reacționat imediat după prima victorie a echipei din UEFA Europa League, dar și semnele bune de revenire din Superliga. Gigi Becali poate încasa o avere din meciul cu Young Boys Berna, acolo unde a vândut deja 23.000 de bilete.</p>
<p>A doua rundă a grupei Europa League o aduce la București pe Young Boys Berna, o echipă importantă din campionatul elvețian. Fanii FCSB au cumpărat până acum peste jumătate din biletele puse în vânzare pentru meciul de joi, de la ora 19:45.</p>
<h2><span>FCSB vinde bine înainte de meciul cu Young Boys Berna</span></h2>
<p>Cum campioana deja a vândut 23.000 de bilete, Gigi Becali și-a asigurat o sumă importantă în conturile clubului. Până la ora meciului de joi, de la 19:45, este posibil ca numărul să crească la peste 30.000 de oameni, așa cum se așteaptă conducerea echipei.</p>
<p>Prețurile biletelor au variat între 40 și 500 de lei, cel mai ieftin fiind la inelul 3 al peluzei, iar cel mai scump la VIP 1. Pentru biletele la tribună, costurile au variat în jurul sumelor de 75-125 de lei. În prima rundă, <span>FCSB s-a impus împotriva olandezilor de la Go Ahead Eagles</span>, scor 1-0.</p>
<p>FCSB dă semne de revenire, după victoria importantă cu Oțelul Galați, scor 1-0, de pe Arena Națională. Totuși, acolo au participat puțin peste 2.000 de fani la meciul formației „roș-albastre”, care s-a văzut părăsită după forma foarte slabă arătată în campionat.</p>
<h2><span>FCSB caută a doua victorie în Europa League</span></h2>
<p>La momentul tragerii la sorți, <span>Gigi Becali anunța că va obține 3 puncte împotriva elvețienilor</span>, deși forma echipei era una dezastruoasă. Latifundiarul din Pipera a luat o decizie paradoxală, de a trimite jucătorii cu mai puține minute pe teren la meciul din Europa League.</p>
<p>În echipa de start a campioanei Superligii este posibil să apară nume precum Denis Alibec, Baba Alhassan, Malcom Edjouma sau Octavian Popescu, după cum a afirmat Gigi Becali.</p>
<p>Cum poate arăta FCSB cu Young Boys: Târnovanu – Pantea, Ngezana, M. Popescu, Radunovic – Alhassan, Edjouma – Miculescu, Octavian Popescu, Cisotti – Alibec.</p>
<p>Young Boys este cotată de Transfermarkt la aproape 74.000.000 de euro. Cei mai valoroși jucători ai echipei sunt Alvyn Sanches (14.000.000 de euro), aproape dublu față de Darius Olaru, Marvin Keller, Jaouen Hadjam (ambii cu 9.000.000 de euro) și Joel Monteiro, cu 6.000.000 de euro.</p>

]]></description>
    </item>
    <item>
      <title>„Săptămâna FCSB” la națională. Oferta lui Gigi Becali pentru Mircea Lucescu: „Dacă am trei titulari, mă interesează. Dacă am cinci, fac rugăciune pentru el”</title>
      <link>https://www.prosport.ro/fotbal-intern/nationala/saptamana-fcsb-la-nationala-oferta-lui-gigi-becali-pentru-mircea-lucescu-daca-am-trei-titulari-ma-intereseaza-daca-am-cinci-fac-rugaciune-pentru-el-20287266</link>
      <description><![CDATA[<img src="https://www.prosport.ro//wp-content/uploads/2025/10/„Saptamana-FCSB-la-nationala.-Oferta-lui-Gigi-Becali-pentru-Mircea-Lucescu-„Daca-am-trei-titulari-ma-intereseaza.-Daca-am-cinci-fac-rugaciune-pentru-el.webp"/><br/><p>Gigi Becali (67 de ani) nu e nerăbdător să vadă meciurile echipei naționale cu Moldova și Austria și spune că nici măcar nu își va bate capul cu cele două confruntări în eventualitatea în care Mircea Lucescu (80) nu va trimite pe teren cel puțin trei titulari de la FCSB.</p>
<p>Totuși, în cazul în care selecționerul va miza pe cel puțin trei fotbaliști ai campioanei României, miliardarul din Pipera va fi interesat să vadă partidele din octombrie.</p>
<h2><span>Ce a spus Gigi Becali despre meciurile României cu Moldova și Austria. Patronul FCSB i-a transmis un mesaj clar lui Mircea Lucescu</span></h2>
<p>Pauza generată de meciurile echipelor naționale se apropie cu pași repezi, astfel că Gigi Becali, patronul campioanei ultimelor două sezoane din Superliga, a fost contactat pentru a fi întrebat despre duelurile care îi așteaptă pe fotbaliștii lui Mircea Lucescu.</p>
<p>România va primi vizita Moldovei pe Arena Națională, într-o partidă amicală care e programată pe 9 octombrie, de la ora 21:00. Ulterior, <span>tot la București va veni și reprezentativa Austriei, pentru o dispută din preliminariile Campionatului Mondial</span>. Confruntarea din urmă menționată e programată pe 12 octombrie, de la ora 21:45.</p>
<p>În stilul caracteristic, Gigi Becali a spus că nu e tocmai nerăbdător să vadă meciurile României. Patronul FCSB a lăsat de înțeles că va deschide televizorul doar în eventualitatea în care Mircea Lucescu va miza pe câte trei titulari de la echipa sa în disputele cu Moldova și Austria. În schimb, dacă pe teren vor fi cinci fotbaliști de la FCSB, Gigi Becali își va schimba radical atitudinea și va apela la obișnuitele rugăciuni:</p>
<p>„Dacă am trei jucători titulari, atunci ajunge să mă intereseze. Dacă nu am trei, nu mă interesează deloc. (n.r. Despre accidentarea suferită de Denis Drăguș) O să joace Bîrligea în locul lui. Când ajunge mingea la Bîrligea e pericol numai că a ajuns la el, chiar dacă o pierde. Așa simt eu. După ce Bîrligea a pus piciorul pe minge, mai ales dacă a ajuns în careu, e pericol. Am văzut mișcările lui, driblează trei inși dintr-o fentă. Mie îmi place mai mult de el acum, chiar dacă nu mai dă goluri. A crescut mult mai mult decât acum un an. Dacă îmi joacă cinci jucători la națională, fac rugăciune pentru Lucescu. Părerea mea, Drăguș trebuie sî joace în stânga, iar Bîrligea atacant și e forță mare. Dacă își revine și Man în dreapta, că Man e fotbalist, suntem și noi o putere. Trebuie să schimbe la mijloc cu Marinii ăia (n.r. Răzvan Marin și Marius Marin). Eu îmi spun părerea, nu-i jignesc pe oameni. La fotbal trebuie viteză”, a declarat Gigi Becali, citat de <span>Fanatik</span>.</p>
<h2><span>Are o pretenție și pentru postul de portar</span></h2>
<p>De curând, impresarul <span>Giovanni Becali a sărit la gâtul lui Mircea Lucescu</span> și l-a condamnat pentru faptul că nu îi oferă mai multe șanse lui Ștefan Târnovanu. Agentul chiar a spus răspicat că portarul FCSB ar trebui să fie titular cu Austria și se pare că vărul său, Gigi Becali, e de aceeași părere:</p>
<p>„Târnovanu e cel mai bun portar, face ravagii, și tu nu-l bagi? Hai să fim serioși, nu mă mai interesează de națională. Dacă joacă Târnovanu, mă interesează echipa națională”, a mai declarat Gigi Becali, conform aceleiași surse.</p>
<p>Mircea Lucescu urmează să anunțe lotul final pentru meciurile cu Moldova și Austria de pe o zi pe alta. Momentan, în spațiul public este disponibilă doar lista preliminară, care cuprinde stranierii. Însă, nici de pe aceasta nu au lipsit surprizele, iar cea mai mare a fost apariția lui Lisav Eissat, de la Maccabi Haifa, fundaș care a devenit eligibil selecției de curând.</p>
<p>Mai jos lista preliminară pentru meciurile cu Moldova și Austria:</p>
<ul>
<li>PORTARI<br/>
Horațiu MOLDOVAN (Real Oviedo | Spania, 16/0), Răzvan SAVA (Udinese | Italia, 0/0, Ionuț RADU (Celta de Vigo | Spania, 4/0);</li>
<li>FUNDAȘI<br/>
Andrei RAȚIU (Rayo Vallecano | Spania, 33/1), Deian SORESCU (Gaziantep FK | Turcia, 23/0), Andrei BURCĂ (Yunnan Yukun | China, 43/1), Virgil GHIȚĂ (Hannover 96 | Germania, 5/0), Bogdan RACOVIȚAN (Raków | Polonia, 4/0), Ionuț NEDELCEARU (Akron Togliatti | Rusia, 27/2), Radu DRĂGUȘIN (Tottenham | Anglia, 27/1), Lisav EISSAT (Maccabi Haifa | Israel, 0/0);</li>
<li>MIJLOCAȘI<br/>
Marius MARIN (Pisa | Italia, 33/0), Răzvan MARIN (AEK Atena | Grecia, 70/12), Vlad DRAGOMIR (Pafos | Cipru, 1/0), Olimpiu MORUȚAN (Aris Thessaloniki | Grecia, 16/1), Nicolae STANCIU (Genoa | Italia, 84/15), Ianis HAGI (Alanyaspor | Turcia, 47/6), Alexandru MITRIȚĂ (Zhejiang FC | China, 26/4);</li>
<li>ATACANȚI<br/>
Dennis MAN (PSV | Țările de Jos, 39/10), Valentin MIHĂILĂ (Caykur Rizespor | Turcia, 31/5), Florinel COMAN (Al-Gharafa | Qatar, 20/2), Denis DRĂGUȘ (Eyüpspor | Turcia, 26/7).</li>
</ul>

]]></description>
    </item>
    <item>
      <title>„Am purtat fustă și au zis că sunt gay. Și dacă aș fi fost, care era problema?”. Reacția viitorului adversar al FCSB despre prejudecățile din fotbal</title>
      <link>https://www.prosport.ro/fotbal-extern/europa-league/am-purtat-fusta-si-au-zis-ca-sunt-gay-si-daca-as-fi-fost-care-era-problema-reactia-viitorului-adversar-al-fcsb-despre-prejudecatile-din-fotbal-20286654</link>
      <description><![CDATA[<img src="https://www.prosport.ro//wp-content/uploads/2025/09/„Am-purtat-fusta-si-au-zis-ca-sunt-gay.-Si-daca-as-fi-fost-care-era-problema.-Reactia-viitorului-adversar-al-FCSB-despre-prejudecatile-din-fotbal.jpg"/><br/><p>Celebrul fotbalist care evoluează la adversara celor de la FCSB din Europa League a vorbit despre prejudecățile din Sportul Rege.</p>
<p>După ce a trecut pe la Fiorentina și Juventus, Federico Bernardeschi a ajuns la Bologna și s-a referit la homofobia din fotbal.</p>
<h2><span>Adversarul campioanei FCSB din Europa League a avut traume din cauza faptului că purta fustă și era considerat gay</span></h2>
<p>Campioana <span>FCSB va juca pe 23 octombrie la București, cu Bologna</span>, în etapa 3 din grupa de Europa League. Meciul de pe Arena Națională începe la ora 19:45.</p>
<p>La echipa italiană, care participă în această competiție în calitate de câștigătoare a Cupei Italiei, după 1-0 în finală cu AC Milan, este legitimat și jucătorul de bandă Federico Bernardeschi, născut la Carrara, pe 16 februarie 1994.</p>
<p>„Acum 12 ani purtam fustă, dar care e problema? Dacă îmi place, o port. Au început să spună că sunt gay. Și ce dacă aș fi fost? Ce contează? Nu spun că sunt. De fapt, aș fi mândru. Îmi scot pălăria în fața celor care au ieșit în față și au recunoscut.</p>
<p>În lumea asta, cred că fiecare este liber să facă ce vrea. Dar aveam 20 de ani pe atunci și citind acele cuvinte m-a durut, am suferit. Cred că, în general, ar trebui să ne întrebăm totdeauna dacă părerea pe care o au ceilalți despre noi este cu adevărat atât de importantă în viața noastră”, a declarat jucătorul în cadrul unei emisiuni de televiziune, potrivit <span>Marca</span>.</p>
<h2><span>Federico Bernardeschi a adunat 207 minute pentru Bologna în acest sezon, în campionat și Europa League</span></h2>
<p>Bernardeschi a început fotbalul la juniorii Fiorentinei când avea 15 ani, iar în 2013 a fost împrumutat la Crotone. Juventus l-a transferat definitiv în iulie 2017 în schimbul sumei de 40.000.000 de euro, iar după 5 sezoane fotbalistul a semnat cu americanii de la Toronto.</p>
<p>A rezistat peste ocean 3 stagiuni competiționale, iar în vara lui 2025 a semnat, ca jucător liber de contract, cu Bologna, clasată pe locul 9 în ediția trecută de campionat. Antrenorul Vincenzo Italiano are încredere în potențialul lui, motiv pentru care l-a folosit în în 5 dintre cele 6 meciuri oficiale jucate de Bologna în actuala stagiune competițională.</p>
<p>A prins 10 minute cu AS Roma (0-1 în deplasare), 27 cu AC Milan (0-2 în deplasare), 72 cu Genoa lui Dan Șucu (2-1 pe teren propriu), 28 cu Lecce (2-2 în deplasare), plus 70 în prima etapă din Europa League, când Bologna a fost învinsă în Anglia, de Aston Villa, cu 0-1.</p>
<p>Nu a marcat niciun gol și nici nu a oferit vreo pasă decisivă, dar a fost avertizat în ultimele două meciuri de campionat.</p>
<p>În runda a doua din Europa League, FCSB joacă pe teren propriu <span>cu elvețienii de la Young Boys Berna</span>, în timp ce Bologna primește replica formației germane Freiburg. Ambele confruntări au loc joi, 2 octombrie, de la ora 19:45.</p>

]]></description>
    </item>
  </channel>
</rss>
