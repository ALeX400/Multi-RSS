<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nu e Universitatea Craiova! Pe cine vede Daniel Pancu cea mai bună echipă din Superliga: „Principala favorită la câștigarea titlului”</title>
      <link>https://www.prosport.ro/fotbal-intern/superliga/nu-e-universitatea-craiova-pe-cine-vede-daniel-pancu-cea-mai-buna-echipa-din-superliga-principala-favorita-la-castigarea-titlului-20262173</link>
      <description><![CDATA[<img src="https://www.prosport.ro//wp-content/uploads/2025/09/Nu-e-Universitatea-Craiova-Pe-cine-vede-Daniel-Pancu-cea-mai-buna-echipa-din-Superliga-„Principala-favorita-la-castigarea-titlului.webp"/><br/><p>Daniel Pancu (48 de ani), fost selecționer al naționalelor U20 și U21, a spus cine este cea mai bună echipă din Superliga, în opinia sa, și în mod surprinzător nu e vorba despre Universitatea Craiova.</p>
<p>Pancu a avut nevoie de un singur argument pentru a-și întări părerea și a spus că în perioada următoare clasamentul ar putea să îi dea dreptate.</p>
<h2><span>FCSB e o „echipă mai bună” decât Universitatea Craiova, spune Daniel Pancu. Analiza luptei la titlu făcută de fostul selecționer de la U20 și U21</span></h2>
<p>Diferența de puncte dintre campioana en-titre și liderul din Superliga se păstrează și după încheierea etapei cu numărul 8 a campionatului.</p>
<p><span>Universitatea Craiova nu a izbutit să bifeze a 7-a victorie consecutivă și a smuls doar un egal de pe terenul lui FC Botoșani</span>, scor 1-1.</p>
<p>De partea cealaltă, <span>FCSB a avut parte de o confruntare foarte dificilă în Ardeal, cu CFR Cluj</span>, iar la capătul celor 90 de minute a terminat tot cu o remiză, 2-2.</p>
<p>Așadar, după 8 etape, Universitatea Craiova e lider în Superliga, cu 20 de puncte, fiind urmată de Rapid, Dinamo și FC Argeș, cu 18, respectiv 15 puncte în cazul ultimelor două menționate. În schimb, FCSB este pe locul 13 în clasament, cu doar 6 puncte, adică la 14 puncte distanță de formația favorită în lupta pentru titlu.</p>
<p>În ciuda celor menționate, Daniel Pancu, fost selecționer al reprezentativelor U20 și U21, spune că FCSB e în continuare „cea mai bună echipă din campionat” și „principala favorită la câștigarea titlului”. Argumentul? Pancu se bazează exclusiv pe loturile celor două formații și sugerează că FCSB are la dispoziție jucători mai valoroși. Iar când aceștia își vor reintra în forma care i-a consacrat, lucrurile vor începe să se așeze și în clasament, lasă de înțeles Pancu:</p>
<p>„FCSB, în formație completă, rămâne cea mai bună echipă din campionat. Chiar și cu aceste rezultate, își vor reveni și rămân principala favorită la câștigarea titlului”, a transmis Daniel Pancu, ferm, la <span>Digi Sport</span>.</p>
<h2><span>Ce urmează în etapa 9</span></h2>
<p>În perioada imediat următoare, echipele din Superliga vor avea parte de o scurtă pauză generată de meciurile echipelor naționale. Pe 5 septembrie, reprezentativa României o va întâlni pe cea a Canadei într-o partidă de pregătire, iar ulterior, pe 9 septembrie, „tricolorii” vor da piept cu Cipru în preliminariile Cupei Mondiale din 2026.</p>
<p>Pe plan intern, campionatul se va relua tocmai pe 13 septembrie, cu ocazia duelului U Cluj – Rapid, programat în etapa 9. În ceea ce le privește pe formațiile comparate mai sus, Universitatea Craiova va primi vizita Farului Constanța în runda următoare, în timp ce FCSB va avea parte de un meci mai lejer, în teorie, pe terenul nou-promovatei Csikszereda Miercurea Ciuc.</p>

]]></description>
    </item>
    <item>
      <title>Mihai Stoica, anunț neașteptat despre situația lui Vlad Chiricheș, după ce Gigi Becali a spus că nu va mai juca la FCSB: „Nu s-a decis”</title>
      <link>https://www.prosport.ro/fotbal-intern/superliga/mihai-stoica-anunt-neasteptat-despre-situatia-lui-vlad-chiriches-dupa-ce-gigi-becali-a-spus-ca-nu-va-mai-juca-la-fcsb-nu-s-a-decis-20262264</link>
      <description><![CDATA[<img src="https://www.prosport.ro//wp-content/uploads/2025/09/Mihai-Stoica-anunt-neasteptat-despre-situatia-lui-Vlad-Chiriches-dupa-ce-Gigi-Becali-a-spus-ca-nu-va-mai-juca-la-FCSB-1400x850.png"/><br/><p>Mihai Stoica (60 de ani) a făcut un anunț neașteptat despre situația lui Vlad Chiricheș (35), care e așteptat să se retragă din cariera de fotbalist și să rămână în staff-ul FCSB.</p>
<p>Cel puțin asta a sugerat patronul Gigi Becali, după ce l-a distrus public la capătul meciului CFR Cluj – FCSB 2-2, din etapa 8 a Superligii.</p>
<h2><span>Răsturnare de situație în cazul lui Vlad Chiricheș? Meme Stoica spune că Gigi Becali nu a decis încă dacă îl va scoate de pe listele de Superliga și UEFA</span></h2>
<p><span>Vlad Chiricheș a început partida CFR Cluj – FCSB 2-2 din postura de titular și a fost scos de pe teren după doar 29 de minute</span>, la ordinul patronului Gigi Becali.</p>
<p>Însă, asta a fost nimic pe lângă ce a urmat după fluierul final din Gruia. Gigi Becali a intrat în direct, la TV, și <span>i-a cerut lui Vlad Chiricheș să se retragă din cariera de fotbalist</span>. Miliardarul din Pipera a spus că veteranul în vârstă de 35 de ani nu va mai juca niciun meci pentru echipa sa și, dacă va dori, va putea rămâne în staff, alături de Elias Charalambous, Mihai Pintilii, Lucian Filip și restul „armatei” de care beneficiază campioana României.</p>
<p>Patronul roș-albaștrilor a părut mai vehement ca niciodată în declarații, însă după ce s-a mai calmat și-ar fi schimbat atitudinea. Cel puțin asta sugerează Mihai Stoica, managerul general al FCSB, care spune că o decizie finală nu a fost luată în cazul lui Chiricheș. Gigi Becali trebuie să hotărască lista UEFA în perioada imediat următoare, iar veteranul în vârstă de 35 de ani încă ar putea fi parte a lotului antrenat de Charalambous:</p>
<p>„Dacă patronul hotărăşte să fie scos de pe liste… Mâine se dă lista la UEFA, lunea viitoare la noi, lista finală din campionat. E clar că Dawa trebuie să intre pe ambele liste. Trebuie să iasă un jucător. Iese Gheorghiţă, intră Thiam. Mâine trebuie să se decidă în locul cui intră Dawa pe ambele liste. Nu s-a decis, Gigi hotărăşte mâine (n.r. – marţi, 2 septembrie)”, a declarat Mihai Stoica, la <span>Prima Sport</span>.</p>
<h2><span>Meme Stoica a spus cum au stat lucrurile cu privire la schimbarea din minutul 29</span></h2>
<p>Gigi Becali a spus că a ordonat schimbarea lui Chiricheș din meciul cu CFR Cluj pentru că „nu mai juca nimic” și se temea că echipa va pierde din cauza lui.</p>
<p>De partea cealaltă. Meme Stoica a fost ceva mai blând în declarații și a explicat că înlocuirea din minutul 29 s-a produs din motive tactice:</p>
<p>„Trebuia să iasă un jucător defensiv, pentru că toată lumea a realizat că CFR Cluj suferă. Eram conduşi şi aveam nevoie de un jucător ofensiv în teren. Ne trebuia un jucător de atac şi Olaru trebuia să intre în locul cuiva, al lui Şut şi Chiricheş, trebuia să se decidă. Nu e vorba de lipsă de respect sau umilinţă, ci doar o decizie tactică. Nu a fost afectat, la 1:30 eram toţi la masă, nu plecase în cameră. Eram toţi supăraţi pe cuplul de aur Colţescu – Haţegan”, a mai punctat managerul general al campioanei.</p>

]]></description>
    </item>
    <item>
      <title>Transferul spectaculos cu care Steaua Roșie Belgrad se întărește înainte de FCSB! „Ar fi cel mai scump din istorie, dar tocmai s-a luat o țeapă!”. SPECIAL</title>
      <link>https://www.prosport.ro/fotbal-extern/europa-league/transferul-spectaculos-cu-care-steaua-rosie-belgrad-se-intareste-inainte-de-fcsb-ar-fi-cel-mai-scump-din-istorie-dar-tocmai-s-a-luat-o-teapa-special-20262058</link>
      <description><![CDATA[<img src="https://www.prosport.ro//wp-content/uploads/2025/09/Transferul-spectaculos-care-poate-spulbera-marele-vis-european-al-lui-Gigi-Becali.jpg"/><br/><p>Steaua Roșie Belgrad nici nu concepe să rateze calificarea mai departe în Europa League, iar sârbii sunt pe punctul să realizeze cel mai tare transfer din istoria clubului.</p>
<p>În vârstă de 24 de ani, portughezul Tomas Handel este pe punctul să semneze cu echipa care va da și peste FCSB în următoarea perioadă.</p>
<h2><span>Transferul de senzație care poate spulbera marele vis al lui Gigi Becali: „Ei doi se ocupă de asta!”</span></h2>
<p><span>ProSport </span>a stat de vorbă cu oamenii apropiați de gruparea din Belgrad, inclusiv jurnaliști, așa cum este și Mihailo Gligoric, aflând că Handel ar urma să vină la Steaua Roșie pentru 6 milioane de euro, o sumă foarte mare pentru estul Europei. Mijlocașul are șanse mari să se despartă de Vitoria Guimaraes pe finalul perioadei de mercato.</p>
<p>Dacă transferul se va perfecta, atunci Zvezda va realiza cea mai scumpă mutare din istoria clubului, după ce l-a adus tot în această vară pe Shavy Babicka, pentru suma de 4 milioane de euro.</p>
<p>Jurnalistul pe care l-am amintit, prezent și la Jocurile Olimpice, atrage însă atenția că Steaua Roșie a mai luat recent o „țeapă”.</p>
<p>„Zvezdan Terzic și Marko Marin se ocupă de acest transfer! Marko Marin, foarte cunoscut și în fotbalul vostru, este cel care face scouting pentru Steaua Roșie. Probabil că se va realiza mutarea aceasta cu Handel și anunțul oficial va veni în curând. Ar fi cel mai important transfer din istoria clubului, dar și o concurență serioasă pentru Elsnik și Krunic. Problema este că Marko Marin l-a adus și pe Babicka de la Toulouse și mai degrabă vorbim de o țeapă de 4 milioane de euro”, susțin sârbii.</p>
<p>Așa cum se poate vedea și din materialul video, Handel poate fi un om excelent pentru Steaua Roșie în Europa League, acesta fiind un jucător tehnic, capabil să apară oricând în careu, dar să marcheze și cu șuturi de la distanță. Handel poate juca și în postura de mijlocaș defensiv, însă poate să ajute oricând și jucătorii din ofensivă.</p>
<ul>
<li>118 meciuri a prins Handel în tricoul celor de la Vitoria Guimaraes, o fostă adversară a celor de la FCSB în preliminariile Europa League</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/UvobPzybwz4?start=3&amp;feature=oembed" title="𝐋𝐎𝐎𝐊 𝐖𝐇𝐀𝐓 Tomás Händel is doing at Vitória SC" width="500"></iframe></div>
<h2><span>ProSport, confirmat! Steaua Roșie a vândut un jucător important după ce a ratat Champions League</span></h2>
<p>Steaua Roșie a făcut rost de bani pentru Tomas Handel după ce a mai trimis un puști de nici 20 de ani în fotbalul mare.</p>
<p>Astfel, s-a confirmat informația prezentată de <span>ProSport</span>, conform căreia Steaua Roșie va vinde un jucător important după ce n-a reușit să ajungă la „masa bogaților”, așa cum s-a întâmplat inclusiv în sezonul trecut. „O să mai vândă probabil un jucător important, dar va lua altul. Ei așa fac. Perioada de transferuri este încă deschisă, deci se mai pot întâmpla multe”, spunea impresarul Florin Iacob, un om apropiat de conducătorii echipei din Belgrad.</p>
<p>Veljko Milosavljevic a fost prezentat oficial de cei de la Bournemouth, după ce a fost pe teren în dubla dintre Steaua Roșie și Pafos, care a adus<span> calificarea echipei lui Vlad Dragomir în noul format din Champions League.</span></p>
<p>Jucătorul în vârstă de doar 18 ani a fost vândut pentru 15 milioane de euro, iar Steaua Roșie a rămas și cu un procent important, de 10%, la următorul transfer al acestuia.</p>
<p>Astfel, Milosavljevic a devenit jucătorul pe care Steaua Roșie ia cei mai mulți bani, după ce l-a vândut pe Maksimovic la Leipzig pentru 14 milioane de euro, tot în această fereastră de mercato.</p>

]]></description>
    </item>
    <item>
      <title>Reacția lui Florin Tănase după ce a văzut grupa campioanei FCSB din Europa League: „Asta trebuie să facem”. Ce adversar i se pare cel mai dificil</title>
      <link>https://www.prosport.ro/fotbal-extern/europa-league/reactia-lui-florin-tanase-dupa-ce-a-vazut-grupa-campioanei-fcsb-din-europa-league-asta-trebuie-sa-facem-ce-adversar-i-se-pare-cel-mai-dificil-20261935</link>
      <description><![CDATA[<img src="https://www.prosport.ro//wp-content/uploads/2025/09/Reactia-lui-Florin-Tanase-dupa-ce-a-vazut-grupa-campioanei-FCSB-din-Europa-League-1400x1047.jpg"/><br/><p>FCSB a reușit să se califice, pentru al doilea sezon consecutiv, în grupa principală din UEFA Europa League, iar Florin Tănase a oferit o primă reacție despre adversarele pe care campioana României le va întâlni.</p>
<p>Experimentatul fotbalist a dezvăluit care adversar i se pare cel mai dificil și a vorbit despre obiectivul pe care echipa pregătită de Elias Charalambous îl are pe plan european în această stagiune.</p>
<h2><span>Florin Tănase, reacție despre adversarele FCSB din UEFA Europa League</span></h2>
<p><span>FCSB a trecut de Aberdeen, în play-off-ul UEFA Europa League</span>, și s-a calificat, din nou, în grupa principală a competiției. Campioana României și-a aflat deja și adversarele, <span>printre care se numără și nume importante din fotbalul european</span>.</p>
<p>Trupa pregătită de Elias Charalambous și Mihai Pintilii va da piept, în grupa principală, cu Feyenoord (acasă), Dinamo Zagreb (deplasare), Fenerbahce (acasă), Steaua Roșie (deplasare), Young Boys (acasă), Basel (deplasare), Bologna (acasă) și Go Ahead Eagles (deplasare).</p>
<p>Florin Tănase a oferit o primă reacție despre adversarele pe care campioana României le va întâlni și a dezvăluit care adversar i se pare cel mai dificil. Totodată, experimentatul fotbalist a vorbit despre obiectivul pe care echipa pregătită de Elias Charalambous îl are pe plan european în această stagiune.</p>
<p>„E o grupă cu adversari foarte buni, puternici. Meciuri tari, care ne vor face să creștem. Reprezentăm România în Europa League, trebuie să facem totul pentru a face o figură frumoasă și pentru a aduna puncte. (Care e cea mai puternică echipă?) Fenerbahce, Feyenoord. Toate sunt puternice”, a declarat Florin Tănase, la reunirea lotului echipei naționale a României la Mogoșoaia.</p>
<h2><span>Florin Tănase, fericit pentru convocare</span></h2>
<p>Florin Tănase a fost convocat de selecționerul Mircea Lucescu pentru meciurile pe care echipa națională a României le va disputa la începutul lunii septembrie, cu Canada și Cipru.</p>
<p>„(Cum e să fii din nou la lot?) Când vii la echipa națională, o faci cu plăcere, cu onoare. Suntem bucuroși că suntem din nou împreună, sănătoși, cu gânduri bune. Rămâne să ne pregătim bine pentru meciurile care urmează. (Nerăbdător?) Normal, e important când joci la echipa națională, chiar dacă este amical.</p>
<p>Avem două meciuri, trebuie să le câștigăm. (Am văzut și mulți colegi noi. Se vor integra mai rapid în amicalul cu Canada?) Cu siguranță. Aici, la echipa națională, vin cei mai valoroși jucători din țară sau din străinătate. Ei se vor adapta repede, un jucător valoros se adaptează repede”, a mai precizat Florin Tănase.</p>

]]></description>
    </item>
    <item>
      <title>Anomalia de la UEFA a lovit crunt în planurile FCSB. Un nume greu nu poate fi trecut pe listă și nu va juca în Europa League</title>
      <link>https://www.prosport.ro/fotbal-extern/europa-league/anomalia-de-la-uefa-a-lovit-crunt-in-planurile-fcsb-un-nume-greu-nu-poate-fi-trecut-pe-lista-si-nu-va-juca-in-europa-league-20260832</link>
      <description><![CDATA[<img src="https://www.prosport.ro//wp-content/uploads/2025/08/Anomalia-de-la-UEFA-a-lovit-crunt-in-planurile-FCSB.-Un-nume-greu-nu-poate-fi-trecut-pe-lista-si-nu-va-juca-in-Europa-League.jpg"/><br/><p>Gigi Becali (67 de ani) s-a răzgândit și nu va mai încerca să păcălească regulamentele UEFA, așa cum anunțase inițial, nemulțumit fiind de faptul că nu se poate baza pe un jucător pe care îl are sub contract.</p>
<p>Este vorba despre Joyskim Dawa (29), nume greu din lotul campioanei, pe care roș-albaștrii intenționau să îl treacă pe lista UEFA începând din octombrie, atunci când va fi apt din punct de vedere fizic.</p>
<h2><span>Fără Joyskim Dawa pe lista UEFA până în primăvară. Planurile FCSB s-au modificat</span></h2>
<p>În prima jumătate a lunii august, <span>Gigi Becali anunța public că mai are un loc pe lista FCSB</span> pentru meciurile din cupele europene și spunea că i-l păstrează fundașului central Joyskim Dawa.</p>
<p>Ulterior, FCSB l-a semnat pe Mamadou Thiam de la U Cluj, un atacant pe care patronul campioanei l-a dorit de mult timp, iar planurile s-au schimbat. Gigi Becali a spus că Thiam va ocupa locul rămas liber, iar <span>cu Joyskim Dawa va risca un „articificiu” pentru a păcăli regulamentele UEFA</span>. Pe scurt, miliardarul din Pipera a spus că îi va rezilia contractul și îl va înregistra ca jucător nou, însă nu acum, ci undeva prin octombrie, când jucătorul va fi apt din punct de vedere fizic.</p>
<p>Se pare că ingineria pusă la cale de Gigi Becali nu stă în picioare și Dawa nu va mai fi trecut deloc pe lista UEFA. El va putea ajuta în cupele europene doar din primăvară, în eventualitatea în care FCSB se va califica din faza principală:</p>
<p>„(n.r. – Thiam va intra pe lista UEFA?) Da. (n.r. – Dawa poate?) Nu. Dawa nu va intra pentru că pe lista UEFA nu poţi intra pe parcurs. Dacă ai avea un jucător legitimat care nu este pe listă, nu îl poţi introduce pe lista UEFA. Pe lista UEFA poţi introduce doar jucători care au drept de joc în SuperLiga. Este diferit. Dacă Dawa va fi declarat liber în interiorul acestei perioade de transferuri, şi Dawa va semna un contract cu noi fără să fie pe lista de SuperLiga, poate fi introdus oricând pe lista de campionat. La UEFA nu se mai poate modifica lista şi aici este o nouă problemă pe care vreau să o ridicăm la Roma, în octombrie, nu e normal ca în ianuarie să se joace 2 meciuri din faza principală, dar tu să nu poţi să schimbi jucători pe listă. Pentru că în ianuarie este perioada de transferuri şi sunt echipe care sunt nemulţumite de jucători şi pot schimba 10. Ai voie să schimbi 3, dar lasă-i să-i schimbe în ianuarie, nu după ce se termină faza principală”, a declarat Meme Stoica, la <span>Prima Sport</span>.</p>
<h2><span>O anomalie, completează Meme</span></h2>
<p>Managerul general al roș-albaștrilor a continuat să pună la zid UEFA și a descris pasajul din regulament descris mai sus drept o anomalie:</p>
<p>„E o anomalie mare de tot. Va fi un jucător înlocuit şi va intra Thiam. Poate să aducă jucători pentru campionat, până pe 8. Dacă aduce mâine un jucător şi îl legitimăm luni, poate să intre pe lista UEFA”, a adăugat Mihai Stoica.</p>
<p>Mai jos programul FCSB din faza principală a Europa League:</p>
<ul>
<li>Etapa 1: 25 septembrie – Go Ahead Eagles – FCSB, ora 19:45</li>
<li>Etapa 2: 2 octombrie 2025 – FCSB – Young Boys, ora 19:45</li>
<li>Etapa 3: 23 octombrie 2025 – FCSB – Bologna, ora 19:45</li>
<li>Etapa 4: 6 noiembrie 2025 – Basel – FCSB, ora 19:45</li>
<li>Etapa 5: 27 noiembrie 2025 – Steaua Roșie – FCSB, ora 22:00</li>
<li>Etapa 6: 11 decembrie 2025 – FCSB – Feyenoord, ora 22:00</li>
<li>Etapa 7: 22 ianuarie 2026 – Dinamo Zagreb – FCSB, ora 22:00</li>
<li>Etapa 8: 29 ianuarie 2026 – FCSB – Fenerbahce, ora 22:00</li>
</ul>

]]></description>
    </item>
  </channel>
</rss>
