<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>FCSB a refuzat să-l înscrie pe Thiam în regim de urgență pe lista UEFA. Ordinul lui Becali a fost clar și motivul secret a fost aflat</title>
      <link>https://www.prosport.ro/fotbal-extern/europa-league/fcsb-a-refuzat-sa-l-inscrie-pe-thiam-in-regim-de-urgenta-pe-lista-uefa-ordinul-lui-becali-a-fost-clar-si-motivul-secret-a-fost-aflat-20251614</link>
      <description><![CDATA[<img src="https://www.prosport.ro//wp-content/uploads/2025/08/FCSB-a-refuzat-sa-l-inscrie-pe-Thiam-in-regim-de-urgenta-pe-lista-UEFA.-Ordinul-lui-Becali-a-fost-clar-si-motivul-secret-a-fost-aflat.webp"/><br/><p>FCSB nu l-a înscris pe Mamadou Thiam în regim de urgență pe lista UEFA și acesta va rata ambele meciuri cu Aberdeen.</p>
<p>Echipa lui Gigi Becali vrea ca fotbalistul transferat de la U Cluj să efectueze mai întâi vizita medicală și astfel a refuzat să grăbească legitimarea sa.</p>
<h2><span>FCSB a refuzat să-l înscrie pe Thiam în regim de urgență pe lista UEFA</span></h2>
<p>FCSB l-a transferat pe Mamadou Thiam. <span>Gigi Becali a plătit 50.000 de euro</span>, plus cedarea definitivă a lui Andrei Gheorghiță la U Cluj. Noua achiziție a roș-albaștrilor nu va avea drept de joc în niciunul dintre cele două meciuri cu Aberdeen din play-off-ul Europa League.</p>
<p>Regulamentul UEFA i-ar fi permis campioanei României să-l adauge în regim de urgență, însă echipa lui Gigi Becali a refuzat să urmeze această procedură. FCSB nu a dorit să semneze contractul înainte de a-i face un control medical amănunțit.</p>
<h2><span>Transferul la FCSB îl umple de bani pe Thiam: „Va avea salariu 30.000 de euro”</span></h2>
<p>Mamadou Thiam a semnat până la finalul sezonului cu FCSB, cu opțiune de prelungire pentru încă doi ani. Fostul atacant de la Al-Jabalain <span>va avea un salariu uriaș</span> la campioana României.</p>
<p>Noua achiziție a lui Gigi Becali va încasa 30.000 de euro pe lună la gruparea roș-albastră. Patronul FCSB a făcut o mică comparație între Mamadou Thiam și Daniel Bîrligea și a spus că atacantul transferat de la U Cluj e mai puternic.</p>
<p>„Eu de mult îl voiam, de 2 ani. Acum, așa a vrut Dumnezeu, să pot să-l iau. 50.000 plus Gheorghiță. Mie îmi place fotbalistul și asta e, caracterul poate fi ascuns și nu știi niciodată.</p>
<p>El avea acolo 10-12.000. Acum are 30.000, salariu de 3 ori mai mare. Eu nu mai semnez așa…eu semnez un an și dacă vreau, mai stai încă 2 ani. Eu vreau un nouar, care să protejeze mingea, un nouar puternic. Și nu găseam. Ăsta, Thiam, e mai puternic decât Bîrligea, ca forță”, a declarat Gigi Becali, la <span>DigiSport</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 36px; left: 532px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>PRO TV, decizie fără precedent pentru ca Voyo să nu mai pice în timpul Aberdeen – FCSB. Ce trebuie să știe abonații din România</title>
      <link>https://www.prosport.ro/fotbal-extern/europa-league/pro-tv-decizie-fara-precedent-pentru-ca-voyo-sa-nu-mai-pice-in-timpul-aberdeen-fcsb-ce-trebuie-sa-stie-abonatii-din-romania-20251581</link>
      <description><![CDATA[<img src="https://www.prosport.ro//wp-content/uploads/2025/08/PRO-TV-decizie-fara-precedent-pentru-ca-Voyo-sa-nu-mai-pice-in-timpul-Aberdeen-–-FCSB.-Ce-trebuie-sa-stie-abonatii-din-Romania-1400x1050.jpg"/><br/><p>PRO TV știe ce are de făcut ca platforma Voyo să nu mai pice în timpul meciului Aberdeen – FCSB din play-off-ul UEFA Europa League.</p>
<p>Trustul Pro a făcut investiții mari pentru ca abonații să poată viziona fără probleme partida de pe Pittodrie Stadium.</p>
<h2><span>PRO TV a luat decizia înainte de Aberdeen – FCSB</span></h2>
<p><span>FCSB o va întâlni pe Aberdeen</span> în play-off-ul UEFA Europa League. Meciul tur va avea loc pe 21 august și se va disputa pe Pittodrie Stadium. Partida va fi arbitrată de Serdar Gozubuyuk și va fi transmisă exclusiv pe Voyo.</p>
<p>Platforma de streaming deținută de Pro TV s-a prăbușit în timpul meciului Drita – FCSB din turul 3 preliminar al UEFA Europa League. Zeci de mii de oameni care au plătit abonament au ratat astfel minute bune din partida de la Priștina.</p>
<p><span>Cauza invocată de provider</span> a fost un „atac cibernetic”. Un reprezentant al trustului Pro a dezvăluit prin intermediul GOLAZO.ro ce măsuri s-au luat pentru a preîntâmpina o situație asemănătoare la partida tur cu Aberdeen.</p>
<p>„Ne dorim să le oferim abonaților noștri cea mai bună experiență pe VOYO. Într-adevăr, platforma noastră a fost ținta unor atacuri, care au afectat calitatea experienței de vizionare pentru unii abonați – în acest context, dorim să le mulțumim utilizatorilor pentru înțelegere și răbdare.</p>
<p>Vă asigurăm că am investit mult în creșterea capacităților tehnice ale platformei prin extinderea rețelei de distribuție a conținutului, prin investiții în infrastructură suplimentară și prin îmbunătățirea fluxurilor operaționale ale platformei.</p>
<p>Suntem, de asemenea, hotărâți să continuăm aceste investiții. Obiectivul nostru este ca VOYO să ofere o experiență modernă și completă de vizionare, cu meciuri live, reluări și rezumate disponibile oricând, oriunde.</p>
<p>Trebuie să menționăm că problemele întâmpinate recent nu sunt legate de capacitatea tehnică a platformei și de cerere. Abonații noștri s-au bucurat de multe competiții sportive live, precum EURO 2024, UFC, One FC, Euroleague Basketball, WRC și multe altele, iar în ultimele zile am transmis toate cele 10 meciuri din Premier League.</p>
<p>Suntem foarte bine pregătiți pentru toți fanii sportului, deoarece VOYO este platforma unde aceștia își pot urmări competițiile preferate, într-o experiență de vizionare modernă și completă.</p>
<p>Avem echipe pregătite să intervină în cazul în care apar provocări, dar, așa cum am menționat, am investit semnificativ și ne continuăm angajamentul de a face din VOYO platforma unde fanii sportului se pot bucura de competițiile lor preferate”, a declarat un reprezentant al trustului Pro, potrivit <span>GOLAZO.ro</span>.</p>

]]></description>
    </item>
    <item>
      <title>Cele două posturi TV care transmit Aberdeen – FCSB, din play-off-ul Europa League, sunt din străinătate</title>
      <link>https://www.prosport.ro/fotbal-extern/europa-league/cele-doua-posturi-tv-care-transmit-aberdeen-fcsb-din-play-off-ul-europa-league-sunt-din-strainatate-20251951</link>
      <description><![CDATA[<img src="https://www.prosport.ro//wp-content/uploads/2025/08/Cele-doua-posturi-TV-care-transmit-Aberdeen-FCSB-din-play-off-ul-Europa-League-sunt-din-strainatate.webp"/><br/><p>Partida Aberdeen – FCSB este programată joi seară, de la ora 21:45, pe stadionul Pittodrie, iar meciul va putea fi urmărit în direct la TV doar în afara României. Mai exact, două posturi din străinătate vor transmite confruntarea.</p>
<p>De asemenea, disputa din manșa întâi a play-off-ului UEFA Europa League va putea fi urmărită și în format Live Text Online pe www.prosport.ro.</p>
<h2><span>Meciul Aberdeen – FCSB va fi transmis la TV de două posturi din străinătate, anume BBC Scotland și DAZN US</span></h2>
<p>Joi seară, de la ora 21:45, pe stadionul Pittodrie din Aberdeen, FCSB va avea parte de un penultim test în vederea accederii în faza principală din UEFA Europa League.</p>
<p>Campioana en-titre a României o va întâlni pe deținătoarea Cupei din Scoția, Aberdeen, în manșa întâi a play-off-ului din competiția menționată anterior. Săptămâna viitoare, tot joi, pe Arena Națională din București este programat returul, care va decide învingătoarea dublei și implicit formația calificată în faza principală.</p>
<p><span>Revenind la meciul de la Aberdeen, acesta nu va fi transmis la TV în România</span> și, la fel cum s-a întâmplat cu duelul <span>Drita – FCSB, va putea fi văzut exclusiv în străinătate</span>. Meciul cu Drita a fost transmis de o televiziune din Kosovo, în timp ce Aberdeen – FCSB va fi pus la dispoziția fanilor de două televiziuni, una din Marea Britanie și una din Statele Unite ale Americii. În primul caz este vorba despre postul <span>BBC Scotland</span>, iar în cel de-al doilea despre DAZN US.</p>
<p>Trebuie menționat totuși că BBC Scotland va transmite jocul de pe stadionul Pittodrie gratis, în timp ce DAZN US o va face prin intermediul unui abonament extra.</p>
<h2><span>FCSB a reușit să depășească perioada critică</span></h2>
<p>Dacă înaintea dublei cu Drita campioana României traversa o perioadă critică și venea după patru eșecuri consecutive, acum lucrurile nu mai stau chiar așa de rău. FCSB a învins-o pe gruparea din Kosovo tur-retur, 3-2 la București și 3-1 la Priștina, iar în ultima etapă din Superliga a fost aproape de a o surclasa și pe rivala Rapid, pe care a condus-o cu 2-0, dar care a egalat-o pe final și disputa s-a terminat cu o remiză, 2-2.</p>
<p>De partea cealaltă, Aberdeen a jucat doar două meciuri în actuala ediție a primei ligi scoțiene și le-a pierdut pe amândouă, scor 0-2 cu Hearts în deplasare și 0-2 cu Celtic pe teren propriu.</p>
<p>Totodată, rivala FCSB din play-off-ul Europa League a jucat un meci și în Cupa Ligii Scoției, iar pe acesta a izbutit să îl câștige fără drept de apel, scor 3-0 cu Morton, grupare din eșalonul secund.</p>
<h2><span>Cine lipsește din tabăra roș-albaștrilor pentru deplasarea din Scoția</span></h2>
<p>O altă veste bună pentru FCSB este că blestemul accidentărilor pare să fi ajuns la final. Risto Radunovic și Adrian Șut s-au antrenat normal la ultimele sesiuni de pregătire și clubul a anunțat că ambii vor face deplasarea în Scoția pentru disputa tur cu Aberdeen. Normal s-a antrenat și Denis Alibec, care nu va face deplasarea din motive de precauție.</p>
<p>În același timp, suspendarea din dreptul lui Florin Tănase a expirat și ea, iar decarul campioanei va contribui în meciul de pe stadionul Pittodrie.</p>
<p>Practic, singurul jucător ca nu va putea fi utilizat din considerente medicale este fundașul central camerunez Joyskim Dawa, care încă se recuperează după operația suferită la genunchi.</p>
<h2><span>Elias Charalambous, cuvinte mari despre Aberdeen: „Un club istoric”</span></h2>
<p>La conferința de presă premergătoare jocului de joi, Elias Charalambous a vorbit foarte frumos despre Aberdeen și a spus că se așteaptă la un duel dificil:</p>
<p>„Aberdeen este un club istoric, ne așteptăm la un meci greu. Trebuie să fim disciplinați, știm că mâine este prima manșă și suntem pregătiți pentru un meci dificil. Am mai spus-o, știm că Aberdeen ne analizează. Este o echipă compactă, joacă mult pe tranziție. Mâine va fi un alt tip de meci. Am analizat ultimele lor partide și ne așteptăm la un meci greu. Stadionul arată superb. Sperăm să vedem un meci frumos. Am jucat și anul trecut cu Rangers. Știm că vor veni mulți fani de-ai noștri. Băieții trebuie să fie fericiți să joace într-o astfel de atmosferă. Fanii noștri sunt peste tot, oriunde jucăm, acolo vin. Este ceva ce am simțit din prima zi când am ajuns aici și nu știam înainte să vin. Pentru noi, este ceva uimitor. Clubul arată cât de uriaș este și peste tot în lume avem fani”, a declarat, printre altele, antrenorul FCSB.</p>
<h2><span>Jimmy Thelin nu concepe alt rezultat decât victoria</span></h2>
<p>Din tabăra adversă, suedezul Jimmy Thelin, care anterior le-a mai antrenat doar pe J-Sodra IF și Elfsborg, ambele din țara natală, a spus că victoria e singurul rezultat la care se gândește pentru meciul de joi seară:</p>
<p>„Ei au ceva experienţă în competiţie. Au unii jucători cu bune calităţi şi un antrenor bun. Este ca un meci de cupă, trebuie să fii concentrat. Ştim că singurul mod de a trece mai departe este să câştigăm acest meci şi acesta este obiectivul nostru. Când joci, vrei să fii la cel mai bun nivel posibil, iar ţinta noastră este Europa League şi pe acest obiectiv ne concentrăm. Nu ne gândim la plasele de salvare sau la alte lucruri de genul acesta, precum posibilitatea de a juca în Conference League. Cred că întotdeauna trebuie să te concentrezi asupra evoluţiei echipei tale şi asupra propriului tău plan, dar de asemenea trebuie să fim conştienţi de punctele lor forte şi de cele slabe. (…) Ei (FCSB – n.r.) au unii jucători buni, dar de asemenea au slăbiciuni şi trebuie să fim atenţi la acest lucru, cum să atacăm. Cred că vor fi două meciuri interesante. Începem acasă şi abia aşteptăm meciul”, a transmis antrenorul lui Aberdeen.</p>

]]></description>
    </item>
    <item>
      <title>Gigi Becali e aproape de un nou tun financiar: „Încasez 20 de milioane de euro şi fac profit de 8 milioane”</title>
      <link>https://www.prosport.ro/fotbal-extern/europa-league/gigi-becali-e-aproape-de-un-nou-tun-financiar-incasez-20-de-milioane-de-euro-si-fac-profit-de-8-milioane-20251319</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-e-aproape-de-un-nou-tun-financiar-scaled-e1755698359978-1400x884.jpg"/><br/><p>Gigi Becali e aproape să dea o nouă lovitură financiară uriașă dacă va reuși să treacă de Aberdeen în play-off-ul din UEFA Europa League.</p>
<p>FCSB mai are un singur pas până la accederea în grupa principală din Europa League, acolo unde a făcut senzație în sezonul precedent.</p>
<h2><span>Gigi Becali e aproape de un nou tun financiar: „Încasez 20 de milioane de euro şi fac profit de 8 milioane”</span></h2>
<p>Pentru a ajunge acolo însă, campioana României trebuie să treacă de Aberdeen, echipă importantă din Scoția, cotată la aproximativ 19 milioane de euro de site-ul de specialitate Transfermarkt.com</p>
<p>Primul meci va avea loc în Scoția pe 21 august, în timp ce returul va avea loc la București pe 28 august.</p>
<p>Gigi Becali a prefațat marea „dublă” și a vorbit inclusiv despre bonusul financiar uriaș pe care l-ar încasa dacă formația sa se va califica mai departe.</p>
<p>Concret, dacă FCSB va trece de Aberdeen în play-off și va ajunge pe tabloul principal din UEFA Europa League, atunci Gigi Becali ar urma să primească între 16 și 20 de milioane de euro, o sumă uriașă pentru un club din fotbalul românesc.</p>
<h2><span>Gigi Becali îi liniștește pe fani! Vrea să investească o sumă importantă din banii primiți de la UEFA</span></h2>
<p>Așa cum a obișnuit de-a lungul timpului, Gigi Becali vrea să reinvestească o parte importantă din banii pe care îi va primi de la UEFA, astfel încât să contruiască o echipă și mai puternică la FCSB, care să se lupte pentru toate trofeele puse în joc pe plan intern și, bineînțeles, să aibă șanse reale de a se califica în UEFA Champions League.</p>
<p>Rămâne de văzut dacă FCSB va reuși să treacă de Aberdeen. În caz contrar, campionii României vor evolua pe tabloul principal din UEFA Conference League.</p>
<p>„(n.r. la ce vă așteptați la dubla cu Aberdeen?) Să câștigăm, să ne calificăm. Când are echipa valoare nu are cum să nu-și revină. Eu zic că suntem bine, suntem deja calificați (n.r. în faza ligii Conference League), avem 10 milioane de euro asigurate. Tot fotbal se face. Luăm 16-20 dacă e Europa League.</p>
<p>E important să-și asigure echipa bugetul, mai iei 3 milioane de la televiziuni (n.r. drepturi TV). Mai iei 2,5 de la sponsor. Încasez vreo 20 de milioane, investesc 12, rămân cu 8. Nu dau bani din buzunar, asta e cel mai important”, a spus Gigi Becali, la emisiunea Liga Digi Sport.</p>
<ul>
<li>46 de milioane de euro este cota de piață a celor de la FCSB, potrivit evaluării făcute de portalul de specialitate Transfermarkt.com</li>
</ul>

]]></description>
    </item>
    <item>
      <title>FCSB se vinde pe o sumă uriaşă! Gigi Becali se umple de bani in contractul pentru drepturile TV de la returul cu Aberdeen</title>
      <link>https://www.prosport.ro/fotbal-extern/europa-league/fcsb-se-vinde-pe-o-suma-uriasa-gigi-becali-se-umple-de-bani-in-contractul-pentru-drepturile-tv-de-la-returul-cu-aberdeen-20251263</link>
      <description><![CDATA[<img src="https://www.prosport.ro//wp-content/uploads/2025/08/FCSB-se-vinde-pe-o-suma-uriasa-Gigi-Becali-se-umple-de-bani-in-contractul-pentru-drepturile-TV-de-la-returul-cu-Aberdeen-scaled-e1755692881221-1400x777.jpg"/><br/><p>FCSB este pregătită să dea o adevărată lovitură din drepturile de televizare. Campioana Superligii negociază un contract bombă pentru ca returul cu Aberdeen să se vadă la TV. Bucureștenii vor să obțină peste 300.000 de euro din partida cu scoțienii, decisivă pentru intrarea în grupa XXL de UEFA Europa League.</p>
<p>Gigi Becali își freacă mâinile de bucurie, după ce FCSB a atras un uriaș interes pentru <span>drepturile de televizare ale partidei cu Aberdeen,</span> din returul dublei manșe. Bucureștenii vor să obțină peste 300.000 de euro din această partidă, care va decide soarta echipei.</p>
<h2><span>FCSB, sumă record din drepturile de televizare ale returului cu Aberdeen</span></h2>
<p>FCSB a primit doar 150.000 de euro pentru partida cu Drita, care s-a văzut pe TV. Gigi Becali s-a declarat în inamic public al politicilor trustului Pro de a difuza meciurile campioanei pe platforma de streaming Voyo, astfel că negociază dur. Conform <span>Golazo</span>, doar două televiziuni pot plăti un asemenea contract campioanei.</p>
<p>Pro TV și Antena 1 se luptă pentru difuzarea meciului, care va atrage un interes uriaș din partea fanilor. Returul este programat pe data de 28 august, pe Arena Națională, cu începere de la ora 21:30. FCSB dorește să impună o clauză trustului Pro ca meciul să fie difuzat pe televiziunea publică, nu <span>pe Voyo, așa cum se întâmplă cu meciul tur</span>.</p>
<p>De-a lungul acestei campanii europene, FCSB a încasat o sumă uriașă din drepturile de televizare. Dacă negocierile se vor finaliza la 300.000 de euro pentru meciul cu Aberdeen, suma totală pe care bucureștenii au încasat-o în această vară ar ajunge la 700.000 de euro.</p>
<p>Totodată, campioana va primi o sumă importantă și din vânzarea drepturilor de televizare către televiziuni britanice. Nu ar fi prima oară când Gigi Becali încasează o avere din drepturile de televizare. Sferturile și semifinalele din campania „UEFAntastică” au costat Realitatea TV suma de 500.000 de euro.</p>
<p>Un alt meci care a ajuns la exorbitanta sumă a fost returul din play-off-ul Champions League din anul 2008, contra turcilor de la Galatasaray Istanbul, în care bucureștenii s-au impus cu scorul de 1-0 și s-au calificat în grupele competiției.</p>
<h2><span>FCSB, meci tare cu Aberdeen în play-off-ul UEFA Europa League</span></h2>
<p>Meciurile cu Aberdeen sunt extrem de importante pentru campioana Superligii, deoarece se va decide în ce competiție europeană va juca echipa. În cazul în care vor trece de scoțieni, bucureștenii se vor califica în grupa XXL de UEFA Europa League, ceea ce va promite venituri de peste 10 milioane de euro.</p>
<p>În cazul în care vor fi învinși de scoțieni în dublă manșă, campionii Superligii vor merge în UEFA Conference League, unde vor da de adversari mai accesibili, dar vor și încasa mai puțini bani. Gigi Becali a jubilat în sezonul trecut după campania excelentă a echipei sale din cea de-a doua competiție europeană.</p>

]]></description>
    </item>
  </channel>
</rss>
