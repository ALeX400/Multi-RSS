<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mihai Stoica, reacție virulentă după ce Valeriu Iftime a propus un jucător la FCSB: „Să fim serioși!”</title>
      <link>https://www.prosport.ro/fotbal-intern/superliga/mihai-stoica-reactie-virulenta-dupa-ce-valeriu-iftime-a-propus-un-jucator-la-fcsb-sa-fim-seriosi-20360648</link>
      <description><![CDATA[<img src="https://www.prosport.ro//wp-content/uploads/2026/01/Mihai-Stoica-reactie-virulenta-dupa-ce-Valeriu-Iftime-a-propus-un-jucator-la-FCSB-„Sa-fim-seriosi-1400x836.png"/><br/><p>Mihai Stoica (60 de ani) a auzit ultimele declarații oferite de Valeriu Iftime (65), patronul clubului de fotbal FC Botoșani, și nu s-a putut abține să nu reacționeze.</p>
<p>În stilul caracteristic, Iftime a comentat plecarea lui Adrian Șut (26) de la FCSB și a spus că are jucătorul perfect pentru înlocuirea acestuia.</p>
<h2><span>Mihai Stoica i-a tăiat elanul lui Valeriu Iftime. O nouă afacere pe axa Botoșani – FCSB trebuie să mai aștepte</span></h2>
<p>Valeriu Iftime a vândut numeroși jucători la FCSB pe parcursul ultimilor ani și per total a închegat o relație de afaceri foarte strânsă cu Gigi Becali.</p>
<p>Astfel, după ce a văzut că Adrian Șut a părăsit-o pe campioana României și a luat drumul Emiratelor Arabe Unite, unde va evolua pentru Al-Ain, Iftime s-a grăbit să îi propună un înlocuitor prietenului din București.</p>
<p><span>Valeriu Iftime le-a recomandat celor de la FCSB un mijlocaș angolez</span>, pe Aldair Ferreira, și unul din Malawi, pe Charles Petro.</p>
<p>Pe primul jucător a lăsat de înțeles că ar fi dispus să îl cedeze pentru 500 de mii de euro, în timp ce despre Charles Petro, Valeriu Iftime a sugerat că e atât de valoros încât nu îi poate da drumul în momentul de față.</p>
<p>Afaceristul care o conduce pe FC Botoșani a spus că e gata să dea în scris că Charles Petro este „cel mai bun în zona de mijlocaș la închidere” din întreaga Superligă.</p>
<p>Totodată, Valeriu Iftime a spus că nu vrea să îl impresioneze pe Gigi Becali prin declarațiile sale, respectiv să forțeze o sesiune de negocieri, ci doar vrea să evidențieze că „fotbalistul ăsta e foarte bun”.</p>
<p>Declarațiile patronului de la Botoșani au ajuns și la urechile lui Mihai Stoica, iar managerul general al roș-albaștrilor i-a tăiat imediat din elan lui Valeriu Iftime:</p>
<p>„Să fim serioși! Nu există niciun jucător din Liga 1 pe care să îl putem transfera. Așa ar fi Gnahore sau Christensen, jucători foarte buni, doar că nu ajungem noi să transferăm titulari de la Dinamo sau Rapid. Nu e vorba de niciun jucător! Am văzut că se vehiculează nume pentru că oamenii au chef să facă carte de vizită unui jucător și îl alătură numelui nostru. Până la urmă, noi am câștigat ultimele două titluri de campioană”, a declarat Mihai Stoica, la <span>Prima Sport</span>.</p>
<h2><span>Charles Petro se află în România din 2023</span></h2>
<p><span>FC Botoșani l-a transferat pe Charles Petro de la Sheriff Tiraspol</span> în prima jumătate a anului 2023 și încă de pe atunci mutarea se anunța a fi una promițătoare.</p>
<p>Pe scurt, în Republica Moldova, mijlocașul din Malawi a jucat 57 de partide și a contribuit la cucerirea a trei titluri și două Cupe. Și chiar dacă misiunea sa nu este aceea de a marca goluri, el i-a ajutat pe moldoveni cu două reușite și patru pase decisive.</p>
<p>Petro a marcat două goluri și pentru FC Botoșani, în totalul de 73 de partide pe care le-a jucat din 2023 și până în prezent.</p>
<p>Conform site-ului de specialitate Transfermarkt, cota fotbalistului promovat de Valeriu Iftime este de 800 de mii de euro.</p>

]]></description>
    </item>
    <item>
      <title>Primul mega-transfer pe care Florin Cernat îl face la FCSB. Gigi Becali şi Mihai Stoica, dați pe spate: „Ne place propunerea lui”</title>
      <link>https://www.prosport.ro/fotbal-intern/superliga/primul-mega-transfer-pe-care-florin-cernat-il-face-la-fcsb-gigi-becali-si-mihai-stoica-dati-pe-spate-ne-place-propunerea-lui-20360829</link>
      <description><![CDATA[<img src="https://www.prosport.ro//wp-content/uploads/2026/01/Primul-mega-transfer-pe-care-Florin-Cernat-il-face-la-FCSB.-Gigi-Becali-si-Mihai-Stoica-dati-pe-spate-„Ne-place-propunerea-lui22.webp"/><br/><p>Florin Cernat (45 de ani), în strânsă colaborare cu Gigi Becali (67) și Mihai Stoica (60), este pe punctul de a realiza primul mega-transfer pentru clubul de fotbal FCSB.</p>
<p>Campioana României este în căutarea unui fotbalist cu care să întărească mijlocul terenului, iar Cernat a venit cu o recomandare care este pe placul conducerii.</p>
<h2><span>Florin Cernat, gata să vină cu prima contribuție majoră la FCSB. Ce fotbalist le-a recomandat lui Gigi Becali și Mihai Stoica</span></h2>
<p>FCSB s-a despărțit de Adrian Șut în această iarnă, după ce Gigi Becali a acceptat o ofertă de aproximativ 1.5 milioane de euro înaintată de Al-Ain, lider în Emiratele Arabe Unite.</p>
<p>La doar câteva zile după, FCSB a fost aproape de a oficializa aducerea unui înlocuitor pentru Adrian Șut, însă pe ultima sută de metri, transferul a picat.</p>
<p><span>Gigi Becali a mărturisit că el a fost cel care a stricat transferul mijlocașului</span>, deoarece a oferit detalii în spațiul public și i-a dezvăluit inclusiv prețul, 500 de mii de euro. Impresarul a încercat să îi forțeze mâna miliardarului, a solicitat o sumă mai mare decât cea menționată inițial, iar Gigi Becali s-a retras din negocieri.</p>
<p>Meme Stoica și-a mutat atenția înspre alți jucători, însă între timp, <span>Florin Cernat, noul director sportiv al FCSB, a venit</span> cu o recomandare.</p>
<p>Acesta le-a prezentat lui Mihai Stoica și Gigi Becali un mijlocaș care ar putea fi luat, iar managerul și patronul FCSB au fost încântați de profilul jucătorului.</p>
<p>Meme a oferit toate detaliile despre stadiul negocierilor și a spus că jucătorul ar putea accepta oferta din Superliga, chiar dacă e ademenit cu salarii mai mari de pe alte continente:</p>
<p>„Gigi îşi doreşte foarte mult un mijlocaş central. Urmărim foarte mulţi jucători. Florin Cernat a venit cu o propunere care ne place, nu ştim dacă jucătorul va alege să vină la noi, are şi oferte mult mai interesante din punct de vedere lucrativ, bani mult mai mulţi, dar înţeleg că ezită să plece pe un alt continent şi ar putea să dea curs ofertei noastre. E un jucător foarte interesant, dar nu are niciun sens să-i pronunţăm numele din moment ce nu avem certitudinea că ne va alege pe noi”, a declarat Mihai Stoica, la <span>Prima Sport</span>.</p>
<h2><span>Florin Cernat vrea titlul la primul sezon în calitate de director sportiv al FCSB</span></h2>
<p>FCSB este în continuare în afara locurilor de play-off, însă mulțumită prestațiilor din finalul lui 2025 s-a apropiat de zona celor șase și inclusiv față de liderul Universitatea Craiova mai e despărțită de doar 9 puncte. Cum în play-off se va recurge la înjumătățirea punctelor, Florin Cernat crede că prima jumătate a anului 2026 va fi mai luminoasă pentru echipa la care e implicat:</p>
<p>„După doi ani foarte foarte buni, în cariera unei echipe se întâmplă momente de genul. Nu e nimeni perfect și era normal să apară un asemenea moment. Eu cred că în viitorul apropiat o să avem o altă față și am încredere în toți băieții. Avem un lot foarte bun și foarte echilibrat”, a declarat Florin Cernat, într-un interviu acordat pentru Sport Content EAD, în decembrie 2025.</p>

]]></description>
    </item>
    <item>
      <title>Gigi Becali a scăpat de chinezi, dar acum arabii au intrat în forță pentru transferul lui Florin Tănase</title>
      <link>https://www.prosport.ro/fotbal-intern/superliga/gigi-becali-a-scapat-de-chinezi-dar-acum-arabii-au-intrat-in-forta-pentru-transferul-lui-florin-tanase-20360527</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-a-scapat-de-chinezi-dar-acum-arabii-au-intrat-in-forta-pentru-transferul-lui-Florin-Tanase.webp"/><br/><p>Gigi Becali (67 de ani) a scăpat de chinezii care au vrut să îl lase fără liderul Florin Tănase (31) în această iarnă, dar acum are o nouă problemă.</p>
<p>Arabii l-au luat și ei în vizor pe fotbalistul de la FCSB și sunt gata, în stilul caracteristic, să îi pună pe masă un contract de nerefuzat.</p>
<h2><span>Florin Tănase e ademenit în continuare în afara României: cine a pus ochii pe fotbalistul lui Gigi Becali</span></h2>
<p>În finalul lunii decembrie <span>a început să se scrie tot mai des despre plecarea lui Florin Tănase în China</span>, după ce fotbalistul a primit o propunere concretă.</p>
<p><span>Tănase s-a gândit dacă să o accepte sau nu, iar Gigi Becali s-a supărat pe el</span>, deoarece propunerea financiară nu ar fi fost una tocmai de nerefuzat. Concret, patronul FCSB a spus că asiaticii i-au pus pe masă jucătorului său un salariu de aproximativ 1.3 milioane de euro anual. Asta în condițiile în care, spune Gigi Becali, Tănase poate lua la campioana României, cu tot cu bonusuri, până la un milion de euro pe an.</p>
<p>Oferta chinezilor pentru Tănase a fost confirmată și de Mihai Stoica, însă în cele din urmă, jucătorul a refuzat-o, după cum a dezvăluit managerul general al roș-albaștrilor.</p>
<p>Cu toate acestea, chiar dacă a scăpat de chinezi, Gigi Becali nu e sigur că Florin Tănase va rămâne alături de el până la finalul sezonului. Potrivit <span>Iamsport.ro</span>, liderul din vestiarul roș-albaștrilor a ajuns pe lista de transferuri a celor de la Al-Najma, care se zbat să nu retrogradeze din prima ligă a Arabiei Saudite.</p>
<p>Despre Al-Najma s-a scris recent că i-ar fi făcut o ofertă și lui Mirel Rădoi, pentru funcția de antrenor, astfel că un potențial interes pentru Florin Tănase nu este exclus.</p>
<p>Partea mai puțin bună pentru Gigi Becali este că arabii au potența financiară de a-i oferi lui Tănase un contract superior celui pe care l-au propus chinezii în decembrie. În plus, Arabia Saudită e mai tentantă pentru fotbalist, deoarece e considerabil mai aproape de casă și, în plus, a fost deja acolo.</p>
<h2><span>Florin Tănase a jucat pentru Al-Okhdood în sezonul 2023-2024</span></h2>
<p>Atunci când a plecat prima oară de la FCSB, în august 2022, Florin Tănase a ajuns în Emiratele Arabe Unite, la Al-Jazira. Un singur an mai târziu, în august 2023, el a facut pasul în Arabia Saudită, la Al-Okhdood, actuala echipă pe care o antrenează Marius Șumudică.</p>
<p>Așadar, Florin Tănase știe deja cum merg lucrurile în fotbalul saudit, iar pe Al-Okhdood a reușit să o ajute cu două goluri și trei pase decisive în 25 de partide.</p>
<p>În schimb, în sezonul 2025-2026, el a revenit la forma sa maximă, iar în cele 21 de meciuri de Superliga pe care le-a jucat pentru FCSB a contribuit cu zece goluri și patru pase decisive.</p>

]]></description>
    </item>
    <item>
      <title>Gigi Becali, negocieri în forță cu sponsorul FCSB. A dublat banii pe care îi ia: „Le-am zis că rup contractul”</title>
      <link>https://www.prosport.ro/fotbal-intern/superliga/gigi-becali-negocieri-in-forta-cu-sponsorul-fcsb-a-dublat-banii-pe-care-ii-ia-le-am-zis-ca-rup-contractul-20359950</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-negocieri-in-forta-cu-sponsorul-FCSB.-A-dublat-banii-pe-care-ii-ia-„Le-am-zis-ca-rup-contractul.webp"/><br/><p>Gigi Becali (67 de ani) a dezvăluit că de curând a renegociat contractul semnat între FCSB și sponsorul principal al echipei, care în cazul de față este o firmă de pariuri.</p>
<p>Iar în urma discuțiilor, la care s-a ținut extrem de tare și chiar a amenințat, patronul roș-albaștrilor a dublat banii pe care îi încasează.</p>
<h2><span>Gigi Becali a dat o lovitură de milioane doar din vorbe! Cum a renegociat contractul cu sponsorul FCSB</span></h2>
<p>Vineri, 9 ianuarie 2026, <span>FCSB a jucat unicul amical al iernii în Antalya, în compania turcilor de la Beșiktaș Istanbul</span>, iar la capătul celor 90 de minute, roș-albaștrii au fost învinși cu 1-2.</p>
<p>În Antalya, FCSB nu a putut afișa sponsorul tehnic de pe tricou, pentru simplul fapt că e o firmă de pariuri, iar acestea sunt interzise de legea din Turcia.</p>
<p>Însă, un detaliu a surprins la gruparea roș-albastră. Celelalte formații din Superliga României care s-au văzut puse în aceeași postură au ales să acopere numele sponsorului tehnic cu o bandă adezivă colorată.</p>
<p>În schimb, pe tricourile FCSB nu a mai apărut deloc sponsorul, ceea ce a stârnit semne de întrebare. Astfel, <span>Gigi Becali a fost întrebat dacă a întrerupt cumva parteneriatul strategic cu Betano</span>.</p>
<p>Patronul campioanei României a negat acest lucru și chiar a venit cu o dezvăluire neașteptată. Gigi Becali a renegociat înțelegerea cu firma de pariuri și a dublat banii pe care îi încasează:</p>
<p>„Nu, probabil așa erau (n.r. – tricourile, simple, fără sponsor pe ele). Nu, nu am renunțat la sponsor. Păi, au mărit ei contractul chiar. Au acceptat mărirea contractului cu 250.000 de euro pe anul ăsta, iar de la anul, 750.000 de euro în plus. Apoi, peste încă doi ani, 3 milioane jumate. De la 1.800.000 de euro! Nu m-am umplut de bani, dar așa le-am spus. Le-am zis că dacă nu (n.r. măresc suma) rup contractul și ne judecăm patru-cinci ani și vedem dacă am ce să vă plătesc. Pentru că eu am, la ora asta, sponsor care-mi dă 3,5 milioane de euro. Și chiar dacă pierd procesul, dau 1,8 milioane de euro și tot rămân cu 1,7 milioane de euro. Dar e posibil chiar să nu pierd. Ca să continuăm, le-am zis câți bani trebuie să dea: 250.000 de euro, anul ăsta și 700.000 de euro sezonul viitor, deci încă un milion de euro. Și peste doi ani, 3,5 milioane de euro”, a declarat Gigi Becali, la <span>Digi Sport</span>.</p>
<h2><span>De când colaborează FCSB cu actualul sponsor tehnic</span></h2>
<p>Societatea de pariuri menționată mai sus a devenit sponsorul principal al echipei FCSB în 2022. Anterior, roș-albaștrii au avut un parteneriat cu firma de asigurări City Insurance.</p>
<p>Revenind la colaborarea FCSB – Betano, Gigi Becali a semnat inițial un contract valabil pe trei sezoane, însă în 2025 a dezvăluit că și-a dat acceptul pentru prelungirea acordului pe încă trei ani.</p>
<p>Ulterior, după ce a dat cu pixul pe contract, patronul FCSB a dezvăluit public că o companie rivală actualului sponsor tehnic i-a făcut o ofertă uriașă:</p>
<p>„Am avut o ofertă de aproape 5 milioane de euro pe an, cu tot cu bonusuri. Dar nu am putut s-o accept, pentru că am fost prost, am semnat pe 3 ani acum. Îți dai seama, în România, să ajungi să iei 5 milioane pentru un sponsor pe tricou! Aici a ajuns România! Zic unii că vai, unde a ajuns România. Uite aici a ajuns. Oferta era de la concurenții lui Betano”, declara Gigi Becali, în iunie 2025.</p>

]]></description>
    </item>
    <item>
      <title>Gigi Becali e mulțumit de transferul pe care l-a făcut la FCSB: „Nu contează că îi dau 500.000 de euro jucătorului”</title>
      <link>https://www.prosport.ro/fotbal-intern/superliga/gigi-becali-e-multumit-de-transferul-pe-care-l-a-facut-la-fcsb-nu-conteaza-ca-ii-dau-500-000-de-euro-jucatorului-20359314</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-e-multumit-de-transferul-pe-care-l-a-facut-la-FCSB-„Nu-conteaza-ca-ii-dau-500.000-de-euro-jucatorului.webp"/><br/><p>Gigi Becali (67 de ani) a fost întrebat din nou despre transferul lui Dennis Politic (25 de ani) la FCSB, care l-a costat 970 de mii de euro, plus trimiterea lui Alexandru Musi (21) la Dinamo, iar răspunsul a fost neașteptat.</p>
<p>Patronul campioanei României din ultimele două sezoane spune că afacerea s-a dovedit a fi una mulțumitoare, iar în continuare a prezentat și argumentul.</p>
<h2><span>Cum și-a justificat Dennis Politic transferul la FCSB. Gigi Becali e mulțumit</span></h2>
<p>Dennis Politic a intrat pe lista neagră la FCSB și în perioada următoare, în eventualitatea în care va primi vreo ofertă, ar putea fi tentat să solicite un transfer.</p>
<p><span>Politic a început din postura de rezervă amicalul Beșiktaș – FCSB 2-1</span>, însă acest detaliu nu a reprezentat o surpriză, având în vedere că patronul echipei <span>a spus deja că jucătorul adus de la Dinamo nu poate face parte din „primul 11”</span>.</p>
<p>Pe de altă parte, atunci când a fost întrebat dacă regretă afacerea din vară, respectiv trimiterea lui Musi la Dinamo și aducerea lui Politic pentru o sumă de aproape un milion de euro, miliardarul din Pipera a răspuns negativ. Gigi Becali a amintit de puținele contribuții pe care le-a avut fotbalistul în sezonul 2025-2026 și a spus că astfel și-a justificat banii. Concret, Politic a fost decisiv în dubla cu Drita din turul trei preliminar al Europa League. În meciul tur a obținut penalty-ul din care Bîrligea a înscris golul victoriei, 3-2, iar în retur și-a trecut numele pe tablă, în victoria cu 3-1.</p>
<p>„Politic și-a scos banii, a scos penalty, dacă nu, poate nu ne mai calificam. Și-a adus aportul la o calificare. Gata, și-a scos banii. Nu mai contează că dai 4-500.000 jucătorului (n.r. – salariu). Iei milioane. Gheorghiță (n.r. – Andrei Gheorghiță, plecat la U Cluj), la fel, și-a scos banii”, a declarat Gigi Becali, la <span>Digi Sport</span>.</p>
<h2><span>Dennis Politic a marcat doar trei goluri pentru FCSB</span></h2>
<p>În cele 22 de partide oficiale pe care le-a jucat pentru FCSB, Dennis Politic a marcat doar trei goluri. Primul a venit chiar la debut, în Supercupa României, pe care FCSB a câștigat-o în fața lui CFR Cluj, scor 2-1.</p>
<p>Ulterior, Politic a punctat în returul cu Drita menționat mai sus, iar ultima reușită și-a trecut-o în cont pe 9 noiembrie, în etapa 16 din Superliga. Atunci a intrat pe teren în minutul 85 și a înscris golul de 3-3 în fața lui FC Hermannstadt.</p>
<p>În schimb, pentru fosta echipă, Dinamo București, Dennis Politic a reușit să contribuie cu 14 goluri și 4 pase decisive în 63 de partide.</p>
<p>Conform site-ului de specialitate Transfermarkt, cota de piață a lui Dennis Politic este de 1.2 milioane de euro.</p>

]]></description>
    </item>
  </channel>
</rss>
