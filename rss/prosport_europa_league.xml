<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali, măsuri de securitate fără precedent: „Angajez 20 de bodyguarzi”</title>
      <link>https://www.prosport.ro/fotbal-extern/europa-league/gigi-becali-masuri-de-securitate-fara-precedent-angajez-20-de-bodyguarzi-20239357</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-masuri-de-securitate-fara-precedent-„Angajez-20-de-bodyguarzi.jpg"/><br/><p>Gigi Becali a anunțat ce măsuri de securitate va lua la meciul cu Drita din turul 3 preliminar UEFA Europa League.</p>
<p>Patronul FCSB vrea să prevină orice posibil incident și e gata să trimită 20 de bodyguarzi la partida din Kosovo.</p>
<h2><span>Gigi Becali, măsuri de securitate fără precedent: „Angajez 20 de bodyguarzi”</span></h2>
<p><span>FCSB va juca cu Drita</span> în turul 3 preliminar din UEFA Europa League. Meciul este considerat unul de mare risc din cauza rivalității care există între România și Kosovo. Gigi Becali își ia toate măsurile de precauție necesare. Patronul FCSB nu vrea incidente și e gata să trimită 20 de bodyguarzi la Priștina.</p>
<p>„Nu vreau să îi întărât, dar am înțeles că au vorbit că am spus eu nu știu ce. Eu nu am spus nimic și nici nu voi spune, pentru că nu vreau să întărât. Nu vreau să instig la violență!</p>
<p>Și așa, am înțeles că trebuie să mergem cu bodyguarzi, o să trimit vreo 20 de bodyguarzi în Kosovo. Așa zic ăștia, că e violență acolo. O să trimit în Kosovo 20 de bodyguarzi, că așa trebuie. Așa am înțeles, că cei de acolo au amenințat. Nu vorbesc nimic, nu vreau să spun nimic pentru că cei de acolo sunt foarte răi”, a declarat Gigi Becali, la <span>Fanatik</span>.</p>
<h2><span>Reacția presei din Kosovo după anunțul lui Gigi Becali</span></h2>
<p><span>Presa din Kosovo nu a rămas indiferentă</span> după ce Gigi Becali a anunțat că va trimite 20 de bodyguarzi la returul cu Drita.</p>
<p>„Ceea ce a atras cel mai mult atenția a fost declarația sa (n.r. a lui Gigi Becali) legată de măsurile de securitate. El a spus că, pentru meciul care va avea loc în Kosovo, va trimite aproximativ 20 de bodyguarzi pentru a proteja echipa.</p>
<p>Becali a adăugat că nu are nimic personal cu echipa din Gjilan, însă a subliniat că a fost informat că situația din Kosovo necesită o atenție sporită în ceea ce privește securitatea”, a notat <span>koha.net</span>.</p>

]]></description>
    </item>
    <item>
      <title>Fostul secund al lui Guardiola îl contrazice pe Dan Petrescu. „CFR are un lot numeros”. Cel mai scump fotbalist din istoria lui Braga debutează contra românilor</title>
      <link>https://www.prosport.ro/fotbal-extern/europa-league/fostul-secund-al-lui-guardiola-il-contrazice-pe-dan-petrescu-cfr-are-un-lot-numeros-cel-mai-scump-fotbalist-din-istoria-lui-braga-debuteaza-contra-romanilor-20239484</link>
      <description><![CDATA[<img src="https://www.prosport.ro//wp-content/uploads/2025/08/Fostul-secund-al-lui-Guardiola-il-contrazice-pe-Dan-Petrescu.-„CFR-are-un-lot-numeros.-Cel-mai-scump-fotbalist-din-istoria-lui-Braga-debuteaza-contra-romanilor-scaled-e1754494383404-1400x667.jpg"/><br/><p dir="ltr">Dan Petrescu îi cere patronului Neluțu Varga să mai aducă jucători, fiind în continuarea nemulțumit de numărul de jucători pe care îi are la dispoziție.</p>
<p dir="ltr">Adversarul lui Petrescu de mâine vede lucrurile dintr-o perspectivă total diferită. Fost colaborator al lui Pep Guardiola în ultimii 8 ani, Carlos Vicens este antrenorul lui Braga și cred că CFR are un lot numeros.</p>
<p dir="ltr">„Jucăm împotriva unei echipe care are deja 9 meciuri oficiale, cu multă experiență și cu un lot numeros. O echipă care rotește mai mulți jucători în meciurile din România, pentru a se păstra pentru aceste calificări. Au un antrenor cu multă competență și experiență, care i-a condus deja bine în alte campanii europene”, a spus spaniolul care a preluat Braga în această vară.</p>
<h2 dir="ltr"><span>„Legenda” Moutinho: „Adversarul este bine pregătit fizic”</span></h2>
<p dir="ltr">CFR a fost lăudată și de un fost campion european, cu naționala Portugaliei. Joao Moutinho este cel mai „greu” nume din lotul lui SC Braga. Mijlocașul în vârstă de 38 de ani crede că marele avantaj al <span>echipei pregătite de Dan Petrescu</span> este nivelul de pregătire fizică.</p>
<p dir="ltr">„Va fi un meci dificil, împotriva unui adversar care a jucat deja mai multe meciuri și pariază pe calificare, la fel ca noi. Adversarul este bine pregătit fizic și trebuie să fim la capacitate maximă, ca să depășim această fază.</p>
<p dir="ltr">Sunt mult mai avansați, din punct de vedere al pregătirii fizice, decât noi. S-a întâmplat și cu Levski Sofia, când am avut momente în care am simțit asta în timpul prelungirilor. Dar nu este doar asta. Clujenii au calitate, au trecut deja de două tururi eliminatorii. Trebuie să ne facem jocul, să ne impunem prin posesie pentru a putea merge mai departe”, a spus Joao Moutinho.</p>
<h2><span>Debutează cel mai scump transfer făcut de Braga</span></h2>
<p>În partida cu CFR ar putea să debuteze <span>pentru Braga</span> și atacantul spaniol Pau Victor.</p>
<p>Jucătorul de 23 de ani este un produs al academiei lui FC Barcelona și reprezintă cel mai scump transfer făcut de clubul portughez.</p>
<p>„Se antrenează de câteva zile și este disponibil să fie alături de echipă. S-a antrenat bine și s-a integrat în grup, imediat. Este important, la fel ca ceilalți jucători”, a spus antrenorul Carlos Vicens</p>

]]></description>
    </item>
    <item>
      <title>Curg veștile proaste pentru Elias Charalambous. Ce a anunțat în conferință înainte de FCSB – Drita</title>
      <link>https://www.prosport.ro/fotbal-extern/europa-league/curg-vestile-proaste-pentru-elias-charalambous-ce-a-anuntat-in-conferinta-inainte-de-fcsb-drita-20239545</link>
      <description><![CDATA[<img src="https://www.prosport.ro//wp-content/uploads/2025/08/Curg-vestile-proaste-pentru-Elias-Charalambous.-Ce-a-anuntat-in-conferinta-inainte-de-FCSB-–-Drita-1400x825.jpg"/><br/><p>Campioana FCSB primește replica joi echipei kosovare FK Drita, pe Arena Națională, de la ora 21:30, iar Elias Charalambous a făcut un anunț îngrijorător.</p>
<p>Meciul contează pentru prima manșă a turului 3 preliminar din Europa League, iar Elias Charalambous a transmis că Risto Radunovic are o problemă și nu va juca.</p>
<h2><span>Elias Charalambous a dat o veste proastă înainte de FCSB – Drita</span></h2>
<p>Repartizată în turul 3 din preliminariile Europa League, după ce a fost eliminată din Liga Campionilor de nord-macedonenii de la Shkendija, după 0-1 în deplasare și 1-2 acasă, FCSB își continuă joi parcursul european.</p>
<p>Echipa lui Gigi Becali <span>joacă pe Arena Națională, de la ora 21:30, cu FC Drita</span>, din Kosovo. Manșa a doua din turul 3 preliminar al Europa League se joacă 14 august, de la ora 21:00. La partida din 7 august va absenta fundașul dreapta Risto Radunovic.</p>
<p>„Este un meci greu cu Drita. Sunt foarte organizați, foarte disciplinată. Va fi un meci greu. Denis Alibec nu este disponibil și Risto Radunovic are o problemă și nu va putea juca mâine.</p>
<p>Nu este sigur la Alibec că va merge în operație. Doctorul discută acum. Așteptăm decizia doctorului. Olaru cred că va fi în curând cu noi”, a transmis Elias Charalamobus în conferința de presă oficială de dinaintea confruntării cu Drita.</p>
<h2><span>FCSB a câștigat un singur meci în actuala ediție a cupelor europene</span></h2>
<p>Campioana FCSB traversează o perioadă slabă. Echipa lui Gigi Becali a jucat 8 meciuri în actuala stagiune competițională și a câștigat doar 3: Supercupa României cu CFR Cluj, prima manșă cu Inter Escaldes din turul 1 preliminar al Ligii Campionilor (3-1) și la Ploiești, în etapa 2 din Superliga, cu Petrolul (1-0).</p>
<p>De asemenea, a remizat acasă cu FC Hermannstadt, 1-1, în prima etapă de campionat, și a fost învinsă în Liga Campionilor de Inter Escaldes în deplasare (1-2) și Shkendija, atât în deplasare (0-1), cât și pe Arena Națională (1-2), plus de Farul (1-2) și <span>Dinamo (3-4), ambele în campionat</span>.</p>
<p>„Știți foarte bine că atunci când nu câștigi meciuri nu e ușor. Suntem foarte concentrați pe meciul de mâine. Este foarte important pentru club să se descurce bine în cupele europene. Am arătat anul trecut că ne putem bate cu toți adversarii.</p>
<p>Mâine avem un oponent foarte organizat. Depinde doar de noi. Trebuie să facem cel mai bun joc pentru a obține cel mai bun rezultat. Mâine e doar prima repriză, a doua este în Kosovo săptămâna viitoare.</p>
<p>Trebuie să fim într-o stare bună. Trebuie să fim pozitivi. Acesta este fotbalul. Nu poți câștiga întotdeauna. Surprize apar. Continuăm. Nu renunțăm niciodată”, a mai spus Charalambous.</p>
<p>Dacă trece de Drita, campioana României va juca în play-off-ul pentru Europa League cu scoțienii de la Aberdeen. Dacă este eliminată, joacă în play-off-ul pentru Conference League cu FC Differdange 03 (Luxemburg) sau Levadia Tallinn (Estonia).</p>

]]></description>
    </item>
    <item>
      <title>„Bă, asta se întâmplă”. Dialogul incredibil dintre Meme Stoica și Gigi Becali, iar ce a urmat i-a lăsat pe toți mască</title>
      <link>https://www.prosport.ro/fotbal-intern/superliga/ba-asta-se-intampla-dialogul-incredibil-dintre-meme-stoica-si-gigi-becali-iar-ce-a-urmat-i-a-lasat-pe-toti-masca-20239208</link>
      <description><![CDATA[<img src="https://www.prosport.ro//wp-content/uploads/2025/08/„Ba-asta-se-intampla.-Dialogul-incredibil-dintre-Meme-Stoica-si-Gigi-Becali-iar-ce-a-urmat-i-a-lasat-pe-toti-masca-1400x798.png"/><br/><p>Meme Stoica (60 de ani) a dezvăluit dialogul pe care l-a purtat cu Gigi Becali (67) la scurt timp după ce FCSB a fost eliminată de Shkendija din preliminariile Champions League și bătută de Dinamo, 3-4, în Superliga României.</p>
<p>Managerul general al roș-albaștrilor a confirmat spusele patronului din spațiul public și totodată s-a declarat surprins de reacția acestuia.</p>
<h2><span>Cum a reacționat Gigi Becali, în fața lui Meme Stoica, după căderea de formă a campioanei FCSB</span></h2>
<p><span>Gigi Becali a pierdut șansa de a pune mâna pe suma de 50 de milioane de euro</span>, după ce FCSB a părăsit preliminariile Champions League prematur, în turul doi mai precis.</p>
<p>Campioana României a dezamăgit în fața nord-macedonenilor de la Shkendija și a sfârșit prin a fi învinsă tur-retur, 0-1 la Skopje și 1-2 la București.</p>
<p>După acest eșec, jucătorii antrenați de Elias Charalambous au primit o corecție și în Superliga României, unde au fost învinși de rivalii de la Dinamo București, scor 3-4 pe Arena Națională.</p>
<p><span>În fața realității bulversante, Gigi Becali a decis</span> că nu îi va mai critica pe jucători. În schimb, pentru că s-a văzut pus într-o situație fără precedent în ultimii 25 de ani, după cum a numit-o chiar el, a transmis că va apela la „pace, dragoste și rugăciune”.</p>
<p>Aparent, nici pe plan intern, în spatele camerelor de filmat, lucrurile nu au fost diferite. Meme Stoica s-a declarat surprins de înțelegerea cu care i-a vorbit Gigi Becali după rezultatele dezamăgitoare din ultimele săptămâni:</p>
<blockquote><p>A fost o surpriză mare! Practic, ne-a dat credit şi m-a mirat! El m-a întrebat: «Bă, ce se întâmplă?». Şi eu am spus: «Bă, asta se întâmplă, ne-am pierdut încrederea, ne e frică să jucăm!». Dar se va recâştiga asta, pentru că nu poţi uita fotbalul. Poţi să traversezi o perioadă proastă, poţi să traversezi o perioadă cruntă, cumplită, dar există un singur drum, de la fundul gropii, nu poţi să cobori, doar să forezi, dar ajungi în Australia. Poate să fie 40 de înfrângeri consecutive? Nu cred, poate nici 14. Asta e situaţia, ce să facem, bine că ne ajută sistemul. Dacă ajungi în play-off, după aia, poţi să ajungi şi cu puncte puţine”, a declarat Mihai Stoica, la <span>Prima Sport</span>.</p></blockquote>
<h2><span>FCSB a ajuns la cinci înfrângeri încasate în debutul sezonului 2025-2026</span></h2>
<p>După victoriile cu CFR Cluj, din Supercupa României, și Inter Escaldes, din manșa întâi a primului tur preliminar din Champions League, FCSB a intrat într-o pasă neagră. Totul a debutat cu remiza din etapa 2 a Superligii, scor 1-1 cu FC Hermannstadt, care a fost urmată de o înfrângere supărătoare în returul cu Inter Escaldes, 1-2.</p>
<p>Ulterior, FCSB a izbutit să obțină un succes la limită cu Petrolul în campionat, scor 1-0, pentru ca apoi să bifeze patru eșecuri consecutive: 0-1 cu Shkendija, 1-2 cu Farul, 1-2 cu Shekndija și 3-4 cu Dinamo București.</p>
<p>Campioana României are ocazia de a se redresa în cupele europene, joi, 7 august 2025, de la ora 21:30, pe teren propriu cu Drita. FCSB luptă pentru accederea în play-off-ul Europa League, iar returul cu Drita e programat pe 14 august, de la 21:00, la Priștina. Însă, până atunci, FCSB va trebui să o înfrunte și pe Unirea Slobozia, pe 10 august, de la 21:30, în etapa 5 a campionatului.</p>

]]></description>
    </item>
    <item>
      <title>A fost prietenul lui Gigi Becali şi a luat mulți bani de la el, dar acum îl critică fără menajamente: „E la pământ”</title>
      <link>https://www.prosport.ro/fotbal-intern/superliga/a-fost-prietenul-lui-gigi-becali-si-a-luat-multi-bani-de-la-el-dar-acum-il-critica-fara-menajamente-e-la-pamant-20239108</link>
      <description><![CDATA[<img src="https://www.prosport.ro//wp-content/uploads/2025/08/A-fost-prietenul-lui-Gigi-Becali-si-a-luat-multi-bani-de-la-el-dar-acum-il-critica-fara-menajamente-„E-la-pamant22.webp"/><br/><p>Valeriu Iftime (65 de ani), afacerist care a fost prietenul lui Gigi Becali (67) și a încheiat o mulțime de tranzacții cu patronul FCSB, a spus lucrurilor pe nume, după ce campioana României a început sub așteptări sezonl competițional 2025-2026.</p>
<p>După o înfrângere încasată cu Inter Escaldes în primul tur preliminar al Ligii Campionilor, care a fost considerată un accident, FCSB a ajuns să fie eliminată din competiție de Shkendija, o formație mult mai slab cotată din Macedonia de Nord.</p>
<h2><span>Gigi Becali e principalul vinovat pentru ce se întâmplă la FCSB, sugerează Valeriu Iftime</span></h2>
<p>Cinci înfrângeri, un rezultat de egalitate și doar trei victorii a înregistrat FCSB, campioana en-titre a României, în primele nouă partide din sezonul 2025-2026.</p>
<p>Iar trei dintre eșecuri au venit în preliminariile Ligii Campionilor, de unde FCSB a fost și eliminată mai devreme decât anticipa oricine: 1-2 cu Inter Esclades în manșa secundă din turul întâi preliminar (3-1 pentru FCSB în tur), 0-1 și 1-2 cu Shkendija, în dubla din turul doi preliminar.</p>
<p><span>Gigi Becali, care a recunoscut din nou public că a intervenit la echipă</span> în timpul meciurilor și a comandat schimbările, a fost indicat de mai mulți oameni de fotbal drept principal vinovat pentru startul modest de sezon al roș-albaștrilor. Și printre cei care au această părere se numără și Valeriu Iftime, patronul lui FC Botoșani, care i-a fost un bun prieten lui Gigi Becali și a încheiat numeroase tranzacții cu FCSB:</p>
<blockquote><p>Pot să spun că e o greșeală a domnului Becali și eu îl prețuiesc ca om… ca om credincios e om deosebit, ca manager de fotbal pot să îi spun public că e la pământ, pentru că se vede până la urmă… Cum a tratat anul ăsta e surprinzător și este un mare șut în fund sau un pumn în nas dat fotbalului românesc. Dacă erau fotbaliști ăia, spuneai «da, domne, sunt fotbaliști», dar au tratat cu neatenție”, a declarat Valeriu Iftime, citat de <span>Sport.ro</span>.</p></blockquote>
<p>Olimpiu Moruțan, Denis Haruț, Răzvan Oaidă, Mihai Roman, Cătălin Golofca, Joyskim Dawa, Aristidis Soiledis sau Malcom Edjouma sunt fotbaliști pe care Gigi Becali i-a cumpărat de la Valeriu Iftime, implicit FC Botoșani, în ultimii ani.</p>
<h2><span>Ce urmează pentru FCSB în cupele europene</span></h2>
<p>Gigi Becali nu a fost criticat doar pentru intervențiile directe de la nivelul echipei, ci și pentru declarațiile pe care le-a oferit înaintea returului cu Shkendija, când era convins că FCSB se va impune la scor pe Arena Națională.</p>
<p>Însă, după rezultatul de 1-2 înregistrat la București, miliardarul din Pipera și-a schimbat discursul și a spus că va trata diferit lucrurile în perioada imediat următoare:</p>
<blockquote><p>Nu este vorba de trezit. Dacă nu s-ar trezi, aș țipa eu, dar este vorba despre altceva, lucruri pe care nu le înțelegi. Dragostea și rugăciunile rezolvă asta”, a precizat patronul FCSB.</p></blockquote>
<p><span>Campioana României o va întâlni pe Drita, omoloaga din Kosovo</span>, în turul trei preliminar din UEFA Europa League. Manșa tur este programată la București, pe 7 august, de la ora 21:30, în timp ce returul va avea loc pe 14 august, de la ora 21:00, pe arena Fadil Vokrri din Priștina.</p>

]]></description>
    </item>
  </channel>
</rss>
