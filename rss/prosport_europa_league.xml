<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA i-a băgat 7.000.000 de euro în conturi lui Gigi Becali. De ce suma e, de fapt, o nimica toată</title>
      <link>https://www.prosport.ro/fotbal-extern/europa-league/uefa-i-a-bagat-7-000-000-de-euro-in-conturi-lui-gigi-becali-de-ce-suma-e-de-fapt-o-nimica-toata-20333291</link>
      <description><![CDATA[<img src="https://www.prosport.ro//wp-content/uploads/2025/11/UEFA-i-a-bagat-7.000.000-de-euro-in-conturi-lui-Gigi-Becali.-De-ce-suma-e-de-fapt-o-nimica-toata-1400x802.png"/><br/><p>Gigi Becali a încasat 7.000.000 de euro de la UEFA, dar suma e mult mai mică comparativ cu alte formații calificate în Europa League.</p>
<p>Sezonul trecut, campioana României <span>a obținut</span> peste 15 milioane de euro din participarea în cupele europene. A avut un parcurs excepțional și a ajuns până în optimile de finală. În acest sezon, rezultatele au fost mult sub așteptări și au scăzut încasările. Comparativ cu FCSB, Fenerbahce a acumulat deja 19 milioane de euro și suma poate crește considerabil odată cu avansarea în fazele superioare.</p>
<h2><span>Gigi Becali își umple conturile cu 7.000.000 de euro de la UEFA</span></h2>
<p>FCSB a ajuns în faza principală din Europa League. Doar pentru accederea în grupă, <span>campioana Superligii a încasat </span>peste 4 milioane de euro. Deși nu a avut rezultate impresionante, FCSB se va alege cu o sumă destul de mare din partea UEFA, dar nici pe-aproape față de sezonul trecut când a avut un parcurs de excepție.</p>
<p>Statisticienii de la Football Meets Data au publicat un top cu veniturile echipelor din Europa League în acest sezon. FCSB este penultima cu încasări de 7 milioane de euro. Doar Malmo a încasat mai puțini bani, 6 milioane de euro.</p>
<p>Pentru Superliga este o sumă uriașă, însă e foarte mică comparativ cu cât au câștigat deja echipele de top. Fenerbahce conduce clasamentul cu 19 milioane de euro, în timp ce AS Roma și Rangers și-au sigurat câte 18 milioane de euro.</p>
<p>Suma de 7 milioane de euro provine din calificarea în faza principală, banii din victoria cu GO Ahead Eagles și market pool. Nu sunt luate în considerare veniturile din bilete, acolo unde FCSB și-a mai asigurat alte încasări de peste 3 milioane de euro.</p>
<p>FCSB mai are de jucat trei meciuri din care mai poate câștiga peste 1.2 milioane de euro, dacă bifează trei victorii. În cazul în care ar obține calificarea în play-off ar mai primi 300.000 de euro. O calificare în optimi e premiată cu 1.75 de milioane de euro.</p>
<h2><span>Universitatea Craiova, încasări aproape la fel de mari ca FCSB</span></h2>
<p>Deși evoluează în Conference League unde premiile sunt mult mai mici, Universitatea Craiova și-a asigurat până acum 5.5 milioane de euro în prima ediție la care ia parte în acest format.</p>
<p>Este foarte aproape și de calificarea în fazele superioare, astfel că suma ar putea crește cosiderabil. Doar din calificarea în grupă a încasat 3.1 milioane de euro, la care se adaugă încasările din victorii și din Value Pillar, 750.000 de euro. Punctele acumulate în grupă le-au garantat aproape 1 milion de euro.</p>

]]></description>
    </item>
    <item>
      <title>Șoc! Fotbalistul FCSB ar fi refuzat să joace în meciul cu Farul din cauza criticilor primite de la Gigi Becali și colegii de echipă</title>
      <link>https://www.prosport.ro/fotbal-intern/superliga/soc-fotbalistul-fcsb-ar-fi-refuzat-sa-joace-in-meciul-cu-farul-din-cauza-criticilor-primite-de-la-gigi-becali-si-colegii-de-echipa-20332376</link>
      <description><![CDATA[<img src="https://www.prosport.ro//wp-content/uploads/2025/11/Soc-Fotbalistul-FCSB-ar-fi-refuzat-sa-joace-in-meciul-cu-Farul-din-cauza-criticilor-primate-de-la-Gigi-Becali-si-colegii-de-echipa.webp"/><br/><p>Siyabong Ngezana (28 de ani), fotbalistul FCSB criticat de toată lumea după eșecul cu Steaua Roșie din Europa League, ar fi refuzat să joace în meciul cu Farul din etapa 18 a Superligii.</p>
<p>Tot valul de cuvinte dure care s-a năpustit asupra sa după eroarea de la Belgrad l-a determinat pe fundașul sud-african să clacheze din punct de vedere psihic.</p>
<h2><span>S-a prăbușit moralul lui Ngezana, fotbalistul FCSB care a comis-o cu Steaua Roșie? Gigi Becali l-ar fi pierdut pentru meciul cu Farul</span></h2>
<p>FCSB a terminat rușinos partida cu Steaua Roșie din etapa precedentă a Europa League, scor 0-1 la Belgrad, deși a jucat în superioritate numerică din minutul 28.</p>
<p>Însă, de departe, cel mai șifonat din cauza acestui meci a ieșit fundașul central Siyabong Ngezana, care a greșit la unicul gol al disputei.</p>
<p>Gigi Becali l-a criticat pe Ngezana, după care <span>Meme Stoica l-a desființat și el pe stoperul sud-african</span>. Însă, poate cea mai dureroasă critică a venit de unde fotbalistul se aștepta mai puțin, de la un coechipier. S-a vehiculat că Valentin Crețu l-a pus la zid pe Ngezana, într-un dialog cu suporterii FCSB deplasați la Belgrad. Vestea a ajuns și la urechile șefilor campioanei României, iar <span>Gigi Becali și Meme Stoica și-au mutat atenția asupra presupusului gest regretabil al lui Crețu</span>.</p>
<p>Subiectul a fost foarte comentat în spațiul public din România, iar toată experiența prin care a trecut în ultimele zile l-ar fi determinat pe Ngezana să clacheze psihic.</p>
<p>Potrivit <span>Fanatik</span>, sud-africanul este la pământ din punct de vedere moral și le-a transmis celor din staff-ul tehnic, dar și celor din conducere, că ar prefera să nu facă deplasarea la Constanța pentru meciul cu Farul.</p>
<p>Conform sursei citate, Elias Charalambous și Mihai Pintilii ar fi avut o discuție în privat cu el și în cele din urmă l-ar fi convins să rămână alături de echipă. Cu toate acestea, nu se știe dacă Ngezana va juca la Ovidiu, în ciuda faptului că echipa are probleme în centrul defensivei.</p>
<h2><span>Charalambous va trebui să improvizeze</span></h2>
<p>În cazul în care Ngezana nu-și va reveni din punct de vedere moral până duminică, antrenorul Elias Charalambous va trebui să improvizeze. Joyskim Dawa e în continuare nepregătit după accidentarea de lungă durată pe care a suferit-o în primăvară, în timp ce Mihai Popescu și-a luat adio de la sezonul 2025-2026, după ce a fost supus unei intervenții chirurgicale la genunchi.</p>
<p>Așadar, singura variantă de fundaș central valabilă ar fi Daniel Graovac. Acesta din urmă ar putea face cuplu în defensivă cu Mihai Lixandru, în eventualitatea în care se va opta pentru menținerea pe bancă a sud-africanului Ngezana.</p>
<p>În stagiunea aflată în curs, Siyabonga Ngezana a jucat 27 de meciuri pentru FCSB în toate competițiile, izbutind să contribuie și cu o pasă decisivă.</p>

]]></description>
    </item>
    <item>
      <title>Cele 6 cuvinte pe care Valentin Crețu le-a postat la o poză cu Ngezana după scandalul care a zguduit FCSB la Belgrad</title>
      <link>https://www.prosport.ro/fotbal-extern/europa-league/cele-6-cuvinte-pe-care-valentin-cretu-le-a-postat-la-o-poza-cu-ngezana-dupa-scandalul-care-a-zguduit-fcsb-la-belgrad-20332691</link>
      <description><![CDATA[<img src="https://www.prosport.ro//wp-content/uploads/2025/11/Cele-6-cuvinte-pe-care-Valentin-Cretu-le-a-postat-la-o-poza-cu-Ngezana-dupa-scandalul-care-a-zguduit-FCSB-la-Belgrad-1400x786.jpg"/><br/><p>La două zile după scandalul de la finalul meciului Steaua Roșie Belgrad – FCSB, Valentin Crețu a postat o fotografie cu Ngezana, folosind 6 cuvinte.</p>
<p>După ce și-a criticat colegul în fața suporterilor, Vali Crețu a pus pe rețelele de socializare o poză în care apare alături de Siyabonga Ngezana, însoțită de textul „Nu mor caii când vor câinii!”.</p>
<h2><span>Mesajul din 6 cuvinte transmis de Vali Crețu la poza cu Siyabonga Ngezana</span></h2>
<p>Campioana FCSB a fost învinsă în etapa 5 din Europa League, de Steaua Roșie Belgrad, în deplasare, cu 1-0, deși a jucat în superioritate mai bine de o oră. Mai mult, chiar, gazdele au marcat când erau cu un om mai puțin pe teren.</p>
<p>La finalul confruntării de joi, Gheorghe Mustață, liderul suporterilor roș-albaștrii, i-a chemat pe jucători la raport. <span>Căpitanul Florin Tănase și Vali Crețu</span> au fost cei care au dat socoteală, iar fundașul dreapta a preferat să-l scoată la înaintare pe colegul lui din centrul defensivei, Siyabonga Ngezana, despre care a spus că a dormit pe teren.</p>
<p>După două zile, Crețu și-a pus cenușă în cap, văzând că este criticat de tot mai mulți oameni din fotbalul românesc. El a postat pe rețelele de socializare o fotografie în care apare alături de fundașul sud-african, însoțită de textul „Nu mor caii când vor câinii”.</p>
<p>În minutul 50, Ngezana a dat o pasă unui adversar la marginea careului mare al oaspeților, a urmat o centrare de pe dreapta, iar Duarte, singur-singurel la 7 metri, a înscris cu capul.</p>
<h2><span>Crețu a fost criticat de Mihai Stoica, dar apărat de Gigi Becali</span></h2>
<p>Cu un sfert de oră înainte de final, Steaua Roșie Belgrad putea face 2-0. Același Ngezana a vrut să paseze unui coleg, dar a lovit mingea prea încet. Ivanic a profitat, a scăpat singur cu Zima, dar portarul campioanei României s-a opus golului.</p>
<p>Gestul lui Valentin Crețu de a-l scoate la înainte pe Siyabonga Ngezana a fost criticat dur, inclusiv de persoane din cadrul campioanei României.</p>
<p>„E foarte urât ce a făcut. Câteodată caracterele se văd la greu. Nici eu nu mă așteptam la Crețu să facă asta. Prefer să văd conflicte în vestiar, decât să aud acuze între fotbaliști în public. A comis-o. Depinde cum văd ceilalți în vestiar problema, dar ceea ce a făcut el e impardonabil”, a transmis Mihai Stoica, președintele Consiliului de Administrație de la FCSB, la <span>Fanatik</span>.</p>
<p>Gigi Becali, în schimb, este de acord cu atitudinea lui Crețu, în contextul în care de ceva timp l-a luat în colimator pe african <span>din cauza atitudinii pe care o are în afara terenului</span>.</p>
<p>„Dacă ai ales să fii fotbalist trebuie să știi că tu joci fotbal și se uită la tine zeci de mii și milioane de suporteri. Apoi, dacă tu ți-ai ales asta, și ai un contract cu un om, și iei pe lună 20.000 – 30.000 de euro, care e o avere pentru un om, trebuie să îți duci viața în așa fel încât să duci contractul până la capăt!</p>
<p>Da, se acceptă de la un coleg. Și în public, da. Dacă tu distrugi munca atâtor oameni și speranțele a milioanelor de oameni, trebuie să fii înjurat în piața publică!”, a precizat latifundiarul din Pipera.</p>

]]></description>
    </item>
    <item>
      <title>Ce a apărut pe contul lui Andre Duarte la câteva ore după ce Meme Stoica a anunțat transferul fotbalistului la FCSB</title>
      <link>https://www.prosport.ro/fotbal-intern/superliga/ce-a-aparut-pe-contul-lui-andre-duarte-la-cateva-ore-dupa-ce-meme-stoica-a-anuntat-transferul-fotbalistului-la-fcsb-20332275</link>
      <description><![CDATA[<img src="https://www.prosport.ro//wp-content/uploads/2025/11/Ce-a-aparut-pe-contul-lui-Andre-Duarte-la-cateva-ore-dupa-ce-Meme-Stoica-a-anuntat-transferul-fotbalistului-la-FCSB-1400x823.png"/><br/><p>Andre Duarte (28 de ani), fundaș portughez care în intervalul 2022-2023 s-a aflat sub contract cu FC U Craiova, este așteptat să semneze cu FCSB dintr-un moment în altul.</p>
<p>Managerul general al roș-albaștrilor, Mihai Stoica (60), a anunțat public în cursul zilei de vineri, 28 noiembrie, că a bătut palma cu stoperul.</p>
<h2><span>Andre Duarte trage ca un animal în sala de forță pentru a fi gata de acțiune la FCSB. Ce a postat după anunțul lui Meme Stoica</span></h2>
<p>Gigi Becali a anunțat că va face mai multe transferuri în iarnă, 4 sau chiar 5, iar pe unul este gata să îl oficializeze încă din primele zile ale lunii decembrie.</p>
<p><span>Andre Duarte, fostul fundaș central de la FC U Craiova, a fost luat în vizor de FCSB</span>, după ce colaborarea dintre acesta și Ujpest FC s-a degradat. Duarte a anunțat despărțirea de clubul maghiar pe rețelele de socializare, dar aparent mai sunt de pus ceva detalii la punct până când separarea va deveni oficială.</p>
<p>Între timp, <span>Mihai Stoica a confirmat faptul că FCSB a bătut palma cu Andre Duarte</span> în privința contractului și tot ce se așteaptă în aceste zile este sosirea fotbalistului la București. După ce își va încheia socotelile definitiv cu Ujpest, lusitanul va lua primul avion și se va deplasa în capitala României pentru a semna actele cu roș-albaștrii și, implicit, pentru a fi prezentat oficial.</p>
<p>Însă, până atunci, Duarte face totul pentru a se menține în formă. Cum din lotul lui Ujpest nu mai face parte, jucătorul este nevoit să se antreneze singur, iar prin intermediul unei postări pe care a realizat-o pe platformele de socializare a ținut să demonstreze că trage tare.</p>
<p>Duarte s-a fotografiat în sala de fintess, în timp ce împinge o halteră cu discuri de zeci de kilograme.</p>
<h2><span>Va avea nevoie de ceva timp până când își va recăpăta ritmul</span></h2>
<p>Chiar dacă trage tare în sala de forță, Andre Duarte nu va putea fi integrat din prima în echipa roș-albaștrilor, din cauza lipsei de ritm.</p>
<p>Stoperul portughez a jucat ultima oară în tricoul lui Ujpest FC pe 26 octombrie 2025, adică în urmă cu mai bine de o lună. Cu el în teren, Ujpest a pierdut acea partidă fără drept de apel, scor 2-5 cu Debrecen.</p>
<p>În total, Duarte a jucat în 11 partide în sezonul 2025-2026, reușind să o ajute pe Ujpest, printre altele, cu o pasă decisivă.</p>
<p>Conform site-ului de specialitate Transfermarkt, cota sa de piață este de un milion de euro.</p>

]]></description>
    </item>
    <item>
      <title>Vedeta FCSB a răbufnit și l-a anunțat pe Pintilii, în vestiar, că pleacă. Gigi Becali a luat foc când a auzit: „Alintat și slab”</title>
      <link>https://www.prosport.ro/fotbal-intern/superliga/vedeta-fcsb-a-rabufnit-si-l-a-anuntat-pe-pintilii-in-vestiar-ca-pleaca-gigi-becali-a-luat-foc-cand-a-auzit-alintat-si-slab-20332232</link>
      <description><![CDATA[<img src="https://www.prosport.ro//wp-content/uploads/2025/11/Vedeta-FCSB-a-rabufnit-si-l-a-anuntat-pe-Pintilii-in-vestiar-ca-pleaca.-Gigi-Becali-a-luat-foc-cand-a-auzit-e1764413715304.jpg"/><br/><p>Gigi Becali (67 de ani) a primit o veste neașteptată despre una dintre vedetele sale de la FCSB, care ar fi avut un dialog aprins cu Mihai Pintilii (41) și ar fi amenințat că pleacă de la echipă.</p>
<p>Totul s-a întâmplat în vestiar, la pauza meciului FCSB – Petrolul Ploiești 1-1, din etapa cu numărul 17 a campionatului.</p>
<h2><span>Tavi Popescu i-ar fi spus lui Mihai Pintilii, în vestiar, că pleacă de la FCSB. Ce l-a enervat și cum a reacționat Gigi Becali</span></h2>
<p>Tavi Popescu a început titular disputa cu Petrolul din runda precedentă a Superligii, însă <span>Gigi Becali l-a schimbat la pauză</span> pentru a-l introduce pe mai defensivul Adrian Șut.</p>
<p>Ulterior, același <span>Gigi Becali l-a dat afară pe Tavi Popescu din echipa de start</span> și fotbalistul a început de pe bancă partida cu Steaua Roșie din Europa League. Însă, a bifat minute și în acest duel, 17 mai precis, pe final.</p>
<p>Cu toate acestea, forma jucătorului lasă de dorit în sezonul 2025-2026, iar în totalul de 18 meciuri pe care le-a înregistrat în campionat și cupele europene a izbutit să contribuie doar cu două pase decisive.</p>
<p>Tavi Popescu pare să fie de părere că tratamentul de care are parte la FCSB contribuie la perioada lui nefastă, iar potrivit <span>Digisport.ro</span>, după ce a fost schimbat la pauza meciului cu Petrolul chiar ar fi avut o ieșire nervoasă. Intrat în vestiar și înștiințat că nu va mai reveni pe gazon pentru ultimele 45 de minute, jucătorul a răbufnit și i-a transmis lui Mihai Pintilii că vrea să plece de la echipă.</p>
<p>Gigi Becali a fost pus în temă cu episodul respectiv și a spus că va demara personal o anchetă pentru a afla adevărul. Iar dacă totul se va confirma, a sugerat că îl va trimite în tribune pe Tavi Popescu:</p>
<p>„Nu știu, acum aflu. O să întreb acum, bine că mi-ai spus. Dacă a zis așa, că pleacă de la echipă, o să stea el în tribună. După ce că nu joacă nimic… Eu nu știu așa ceva. Dacă știam, nu mai era în lot acum, dar pe cuvânt că n-am știut. El până acum nu a arătat nimic, are și bani, și mașină cadou de la club, și salariu, și nu a arătat nimic, zero. Crezând că e speranță, a fost prea alintat”, a declarat Gigi Becali, potrivit sursei citate.</p>
<h2><span>Este Tavi marea dezamăgire a lui Gigi Becali de la FCSB?</span></h2>
<p>În urmă cu ceva ani, când Tavi Popescu rupea plasele în Superliga, Gigi Becali era extrem de încrezător că îl va vinde pe jucător în schimbul unei sume similare celei pentru care au plecat Nicolae Stanciu sau Dennis Man.</p>
<p>Acum, când pe Tavi Popescu este greu să mai primească și câteva milioane de euro, patronul FCSB a lăsat de înțeles că este extrem de dezamăgit:</p>
<p>„Eu ceea ce fac, e strategia mea. Că e bună sau rea… Am luat pe Man 11 milioane, am luat pe Stanciu. A funcționat. Dacă el demonstra puțin, luam vreo 10 milioane pe el. Eu fac piața, asta e datoria mea. Dacă el e caracter prea slab și e alintat, înseamnă că nu e fotbalist. El nu este fotbalist acum”, a completat finanțatorul campioanei României.</p>
<p>Și cunoscutul site de specialitate Transfermarkt l-a taxat din plin pe jucătorul lui Gigi Becali. Dacă în iunie 2022 avea o cotă de piață de 4 milioane de euro, printre cele mai mari din Superliga României, acum a ajuns să fie evaluat la doar 1.4 milioane de euro.</p>
<p>Tavi Popescu se poate mândri și cu 7 apariții bifate în naționala mare a României, pentru care nu a izbutit să înscrie.</p>

]]></description>
    </item>
  </channel>
</rss>
