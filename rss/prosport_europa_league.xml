<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>FCSB a visat la o calificare istorică în finala Europa League! Dezvăluirile spectaculoase ale vedetei roș-albaștrilor, după ce Tottenham a luat trofeul la Bilbao: „Nu era imposibil!”. EXCLUSIV</title>
      <link>https://www.prosport.ro/fotbal-extern/europa-league/fcsb-a-visat-la-o-calificare-istorica-in-finala-europa-league-dezvaluirile-spectaculoase-ale-vedetei-ros-albastrilor-dupa-ce-tottenham-a-luat-trofeul-la-bilbao-nu-era-imposibil-20177340</link>
      <description><![CDATA[<img src="https://www.prosport.ro/wp-content/uploads/2025/05/FCSB-a-visat-la-o-calificare-istorica-in-finala-Europa-League.jpg"/><br/><p>FCSB a visat la o calificare istorică în finala Europa League! În cele din urmă, trofeul a fost câștigat de Tottenham, care s-a impus în fața celor de la Manchester United, scor 1-0.</p>
<p>Mihai Popescu susține că roș-albaștrii puteau cu adevărat să scrie istorie în acest sezon, după ce au eliminat-o pe PAOK și s-au luptat de la egal la egal cu Olympiakos și Hoffenheim.</p>
<h2><span>Finala Europa League a fost marele vis pentru vedetele de la FCSB: „Nu era imposibil!”</span></h2>
<p>Jucătorul din defensiva celor de la FCSB este și acum cu gândul la parcursul excelent din Europa League, care s-a încheiat după dubla cu Lyon.</p>
<p>Mihai Popescu este de părere că roș-albaștrii puteau să spere chiar și la finala competiției, regretând și acum eșecul suferit pe final la București cu formația din Ligue 1.</p>
<p>FCSB a fost foarte aproape de acest obiectiv în sezonul 2005-2006, atunci când echipa lui Cosmin Olăroiu a ajuns până în semifinalele Cupei UEFA, acolo unde a cedat incredibil pe finalul duelului cu Middlesbrough, din Anglia.</p>
<blockquote><p>Am avut momentele noastre în Europa. Chiar și în meciul tur cu Lyon am avut momente cheie în care puteam să gestionăm altfel partida. Dar așa a fost istoria meciului. Oricum, am făcut destul de multe în acest sezon. Vrei, nu vrei, gândul te duce la aceste lucruri (n.n. că s-ar fi putut califica în finala Europa League), pentru că ai jucat contra lor, ai simțit. Într-adevăr, sunt la un alt nivel, o altă valoare față de noi. Era foarte greu să ajungem noi până în finală, dar nu imposibil”, a spus fundașul lui Elias Charalambous și Mihai Pintilii, într-un interviu oferit pentru <span>ProSport.</span></p></blockquote>
<figure aria-labelledby="figcaption_attachment_20111191" class="wp-caption aligncenter" id="attachment_20111191"><img alt="" class="wp-image-20111191 size-large" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/FCSB-03-1400x1050.jpg" srcset="https://www.prosport.ro/wp-content/uploads/2025/03/FCSB-03-1400x1050.jpg 1400w, https://www.prosport.ro/wp-content/uploads/2025/03/FCSB-03-768x576.jpg 768w, https://www.prosport.ro/wp-content/uploads/2025/03/FCSB-03-1536x1152.jpg 1536w, https://www.prosport.ro/wp-content/uploads/2025/03/FCSB-03-2048x1536.jpg 2048w" width="1400"/><figcaption class="wp-caption-text" id="figcaption_attachment_20111191">Fotbaliștii Siyabonga Ngezana si Mihai Popescu se bucură după un gol marcat în meciul dintre FCSB si PAOK Salonic, în UEFA Europa League, pe Arena Nationala. Foto: Sportpictures</figcaption></figure>
<h2><span>Mihai Popescu a dezvăluit diferențele dintre Lyon și Manchester United: „Mi s-a părut mult mai intens!”</span></h2>
<p>Mihai Popescu a simțit pe propria piele cum este să întâlnești vedete din campionatele de top ale Europei, într-un sezon în care FCSB a depășit toate așteptările și a ajuns până în optimi.</p>
<p>Deși Manchester United a prins finala de la Bilbao, fostul dinamovist susține că duelul de la București cu Lyon a fost „mult mai intens”.</p>
<p>La începutul anului, fosta campioană a Angliei a câștigat în România cu scorul de 2-0, după ce la pauză rezultatul a fost 0-0. FCSB a făcut o figură frumoasă și în prima manșă cu Lyon, în care francezii s-au impus cu 3-1. Băluță a reușit să egaleze în fața unui stadion plin, iar francezii s-au desprins abia în ultimele minute. <span>Returul a fost apoi o simplă formalitate pentru Lyon, care a câștigat cu 4-0.</span></p>
<p>În cele din urmă, francezii au ieșit din Europa League după un retur de coșmar pe Old Trafford, decis în ultimele minute ale prelungirilor. Manchester United s-a impus cu 4-3.</p>
<blockquote><p>Mi s-a părut mult mai intens meciul contra celor de la Lyon. Deja trecusem într-o altă fază a competiției și era eliminatoriu. Cu Manchester United am jucat în grupă, eram deja calificați și era un meci fără presiune atât de mare”, a mai spus fundașul campioanei României, înainte ca FCSB să joace ultimul meci al sezonului, cu CFR Cluj.</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/ZfSk8oIp-fw?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Mihai Popescu, dezvăluiri spectaculoase: „Era greu să jucăm finala Europa League, dar nu imposibil!”" width="500"></iframe></div>

]]></description>
    </item>
    <item>
      <title>12.516.000 de euro pentru Gigi Becali. UEFA l-a „răsfățat” pentru parcursul european al FCSB</title>
      <link>https://www.prosport.ro/fotbal-intern/superliga/12-516-000-de-euro-pentru-gigi-becali-uefa-l-a-rasfatat-pentru-parcursul-european-al-fcsb-20177979</link>
      <description><![CDATA[<img src="https://www.prosport.ro/wp-content/uploads/2025/05/12.516.000-de-euro-pentru-Gigi-Becali.-UEFA-l-a-„rasfatat-pentru-parcursul-european-al-FCSB-scaled-e1747989937857-1400x724.jpg"/><br/><p>Gigi Becali a avut parte de o rețetă financiară de succes de-a lungul acestui sezon, în care a încasat 12.516.000 de euro de la UEFA pentru parcursul european bun al campionilor de la FCSB. Trupa latifundiarului a jucat peste 20 de meciuri internaționale în întreaga campanie.</p>
<p>Sezonul european bun al celor de la FCSB a adus peste 12,5 milioane de euro în conturile clubului. Gigi Becali își freacă mâinile de bucurie, întrucât a câștigat mai mult decât cluburi uriașe ca belgienii de la Anderlecht sau turcii de la Beșiktaș.</p>
<h2><span>Gigi Becali a câștigat venituri fabuloase cu FCSB în Europa League</span></h2>
<p>FCSB a surprins pe toată lumea cu un parcurs european incredibil, în care și-a dominat adversare mult mai bine cotate. Deși a fost eliminată dur de Olympique Lyonnais, campioana României a arătat forță. La final, bucureștenii s-au ales cu o sumă impresionantă, de 12,5 milioane de euro.</p>
<p>Sub campioni se mai află nume mari precum Ludogorets Razgrad (8,1 milioane de euro), OGC Nice, (8,7 milioane de euro), Union Saint-Gilloise (9,5 milioane de euro), Beșiktaș și Twente (ambele 10,7 milioane de euro), Anderlecht (11,2 milioane de euro) sau Hoffenheim (12,4 milioane de euro).</p>
<p>Topul este dominat de cluburi precum Tottenham Hotspurs, care a câștigat trofeul Europa League, cu 45,3 milioane de euro, Manchester United, marea perdantă a finalei, cu 36,4 milioane de euro și FK Bodo/Glimt, cu 26,2 milioane de euro.</p>
<p>Deși și-a dorit că echipa lui să se califice în UEFA Champions League, latifundiarul din Pipera s-a declarat mulțumit cu <span>banii primiți din campania europeană</span>. Pe lângă suma de mai sus, bucureștenii au mai încasat bani din bilete la meciuri, precum și din preliminarii.</p>
<h2><span>FCSB va merge în preliminariile de Liga Campionilor</span></h2>
<p>FCSB, grație celui de-al doilea titlu câștigat consecutiv, va juca în preliminariile pentru calificarea în cea mai importantă competiție inter-cluburi, UEFA Champions League. <span>Bucureștenii vor intra încă din turul 1</span>, care pare mai mult o formalitate.</p>
<p>Posibilele adversare ale formației „roș-albastre” sunt Shkendija, Inter Club D’Escalades, Levadia Tallinn, Dinamo Minsk, Milsami Orhei, Kairat Almaty, Noah, Differdange, Iberia 1999, Hamrun, Vikingur, Shelbourne, Egnatia sau Virtus, cu care a jucat și anul trecut.</p>
<p>Tragerea la sorți pentru primul tur al preliminariilor de Liga Campionilor va avea loc pe data de 17 iunie. Posibilul adversar din turul 2 îl vor afla doar o zi mai târziu, pe 18 iunie.</p>
<p>Primul meci este programat pe data de 8/9 iulie, cu returul stabilit pe 15/16 iulie. În cazul în care se va califica, turul 2 se va disputa pe 22/23 iulie și 29/30 iulie. Turul trei este programat pentru datele de 5/6 și 12 august, iar play-off-ul pe datele de 19/20 și 26/27 august.</p>

]]></description>
    </item>
    <item>
      <title>Radu Drăgușin s-a făcut om cu prima pentru câștigarea Europa League! Câți bani primește românul</title>
      <link>https://www.prosport.ro/fotbal-extern/europa-league/radu-dragusin-s-a-facut-om-cu-prima-pentru-castigarea-europa-league-cati-bani-primeste-romanul-20177666</link>
      <description><![CDATA[<img src="https://www.prosport.ro/wp-content/uploads/2025/05/Radu-Dragusin-s-a-facut-om-cu-prima-pentru-castigarea-Europa-League-Cati-bani-primeste-romanul.jpg"/><br/><p>Radu Drăgușin va încasa o sumă uriașă după ce Tottenham a câștigat finala Europa League, scor 1-0, cu Manchester United.</p>
<p>Fundașul român de la Spurs a ratat finala din cauza unei accidentări, dar va lua aproximativ 150.000 de lire sterline.</p>
<h2><span>Radu Drăgușin a dat lovitura după câștigarea Europa League</span></h2>
<p><span>Tottenham a învins Manchester United</span>, scor 1-0, și a cucerit trofeul Europa League. Victoria obținută de Spurs în finala de pe San Mames vine la pachet cu o sumă uriașă de bani.</p>
<p>Clubul londonez va primi 40 de milioane de lire sterline de la UEFA. Două milioane vor merge către antrenorul Ange Postecoglou, iar alte 3 se vor duce către jucători, care vor împărți banii.</p>
<p>Titularii vor lua 200.000 de lire sterline, iar <span>Radu Drăgușin, absent din cauza unei accidentări</span>, va încasa aproximativ 150.000.</p>
<p>„(n.r. Presupun că va lua și el o primă importantă, chiar dacă a lipsit la ultimele meciuri, nu?) Da, normal. El a lipsit la ultimele meciuri, dar a fost determinant pentru a se ajunge în fazele superioare. Face parte din echipă, a muncit să se ajungă aici, a primit medalie, a ridicat trofeul.</p>
<p>Nu cred că prima e importantă, pentru că salariul lor e mult mai mare. Poate o primă e cât un salariu pe lună. La nivelul ăsta nu se joacă neapărat pe bonusuri.</p>
<p>(n.r. zeci de mii de euro?) Eeeh, mai mult, îți dai seama. Sunt 3 milioane de lire, dar se împart la toată echipa. Am negociat bine, dar nu sunt bani care să îți schimbe viața”, a declarat Florin Manea, conform <span>Fanatik</span>.</p>
<blockquote><p>Lui Radu îi crește cota constant, dar nu ne gândim la asta. E normal să îi crească. Eu am zis acum mulți ani: Juventus, Tottenham, Real Madrid. Asta nu înseamnă că vrea să plece, dar ăsta e visul nostru. A venit de jumătate de an și a luat Europa League”, a spus impresarul lui Radu Drăgușin.</p></blockquote>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 271px; left: 330px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Imagini fabuloase cu Radu Drăgușin și colegii săi după câștigarea trofeului Europa League! Au petrecut până dimineață</title>
      <link>https://www.prosport.ro/fotbal-extern/europa-league/imagini-fabuloase-cu-radu-dragusin-si-colegii-sai-dupa-castigarea-trofeului-europa-league-au-petrecut-pana-dimineata-20177159</link>
      <description><![CDATA[<img src="https://www.prosport.ro/wp-content/uploads/2025/05/Imagini-fabuloase-cu-Radu-Dragusin-si-colegii-sai-dupa-castigarea-trofeului-Europa-League-Au-petrecut-pana-dimineata.jpg"/><br/><p>Au apărut imagini fabuloase cu Radu Drăgușin și colegii săi de la Tottenham după ce au reușit să cucerească trofeul UEFA Europa League.</p>
<p>Jucătorii de la Spurs au petrecut până dimineață după ce s-au impus în finala disputată în Spania, la Bilbao, în fața rivalei din Premier League, Manchester United.</p>
<h2><span>Bucurie uriașă pentru Tottenham</span></h2>
<p><span>Tottenham a reușit să cucerească trofeul UEFA Europa League </span>după ce s-a impus în finala disputată la Bilbao, scor 1-0, în fața celor de la Manchester United. Bucuria pe care jucătorii lui Ange Postecoglou au trăit-o a fost una imensă, iar de la petrecerea care a ținut până dimineață nu a lipsit nici Radu Drăgușin.</p>
<p>Internaționalul român, care se reface după o accidentare și după o intervenție chirurgicală, a fost prezent la Bilbao pentru a fi alături de colegii săi. Acesta a venit însoțit de sora lui, Meira Drăgușin, și de iubita lui, Ioana Stan, alături de care a sărbătorit pe teren, după fluierul final.</p>
<p>Ulterior, petrecerea londonezilor s-a mutat într-un local, iar Meira Drăgușin a imortalizat momentul și l-a postat pe rețelele de socializare. În imaginile distribuite pe Instagram să poate observa că Radu Drăgușin este extrem de fericit. Filmarea l-a surprins pe tânărul fundaș central în timp ce dansa și cânta împreună cu colegii de la Tottenham.</p>
<p>În actuala ediție de UEFA Europa League, Radu Drăgușin a bifat șapte apariții pentru Tottenham. Reamintim că internaționalul român a suferit, în luna ianuarie a acestui an, o accidentare gravă: ruptruă de ligament încrucișat. Astfel, a fost supus unei intervenții chirurgicale iar acum este în perioada de recuperare.</p>
<h2><span>Radu Drăgușin intră în istorie</span></h2>
<p>Imediat după ce arbitrul a fluierat finalul partidei de la Bilbao, Radu Drăgușin a sprintat pe teren pentru a se bucura alături de colegii săi de la Tottenham. Ulterior, <span>tânărul fundaș central și-a legat un drapel tricolor în jurul taliei</span>.</p>
<p>Chiar dacă este accidentat de mai multe luni, Radu Drăgușin a primit o medalie de campion și a intrat în istoria fotbalului românesc dar și în istoria celor de la Tottenham. El a devenit doar al șaselea fotbalist din România care câștigă UEFA Europa League, după Gică Hagi, Gică Popescu, Răzvan Raț, Cristi Săpunaru și Raul Rusescu.</p>

]]></description>
    </item>
    <item>
      <title>FRF, mesaj pentru Radu Drăgușin după ce a câștigat primul trofeu la Tottenham</title>
      <link>https://www.prosport.ro/fotbal-extern/frf-mesaj-pentru-radu-dragusin-dupa-ce-a-castigat-primul-trofeu-la-tottenham-20177154</link>
      <description><![CDATA[<img src="https://www.prosport.ro/wp-content/uploads/2025/05/FRF-mesaj-pentru-Radu-Dragusin-dupa-ce-a-castigat-primul-trofeu-la-Tottenham.jpg"/><br/><p>Federația Română de Fotbal (FRF) a reacționat după ce echipa lui Radu Drăgușin, Tottenham, a câștigat trofeul Europa League, în urma victoriei, scor 1-0, cu Manchster United, la Bilbao, și l-a felicitat pe internaționalul român.</p>
<p>Radu Drăgușin (23 ani), cel mai valoros jucător român, cu o cotă de piață de 25 de milioane de euro, potrivit <span>Transfermarkt</span>, a venit la Tottenham în ianuarie 2024, iar în actualul sezon a jucat în 28 de meciuri, dintre care 7 au fost în Europa League.</p>
<h2><span>FRF, mesaj încurajator pentru Radu Drăgușin după ce a câștigat titlul Europa Leage, cu Tottenham: „Te așteptăm mai puternic”</span></h2>
<p>Tottenham, echipa la care evoluază internaționalul Radu Drăgușin, a câștigat finala Europa League, după ce a învins formația Manchster United, scor 1-0, cucerind astfel primul trofeu după o pauză de 17 ani.</p>
<p>Rau Drăgușin, deși a absentat din lotul Tottenham din februarie, după ce a fost operat, a fost alături de colegii săi, iar la finalul meciului a sărbătorit victoria, dar și câștigarea titlului. <span>Prezența lui Drăgușin a fost una inedită, în timpul festivității de premiere a venit în echipamentul de joc, dar și cu drapelul României înfășurat pe corp</span>.</p>
<p>FRF l-a felicitat pe „tricolor” și speră ca acesta să revină cu mai multă forță după perioada de recuperare.</p>
<p>„Tottenham Hotspur a cucerit trofeul Europa League, reușind să se impună în finala cu ManchesterUnited!</p>
<p>Radu Drăgușin, care a evoluat în șapte meciuri pentru Tottenham în această campanie europeană, a contribuit la parcursul formației londoneze în acest sezon.</p>
<p>În prezent, Radu se află în perioada de recuperare după operația suferită în luna februarie (n.r. ruptură de ligamente încrucișate), dar a fost prezent la Bilbao, alături de colegii săi.</p>
<p>Radu, suntem mândri de tine și te așteptăm mai puternic pe teren”, a transmis Federația Română de Fotbal pe contul de Facebook al naționalei „tricolorilor”.</p>
<p>Recuperarea lui Drăgușin este una de lungă durată, de cel puțin șase luni, astfel că este foarte posibil ca internaționalul să nu poată evolua la următoarele două meciuri al „tricolorilor”, în Grupa H a preliminariilor CM 2026, programate pe 7 iunie, cu Austria (în deplasare), respectiv pe 10 iunie, cu Cipru (pe teren propriu).</p>
<p>Celelalte meciuri ale României, din toamnă, sunt programate astfel: pe 9 septembrie, cu Cipru (acasă), 12 octombrie, cu Austria (pe teren propriu), pe 15 noiembrie, cu Bosnia-Herțegovina (în deplasare) și pe 18 noiembrie, cu San Marino (pe teren propriu).</p>
<p>Clasamentul Grupei H este: Bosnia-Herțegovina (6 puncte), România (3 puncte), Cipru (3 puncte), Austria (0 puncte, fără meciuri jucate), San Marino (0 puncte).</p>
<h2><span>Radu Drăgușin, al doilea român care câștigă Europa League</span></h2>
<p>Radu Drăgușin a devenit al doilea român care câștigă Europa League, după „veteranul” Cristi Săpunaru (40 de ani), care în 2011 a câștigat titlul cu FC Porto.</p>
<p>Cristi Săpunaru se va retrage din activitatea sportivă la finalul acestui sezon, anunțul fiind făcut de săptămâna trecută, iar luni, 19 mai, Rapid i-a organizat o festivitate de retragere, după meciul cu CFR Cluj (1-4), partidă contând pentru etapa a noua din play-off-ul Superligii. <span>Săpunaru va deveni directorul sportiv al clubului Rapid, iar Dan Șucu a fost cel care l-a convins să accepte acest post</span>.</p>

]]></description>
    </item>
  </channel>
</rss>
