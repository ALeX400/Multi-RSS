<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce neașteptat! Gigi Becali a dezvăluit fotbalistul care l-a dat pe spate: „E un tanc, un bulldog!”</title>
      <link>https://www.prosport.ro/fotbal-extern/europa-league/ce-neasteptat-gigi-becali-a-dezvaluit-fotbalistul-care-l-a-dat-pe-spate-e-un-tanc-un-bulldog-20317143</link>
      <description><![CDATA[<img src="https://www.prosport.ro//wp-content/uploads/2025/11/Ce-neasteptat-Gigi-Becali-a-dezvaluit-fotbalistul-care-l-a-dat-pe-spate.jpg"/><br/><p>FCSB a pierdut clar meciul din deplasare cu Basel, scor 1-3, în etapa a patra din grupa principală a UEFA Europa League.</p>
<p>Elevii lui Elias Charalambous rămân cu 3 puncte după 4 etape din actualul sezon al competiției.</p>
<h2><span>Ce neașteptat! Gigi Becali a dezvăluit fotbalistul care l-a dat pe spate: „E un tanc, un bulldog!”</span></h2>
<p>În ciuda dezamăgirii cauzate de eșecul din Elveția, Gigi Becali a remarcat un fotbalist pe care a ținut să-l scoată în evidență. Deși Basel a dominat meciul, având în vedere că a evoluat în superioritate numerică după eliminarea lui Târnovanu, un jucător de la campioana României l-a impresionat pe Gigi Becali.</p>
<p>Este vorba despre fundașul dreapta Alexandru Pantea, care a făcut un nou meci foarte bun și l-a făcut pe Gigi Becali să-i recunoască calitățile incontestabile.</p>
<p>Concret, patronul de la FCSB e de părere că fundașul a ajuns la maturitatea pe care o aștepta de la el și că acum poate face față la cel mai înalt nivel.</p>
<p>„Pantea a ajuns fundașul pe care îl doream, tanc, bulldog. A început să paseze, să dribleze. Are din alea de fotbalist”, a spus Gigi Becali, potrivit Fanatik.</p>
<ul>
<li>650.000 de euro este cota de piață a lui Alexandru Pantea, potrivit evaluării făcute de portalul de specialitate Transfermarkt.com</li>
</ul>
<h2><span>Gigi Becali l-a criticat dur pe Adrian Șut: „O să rupă banca!”</span></h2>
<p>Dacă patronul celor de la FCSB a avut doar cuvinte de laudă despre Alexandru Pantea, nu același lucru se poate spune și despre Adrian Șut. Mijlocașul campionilor <span>a fost criticat dur de finanțator</span> în urma prestației cu Basel.</p>
<p>„Ne trebuie un mijlocaș central, că nu avem. O să îl încercăm acum pe Lixandru. Acum o să îi dau banca lui Șut, să rupă banca. Să vedem acum dacă stă pe bancă, dacă joacă după fotbal.</p>
<p>Eu am vrut să îl iau pe Teles când nu știa nimeni de el, dar nu l-a vrut Meme. Șut, gata, rupe banca. Nu joacă la Hermannstadt. Joc cu Lixandru! Dacă tu Șut, dai mingea la adversar și elimină pe Târnovanu, mingea la tine, tu o dai la adversar? Înțeleg să greșești o pasă, dar el pur și simplu a dat-o adversarului. Distrugi echipa toată!”, a declarat Gigi Becali, pentru Fanatik.</p>

]]></description>
    </item>
    <item>
      <title>Ce veste pentru FCSB de la UEFA. A dat lovitura în Europa datorită execuției din Elveția</title>
      <link>https://www.prosport.ro/fotbal-extern/europa-league/ce-veste-pentru-fcsb-de-la-uefa-a-dat-lovitura-in-europa-datorita-executiei-din-elvetia-20317077</link>
      <description><![CDATA[<img src="https://www.prosport.ro//wp-content/uploads/2025/11/Ce-veste-pentru-FCSB-de-la-UEFA-1400x786.jpg"/><br/><p>La o zi după ce FCSB a fost învinsă de FC Basel în etapa 4 din Europa League, UEFA a venit cu vestea prin care campioana României a dat lovitura datorită execuției din Elveția.</p>
<p>Echipa lui Gigi Becali a ajuns la a treia înfrângere la rând înb Europa League, dar golul lui Darius Olaru a fost votat drept cel mai frumos al serii în această competiție.</p>
<h2><span>Vestea de la UEFA prin care FCSB a dat lovitura în Europa</span></h2>
<p>Campioana României și-a complicat misiunea în Elveția încă din minutul 12, după <span>eliminarea lui Târnovanu</span>. La faza imediat următoare, Ngezana a comis un henț în propriul careu, iar Shaqiri a deschis scorul.</p>
<p>După o oră de joc, însă, căpitanul <span>Darius Olaru a marcat un gol senzațional</span>. El a înscris cu un şut cu boltă, în diagonală, din interiorul careului. Reușita a fost votată cea mai frumoasa din etapa 4 de fotbal Europa League, în ancheta desfăşurată pe <span>site</span>-ul UEFA.</p>
<p>Olaru i-a avut aversari pe danezul Mikel Gogorza (FC Midtjylland), pentru golul înscris în meciul cu Celtic (3-1), sârbul Aleksa Terzic (RB Salzburg), pentru reuşita din meciul cu Go Ahead Eagles (2-0), şi spaniolul Son (Ludogoreţ), pentru golul marcat cu Ferencvaros (1-3).</p>
<p>În prima etapă, învingători au fost polonezul Sebastian Szymanski (Fenerbahce) şi americanul Tanner Tessmann (Olympique Lyon), în etapa a doua portughezul Ricardo Horta (Braga), iar în etapa a treia croatul Tomi Horvat (Sturm Graz).</p>
<h2><span>După 4 meciuri, FCSB a adunat doar 3 puncte</span></h2>
<p>Dacă până acum echipa lui Gigi Becali a jucat numai de la ora 19:45, în ultimele 4 etape meciurle celor de la FCSB încep de la 22:00. Formația pregătită de Elias Charalambous va întâlni Steaua Roșie Belgrad în deplasare, Feyenoord acasă, Dinamo la Zagreb și Fenerbahce pe Arena Națională.</p>
<p>După 4 meciuri, FCSB a adunat doar 3 puncte, din victoria în deplasare cu Go Ahead Eagles, în prima rundă. Golul a fost marcat de David Miculescu, după o pasă de la Denis Alibec.</p>
<p>După ultima etapă, primele 8 echipe se califică în faza următoare a competiției, iar cele dintre locurile 9 și 24 joacă baraj, în dublă manșă, pentru accederea în optimile de finală ale întrecerii.</p>
<p>În sezonul trecut, FCSB a terminat grupa de Europa League pe locul 11, eliminând PAOK Salonic în baraj cu dublă victorie, după ce o învinsese și în meciul direct din grupă, în deplasare.</p>
<p>În optimile de finală, însă, echipa lui Gigi Becali nu a avut nicio șansă cu Olympique Lyon. Echipa franceză a mers mai departe, după 3-1 la București și 4-0 pe teren propriu.</p>
<p>Pe Arena Națională, Băluță a egalat în minutul 68, după ce Tagliafico deschisese scorul la capătul primei jumătăți de oră. Finalul a aparținut celor din Lyon, Fofana realizând dubla în minutele 86 și 89. În Franța, Mikautadze și Nuamah au marcat câte două goluri.</p>

]]></description>
    </item>
    <item>
      <title>UEFA a oprit robinetul cu milioane de euro pentru FCSB. Câți bani a pierdut Gigi Becali din Europa</title>
      <link>https://www.prosport.ro/fotbal-extern/europa-league/uefa-a-oprit-robinetul-cu-milioane-de-euro-pentru-fcsb-cati-bani-a-pierdut-gigi-becali-din-europa-20317521</link>
      <description><![CDATA[<img src="https://www.prosport.ro//wp-content/uploads/2025/11/UEFA-a-oprit-robinetul-cu-milioane-de-euro-pentru-FCSB-1400x1050.jpg"/><br/><p>FCSB n-a mers grozav până acum în Europa League, așa că nici suma de bani încasată nu este atât de mare. Așa cum se știe, Gigi Becali pune aspectul financiar pe primul plan.</p>
<p>Spre deosebire de sezonul trecut, Gigi Becali a luat doar 450.000 de euro din Europa League, după succesul la limită cu Go Ahead Eagles, scor 1-0. Acest meci a avut loc în prima etapă a competiției.</p>
<h2><span>Câți bani a pierdut Gigi Becali din Europa</span></h2>
<p>După patru etape, FCSB are doar trei puncte în clasamentul din Europa League, dar păstrează șanse pentru a trece mai departe. În ultimul meci european, <span>roș-albaștrii au pierdut cu 1-3 pe terenul lui Basel</span>, dar au jucat aproape tot meciul cu un om mai puțin pe teren. „<span class="cf2">Golul primit nu ar fi trebuit să se </span><span class="cf1">întâmple. Este important s</span><span class="cf2">ă nu facem mereu aceleași greșeli, ci să progresăm. Important este că am revenit </span><span class="cf1">în avantaj. Ast</span><span class="cf2">ă arată că avem caracter”, a spus </span><span class="cf2">Shaqiri, vedeta campioanei Elveției.</span></p>
<p>Roș-albaștrii s-au ales până acum doar cu 450.000 de euro după participarea în Europa League, după ce anul trecut au luat 1,35 de milioane de euro. Asta în condițiile în care FCSB bifa trei succese până în această fază a competiției. Atunci, FCSB reușea să ajungă până în optimile Europa League, după ce a impresionat în dubla cu PAOK Salonic, echipa lui Răzvan Lucescu.</p>
<p>După ce Darius Olaru a reușit un gol superb în Elveția, pentru FCSB urmează acum un meci capital. Campioana României merge la Belgrad pentru întâlnirea cu Steaua Roșie. Spre deosebire de FCSB, campioana Serbiei este într-o formă mai bună, din moment ce a reușit să o învingă cu 1-0 pe Lille, o echipă care anul trecut a impresionat în UEFA Champions League.</p>
<h2><span>FCSB, peste 4 milioane de euro după ce a intrat în Europa League</span></h2>
<p>FCSB s-a ales cu 4,3 milioane de euro după ce a intrat în Europa League, în urma dublei manșe cu cei de la Aberdeen.</p>
<p>În plus, Gigi Becali a mai luat 500.000 de euro și după meciurile din preliminariile Champions League, plus 870.000 de euro din market pool.</p>
<p>În cea mai importantă competiție europeană, FCSB a avut o evoluție mult sub așteptări și a fost eliminată de modesta Shkendija, formație din Macedonia de Nord.</p>
<h2><span>Ce meciuri mai are de jucat FCSB în Europa League</span></h2>
<ul>
<li>Etapa 5: Steaua Roșie – FCSB, 27 noiembrie, ora 22:00</li>
<li>Etapa 6: FCSB – Feyenoord, 11 decembrie, ora 22:00</li>
<li>Etapa 7: Dinamo Zagreb – FCSB, 22 ianuarie, ora 22:00</li>
<li>Etapa 8: FCSB – Fenerbahce, 29 ianuarie, ora 22:00</li>
</ul>

]]></description>
    </item>
    <item>
      <title>Jose Mourinho, ofertă pentru căpitanul FCSB! „Gigi Becali, 5.000.000 de euro. Jucătorul, 1.200.000 de dolari salariu”</title>
      <link>https://www.prosport.ro/fotbal-extern/europa-league/jose-mourinho-oferta-pentru-capitanul-fcsb-gigi-becali-5-000-000-de-euro-jucatorul-1-200-000-de-dolari-salariu-20316919</link>
      <description><![CDATA[<img src="https://www.prosport.ro//wp-content/uploads/2025/11/Jose-Mourinho-oferta-pentru-capitanul-FCSB-1400x785.jpg"/><br/><p>Căpitanul de la FCSB a primit de la Jose Mourinho o ofertă de salariu de 1.200.000 de euro, iar în contul lui Gigi Becali ar fi ajuns 5.000.000 de euro.</p>
<p>Tehnicianul portughez a antrenat Fenerbahce între iulie 2024 și august 2025. L-a vrut pe Darius Olaru, dar afacerea a picat din cauza accidentării căpitanului de la FCSB.</p>
<h2><span>Legendarul antrenor portughez Jose Mourinho a pus pe masă un salariu de 1.200.000 de dolari</span></h2>
<p>Darius Olaru, căpitanul lui FCSB, demonstrează o revenire de formă, după ce a avut un început se sezon modest. Aflat pe val în stagiunea precedentă, purtătorul banderolei s-a accidentat grav în cantonamentul din iarnă și a revenit abia pe finalul sezonului.</p>
<p><span>A marcat golul echipei lui Gigi Becali</span> în meciul cu FC Basel, din etapa 4 de Europa League, după ce înscrisese de 3 ori în Supeliga și preliminariile de Europa League, plus un gol în calificările din Liga Campionilor. Impresarul Giovanni Becali a făcut cunoscut faptul că Olaru a fost dorit de <span>Mourinho la Fenerbahce</span>.</p>
<p>„Nu a fost o ofertă sigură. A fost o ofertă care, dacă Olaru nu se accidenta, se putea concretiza. A avut ofertă de la o echipă importantă din Turcia, prietenul meu era antrenor.</p>
<p>Mourinho tot a zis că el caută un fotbalist… Dacă nu se accidenta, cred că se încheia. Acum un an, da, îl lua Mourinho la Fenerbahce. A fost cea mai concretă discuție cu un prieten. Puneam prietenia și jucătorul la bătaie. A fost exact atunci, după meciurile cu PAOK.</p>
<p>Ieșea în lume Olaru, lua și Gigi Becali banii. Lua clauza, 5 milioane de euro, ăștia nu sunt bani? Iar Darius Olaru să ia salariu 1.200.000 de dolari pe an, ăia nu erau bani? Noi avem euro, turcii calculează după dolari.</p>
<p>Mourinho era convins să-l ia, da. În perioada aia juca bine Olaru, a avut meciuri bune și a venit ghinionul. Nu i-am spus, dar eu îl căutam la telefon”, a dezvăluit impresarul FIFA, conform <span>Fanatik</span>.</p>
<h2><span>Darius Olaru va fi suspendat după primul cartonaș galben pe care îl va primi în Europa League</span></h2>
<p>În același timp, impresarul a atras atenția că Olaru aleargă mult mai mult decât este necesar, adică peste 11 kilometri la fiecare meci în care evoluează măcar 80 de minute.</p>
<p>„E pe trend înapoi, s-a făcut bine. Tot periculos intră, dar cu puțină atenție. Intră decisiv, dar e atent să nu mai pățească ce a pățit. A întârziat un an, un an și ceva la fotbal”, a mai spus Ioan Becali.</p>
<p>Darius Olaru, căpitanul campioanei României, a jucat 24 de meciuri în această stagiune competițională, dintre care 12 în Superliga, 4 în Europa League, câte 3 în preliminariile de Liga Campionilor și Europa League, plus Supercupa României și unul în Cupa României.</p>
<p>La sfârșitul lunii iulie s-a ales cu o ruptură musculară, din cauza căreia a lipsit la 5 meciuri. De precizat că, spre deosebire de sezonul precedent, Olaru este mult mai atent pe teren. Acum a încasat doar două cartonașe galbene, ambele în Europa League, în etapa de debut, în deplasare cu Go Ahead Eagles, și în partida de la Basel.</p>
<p>Ca urmare, la următorul avertisment va fi suspendat un meci și, în continuare, la fiecare număr impar de cartonașe galbene.</p>
<p>FCSB mai are de jucat în Europa League în deplasare cu Steaua Roșie Belgrad pe 27 noiembrie, acasă cu Feyenoord pe 11 decembrie, în deplasare cu Dinamo Zagreb pe 22 ianuarie și acasă cu Fenerbahce pe 29 ianuarie. Toate meciurile încep la ora 22:00.</p>

]]></description>
    </item>
    <item>
      <title>Apariție surpriză în Elveția la Basel – FCSB a afaceristului român, care are „marketingul lui Gigi Becali” și potențial să devină miliardar în euro</title>
      <link>https://www.prosport.ro/fotbal-extern/europa-league/aparitie-surpriza-in-elvetia-la-basel-fcsb-a-afaceristului-roman-care-are-marketingul-lui-gigi-becali-si-potential-sa-devina-miliardar-in-euro-2-20316867</link>
      <description><![CDATA[<img src="https://www.prosport.ro//wp-content/uploads/2025/11/Aparitie-surpriza-in-Elvetia-la-Basel-FCSB-a-afaceristului-roman-care-are-„marketingul-lui-Gigi-Becali-si-potential-sa-devina-miliardar-in-euro-1-1400x788.jpg"/><br/><p>Afaceristul român care are potențial să devină miliardar în euro și-a făcut o apariție surpriză în Elveția, la Basel – FCSB.</p>
<p>Campioana României a pierdut al treilea meci larând în Europa League, 1-3 în Elveția, cu FC Basel, dar a fost susținută din tribune de Paul Nicolau, cunoscut ca Pescobar.</p>
<h2><span>Suporter de lux pentru echipa lui Gigi Becali în Elveția, la Basel – FCSB</span></h2>
<p>Evoluând în inferioritate din minutul 12, <span>după eliminarea portarului Ștefan Târnovanu</span>, FCSB a rezistat în Elveția doar până cu un sfert de oră înainte de final. A marcat în inferioritate numerică, dar în ultimele 15 minute a încasat două goluri, care au făcut ca echipa lui Gigi Becali să rămână cu 3 puncte în clasament.</p>
<p>Printre cei care s-au dus în Elveția să susțină FCSB a fost și celebrul Pescobar, pe numele real Paul Nicolau. Acesta este patronul lanțului de restaurante Taverna Racilor, a jucat fotbal în copilărie la Dinamo, dar a ținut să încurajeze campioana României la meciul de Conference League din tribune.</p>
<p>Omul de afaceri a stat în mijlocul suporterilor FCSB, alături de care a cântat și s-a bucurat după ce Darius Olaru a marcat golul de 1-1, în minutul 57. De altfel, un filmuleț cu trăirile lui Paul Nicolau a fost urcat pe contul de Facebook Taverna Racilor.</p>
<h2><span>Pescobar și Adi Mutu au băgat 1,5 milioane de euro în școala de fotbal a fostului atacant</span></h2>
<p>Pescobar nu se limitează, în ceea ce privește fotbalul, doar la a încuraja echipele din tribune. El s-a implicat financiar la școala de fotbal a lui Adrian Mutu. De altfel, Dumitru Dragomir a dezvăluit că intenția celor doi este să vândă jucători pe sume foarte mari.</p>
<p>„Dom’le, el încearcă de toate și e foarte bine. El vrea să reușească și la fotbal. Crede că este ca în HoReCa. Acolo el este cel mai tare. El vrea să crească fotbaliști pe care să îi vândă cu 20 de milioane de euro. Ăsta e visul lui.</p>
<p>Dacă ar avea baza de pregătire a echipei Steaua din divizia B, baza pe care o are Gigi Becali sau chiar pe a lui Dan Șucu și ar face o selecție la nivel național…”, a declarat fostul președinte al LPF, potrivit <span>Fanatik</span>.</p>
<p>Anterior Dragomir spunea că la restaurantele lui Pescobar din Anglia sunt cozi de 100 de metri, deoarece shaormele din fructe de mare sunt la mare căutare și ieftine, costând foar 19 lire sterline.</p>
<p>„Are vânzare mare, vinde câte 2.000 – 3.000 de porții pe zi. Fac pariu pe cât vreți că e miliardar în 10 ani dacă nu-l curăță mafia”, a spus Dragomir.</p>
<p>Adrian Mutu a investit nu mai puțin de 1,5 milioane de euro în școala de fotbal și recent a dat o adevărată lovitură, anunțând că <span>a încheiat un parteneriat cu Fiorentina</span>, la care a jucat între 2006 și 2011, marcând 70 de goluri în 143 de meciuri în toate competițiile.</p>

]]></description>
    </item>
  </channel>
</rss>
