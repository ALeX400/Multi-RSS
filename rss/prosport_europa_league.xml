<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Antrenorul elvețienilor a pus ochii pe un fotbalist de la FCSB: „Calitate”</title>
      <link>https://www.prosport.ro/fotbal-extern/europa-league/antrenorul-elvetienilor-a-pus-ochii-pe-un-fotbalist-de-la-fcsb-calitate-20288905</link>
      <description><![CDATA[<img src="https://www.prosport.ro//wp-content/uploads/2025/10/Antrenorul-elvetienilor-a-pus-ochii-pe-un-fotbalist-de-la-FCSB-„Calitate-1400x1050.jpg"/><br/><p>Giorgio Contini (51 de ani), antrenorul elvețienilor de la Young Boys Berna, a dezvăluit la conferința de presă de după victoria cu FCSB, scor 2-0, că a pus ochii pe un fotbalist din tabăra campioanei.</p>
<p>Este vorba despre Florin Tănase (30), care nu a început disputa din postura de titular, dar a intrat pe teren în primul sfert de oră.</p>
<h2><span>Florin Tănase l-a impresionat pe antrenorul elvețienilor de la Young Boys, Giorgio Contini</span></h2>
<p>Joi seară, 2 octombrie 2025, <span>Young Boys a învins-o pe FCSB pe Arena Națională, scor 2-0</span> în etapa 2 din faza principală a Europa League.</p>
<p>Ambele goluri au fost marcate în prima repriză, minutele 11 și 36 mai exacte, și au fost trecute în contul mijlocașului Joel Monteiro.</p>
<p>La conferința de presă de după meci, antrenorul oaspeților, Giorgio Contini, a fost întrebat de reporteri dacă a ochit vreun fotbalist din tabăra campioanei României. Fără să stea pe gânduri, tehnicianul elvețian a pomenit numele lui <span>Florin Tănase, care în minutul 13 i-a luat locul accidentatului Malcom Edjouma</span>.</p>
<p>„Nu trebuie sa enumăr jucători ca să evidențiez pe cineva. Ieri m-am referit la Tavi Popescu, astăzi Tănase a intrat pe parcurs și a adus calitate. Când toți acești jucatori de calitate sunt simultan pe teren, FCSB e o echipă greu de contracarat, asa cum s-a văzut și azi pe teren”, a declarat Giorgio Contini, după FCSB – Young Boys 0-2.</p>
<p>Florin Tănase a atins mingea de 67 de ori în partida cu Young Boys și a avut un procentaj al paselor reușite de 77% (41/53), potrivit <span>SofaScore</span>. Decarul campioanei a expediat un șut spre poartă, a câștigat trei dueluri la sol și a fost faultat o dată. Conform portalului de specialitate menționat, Tănase a primit nota 6.6 după FCSB – Young Boys 0-2.</p>
<h2><span>Unde s-a făcut diferența în meciul de pe Arena Națională</span></h2>
<p>Giorgio Contini s-a declarat mulțumit de felul în care au reacționat elevii săi la București și a spus că în repriza secundă le-a solicitat acestora să se retragă în defensivă și să încerce să fructifice eventualele contraatacuri:</p>
<p>„Sunt foarte fericit pentru joc și rezultat. Am sperat să începem bine meciul, ceea ce s-a și întâmplat. Am dominat prima repriză și nu pot fi decât foarte mulțumit. Este clar că în prima repriză ar fi trebuit să mai fructificăm șansele avute și să marcăm golul trei. În repriza a doua ne-am așteptat la o reacție a celor de la FCSB, ne-am retras în defensivă și ne-am axat pe contraatac. Nu întotdeauna a ieșit perfect, dar ne mulțumește că nu am primit gol. Nu știu dacă am pregătit jocul mai bine decât FCSB, dar am făcut totul în cel mai serios mod posibil. Știam calitățile adversarilor și că vom avea probleme dacă îi lăsăm să intre în joc. Jucătorii noștri au alergat, ne-am axat pe jocul pe flancuri și am reușit să controlăm și repriza a doua. Nu știu dacă am pregătit jocul mai bine decât FCSB, dar am făcut totul în cel mai serios mod posibil. Știam calitățile adversarilor și că vom avea probleme dacă îi lăsăm să intre în joc. Jucătorii noștri au alergat, ne-am axat pe jocul pe flancuri și am reușit să controlăm și repriza a doua. Poate că adversarii ne-au subestimat puțin, dar s-a văzut că am rămas în control”, a mai spus tehnicianul elvețian.</p>

]]></description>
    </item>
    <item>
      <title>Lovitură grea pentru FCSB. Ce se întâmplă la meciul cu Craiova: „Record negativ”</title>
      <link>https://www.prosport.ro/fotbal-intern/superliga/lovitura-grea-pentru-fcsb-ce-se-intampla-la-meciul-cu-craiova-record-negativ-20288919</link>
      <description><![CDATA[<img src="https://www.prosport.ro//wp-content/uploads/2025/10/Lovitura-grea-pentru-FCSB.-Ce-se-intampla-la-meciul-cu-Craiova-„Record-negativ-1400x1050.jpg"/><br/><p>FCSB ar putea primi o lovitură grea la partida cu Universitatea Craiova, care e programată duminică, 5 octombrie 2025, de la ora 20:30, în etapa 12 din Superliga României.</p>
<p>Deși mai sunt doar câteva zile până la meci, biletele nu s-au vândut mai deloc, iar Meme Stoica (60 de ani) a afirmat că s-ar putea stabili un record negativ.</p>
<h2><span>Reacționează fanii FCSB pe ultima sută de metri? Apelul lui Meme Stoica înainte de meciul cu Craiova</span></h2>
<p><span>Meciul cu Young Boys Berna, pierdut cu 0-2 pe Arena Națională, e deja istorie pentru FCSB</span>, deoarece campioana României este așteptată de o dispută de foc în etapa 12 din Superliga.</p>
<p>Duminică, tot pe cel mai mare stadion al țării, <span>roș-albaștrii vor primi vizita Universității Craiova</span>, liderul din campionat. Cele două formații sunt despărțite de 14 puncte în clasament, astfel că o eventuală înfrângere în dreptul FCSB ar scoate-o pe echipa antrenată de Elias Charalambous, în proporții mari, din lupta la titlu. În schimb, o victorie pentru FCSB ar fi extrem de importantă și ar readuce speranța la nivelul lotului.</p>
<p>Având în vedere contextul dat, eventualul suport din tribune va fi foarte important pentru Bîrligea, Tănase și compania. Însă, la scurt timp după eșecul cu Young Boys, care a fost urmărit de aproximativ 25.000 de fani, Meme Stoica a făcut un anunț trist, în direct, la TV.</p>
<p>Partida FCSB – Universitatea Craiova este pe cale să stabilească un record negativ în materie de audiență, în cazul în care fanii nu vor reacționa în număr mare pe ultima sută de metri:</p>
<p>„Mai avem meci cu Universitatea Craiova, care e pe cai mari. Sper să-i descălecăm. Sper să vină suporterii alături de noi, e şi vremea mai bună. Deocamdată, se anunţă poate un record negativ pe stadion”, a declarat Mihai Stoica, la <span>Prima Sport</span>.</p>
<p>În sezonul 2025-2026 de Superliga, suporterii FCSB s-au prezentat la meciuri, în medie, în număr de 6.694, potrivit site-ului de specialitate <span>Transfermarkt</span>.</p>
<h2><span>Fotbaliștii FCSB, presați de suporterii din Peluza Nord: „Vrem trei puncte!”</span></h2>
<p>Suporterii FCSB din Peluza Nord au trecut și ei rapid peste înfrângerea din partida cu Young Boys și imediat după fluierul final de joi seară le-au transmis jucătorilor că trebuie să obțină o victorie în fața Universității Craiova.</p>
<p>„În cupele europene atât s-a putut. V-ați îndeplinit obiectivul. Duminică vrem cele 3 puncte cu Craiova. Capul sus”, le-au transmis fanii din Peluza Nord fotbaliștilor lui Elias Charalambous.</p>
<p>În ultimele cinci întâlniri directe cu Universitatea Craiova, FCSB s-a impus de două ori. Oltenii au câștigat o dată, iar două partide s-au terminat la egalitate.</p>

]]></description>
    </item>
    <item>
      <title>Prima reacție a lui Răzvan Lucescu după corecția primită de PAOK în Europa</title>
      <link>https://www.prosport.ro/fotbal-extern/europa-league/prima-reactie-a-lui-razvan-lucescu-dupa-corectia-primita-de-paok-in-europa-20288895</link>
      <description><![CDATA[<img src="https://www.prosport.ro//wp-content/uploads/2025/10/Prima-reactie-a-lui-Razvan-Lucescu-dupa-corectia-primita-de-PAOK-in-Europa-.webp"/><br/><p>PAOK, echipa antrenată de românul Răzvan Lucescu (56 de ani), a înregistrat un nou rezultat nesatisfăcător, de data aceasta în UEFA Europa League.</p>
<p>Joi seară, 2 octombrie 2025, în etapa cu numărul 2 a competiției, grecii au fost învinși fără drept de apel în deplasarea cu Celta Vigo, scor 1-3.</p>
<h2><span>„Complicată și dezamăgitoare”. Ce concluzii a tras Răzvan Lucescu după Celta Vigo – PAOK 3-1, din etapa 2 a Europa League</span></h2>
<p><span>Ionuț Radu și Celta Vigo i-au învins, joi seară, scor 3-1 în Spania, pe Răzvan Lucescu și PAOK Salonic</span>. Disputa a avut loc în etapa 2 din faza principală a Europa League și a părut să contribuie la criza ușoară pe care o traversează formația din Grecia.</p>
<p>Înaintea acestui meci, PAOK venea după patru rezultate nesatisfăcătoare, anume o înfrângere în Cupă, 1-4 cu Levadiakos, două remize în campionat, 0-0 cu Panetolikos și 3-3 cu Asteras, plus un egal în runda inaugurală din Europa League, 0-0 acasă cu Maccabi Tel-Aviv.</p>
<p>După etapa precedentă din campionatul grec, <span>Răzvan Lucescu i-a contrazis pe reporteri și a spus că PAOK nu se află într-o criză</span>, ci doar a traversat o perioadă mai slabă în septembrie: „Dacă vorbim despre o criză de septembrie, cu un întreg an în faţă… Totul se poate schimba până în mai”, preciza Lucesc Jr., printre altele.</p>
<p>Însă, așa cum am precizat deja, PAOK a călcat din nou strâmb, în Europa League, și a sfârșit prin a fi învinsă fără drept de apel de Celta Vigo. Mulțumită acestui succes, Ionuț Radu și compania au adunat trei puncte în clasament și speră în continuare cu șanse reale la calificarea în fazele următoare. Cât despre PAOK, grecii au doar un punct, astfel că situația lor e ceva mai complicată.</p>
<p>În dialogul cu reporterii de după meci, Răzvan Lucescu s-a declarat mulțumit de prima repriză, iar despre partea a doua a meciului a spus că a fost „complicată și dezamăgitoare”:</p>
<p>„Prima noastră repriză a fost aproape perfectă, respectând planul de joc. Din păcate, în ultimul minut al primei reprize am pierdut mingea şi nu am putut să-i oprim. Atunci a venit egalarea, ceea ce ne-a afectat. Repriza a doua a fost complicată şi dezamăgitoare. Am înfruntat un adversar foarte bun, un reprezentant al unei ligi puternice, cum este cea spaniolă. Celta este o echipă puternică pe stadionul ei şi a arătat asta astăzi (n.r. joi)”, a declarat Răzvan Lucescu, la conferința de presă.</p>
<p>Celta Vigo – PAOK a fost 1-1 la pauză.</p>
<h2><span>Ce urmează pentru PAOK în campionat și cupele europene</span></h2>
<p>Răzvan Lucescu se află într-un moment delicat, deoarece în următoarele două etape din Grecia îl așteaptă două partide infernale. Mai întâi, PAOK va primi vizita lui Olympiakos, pe 5 octombrie, după care, imediat după pauza generată de meciurile echipelor naționale, pe 19 octombrie, elevii lui Răzvan Lucescu vor merge pe terenul lui AEK. Coincidență sau nu, Olympiakos și AEK sunt chiar primele două echipe din clasamentul Greciei, ambele cu câte 13 puncte. PAOK vine în spatele lor, cu 11 puncte.</p>
<p>Cât despre programul lui PAOK din Europa League, acesta arată în felul următor:</p>
<ul>
<li>23 octombrie, Lille – PAOK</li>
<li>6 noiembrie, PAOK – Young Boys</li>
<li>27 noiembrie, PAOK – Brann</li>
<li>11 decembrie, Ludogorets – PAOK</li>
<li>22 ianuarie, PAOK – Betis</li>
<li>29 ianuarie, Lyon – PAOK</li>
</ul>

]]></description>
    </item>
    <item>
      <title>„Este un mister”. Elvețienii au râs de Gigi Becali din cauza lui Valentin Crețu</title>
      <link>https://www.prosport.ro/fotbal-extern/europa-league/este-un-mister-elvetienii-au-ras-de-gigi-becali-din-cauza-lui-valentin-cretu-20288874</link>
      <description><![CDATA[<img src="https://www.prosport.ro//wp-content/uploads/2025/10/Este-un-mister.-Elvetienii-au-ras-de-Gigi-Becali-din-cauza-lui-Valentin-Cretu-scaled-e1759475117193-1400x831.jpg"/><br/><p>Jurnaliștii elvețieni au râs de Gigi Becali imediat după fluierul de final al partidei dintre FCSB și Young Boys Berna, încheiat cu victoria oaspeților, scor 2-0. Motivul pentru care vest-europenii l-au luat în colimator pe patronul campioanei Superligii a fost Valentin Crețu, marele perdant al meciului.</p>
<p>Valentin Crețu a devenit motiv de glume pentru presa din Elveția, după <span>prestația slabă împotriva celor de la Young Boys Berna</span>. Oaspeții au arătat o viteză în plus față de campioana României, cel puțin în prima repriză. În al doilea mitan, oaspeții nu au mai forțat, dar și-au menținut avantajul fără probleme.</p>
<h2><span>Valentin Crețu, motiv de glume la adresa lui Gigi Becali în presa elvețiană după FCSB – Young Boys 0-2</span></h2>
<p>Elvețienii au râs de <span>implicarea a lui Gigi Becali</span> în echipa de start, crezând că Valentin Crețu este unul dintre „impușii” patronului. Printre altele, jurnaliștii au punctat că nu înțeleg utilitatea fundașului dreapta, deoarece pe plan defensiv a fost foarte nepregătit ieri.</p>
<p>„Ce face mai exact Valentin Crețu pe postul de fundaș dreapta este un mister. Face multe, dar cu siguranță nu se apără bine. Poate că Crețu este atacant central în viața reală și joacă fundaș dreapta doar la ordinul patronului clubului, Gigi Becali. Cine știe?!”, au spus jurnaliștii elvețieni de la <span>Blick</span>, după meci.</p>
<p>Valentin Crețu a sosit la FCSB în urmă cu 6 ani, atunci când a fost transferat de la Gaz Metan Mediaș. De-a lungul carierei sale, fotbalistul a trecut pe la Gloria Buzău, CSM Râmnicu Sărat, Concordia Chiajna, Rapid București, Beroe, Săgeata Năvodari, Energie Cottbus și ACS Poli Timișoara.</p>
<h2><span>Gigi Becali, dezamăgit de înfrângerea cu Young Boys Berna</span></h2>
<p>Gigi Becali este de părere că Young Boys Berna era o echipă de bătut. Elvețienii au arătat în prima repriză cel puțin o viteză în plus față de FCSB, care a ratat mult, dar nu ocazii clare, ci majoritar șuturi de la distanță care nu au atins ținta. După pauză, situația a părut că se echilibrează, dar soarta partidei nu a mai putut fi întoarsă.</p>
<p>„Eu spun așa, e o echipă pe care trebuia să o batem. Nu am bătut-o că… Voi spuneți că Târnovanu e omul meciului. Iertați-mă pe mine, dar cele două goluri sunt ale lui.</p>
<p>Trebuiau apărate, așa cred. Poate avea emoții. Știu eu? Dacă iei gol din 20 de metri plasat… Al doilea gol, minge înceată. Asta e părerea mea”, a declarat Gigi Becali, conform celor de la <span>Digisport</span>.</p>
<p>Pentru FCSB urmează meciul cu Bologna, care se va disputa peste 3 săptămâni, pe data de 23 octombrie, tot de la ora 19:45, pe Arena Națională. Bucureștenii au trei puncte după două meciuri de UEFA Europa League, câștigate împotriva lui Go Ahead Eagles, scor 1-0, după golul lui David Miculescu.</p>

]]></description>
    </item>
    <item>
      <title>Aşa ceva se vede o dată la 10.000 de meciuri. Faza de care vorbeşte toată Europa</title>
      <link>https://www.prosport.ro/fotbal-extern/europa-league/asa-ceva-se-vede-o-data-la-10-000-de-meciuri-faza-de-care-vorbeste-toata-europa-20288859</link>
      <description><![CDATA[<img src="https://www.prosport.ro//wp-content/uploads/2025/10/Asa-ceva-se-vede-o-data-la-10.000-de-meciuri.-Faza-de-care-vorbeste-toata-Europa.jpg"/><br/><p>O fază extrem de interesantă din runda 2 a UEFA Europa League s-a viralizat imediat după finalul meciului dintre AS Roma și Lille, încheiat cu scorul de 1-0 pentru francezi. În doar 3 minute, italienii au ratat același penalty de trei ori.</p>
<p>AS Roma a fost învinsă de Lille în a doua etapă a UEFA Europa League, dar a atins o bornă de neimaginat. <span>Romanii au ratat o lovitură de la 11 metri de trei în doar trei minute</span>, astfel că au rămas fără gol pe tabelă, iar oaspeții francezi au plecat cu cele trei puncte.</p>
<h2><span>AS Roma, 3 penalty-uri ratate în 3 minute</span></h2>
<p>Debutul de meci a aparținut celor de la Lille, care au înscris în minutul 6 prin islandezul Hakon Arnar Haraldsson. În minutul 82, AS Roma a primit o lovitură de la 11 metri, dar ucraineanul Artem Dovbyk a ratat-o. Atacantul a șutat slab, pe centrul porții francezilor, iar Berke Ozer a apărat-o lejer.</p>
<p>Arbitrul partidei a concluzionat la câteva zeci de secunde mai târziu că portarul turc al lui Lille nu a stat pe linie la momentul executării. Artem Dovbyk a ratat din nou, după ce a executat aproape la fel de slab ca prima dată. Berke Ozer nu a stat nici de data aceasta la locul potrivit, astfel că lovitura s-a executat pentru a treia oară.</p>
<p>AS Roma a decis să schimbe executantul, iar Matias Soule și-a asumat lovitura de la 11 metri. Argentinianul a executat cel puțin la fel de slab ca Dovbyk, deși a schimbat colțul, dar a fost ghicit de portarul turc. Astfel, în doar trei minute, goalkeeper-ul lui Lille a devenit omul meciului.</p>
<h2><span>Petrolul Ploiești, „AS Roma de România</span><span>” </span><span>într-un meci cu Rapid din Liga 2</span></h2>
<p><span>Petrolul Ploiești a pățit același lucru ca AS Roma</span>, într-un meci disputat în Liga 2, în urmă cu mai bine de cinci ani, în compania Rapidului. Facundo Mallo a făcut un penalty în minutul 66 al partidei, dar Sergiu Arnăutu a bătut slab, pe jos, iar portarul giuleștenilor, Popa, a prins mingea ușor.</p>
<p>„Centralul” partidei i-a oferit cartonaș galben portarului pentru că nu a stat pe linia porții, iar lovitura de la 11 metri s-a repetat. Prahovenii au schimbat executantul, iar Laurențiu Marinescu a executat mai bine, dar portarul rapidist s-a întins și a scos-o.</p>
<p>Arbitrul a discutat cu asistentul, apoi a concluzionat că Mihai Popa, actualul portar al celor de la Torino, nu a stat pe linia porții. Goalkeeper-ul a primit al doilea cartonaș galben.</p>
<p>Alexandru Tătaru a intrat în poartă, iar prahovenii au schimbat din nou executantul. David Meza Colli a executat pentru a treia oară lovitura de la 11 metri, dar a șutat mult peste linia porții. Paraguaianul nu a mai fost ajutat de portar de această dată, astfel că scorul a rămas 0-0 după trei penalty-uri.</p>

]]></description>
    </item>
  </channel>
</rss>
