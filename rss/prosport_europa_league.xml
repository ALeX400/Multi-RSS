<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Nimănui nu-i mai e frică de FCSB: „Vrem să le adâncim criza”</title>
      <link>https://www.prosport.ro/fotbal-extern/europa-league/nimanui-nu-i-mai-e-frica-de-fcsb-vrem-sa-le-adancim-criza-20237776</link>
      <description><![CDATA[<img src="https://www.prosport.ro/wp-content/uploads/2025/08/Nimanui-nu-i-mai-e-frica-de-FCSB-„Vrem-sa-le-adancim-criza-1400x1050.jpg"/><br/><p>FCSB nu mai sperie pe nimeni după ce a fost eliminată de Shkendija în turul 2 preliminar din UEFA Champions League.</p>
<p>Zekirija Ramadani, antrenorul lui Drita, speră ca echipa lui să adâncească și mai mult criza campioanei României.</p>
<h2><span>FCSB nu mai sperie pe nimeni</span></h2>
<p>FCSB are numai înfrângeri în ultimele patru meciuri. Gruparea roș-albastră <span>a pierdut ambele manșe cu Shkendija</span>, dar și partidele de campionat cu Farul și Dinamo. După ce a fost eliminată de formația din Macedonia de Nord, echipa lui Gigi Becali a căzut în turul 3 preliminar din UEFA Europa League, unde o va întâlni pe Drita.</p>
<p>Zekirija Ramadani a prefațat dubla cu FCSB și a comentat <span>forma slabă a roș-albaștrilor</span> din ultima perioadă. Antrenorul campioanei din Kosovo speră ca echipa lui să adâncească și mai mult criza formației bucureștene.</p>
<p>„Orice echipă are perioade de criză. Acum vedem că FCSB trece prin asta, însă are un lot cu jucători experimentați, care știu cum să depășească acest moment. Sperăm totuși că nu noi vom fi echipa care o va ajuta pe FCSB să iasă din criză. Îmi doresc să jucăm cu dăruire, fără un respect excesiv fără ei și să le adâncim criza.</p>
<p>FCSB are o echipă cu multă calitate și vine dintr-un campionat mult mai valoros decât al nostru. Cu siguranță putem învăța ceva din dubla lor cu Shkendija. Am analizat ambele meciuri, precum și ultimul joc al lui FCSB din campionat, pierdut cu 3-4 (n.r – contra lui Dinamo)</p>
<p>Pe noi ne motivează cel mai tare obiectivul pe care îl avem. Nu ne interesează ce va fi în tribune. Am vorbit cu jucătorii și le-am spus să nu răspundă eventualelor provocări care vor veni din partea suporterilor. Trebuie să fim inteligenți”, a declarat Zekirija Ramadani, citat de <span>Koha</span>.</p>
<blockquote><p>Vedem ce facem în Europa, apoi vedem iar la anul. Jucăm fotbal. Și anul ăsta o să mă bucur dacă ne calificăm în Europa League. Iar o să mă bucur. Dacă ne scoate și Kosovo, atunci ieșim și noi din fotbal. Așa ar trebui. Mai slabi decât ăștia nu cred, că nu există mai slabi. Eu nu cred că există o echipă mai slabă decât asta”, a spus Gigi Becali, la <span>DigiSport</span>.</p></blockquote>
<ul>
<li>Dacă va trece de Drita, echipa patronată de Gigi Becali o va întâlni pe Aberdeen în play-off-ul Europa League.</li>
</ul>

]]></description>
    </item>
    <item>
      <title>Presa din Scoția o consideră Steaua București pe FCSB. Ce au scris britanicii după tragerea la sorți</title>
      <link>https://www.prosport.ro/fotbal-extern/europa-league/presa-din-scotia-o-considera-steaua-bucuresti-pe-fcsb-ce-au-scris-britanicii-dupa-tragerea-la-sorti-20237627</link>
      <description><![CDATA[<img src="https://www.prosport.ro/wp-content/uploads/2025/08/Presa-din-Scotia-o-considera-Steaua-Bucuresti-pe-FCSB.-Ce-au-scris-britanicii-dupa-tragerea-la-sorti.webp"/><br/><p>Presa din Scoția a reacționat după tragerile la sorți pentru play-off-ul Europa League și a numit-o Steaua București pe FCSB.</p>
<p>Jurnaliștii de la Daily Record au dat verdictul după ce au aflat că Aberdeen ar putea juca cu echipa lui Gigi Becali.</p>
<h2><span>Presa din Scoția a numit-o Steaua pe FCSB</span></h2>
<p><span>FCSB o va întâlni pe Drita</span> în turul 3 preliminar din UEFA Europa League. Gruparea roș-albastră și-a aflat posibila adversară din play-off-ul competiției. Dacă o va elimina pe campioana din Kosovo, formația bucureșteană va juca cu Aberdeen.</p>
<p>Presa din Scoția a reacționat după tragerile la sorți și a numit-o Steaua București pe echipa lui Gigi Becali: „Aberdeen va juca împotriva celor de la Steaua București sau a echipei kosovare Drita în play-off-ul pentru calificarea în grupele Europa League.</p>
<p>«The Dons» se află la un singur pas de faza grupelor, după ce au câștigat Cupa Scoției sezonul trecut, iar campania lor europeană va începe pe 21 august. Au intrat în tragerea la sorți nefiind cap de serie, știind că vor întâlni una dintre câștigătoarele din turul al treilea preliminar.</p>
<p>Adversarii puteau fi echipe precum Panathinaikos sau Șahtior Donețk, însă tragerea la sorți de la Nyon i-a pus față în față cu FSCB sau modesta Drita. Aberdeen va disputa prima manșă pe teren propriu, iar returul va avea loc o săptămână mai târziu, în România sau Kosovo”, a notat <span>Daily Record</span>.</p>
<blockquote><p>Aberdeen din Scoția? Păi dacă e Aberdeen din Scoția… Noi puteam să ne batem și cu alea puternice din Scoția, dar cu Aberdeen (n.r. râde)?”, a declarat Gigi Becali, pentru <span>DigiSport</span>.</p></blockquote>
<h2><span>Gigi Becali a făcut anunțul înainte de dubla cu Drita: „Dacă ne scoate și Kosovo, atunci ieșim și noi din fotbal”</span></h2>
<p>Gigi Becali a prefațat dubla cu Drita din turul 3 preliminar UEFA Europa League. Patronul FCSB <span>nu concepe ca echipa sa să fie eliminată</span> de o formație atât de slabă.</p>
<p>„Vedem ce facem în Europa, apoi vedem iar la anul. Jucăm fotbal. Și anul ăsta o să mă bucur dacă ne calificăm în Europa League. Iar o să mă bucur.</p>
<p>Dacă ne scoate și Kosovo, atunci ieșim și noi din fotbal. Așa ar trebui. Mai slabi decât ăștia nu cred, că nu există mai slabi. Eu nu cred că există o echipă mai slabă decât asta”, a spus Gigi Becali.</p>

]]></description>
    </item>
    <item>
      <title>„Poate câștig Europa League și joc direct în Champions League”. S-a „întors” Gigi Becali</title>
      <link>https://www.prosport.ro/fotbal-intern/superliga/poate-castig-europa-league-si-joc-direct-in-champions-league-s-a-intors-gigi-becali-20237725</link>
      <description><![CDATA[<img src="https://www.prosport.ro/wp-content/uploads/2025/08/„Poate-castig-Europa-League-si-joc-direct-in-Champions-League.-S-a-„intors-Gigi-Becali.jpg"/><br/><p>Chiar dacă FCSB a ajuns la patru înfrângeri consecutive în toate competițiile, Gigi Becali și-a revenit și a etalat, din nou, optimismul care îl caracterizează.</p>
<p>Latifundiarul din Pipera a trecut peste înfrângerea cu Dinamo București și peste eliminarea din UEFA Champions League și crede că echipa lui poate pune mâna pe trofeul UEFA Europa League.</p>
<h2><span>Gigi Becali s-a „întors” și este optimist</span></h2>
<p>Gigi Becali a trecut peste înfrângerea din derby-ul cu Dinamo București și peste<span> eliminarea din UEFA Champions League</span> și a revenit la optimismul care îl caracterizează.</p>
<p>Latifundiarul din Pipera pare că nu mai este afectat de faptul că FCSB a acumulat patru înfrângeri consecutive, în toate competițiile, și crede că trupa pregătită de Elias Charalambous și Mihai Pintilii poate produce o reală surpriză în UEFA Europa League. Omul de afaceri consideră că echipa pe care o patronează poate pune mâna pe trofeu și că poate ajunge, sezonul următor, în grupele UEFA Champions League.</p>
<p>„Nu e vorba ca jucătorii să se trezească. Dacă nu se trezeau ei, țipam eu, dar aici e vorba de altceva, lucrurile pe care voi nu le înțelegeți. Dragostea și rugăciunea rezolvă! Și-au băgat dracii coada.</p>
<p>Poate așa vrea să facă Dumnezeu: nu îmi dă Champions League, dar îmi dă acum să câștig Europa League și să joc direct Champions League la anul!”, a declarat Gigi Becali, conform <span>sport.ro</span>.</p>
<p>Reamintim că FCSB a fost eliminată încă din al doilea tur preliminar al UEFA Champions League, de către cei de la Shkendija, după ce a pierdut cu scorul general de 3-1 (1-0 în manșa dur și 2-1 în manșa retur). Acum, campioana României a „retrogradat” în turul al treilea preliminar din UEFA Europa League, unde va da pipet cu kosovarii de la Drita.</p>
<h2><span>Pe cine poate întâlni FCSB în play-off-ul UEFA Europa League</span></h2>
<p>În cazul în care va reuși să o elimine pe Drita, campioana din Kosovo, <span>FCSB va da piept, în play-off-ul UEFA Europa League, cu scoțienii de la Aberdeen</span>. Cu un lot evaluat de către cei de la Transermarkt la suma de 17 milioane de euro, gruparea din Scoția a încheiat ultimul sezon competițional pe poziția a patra a clasamentului.</p>
<p>Aberdeen a ajuns în UEFA Europa League datorită faptului că a cucerit, în ultimul sezon competițional, Cupa Scoției.</p>
<p>Având în vedere valoarea celor două loturi, FCSB ar fi favorită în duelul cu Aberdeen din play-off-ul UEFA Europa League.</p>

]]></description>
    </item>
    <item>
      <title>„Gigi Becali a pierdut 50 de milioane de euro”. Prietenul patronului FCSB a rămas uimit</title>
      <link>https://www.prosport.ro/fotbal-intern/superliga/gigi-becali-a-pierdut-50-de-milioane-de-euro-prietenul-patronului-fcsb-a-ramas-uimit-20237568</link>
      <description><![CDATA[<img src="https://www.prosport.ro/wp-content/uploads/2025/08/„Gigi-Becali-a-pierdut-50-de-milioane-de-euro.-Prietenul-patronului-FCSB-a-ramas-uimit.jpg"/><br/><p>Mitică Dragomir a făcut calculul și a aflat ce sumă de bani a pierdut Gigi Becali, după ce FCSB a ratat calificarea în grupele UEFA Champions League.</p>
<p>Reamintim că trupa pregătită de Elias Charalambous și Mihai Pintilii a fost eliminată surprinzător, încă din al doilea tur preliminar al competiției, de către Shkendija.</p>
<h2><span>Mitică Dragomir, uimit de suma pierdută de Gigi Becali</span></h2>
<p>FCSB traversează o perioadă dificilă în startul noului sezon competițional. Cu o singură victorie în patru etape disputate în Superliga României, campioana a dezamăgit și în preliminariile UEFA Champions League, fiind eliminată încă din al doilea tur, de către cei de la Shkendija.</p>
<p>Mitică Dragomir a stat cu ochii pe parcursul pe care echipa pregătită de Elias Charalambous și Mihai Pintilii l-a avut până acum, în actuala stagiune, și a tras o concluzie dureroasă pentru Gigi Becali. Fostul președinte al Ligii Profesioniste de Fotbal a calculat și a aflat ce sumă de bani a pierdut latifundiarul din Pipera după ce FCSB a ratat calificarea în UEFA Champions League. Acesta consideră că prezența la „masa bogaților” putea aduce în conturile lui Gigi Becali, garantat, nu mai puțin de 50 de milioane de euro.</p>
<p>„Extraordinar, ce nenoroc! 30 de milioane lua Gigi! Extraordinar, 30 de milioane a pierdut Gigi. A pierdut 50 de milioane de euro cu tot cu bilete și meciuri… Greșelile nu iartă”, a spus Dumitru Dragomir, pentru<span> Fanatik</span>.</p>
<p>Reamintim că FCSB a fost eliminată din al doilea tur preliminar al UEFA Champions League, de către Shkendija, formație care s-a impus cu scorul general de 3-1. În manșa tur, echipa lui Elias Charalambous a pierdut cu scorul de 1-0, în timp ce manșa retur a fost un alt eșec, FCSB pierzând cu scorul de 2-1, chiar dacă a reușit să deschidă scorul.</p>
<h2><span>FCSB știe pe cine poate întâlni în play-off-ul UEFA Europa League</span></h2>
<p>După ce a fost eliminată din preliminariile UEFA Champions League, <span>FCSB a retrogradat în al treilea tur preliminar al UEFA Europa League</span>, unde va da piept cu kosovarii de la Drita. Astăzi, campioana României a aflat pe cine poate întâlni în play-off-ul competiției, în cazul în care se va impune în fața campioanei din Kosovo.</p>
<p><span>Aberdeen, din Scoția, poate fi următoarea adversară a celor de la FCSB</span> în cupele europene. Aceasta a încheiat sezonul precedent pe poziția a patra a clasamentului și a ajuns în preliminariile UEFA Europa League datorită faptului că a cucerit Cupa Scoției.</p>
<p>Conform platformei de specialitate Transfermarkt, Aberdeen are un lot evaluat în acest moment la suma de 17 milioane de euro. Din acest punct de vedere, echipa pregătită de Elias Charalambous și Mihai Pintilii ar porni ca favorită.</p>

]]></description>
    </item>
    <item>
      <title>Se vede grupa. Adversar facil pentru CFR, dacă este eliminată de Braga. Puștii de locul 10 ai Suediei</title>
      <link>https://www.prosport.ro/fotbal-extern/conference-league/se-vede-grupa-adversar-facil-pentru-cfr-daca-este-eliminata-de-braga-pustii-de-locul-10-ai-suediei-20237574</link>
      <description><![CDATA[<img src="https://www.prosport.ro/wp-content/uploads/2025/08/Se-vede-grupa.-Adversar-facil-pentru-CFR-daca-este-eliminata-de-Braga.-Pustii-de-locul-10-ai-Suediei.jpg"/><br/><p>CFR Cluj va întâlnit FC Braga, în dublă manșă, în turul 3 preliminar din Europa League. Clujenii au o „plasă de siguranță” chiar și în situația în care sunt eliminați de locul 4 din Portugalia.</p>
<p>În această situație, formația lui Dan Petrescu va continua în Conference League, iar astăzi și-a aflat adversara din play-off-ul acestei competiții, ultimul tur preliminar înainte de intrarea în grupă.</p>
<p>Câștigătoarea Cupei României ar urma să întâlnească echipa care pierde dubla dintre Hacken (Suedia) și Brann (Norvegia), dacă va fi eliminată de FC Braga.</p>
<h2><span>Surpriză cu Anderlecht, dar locul 10 în Suedia</span></h2>
<p>Cel mai probabil, echipa care va fi eliminată în acest duel al nordicilor va fi Hacken. Casele de pariuri consideră că Brann are 65% șanse de calificare.</p>
<p>Este vicecampioana din Norvegia și vine din Champions League, unde a fost eliminată de FC Salzburg. BK Hacken, care are cele mai multe șanse să fie adversara CFR-ului, într-un posibil play-off de Conference League, este o echipă cu probleme, în acest sezon. Ocupă doar locul 10 în campionatul Suediei, după 18 etape. Nu este o poziție neobișnuită pentru BK Hacken.</p>
<p>În sezonul precedent a terminat pe locul 8 și a ajuns în Europa League după ce a câștigat Cupa Suediei. Singura prezență în grupele unei competiții europene a fost bifată în 2023, când BK Hacken a jucat în grupele Europa League, dar a pierdut toate meciurile.</p>
<p>În actualul sezon de Europa League a produs o surpriză. A eliminat Anderlecht, în turul doi preliminar, într-o dublă care a avut nevoie de penalty-uri pentru a-și stabili câștigătoarea.</p>
<h2><span>Vând jucători la Lens sau Leverkusen. Două treimi din lot, sub 22 de ani</span></h2>
<p>BK Hacken are un lot evaluat la 20 de milioane de euro, fără vreun internațional suedez și cu doar 5 jucători din afara țărilor nordice. Totuși, suedezii au 4 jucători de echipe naționale. Tunisia, Finlanda, Iraq și Uganda sunt țările de unde provin.<br/>
Valoarea acestei echipe este în scădere față de sezonul trecut, pentru că BK Hacken și-a vândut cei mai valoroși 3 jucători.</p>
<p>Au fost 3 fotbaliști cu origini africane, vânduți la Lens, Swansea sau Leverkusen, pe o sumă totală de 15 milioane de euro.<br/>
Din acești bani, BK Hacken a investit sub 2 milioane de euro în cumpărarea a 3 jucători noi. Cea mai scumpă achiziție a costat clubul suedez suma de 1 milion de euro.</p>
<p>De altfel, BK Hacken este un club orientat spre descoperirea de talente. Două treimi din jucătorii pe care îi are în lot au sub 22 de ani.</p>

]]></description>
    </item>
  </channel>
</rss>
