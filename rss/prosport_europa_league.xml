<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>FCSB e echipă mare în Europa! Străinii au anunțat că românii au doborât recordul de asistență</title>
      <link>https://www.prosport.ro/fotbal-extern/europa-league/fcsb-e-echipa-mare-in-europa-strainii-au-anuntat-ca-romanii-au-doborat-recordul-de-asistenta-20259910</link>
      <description><![CDATA[<img src="https://www.prosport.ro//wp-content/uploads/2025/08/FCSB-e-echipa-mare-in-Europa-Strainii-au-anuntat-ca-romanii-au-doborat-recordul-de-asistenta-1400x933.jpg"/><br/><p>FCSB a izbutit să aducă în tribune la partida cu Aberdeen, din manșa secundă a play-off-ului Europa League, nu mai puțin de 35.341 de spectatori, iar străinii au anunțat că s-a doborât recordul de asistență pentru actuala campanie a competiției.</p>
<p>Concret, statisticienii de la Football Meets Data au dezvăluit că românii au depășit cu câteva mii asistența de la disputa Beșiktaș – Șahtior Donețk 2-4, care se află pe locul doi în top.</p>
<h2><span>FCSB, pe primul loc în topul asistențelor din Europa League, sezonul 2025-2026</span></h2>
<p>Joi seară, 28 august 2025, <span>FCSB a câștigat returul cu Aberdeen, 3-0</span>, și s-a calificat în faza principală din UEFA Europa League, a doua cea mai importantă competiție intercluburi de pe continent.</p>
<p>Partida s-a disputat pe Arena Națională din București, unde <span>fanii lui Aberdeen s-au deplasat și ei în număr de câteva zeci sau poate chiar sute de persoane</span>. Însă, atmosfera a fost dominată de departe de suporterii FCSB, iar potrivit datelor oficiale, nu mai puțin de 35.341 de suflete au fost pe cel mai mare stadion al României la ora jocului dintre campioana Superligii și deținătoarea Cupei Scoției.</p>
<p>Asistența a ajuns și în atenția statisticienilor de la <span>Football Meets Data</span>, care au dezvăluit că meciul FCSB – Aberdeen 3-0 a beneficiat de cei mai mulți suporteri în Europa League, sezonul 2025-2026.</p>
<p>În plus, diferența față de locul secund este și ea considerabilă. Conform aceleiași surse, a doua cea mai atractivă partidă pentru fani a fost Beșiktaș – Șahtior Donețk 2-4, care a izbutit să aducă la stadion 31.379 de persoane. Confruntarea din urmă menționată nu a avut loc în play-off, ci în manșa secundă a turului al doilea preliminar, care s-a consumat pe 24 iulie 2025.</p>
<p>Ulterior, diferența dintre locul 1 și locul 3 este și mai mare. Podiumul asistențelor din actuala campanie de Europa League e completat de confruntarea Genk – Lech 1-2, disputată tot pe 28 august, în manșa secundă a play-off-ului, la fel ca FCSB – Aberdeen. Numărul? 25.443 de spectatori au asistat la disputa din Belgia.</p>
<h2><span>În sezonul trecut, roș-albaștrii au adus peste 53.000 de suporteri la Arena Națională</span></h2>
<p>În mod cert, FCSB va depăși borna de 35.341 menționată mai sus, deoarece din toamnă vor începe meciurile din faza principală. Campioana României le va aduce la București pe Feyenoord, Fenerbahce, Young Boys și Bologna și va evolua în deplasare cu Dinamo Zagreb, Steaua Roșie Belgrad, FC Basel și Go Ahead Eagles.</p>
<p>Rămâne de văzut cum vor arăta statisticile, însă partidele cu Feyenoord, Fenerbahce și Bologna au potențialul de a umple Arena Națională.</p>
<p>În sezonul 2024-2025 din Europa League, FCSB a beneficiat de cea mai numeroasă asistență la disputa cu Olympique Lyon din optimile de finală ale competiției. Atunci, 53.028 de persoane s-au aflat în tribunele Arenei Naționale.</p>
<p>O audiență demnă de apreciat s-a consemnat și la meciul cu Manchester United din ianuarie, din ultima etapă a fazei principale, atunci când FCSB a adus la stadion 50.128 de suporteri.</p>

]]></description>
    </item>
    <item>
      <title>Gigi Becali, reacție efervescentă în direct despre Mircea Lucescu: „E blat cu Mihai Rotaru! Iar m-a nenorocit”</title>
      <link>https://www.prosport.ro/fotbal-intern/nationala/gigi-becali-reactie-efervescenta-in-direct-despre-mircea-lucescu-e-blat-cu-mihai-rotaru-iar-m-a-nenorocit-20259924</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-reactie-efervescenta-in-direct-despre-Mircea-Lucescu-„E-blat-cu-Mihai-Rotaru-Iar-m-a-nenorocit.webp"/><br/><p>Gigi Becali (67 de ani) a comentat convocările făcute de Mircea Lucescu (80) pentru meciurile cu Canada și Cipru din septembrie și a avut o reacție amuzantă.</p>
<p>În momentul în care a văzut câți jucători au fost chemați la lot de la FCSB și Universitatea Craiova, patronul campioanei României l-a acuzat pe selecționer, în glumă, de „blat cu Mihai Rotaru”.</p>
<h2><span>Cu un ochi râde și cu unul plânge. Ce a spus Gigi Becali despre convocările lui Mircea Lucescu</span></h2>
<p>Vineri, 29 august 2025, <span>Mircea Lucescu a anunțat lotul României pentru meciurile cu Cipru şi Canada</span>, iar din deciziile selecționerului nu au lipsit și surprizele.</p>
<p>Însuși <span>Mircea Lucescu a mărturisit că „3 sau 4 jucători” de pe listă reprezintă experimente</span> pe care vrea să le testeze cu ocazia partidelor mai accesibile din perioada imediat următoare. Jocul cu Canada este doar unul de pregătire, în timp ce pe Cipru, în preliminariile Cupei Mondiale 2026, „tricolorii” vor trebui să o învingă neapărat. Totuși, partea bună este că în ultimele trei întâlniri directe cu ciprioții, din 2024 și 2025, românii s-au impus de fiecare dată, 3-0, 4-1 și 2-0.</p>
<p>Revenind la lista convocărilor, Mircea Lucescu a apelat din nou la o mulțime de jucători de la FCSB. Dacă în iunie a chemat 9 fotbaliști de la campioana României, inclus fiind aici și Alibec, acum a ales să se bazeze pe 7 jucători din tabăra lui Charalambous: Târnovanu, Mihai Popescu, Șut, Olaru, Tînase, Miculescu și Bîrligea.</p>
<p>În schimb, de la liderul din Superliga, Universitatea Craiova, care a învins-o în dublă manșă pe Bașakșehir și s-a calificat în faza principală din Conference League, „Il Luce” a convocat doar trei fotbaliști: Bancu, Screciu și Baiaram.</p>
<p>În momentul în care a fost înștiințat cu privire la acest detaliu, Gigi Becali a început să râdă și a transmis, în glumă, că Mircea Lucescu a făcut „blat cu Mihai Rotaru”:</p>
<p>„Iar a luat prea mulți? Iar m-am nenorocit. (n.r. – Lucescu cred că e pe mâna lui Rotaru. 7 aveți convocați). Da! E clar! (n.r. – râde). E gata, mă. E blat cu Rotaru. Să știe lumea că e glumă. Să nu zică. Dobre la Rapid e cel mai bun. Lasă să se bucure jucătorii. Miculescu e jucător de meciuri cu miză mare. Câștigă dueluri, e luptător”, a declarat Gigi Becali, citat de <span>Fanatik</span>.</p>
<h2><span>Urmează un program infernal pentru FCSB</span></h2>
<p>Partida amicală România – Canada e programată pe 5 septembrie, de la ora 21:00, în timp ce duelul Cipru – România, din preliminariile Cupei Mondiale, va avea loc pe 9 septembrie, de la ora 21:45.</p>
<p>Așadar, cei 7 jucători de la FCSB menționați mai sus vor părăsi lotul în perioada imediat următoare și vor rata sesiunile de pregătire conduse de Elias Charalambous și Mihai Pintilii. Ulterior, când se vor întoarce la echipă, vor avea parte de un program infernal.</p>
<p>În septembrie încep meciurile din faza principală a UEFA Europa League, iar FCSB va juca, timp de câteva luni, din trei în trei zile.</p>

]]></description>
    </item>
    <item>
      <title>Gigi Becali a anunțat primul 11 pentru CFR Cluj – FCSB. Dă afară din echipă cei mai buni doi fotbaliști cu Aberdeen!</title>
      <link>https://www.prosport.ro/fotbal-intern/superliga/gigi-becali-a-anuntat-primul-11-pentru-cfr-cluj-fcsb-da-afara-din-echipa-cei-mai-buni-doi-fotbalisti-cu-aberdeen-20259900</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-anuntat-primul-11-pentru-CFR-Cluj-–-FCSB.-Da-afara-din-echipa-cei-mai-buni-doi-fotbalisti-cu-Aberdeen.webp"/><br/><p>Duminică, 31 august 2025, în etapa cu numărul 8 din Superliga, de la ora 21:30 este programat duelul CFR Cluj – FCSB, iar în stilul caracteristic, Gigi Becali (67 de ani) a anunțat „primul 11” în avans.</p>
<p>Patronul campioanei României nu vrea să își epuizeze titularii și a transmis că dă afară din echipă cei mai buni doi fotbaliști din partida cu Aberdeen, câștigată joi cu scorul de 3-0.</p>
<h2><span>Fără Darius Olaru și David Miculescu în „primul 11” la derby-ul CFR Cluj – FCSB. Cum arată echipa pregătită de Gigi Becali</span></h2>
<p><span>Derby-ul CFR Cluj – FCSB este capul de afiș al rundei 8 din Superliga României</span>, iar partida se anunță a fi cel puțin interesantă, având în vedere situațiile în care se află cele două echipe.</p>
<p>CFR Cluj și FCSB sunt vecine de clasament, detaliu ce nu ar trebui să surprindă pe nimeni, deoarece vorbim despre două candidate în lupta la titlu. Însă, șocante sunt pozițiile pe care se află cele două rivale. FCSB e pe 13, iar CFR Cluj este pe 14, ambele cu câte 5 puncte. La polul opus, liderul Universitatea Craiova s-a desprins deja și după 7 meciuri disputate are 19 puncte.</p>
<p>Așadar, confruntarea de duminică seară va fi extrem de importantă atât pentru ardeleni, cât și pentru bucureșteni. Și în ciuda acestui detaliu, Gigi Becali a anunțat că va odihni doi titulari, anume David Miculescu și Darius Olaru, care au fost cei mai buni fotbaliști de pe teren la returul cu Aberdeen de joi, câștigat cu 3-0. În <span>clasamentul notelor primite de jucătorii lui Charalambous, după FCSB – Aberdeen 3-0, Olaru și Miculescu s-au aflat în top</span>, cu calificative de 10, respectiv 9.</p>
<p>Însă, Gigi Becali nu vrea să își forjeze titularii, astfel că ambii jucători vor fi menajați într-o oarecare măsură și nu vor începe partida din Gruia din postura de titulari:</p>
<p>„O să jucăm cu două cerculețe și un cerc (n.r. – râde). Fără triunghi! Dacă câștig meciul ăsta, mă duc ghiulea. E groasă, dar dacă mai pierd și meciul ăsta e și mai groasă. O să fie doi închizători și cu Tănase, cerc. Olaru o să intre repriza a doua. Unul o repriză, celălalt o repriză. Exact aceeași echipă plus Cisotti și cu Toma, în locul lui Miculescu!”, a declarat Gigi Becali, citat de <span>Fanatik</span>.</p>
<h2><span>Istoricul ultimelor confruntări dintre CFR Cluj și FCSB</span></h2>
<p>La capitolul dueluri directe, FCSB poate spune că are un avantaj moral destul de important, deoarece în ultimele cinci întâlniri cu ardelenii nu a pierdut niciodată.</p>
<p>Ultima dată s-au duelat chiar în luna iulie, în Supercupa României, iar FCSB s-a impus cu scorul de 2-1. În schimb, în sezonul 2024-2025, FCSB a învins-o o dată pe CFR Cluj, 3-2, iar celelalte trei partide s-au terminat la egalitate, 2-2, 1-1 și 1-1.</p>
<p>Ultima victorie a ardelenilor datează din 12 mai 2024, respectiv din sezonul 2023-2024, atunci când au învins-o pe formația roș-albastră la București cu scorul de 1-0. Însă, la ora acelui joc, FCSB era deja campioană din punct de vedere matematic.</p>

]]></description>
    </item>
    <item>
      <title>„Facem pachete”. Gigi Becali știe cum ia 4.000.000 de euro de la români</title>
      <link>https://www.prosport.ro/fotbal-extern/europa-league/facem-pachete-gigi-becali-stie-cum-ia-4-000-000-de-euro-de-la-romani-20259894</link>
      <description><![CDATA[<img src="https://www.prosport.ro//wp-content/uploads/2025/08/„Facem-pachete.-Gigi-Becali-stie-cum-ia-4.000.000-de-euro-de-la-romani.jpg"/><br/><p>Gigi Becali este convins că Arena Națională va fi plină la meciurile pe care FCSB le va juca în Europa League.</p>
<p>Finanțatorul roș-albaștrilor a subliniat că fanii vor putea cumpăra pachete pentru partidele de pe teren propriu, mai ales că la București va veni și Fenerbahce, care tocmai s-a despărțit de Jose Mourinho.</p>
<h2><span>Gigi Becali așteaptă spectacol în Europa League: „Va fi stadionul plin!”</span></h2>
<p>Gigi Becali speră ca FCSB să treacă iar de grupa din Europa League, dar lasă de înțeles că se teme de Fenerbahce, formație care tocmai a jucat în play-off în Liga Campionilor. <span>Turcii au fost eliminați de cei de la Benfica </span>și au mers astfel în Europa League.</p>
<p>„E de două ori mai ușor decât anul trecut. Nu e niciuna dintre ele Manchester United, dar în toate meciurile va fi stadionul plin pentru că oamenii abia așteaptă rezultate. Vom face pachet pentru toate meciurile. Sunt mulțumit pentru că nu poți să spui de niciuna că n-ai cum s-o bați, poate doar Fenerbahce. Important este că jucăm acasă cu echipele tari”, a spus Gigi Becali, conform fanatik.ro.</p>
<h2><span>Gigi Becali, gata să vină la fiecare meci: „Lăsați-ne să ne pregătim de finală!”</span></h2>
<p>Patronul campioanei României este gata să asiste la fiecare meci al echipei sale, mai ales că adversarele vor fi de top.</p>
<p>Gigi Becali ar urma să încaseze în jur de patru milioane de euro de pe urma biletelor care se vor vinde. Prin urmare, la meciuri sunt așteptați în jur de 50.000 de spectatori.</p>
<p>„La fiecare meci o să vin. Este normal că e bine să jucăm cu echipele bune acasă. (n.r. – cât se câștigă cu stadionul plin) 1.000.000 – 1.200.000… patru meciuri, patru milioane, cam atât. Lăsați-ne să ne pregătim de finală. Îți dai seama că trebuie să-mi îmbrac toate costumele”, a mai afirmat patronul roș-albaștrilor, după ce <span>FCSB a trecut spectaculos de Aberdeen.</span></p>
<p>„Toate echipele cu care am picat le putem învinge, în afară de Fenerbahce. Ea este singura echipă pe care nu o putem bate. Dar, mai știi? La București… Dumnezeu să ne ajute… cine știe”, a completat Becali, conform sursei citate.</p>
<ul>
<li>Adversarele FCSB din grupa Europa League: Feyernoord (acasă), Dinamo Zagreb (deplasare), Fenerbahce (acasă), Steaua Roșie Belgrad (deplasare), Young Boys (acasă), FC Basel (deplasare), Bologna (acasă) și Go Ahead Eagles (deplasare).</li>
</ul>
<p>Dacă FCSB va evolua în Europa League, Universitatea Craiova s-a calificat în Conference League, acolo unde va da și peste nemții de la Mainz, fosta echipă a lui Marius Niculae.</p>

]]></description>
    </item>
    <item>
      <title>Mitică Dragomir a dezvăluit motivul halucinant pentru care Octavian Popescu nu mai joacă nimic la FCSB: „Rândunica e vinovată”. EXCLUSIV</title>
      <link>https://www.prosport.ro/fotbal-intern/mitica-dragomir-a-dezvaluit-motivul-halucinant-pentru-care-octavian-popescu-nu-mai-joaca-nimic-la-fcsb-randunica-e-vinovata-exclusiv-20259199</link>
      <description><![CDATA[<img src="https://www.prosport.ro//wp-content/uploads/2025/08/Mitica-Dragomir-a-dezvaluit-motivul-halucinant-pentru-care-Octavian-Popescu-nu-mai-joaca-nimic-la-FCSB-Randunica-e-vinovata-EXCLUSIV-1400x788.jpg"/><br/><p>Mitică Dragomir (79 de ani) a fost prezent pe Arena Națională la meciul câștigat de FCSB cu Aberdeen, scor 3-0 (5-2 la general) în play-off-ul din Europa League.</p>
<p><span>Fostul președinte al Ligii Profesioniste de Fotbal s-a bucurat de calificarea în grupa din Europa League</span>, alături de cei peste 30.000 de fani ai roș-albaștrilor.</p>
<h2><span>Mitică Dragomir a dezvăluit motivul halucinant pentru care Octavian Popescu nu mai joacă nimic la FCSB: „Rândunica e vinovată”</span></h2>
<p>La finalul partidei, Dumitru Dragomir a intrat prin telefon la Exclusiv FCSB, cea mai nouă emisiune prezentată de <span>ProSport </span>în mod special pentru fanii campioanei României. Show-ul poate fi urmărit în fiecare săptămână pe canalul de YouTube ProSport și pe pagina de Facebook ProSport.</p>
<p>Întrebat ce se întâmplă cu Octavian Popescu (22 de ani), jucător intrat pe teren abia în minutul 88, Dragomir a încercat să-i găsească o scuză fotbalistului de la FCSB. Totuși, fostul șef al LPF continuă să aibă încredere în mijlocașul roș-albaștrilor, deși consideră că viața privată joacă un rol serios în eșecul său.</p>
<p><em>„Octavian Popescu o să-și revină, depinde cum este cu păsărica. O să înțelegeți voi, cu rândunica. Rândunica asta a nenorocit fotbaliști mai mari. Dacă n-ai educația necesară pentru marea performanță și nu poți juca la nivel înalt, ne omoară rândunica”</em>, a declarat Dumitru Dragomir la Exclusiv FCSB.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/91ax9xGHDQg?start=3418&amp;feature=oembed" title="EXCLUSIV FCSB: CALIFICARE în Europa League pentru „roș-albaștri”! Analizăm LIVE victoria cu Aberdeen" width="500"></iframe></div>
<h2><span>Octavian Popescu, un sezon 2024-2025 de coșmar!</span></h2>
<p><span>Octavian Popescu ar fi avut o ofertă din Elveția, de la FC Luzern</span>, în această vară, însă Gigi Becali a decis să nu-i dea drumul fotbalistului său. Patronul campioanei speră în continuare să obțină milioane bune în schimbul jucătorului său.</p>
<p>Conform Transfermarkt, în ultimul an a avut trei accidentări serioase: o operație la picior (74 de zile pe bară), o leziune la călcâi (141 de zile pe bară) și o întindere a ligamentelor (29 de zile pe bară). Nu mai puțin de 46 de meciuri a ratat în sezonul 2024-2025.</p>
<p>În altă ordine de idei, Tavi a revenit pe teren, iar în meciul cu Aberdeen a intrat pe final. Totuși, fotbalistul va avea șansa să demonstreze în grupa din Europa League, unde FCSB va întâlni echipe precum Fenerbahce, Bologna, Young Boys Berna și Feyenoord, toate acasă, dar și Dinamo Zagreb, Steaua Roșie Belgrad, Go Ahead Eagles și FC Basel, de data aceasta în deplasare.</p>
<ul>
<li>382 de minute a prins Octavian Popescu în 10 meciuri jucate în acest sezon pentru FCSB în toate competițiile</li>
<li>2 pase de gol a reușit Tavi Popescu pentru FCSB în cele 10 partide</li>
<li>1.4 milioane de euro e cota de piață a lui Octavian Popescu, potrivit Transfermarkt.de</li>
</ul>
<p> </p>

]]></description>
    </item>
  </channel>
</rss>
