<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Arbitru de top pentru Braga – CFR Cluj. Petrescu nu l-a uitat pe cel din tur. „Nu era de valoare”. Ce i-a spus prietenului lui Guardiola și ce scenariu și-ar dori astăzi: „Sper ca acum să aibă 20 și să nu dea niciun gol”</title>
      <link>https://www.prosport.ro/fotbal-extern/europa-league/arbitru-de-top-pentru-braga-cfr-cluj-petrescu-nu-l-a-uitat-pe-cel-din-tur-nu-era-de-valoare-ce-i-a-spus-prietenului-lui-guardiola-si-ce-scenariu-si-ar-dori-astazi-sper-20245502</link>
      <description><![CDATA[<img src="https://www.prosport.ro//wp-content/uploads/2025/08/Arbitru-de-top-pentru-Braga-CFR-Cluj.-Petrescu-nu-l-a-uitat-pe-cel-din-tur.-„Nu-era-de-valoare.-Ce-i-a-spus-prietenului-lui-Guardiola-1400x933.jpg"/><br/><p>Un arbitru din Azerbaijan l-a exasperat pe Dan Petrescu în meciul de la Cluj contra lui Braga. Antrenorul român încă nu-l poate uita și le-a spus portughezilor că a fost dezavantajat.</p>
<p>„Toate au fost împotriva noastră. A fost și acel penalty. La Lugano am avut arbitru englez, ați văzut și voi, ne-a dat două penalty-uri, nu unul. Până la urmă s-a uitat la VAR și l-a anulat pe al doilea… Un arbitru de valoare ar trebui să dea ce e. Din păcate, arbitrul din tur nu era de valoare”, a spus Petrescu.</p>
<p>Antrenorul lui Braga este fostul secund al lui Pep Guardiola de la Manchester City. După meciul tur a vrut să dea mâna cu Petrescu, dar românul s-a îndreptat nervos către arbitru, părând că-l ignoră pe omologul său. „Am dat mâna și i-am zis că am avut două penalty-uri. Eram nervos. Atât i-am zis. La nervi se spun multe, dar în nici un caz nu i-am spus nimic sau n-am vrut să dau mâna cu el”, a spus Petrescu.</p>
<h2><span>Dan Petrescu se agață de orice speranță înainte de Braga – CFR Cluj: „Poate avem noroc de niște greșeli pro CFR”</span></h2>
<p>Sascha Stegemann va fi centralul partidei din această seară. Are 160 de partide arbitrate în Bundesliga.</p>
<p>Dan Petrescu a spus, mai în glumă, mai în serios, că speră ca „centralul” să comită erori în favoarea echipei sale la meciul cu Braga.</p>
<p>„N-ar trebui să ne gândim la arbitru. Arbitrul sigur o să mai greșească, toți arbitri geșesc, dar să nu fie decisiv. E clar că le-a dat un avantaj arbitrul ăsta din tur, dar ăsta este fotbalul.</p>
<p>Poate avem noi noroc de niște greșeli pro CFR, ceea ce mă îndoiesc, dar noi să sperăm și la asta. Îmi doresc să nu greșească arbitrul și să fie un meci în care echipa cea mai bună să câștige”, a spus Dan Petrescu.</p>
<h2><span>„Sper ca acum să aibă 20 și să nu dea nici un gol. Avem nevoie de puțin noroc”</span></h2>
<p>Antrenorul care a semnat câteva victorii neașteptate în cupele europene speră la o calificare norocoasă.</p>
<p>„Jucătorii știu ce ne așteaptă mâine. Este clar că cei de la Braga vor avea posesia, vor avea mingea mai mult. Așa s-a întâmplat cam în toate meciurile din Europa cu echipele mari. Dar, au mai fost surprize și pe la Sevilla și pe la Celtic și pe la Lazio și pe la Slavia Praga, la Rennes. Sper să fie una din nopțile astea. Contează ca în minutul 90 să avem un gol mai mult.</p>
<p>Cred că și ei vor avea ocazii mult mai multe decât în tur, sper să nu. În meciul tur cred că au avut trei șuturi sau patru și au dat două goluri. Sper ca acum să aibă 20 și să nu dea nici un gol. Avem nevoie de puțin noroc, care ne-a lipsit în primul meci. După părerea mea, un egal ar fi fost rezultatul corect.</p>
<p>Desigur, Braga este favorită. Chiar și în cazul unui egal era așa, pentru că au o echipă de calitate, au cheltuit mulți bani pe această echipă, dar în fotbal nu întotdeauna echipa favorită merge mai departe. Știm că este un meci dificil, dar sigur avem șansele noastre”, a mai spus antrenorul lui CFR Cluj.</p>

]]></description>
    </item>
    <item>
      <title>Gigi Becali s-a ținut de cuvânt. Pe cine a trimis cu FCSB la Priștina</title>
      <link>https://www.prosport.ro/fotbal-extern/europa-league/gigi-becali-s-a-tinut-de-cuvant-pe-cine-a-trimis-cu-fcsb-la-pristina-20245405</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-s-a-tinut-de-cuvant.-Pe-cine-a-trimis-cu-FCSB-la-Pristina.webp"/><br/><p>Gigi Becali (67 de ani) s-a ținut de cuvânt și a trimis o armată de bodyguarzi cu delegația echipei care s-a deplasat la Priștina.</p>
<p>În capitala statului Kosovo, joi seară, 14 august 2025, de la ora 21:00, pe stadionul Fadil Vokrri este programat duelul Drita – FCSB, din manșa secundă a turului trei preliminar din Europa League.</p>
<h2><span>Cum au fost surprinși bodyguarzii lui Gigi Becali la Priștina. Măsuri de siguranță sporite înainte de Drita – FCSB</span></h2>
<p><span>FCSB s-a deplasat în Kosovo pentru meciul cu Drita fără suporterii din Peluza Nord</span>, după cum a informat managerul general al roș-albaștrilor, Meme Stoica.</p>
<p>Acesta a transmis că clubul a luat decizia din motive de siguranță și totodată pentru a nu risca eventuale sancțiuni în vederea partidei de pe teren propriu din play-off.</p>
<p><span>Același Meme Stoica le-a mai dat o veste tristă fanilor FCSB</span>, anume că nici Risto Radunovic nu s-a deplasat în Kosovo, din cauza unei pubalgii care nu îi permite să evolueze la capacitate maximă.</p>
<p>Însă, revenind la capitolul siguranță, nu doar Meme Stoica a fost îngrijorat cu privire la ce se va întâmpla pe stadionul Fadil Vokrri din Priștina, ci și Gigi Becali.</p>
<p>Miliardarul din Pipera a fost informat despre anumite violențe care ar avea loc în Kosovo și chiar a transmis că s-ar fi lăsat cu amenințări. În acest context, Gigi Becali a anunțat că alături de delegația obișnuită a FCSB <span>va trimite la Priștina și o armată de 20 de bodyguarzi</span>.</p>
<p>Și afaceristul s-a ținut de cuvânt. Așa cum se poate observa în imaginea de mai jos, surprinsă de cei de la <span>Digi Sport</span>, din autocarul FCSB prezent la Priștina s-au dat jos și mai mulți bodyguarzi cu trupuri impunătoare.</p>
<p>Trebuie remarcat și faptul că FCSB nu a dorit să îi țină sub acoperire în anturajul echipei, ci le-a oferit tricouri cu însemnele clubului, pentru a fi clar că sunt parte a delegației lor.</p>
<div class="wp-caption aligncenter" id="attachment_20245413" style="width: 1410px"><img alt="" aria-describedby="caption-attachment-20245413" class="size-large wp-image-20245413" decoding="async" fetchpriority="high" height="839" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/bodyguarzi-gigi-becali-fcsb-1400x839.png" srcset="https://www.prosport.ro/wp-content/uploads/2025/08/bodyguarzi-gigi-becali-fcsb-1400x839.png 1400w, https://www.prosport.ro/wp-content/uploads/2025/08/bodyguarzi-gigi-becali-fcsb-768x460.png 768w, https://www.prosport.ro/wp-content/uploads/2025/08/bodyguarzi-gigi-becali-fcsb-1536x920.png 1536w, https://www.prosport.ro/wp-content/uploads/2025/08/bodyguarzi-gigi-becali-fcsb-2048x1227.png 2048w" width="1400"/><p class="wp-caption-text" id="caption-attachment-20245413">SURSA FOTO: CAPTURĂ VIDEO DIGI SPORT</p></div>
<h2><span>Elias Charalambous a calmat spiritele la conferința de presă: „Totul este fantastic”</span></h2>
<p>Despre potențialul tratament ostil la care ar putea fi supusă campioana României în Kosovo a fost întrebat și Elias Charalambous, la conferința de presă premergătoare jocului de joi seară. Antrenorul cipriot a ținut să îndemne la calm și a spus că totul a fost mai mult decât în regulă până în acest moment. Totodată, pentru a-i mai îndulci pe kosovari, Charalambous a vorbit frumos și despre țara lor.</p>
<blockquote><p>Din primul moment în care am pășit, totul este fantastic, toți s-au comportat extraordinar cu noi, am fost tratați bine. Am fost cu națioanala țării mele aici, la Priștina, Kosovo s-a dezvoltat foarte mult și bine”, a declarat antrenorul campioanei României din ultimele două sezoane.</p></blockquote>
<p>Rămâne de văzut dacă atmosfera va continua să fie una bună și pe stadionul Fadil Vokrri din Priștina, joi seară, la ora jocului, 21:00. La ultimele ciocniri dintre echipele naționale din România și Kosovo, fanii din ambele tabere s-au întărâtat reciproc. Însă, având în vedere că FCSB nu va avea galerie la Priștina, sunt șanse ca spiritele să fie mai calme joi seară.</p>

]]></description>
    </item>
    <item>
      <title>Surpriză pentru Mario Camora la meciul de la Braga. Până și Dan Petrescu a părut încântat. „Am auzit că va veni un autocar”. Marele regret al portughezului. „De multe ori plâng”</title>
      <link>https://www.prosport.ro/fotbal-extern/europa-league/surpriza-pentru-mario-camora-la-meciul-de-la-braga-pana-si-dan-petrescu-a-parut-incantat-am-auzit-ca-va-veni-un-autocar-marele-regret-al-portughezului-de-multe-ori-plang-20245471</link>
      <description><![CDATA[<img src="https://www.prosport.ro//wp-content/uploads/2025/08/Surpriza-pentru-Mario-Camora-la-meciul-de-la-Braga.-Pana-si-Dan-Petrescu-a-parut-incantat.-„Am-auzit-ca-va-veni-un-autocar.-Marele-regret-al-portughezului.-„De-multe-ori-plang-1400x1050.jpg"/><br/><p>SC Braga – CFR Cluj este primul meci pe care Mario Camora îl joacă în Portugalia în ultimii 13 ani. Căpitanul echipei clujene a fost în teren și în 2012, tot la un meci cu echipa din Braga.</p>
<p>„Putem spune că este un meci special, deoarece m-am născut în Portugalia și după 13 ani mă întorc să joc în Portugalia. Sper ca rezultatul să fie la fel cum a fost ultima dată când am jucat aici (n.r. 2-0). Va fi un meci greu, dar ne jucăm șansa noastră”, a spus legendarul jucător al echipei din Gruia.</p>
<h2><span>Anunțul care l-a destins pe Dan Petrescu: „Dar, am auzit că va veni un autocar”</span></h2>
<p>Camora va avea propria galerie la partida de astăzi. Familia și prietenii săi organizează o excursie la Braga, pentru a-l încuraja. Samora Correira este localitatea unde s-a născut fotbalistul lui CFR, care și-a atras porecla „Camora”, prin care a devenit cunoscut, tocmai din această localitate.</p>
<p>„Familia și prietenii au organizat, eu nu am avut nici o treabă. Nu am organizat eu această excursie. Normal că mă bucur că după meci îmi voi vedea familia, îmi voi vedea prietenii, dar până atunci le-am și spus să nu mă deranjeze cu absolut nimic, pentru că vreau să fiu concentrat la meci. După meci, avem timp să stăm împreună. Mă bucur că vin”, le-a spus Camora jurnaliștilor portughezi.</p>
<p>Până și Dan Petrescu s-a luminat la față când a auzit de autocarul cu susținători ai lui Mario Camora.</p>
<p>„Nu l-am întrebat, dar am auzit că va veni un autocar.</p>
<p>Sper că ne vor ajuta. Desigur, trebuie să jucăm și pentru ei. Simao și Bolgado au și ei prieteni aici, în Portugalia și sper că vor aduce și ei niște fani. Desigur, vor fi alții care vor susține Braga, dar să sperăm că puținii noștri fani să ne ajute să avem un rezultat fantastic”, a declarat, zâmbitor, antrenorul lui CFR Cluj.</p>
<h2><span>Camora, viață de film: „De la 16 la 18 ani am lucrat la termopane. A fost o lecție de viață”</span></h2>
<p>Mario Camora a debutat în prima ligă din Portugalia în 2006, pentru Beira Mar. A bifat 100 de partide în țara natală, înainte de a face carieră în România. Căpitanul lui CFR are o poveste cu scenariu de film.</p>
<p>„Am plecat la 18 ani de acasă. De la 16 la 18 ani am lucrat la termopane. Au fost doi ani foarte grei, dar care m-au ajutat să cresc mai repede și să dau valoare multor oameni care lucrează. Nu este ușor să te trezești dimineața la 7 în fiecare zi și să stai 8 ore și jumătate. Mergeam cu bicicleta și după muncă mergeam la antrenament, la divizia a șasea. De multe ori mergeam trei etaje cu geamul în spate. N-a fost ușor, dar a fost o lecție de viață. Trebuia s-o fac pentru că banii nu ajungeau pentru tot”, a povestit în trecut Mario Camora, pentru <span>Prima Sport</span>.</p>
<p>Căpitanul lui CFR l-a avut ca exemplu pe fratele său, care a jucat fotbal până la nivelul ligii secunde din Portugalia. Părăsit de tatăl natural, Mario a regretat că tatăl său vitreg nu l-a văzut jucând pentru naționala României.</p>
<p>„Îl consider tatăl meu adevărat. El mi-a dat tot ce aveam nevoie. Mama l-a cunoscut când aveam 6-7 ani și m-a ajutat foarte mult. Când eram la Beira Mar, din păcate, a murit. Îi simt și acum lipsa, de multe ori. De multe ori plâng, pentru că mi-e dor de el. Dar, acesta este un lucru normal. Am vrut să-i cunoască pe copiii mei și te doare că nu poți. Sau, când ai succes, cum a fost și la națională, să merg la națională… Știu că e mândru de mine și mă vede, dar să simtă și el. Îi plăcea foarte mult fotbalul”, spune Camora în emisiunea „Meciul Vieții”.</p>

]]></description>
    </item>
    <item>
      <title>Elias Charalambous a stabilit tactica înainte de Drita – FCSB: „Asta avem în minte”</title>
      <link>https://www.prosport.ro/fotbal-extern/europa-league/elias-charalambous-a-stabilit-tactica-inainte-de-drita-fcsb-asta-avem-in-minte-20245312</link>
      <description><![CDATA[<img src="https://www.prosport.ro//wp-content/uploads/2025/08/Elias-Charalambous-a-stabilit-tactica-inainte-de-Drita-FCSB-„Asta-avem-in-minte22.webp"/><br/><p>Joi, 14 august 2025, de la ora 21:00, pe stadionul Fadil Vokrri din Priștina este programat să înceapă returul Drita – FCSB, pentru care antrenorul Elias Charalambous (44 de ani) a stabilit o tactică îndrăzneață.</p>
<p>Campioana României nu se va prezenta în Kosovo cu gândul de a apăra victoria sensibilă pe care a obținut-o în tur, scor 3-2 la București, ci va forța un nou succes.</p>
<h2><span>Elias Charalambous vrea goluri de la fotbaliștii săi! Ce a spus înainte de Drita – FCSB</span></h2>
<p><span>Britanicii sunt convinși că FCSB o va învinge pe Drita</span> și la meciul retur, scor 3-1 după cum au estimat ei, și cu la fel de multă încredere au plecat în Kosovo și Elias Charalambous cu Mihai Pintilii.</p>
<p>Mai întâi de toate, la conferința de presă organizată înainte de Drita – FCSB, <span>Elias Charalambous a anunțat revenirea lui Darius Olaru</span>, care va reprezenta un plus important în angrenajul echipei. Olaru nu a mai jucat din data de 22 iulie, atunci când a bifat 63 de minute în turul Shkendija – FCSB 1-0. Ulterior, fără el, campioana României a încasat alte patru înfrângeri într-un total de cinci meciuri.</p>
<p>Pe de altă parte, tot la conferința de presă de miercuri, Elias Charalambous le-a vorbit reporterilor și despre tactica pe care o va aborda pe stadionul Fadil Vokrri din Priștina. Roș-albaștrii nu vor pătrunde pe gazon cu gândul de a apăra scorul din tur, 3-2, ci vor încerca să înscrie cât mai rapid posibil și să își impună stilul, pentru a putea obține o nouă victorie.</p>
<blockquote><p>Avem un meci greu mâine în fața unei echipe organizate, bune. Chiar dacă am câștigat primul meci, cel de mâine este de 50/50, ne așteptăm la un meci greu. Am analizat primul meci, am văzut cum putem soluționa problemele, am primit două goluri ușoare din punctul meu de vedere, deci mâine trebuie să eliminăm greșelile. Trebue să avem pasiune, energie în jocul nostru. Avem în minte că trebuie să marcăm, nu venim aici să ne apărăm rezultatul”, a declarat Elias Charalambous, înainte de Drita – FCSB.</p></blockquote>
<h2><span>Ce spune despre încrederea jucătorilor și despre presiunea care apasă tot mai tare pe umerii lor</span></h2>
<p>Din totalul de 11 partide pe care le-a disputat în sezonul 2025-2026, FCSB a pierdut nu mai puțin de 6, situație pe care roș-albaștrii nu o anticipau nici în cel mai negru scenariu.</p>
<p>Cu toate acestea, Elias Charalambous susține că jucătorii nu și-au pierdut încrederea în ei, iar presiunea care apasă pe umerii lor nu face decât să îi motiveze și mai tare:</p>
<blockquote><p>Echipa trebuie să aibă mereu încredere, suntem un club mare și am arătat în multe momente că în momente dificile putem schimba situația și asta fac echipele mari. Repet, mâine înfruntăm un adversar foarte dificil, trebuie să fim serioși în joc. Există presiune la club în fiecare zi. Vrem să câștigăm toate meciurile, știm că nu am început foarte bine sezonul acesta. Știm că fiecare încearcă să creeze diverse atmosfere pe lângă club, dar știm cine suntem, echipa a arătat cine este, am încercat să facem lucrurile cum știm noi. Ador să trăiesc sub presiune, jucătorilor le place, dacă nu le plăcea, nu ar fi fost aici. Dacă vrei să fii la acest club, trebuie să trăiești sub presiune. Vom juca pentru ei (n.r. – suporteri) mâine, gândul nostru va fi la ei. Energia lor va fi la noi”, a mai precizat Charalambous.</p></blockquote>
<p>Dacă va trece de Drita, FCSB va da în play-off-ul din UEFA Europa League peste Aberdeen, câștigătoarea Cupei Scoției din sezonul 2024-2025.</p>

]]></description>
    </item>
    <item>
      <title>O singură televiziune transmite meciul Drita – FCSB din Europa League. Poate fi văzut în străinătate</title>
      <link>https://www.prosport.ro/fotbal-extern/europa-league/o-singura-televiziune-transmite-meciul-drita-fcsb-din-europa-league-poate-fi-vazut-in-strainatate-20245352</link>
      <description><![CDATA[<img src="https://www.prosport.ro//wp-content/uploads/2025/08/O-singura-televiziune-transmite-meciul-Drita-–-FCSB-din-Europa-League.-Poate-fi-vazut-in-strainatate.webp"/><br/><p>O singură televiziune va transmite meciul Drita – FCSB și, din păcate pentru iubitorii fotbalului din țară, nu este vorba una din România.</p>
<p>Cele două grupări se duelează joi seară, de la ora 21:00, pe stadionul Fadil Vokrri din Priștina, în manșa secundă a turului trei preliminar din Europa League.</p>
<h2><span>Meciul Drita – FCSB va fi transmis de o singură televiziune din Kosovo</span></h2>
<p>FCSB vrea să ajungă în play-off-ul UEFA Europa League, iar pentru a reuși acest lucru are nevoie să apere rezultatul de 3-2 pe care l-a obținut în manșa întâi a dublei cu Drita, scor 3-2 la București.</p>
<p>Returul este programat joi, de la ora 21:00, pe stadionul Fadil Vokrri din Priștina și <span>din păcate nu se va vedea deloc la TV în țară</span>.</p>
<p>În schimb, în România, <span>singura modalitate de a vedea live video partida Drita – FCSB va fi contra cost</span>, pe platforma online Voyo.</p>
<p>În tabăra adversă, cea a kosovarilor, suporterii sunt ceva mai norocoși și vor putea urmări meciul la televizor. Confruntarea Drita – FCSB va fi transmisă, totuși, de o singură televiziune, anume KTV Koha Vision. Este vorba despre un post care a început să difuzeze material în anul 2000, la doar un an după încheierea războiului din Kosovo. Parte a grupului KOHA, care deține și unul dintre cele mai citite ziare din Kosovo, cu același nume, postul de televiziune KTV mai este difuzat în Albania, Muntenegru, Germania și Elveția, potrivit platformei <span>Wikipedia</span>.</p>
<h2><span>FCSB, responsabilă pentru vânzarea drepturilor TV doar la meciurile de pe teren propriu. Ce le-a transmis Mihai Stoica fanilor</span></h2>
<p>La meciurile pe care le joacă pe teren propriu în cupele europene, FCSB este responsabilă pentru vânzarea drepturilor de televizare, astfel că poate impune și anumite condiții. Drept dovadă, turul FCSB – Drita a fost transmis atât pe platforma online menționată mai sus, cât și la televizor, pe postul național generalist PRO TV.</p>
<p>În schimb, pentru meciurile disputate în deplasare, FCSB nu mai are nicio putere. În acest context, Meme Stoica a ținut să le reamintească suporterilor acest detaliu la începutul sezonului, pentru ca clubul finanțat de Gigi Becali să nu mai fie înjurat pe nedrept.</p>
<blockquote><p>Sper ca în 2025 să se înțeleagă că noi deținem drepturile TV DOAR la meciurile de ACASĂ”, a scris Mihai Stoica pe rețelele de socializare, pe <span>pagina sa de Facebook</span> mai precis.</p></blockquote>
<p>Dacă va ieși învingătoare după returul cu Drita de la Priștina, FCSB o va întâlni în play-off-ul UEFA Europa League pe Abderdeen, câștigătoarea Cupei Scoției, ediția 2024-2025.</p>

]]></description>
    </item>
  </channel>
</rss>
