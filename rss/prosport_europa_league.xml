<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA îl umple de bani pe Gigi Becali. Averea pe care o ia pentru că FCSB s-a calificat în Europa League</title>
      <link>https://www.prosport.ro/fotbal-extern/europa-league/uefa-il-umple-de-bani-pe-gigi-becali-averea-pe-care-o-ia-pentru-ca-fcsb-s-a-calificat-in-europa-league-20259164</link>
      <description><![CDATA[<img src="https://www.prosport.ro//wp-content/uploads/2025/08/UEFA-il-umple-de-bani-pe-Gigi-Becali.-Averea-pe-care-o-ia-pentru-ca-FCSB-s-a-calificat-in-Europa-League.webp"/><br/><p>UEFA îl va umple de bani pe Gigi Becali (67 de ani) și în sezonul competițional 2025-2026, după ce FCSB s-a calificat în faza principală din Europa League.</p>
<p>Roș-albaștrii i-au eliminat din play-off pe scoțienii de la Aberdeen, după ce au remizat în deplasare, 2-2, și s-au impus fără drept de apel la București, 3-0.</p>
<h2><span>Cât de mare e primul cec pe care Gigi Becali îl primește de la UEFA! Vin din nou milioanele spre FCSB</span></h2>
<p><span>FCSB a învins-o pe Aberdeen cu 3-0 în returul din play-off-ul UEFA Europa League</span> și astfel a obținut calificarea în faza principală a competiției pentru al doilea sezon la rând.</p>
<p>Meciul a fost privit din tribunele Arenei Naționale și de patronul Gigi Becali, care la capătul celor 90 de minute și-a făcut apariția în fața reporterilor și a oferit câteva declarații. Printre altele, <span>Gigi Becali a anunțat cu mult entuziasm că a pus mâna pe 22 de milioane de euro</span>. Din totalul menționat, 6.400.000 de euro ar trebui să le primească în urma triumfului de la TAS din dosarul care a avut în prim-plan transferul lui Florinel Coman. Restul de peste 15.000.000 de euro, Gigi Becali estimează că îi va intra în conturi din parcursul echipei în Europa League. Aici sunt incluse bonusurile de la UEFA, banii din vânzările de bilete, plus sumele din market pool.</p>
<p>Calculele lui Gigi Becali sunt aproximative și suma totală ar putea varia în funcție de realitatea din teren. Însă, un lucru e cert. Doar pentru calificarea în faza principală a competiției, UEFA îi datorează lui Gigi Becali un cec de 4.310.000 de euro.</p>
<h2><span>Cum arată premiile începând din toamnă</span></h2>
<p>Mai departe, fiecare rezultat de egalitate înregistrat în faza principală a Europa League este recompensat de UEFA cu 150.000 de euro. În schimb, la victorie, campioana României poate pune mâna pe un cec de 450.000 de euro.</p>
<p>Urmează apoi bonusurile în funcție de poziția din clasament la finalul fazei principale. Dacă va termina în primele 8 echipe, lucru pe care a fost extrem de aproape să îl reușească în sezonul trecut, FCSB se va alege cu încă 600.000 de euro. În schimb, dacă se va clasa între pozițiile 9 și 16, la fel ca anul trecut, primește jumătate, respectiv 300.000 de euro.</p>
<p>Însă, calificarea în play-off-ul pentru optimile de finală vine la pachet cu încă un bonus, tot în valoare de 300.000 de euro. Pe de altă parte, dacă se va clasa în primele 8, pe lângă suma de 600.000 de euro menționată mai sus va primi un bonus de 1.750.000 de euro, și nu de 300.000, cât primește pentru accederea în play-off. Și asta pentru că primele 8 echipe de la finalul fazei principale avansează direct în optimile competiției.</p>
<p>Ulterior, sumele puse la dispoziție de UEFA cresc din ce în ce mai mult. Calificarea în sferturi e recompensată cu 2.500.000 de euro, în semifinale cu 4.500.000 de euro, iar finalista primește nu mai puțin de 7.000.000 de euro.</p>
<p>Jackpotul, destinat câștigătoarei competiției, este în valoare de 13.000.000 de euro.</p>

]]></description>
    </item>
    <item>
      <title>Gigi Becali a făcut anunțul imediat după tragerea la sorți: „30 de milioane de euro. Va fi cel mai bun”</title>
      <link>https://www.prosport.ro/fotbal-extern/europa-league/gigi-becali-a-facut-anuntul-imediat-dupa-tragerea-la-sorti-30-de-milioane-de-euro-va-fi-cel-mai-bun-20259231</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-facut-anuntul-imediat-dupa-tragerea-la-sorti-30-de-milioane-de-euro.-Va-fi-cel-mai-bun-1400x1051.jpg"/><br/><p>Gigi Becali a așteptat tragerea la sorți pentru a face marele anunț pentru fanii FCSB. Omul de afaceri este sigur că formația sa va califica și va obține 30 de milioane de euro de-a lungul acestei campanii europene. Latifundiarul din Pipera crede că se poate bate cu oricare dintre cei opt oponenți atribuiți de UEFA la tragerea la sorți de la Monaco.</p>
<p><span>FCSB și-a aflat adversarele </span>din grupa XXL de UEFA Europa League, acolo unde va juca acasă cu Feyenoord, Bologna, Fenerbahce și Young Boys Berna, iar Gigi Becali deja numără banii din bilete. În deplasare, bucureștenii vor da piept cu Dinamo Zagreb, Steaua Roșie Belgrad, FC Basel și Go Ahead Eagles.</p>
<h2><span>Gigi Becali jubilează după tragerea la sorți din UEFA Europa League</span></h2>
<p>Gigi Becali a comentat, în stilu-i caracteristic, tragerea la sorți din grupa XXL a UEFA Europa League. Omul de afaceri este de părere că echipa sa se poate bate cu oricare dintre formațiile pe care soarta le-a adus împotriva FCSB. Totodată, latifundiarul crede că va ajunge la <span>câștiguri de 30 de milioane de euro în acest sezon</span>.</p>
<p>„E bine. Ca să facem bani din bilete. Îmi doresc Cupa UEFA eu. Prima dată să îi bat pe ăștia slabi și în finală să intru cu ăla puternic să ne dea Dumnezeu putere. Nu voiam cu Mourinho. MM voia cu Fenerbahce. Eu nu voiam cu turcii.</p>
<p>Eu zic că sunt echipe pe care le putem bate, pe amândouă (n.r. – Feyenoord și Dinamo Zagreb). Nu o vreau pe Lyon, este prea puternică. Le putem învinge în toate meciurile. Fenerbahce e echipă foarte puternică. O să fie greu cu ei.</p>
<p>Acasă, din respect pentru fani, o să jucăm cu echipa cea mai bună. În deplasare nu o să facem așa. Mai întâi trebuie să intrăm pe locul 4-5.</p>
<p>E bine că jucăm cu echipele mai tari la noi acasă, o să avem curaj să câștigăm meciurile. Am câștigat 16,5 milioane de euro în sezonul trecut. Anul acesta estimez 20 sau 30 de milioane de euro. După tragerea asta, mergem în primăvara europeană. Poate fi cel mai bun sezon din punct de vedere financiar”, a spus Gigi Becali, conform <span>Digisport</span>.</p>
<h2><span>FCSB, adversari tari în UEFA Europa League</span></h2>
<p>FCSB are parte de un program infernal, cel puțin pe hârtie, judecând cotele echipelor adverse. Bucureștenii primesc vizita celor de la Fenerbache, formația pe care Mihai Stoica o dorea în Capitală, care tocmai l-a demis pe Jose Mourinho.</p>
<p>Bologna, una dintre echipele bune ale Serie A, vine și ea la București, alături de alte nume precum Young Boys Berna și Feyenoord. În deplasare, FCSB va avea parte de un duel cu atmosferă la Belgrad, împotriva celor de la Steaua Roșie.</p>
<p>O altă deplasare de răsunet, împotriva unei echipe de tradiție cu galerie incredibilă, este cea cu Dinamo Zagreb. Celelalte două deplasări ale bucureștenilor vor fi la Go Ahead Eagles, în Olanda, și la FC Basel, în Elveția.</p>

]]></description>
    </item>
    <item>
      <title>🚨 Adversare infernale pentru FCSB în faza principală a Europa League. Campioana României aduce nume grele la București</title>
      <link>https://www.prosport.ro/fotbal-extern/europa-league/adversarele-fcsb-din-faza-principala-a-europa-league-20259073</link>
      <description><![CDATA[<img src="https://www.prosport.ro//wp-content/uploads/2025/08/Adversarele-FCSB-din-faza-principala-a-Europa-League-1400x934.jpg"/><br/><p>Vineri, 29 august, în cadrul unui eveniment organizat la Monaco, pe Riviera Franceză din Europa de Vest, FCSB își află adversarele din faza principală a Europa League.</p>
<p>Tragerea la sorți poate fi urmărită în format Live Text Online pe www.prosport.ro. De asemenea, evenimentul este transmis și la televizor, de postul Digi Sport 2.</p>
<h2><span>Adversarele FCSB din faza principală a Europa League</span></h2>
<p>Joi seară, 28 august 2025, <span>FCSB a câșitgat returul cu Aberdeen din play-off-ul Europa League, scor 3-0</span> pe Arena Națională din București, și astfel a obținut calificarea în faza principală a competiției.</p>
<p>După o remiză înregistrată în Scoția, 2-2, roș-albaștrii au arătat mai multă determinare în fața propriilor suporteri și, mulțumită reușitelor lui Darius Olaru (45+1, 59) și Adrian Șut (52), s-au impus fără drept de apel.</p>
<p>Acum, toată suflarea roș-albastră așteaptă tragerea la sorți a fazei principale din Europa League, care e programată pentru ziua de vineri, 29 august, de la ora 14:00.</p>
<p>Grupa va fi stabilită în cadrul unui eveniment organizat la Monaco, iar imediat după va avea loc și tragerea la sorți pentru Conference League, unde România va fi reprezentată de Universitatea Craiova.</p>
<p>Însă, revenind la <span>echipa lui Gigi Becali, aceasta este repartizată în urna 3 valorică</span>. În acest context, cel puțin la nivel teoretic, roș-albaștrii ar putea avea adversari mai facili ca în sezonul trecut, atunci când au făcut parte din urna 4.</p>
<h2><span>Componența urnelor</span></h2>
<p>Adversarii mai slab cotați, doi la număr, vor veni din urna a patra. Însă, FCSB va întâlni câte doi adversari din fiecare urnă valorică, astfel că nu vor lipsi nici numele grele. Spre exemplu, în prima urnă valorică se află Aston Villa, din Premier League, care beneficiază de un lot evaluat la 491.000.000 de euro. În aceeași urnă mai dăm de AS Roma, care are și ea la dispoziție jucători cotați la 376.680.000 de euro.</p>
<p>Și partea mai puțin plăcută pentru FCSB este că numele continuă să fie grele inclusiv în urna a doua valorică. Aici sunt repartizate Fenerbahce sau Olympique Lyon, care au în componență fotbaliști evaluați la 299.130.000, respectiv 181.450.000 de euro.</p>
<p>Mai jos urnele complete pentru tragerea la sorți a fazei principale din UEFA Europa League:</p>
<ul>
<li>Urna 1: AS Roma, FC Porto, Rangers, Feyenoord, Lille, Dinamo Zagreb, Betis, Salzburg, Aston Villa</li>
<li>Urna 2: Fenerbahce, Braga, Steaua Roșie Belgrad, Lyon, PAOK, Viktoria Plzen, Ferencvaros, Celtic, Maccabi Tel Aviv</li>
<li>Urna 3: Young Boys, Basel, Midtjylland, Freiburg, Ludogorets, Nottingham Forest, Sturm Graz, FCSB, Nice</li>
<li>Urna 4: Bologna, Celta Vigo, Stuttgart, Panathinaikos, Malmo, Go Ahead Eagles, Utrecht, Genk, Brann</li>
</ul>
<p>Programul complet al rundelor din faza principală a Europa League:</p>
<ul>
<li>Etapa 1: 25 – 25 septembrie 2025</li>
<li>Etapa 2: 2 octombrie 2025</li>
<li>Etapa 3: 23 octombrie 2025</li>
<li>Etapa 4: 6 noiembrie 2025</li>
<li>Etapa 5: 27 noiembrie 2025</li>
<li>Etapa 6: 11 decembrie 2025</li>
<li>Etapa 7: 22 ianuarie 2026</li>
<li>Etapa 8: 29 ianuarie 2026</li>
</ul>

]]></description>
    </item>
    <item>
      <title>Notele primite de jucătorii lui Charalambous după FCSB – Aberdeen 3-0. Doi fotbaliști de 10: „El va fi viitorul naționalei”. EXCLUSIV</title>
      <link>https://www.prosport.ro/fotbal-extern/europa-league/notele-primite-de-jucatorii-lui-charalambous-dupa-fcsb-aberdeen-3-0-doi-fotbalisti-de-10-el-va-fi-viitorul-nationalei-exclusiv-20259045</link>
      <description><![CDATA[<img src="https://www.prosport.ro//wp-content/uploads/2025/08/Notele-primite-de-jucatorii-lui-Charalambous-dupa-FCSB-Aberdeen-3-0.-Doi-fotbalisti-de-10-El-va-fi-viitorul-nationalei-EXCLUSIV-1400x788.jpg"/><br/><p>FCSB a învins-o pe Aberdeen, scor 3-0, în returul play-off-ului din Europa League și s-a calificat în grupa principală a competiției. Partida a fost analizată la final la noua emisiune „Exclusiv FCSB” împreună cu Ștefan Ciuculescu și Alexandru Stan, doi dintre foștii jucători ai roș-albaștrilor.</p>
<p>Cei doi au acordat note campionilor României pentru prestația de pe Arena Națională. <span>Darius Olaru a reușit o „dublă” </span>cu Aberdeen, în timp ce Adrian Șut a marcat și el un gol.</p>
<h2><span>Notele primite de jucătorii lui Charalambous după FCSB – Aberdeen 3-0</span></h2>
<p>Fostul portar Ștefan Ciuculescu (32 de ani) s-a rezumat să-i ofere o notă doar goalkeeperului Ștefan Târnovanu, în timp ce Alexandru Stan (36 de ani) a continuat notarea restului echipei.</p>
<p>„Târnovanu nu prea a avut ce să apere. Cred că merită nota 8 sau 9. E viitorul portar al naționalei. Nu are cine să-i ia locul în poarta echipei naționale. Florin (n.r. Niță) are și o vârstă. Moldovan (n.r. Horațiu) nu prea joacă”, a declarat Ștefan Ciuculescu la Exclusiv FCSB, emisiune care poate fi urmărită pe <span>ProSport</span>.</p>
<p>„Crețu e un pic mai agitat, dar își face foarte bine treaba în teren. E constant, mie îmi place foarte mult de el. Nota 7. Ngezana tot 7. Mihai Popescu nota 6. Radunovic nota 8.</p>
<p>Bine, toată lumea merită nota 10 pentru calificare, dar să zicem în continuare că Șut ar lua nota 9. Lixandru nota 8. Miculescu nota 9. Darius Olaru nota 10. Florin Tănase nota 10. Tănase mi se pare că e motorul de la FCSB. Bîrligea nu prea a făcut mare lucru, 7”, a spus și Alexandru Stan.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/91ax9xGHDQg?start=848&amp;feature=oembed" title="EXCLUSIV FCSB: CALIFICARE în Europa League pentru „roș-albaștri”! Analizăm LIVE victoria cu Aberdeen" width="500"></iframe></div>
<h2><span>Notele jucătorilor de la FCSB după victoria cu Aberdeen</span></h2>
<ul>
<li>Ștefan Târnovanu – 9</li>
<li>Valentin Crețu – 7</li>
<li>Siyabonga Ngezana – 7</li>
<li>Mihai Popescu – 6</li>
<li>Risto Radunovic – 8</li>
<li>Adrian Șut – 9</li>
<li>Mihai Lixandru – 8</li>
<li>David Miculescu – 9</li>
<li>Darius Olaru – 10</li>
<li>Florin Tănase – 10</li>
<li>Daniel Bîrligea – 7</li>
</ul>
<p><span>FCSB își va afla adversarele din grupa de Europa League vineri, de la ora 14:00</span>, când va avea loc tragerea la sorți la Monaco.</p>
<p>Grupă infernală FCSB: Aston Villa, AS Roma, Lyon, Fenerbahce, Nottingham Forest, Young Boys, Bologna, Stuttgart</p>
<p>Grupă facilă: Dinamo Zagreb, Rangers, Viktoria Plzen, Maccabi Tel Aviv, Ludogorets, Sturm Graz, Brann, Go Ahead Eagles</p>
<p><em>„E important pentru noi. În acest meciuri ne arătăm valoarea. Anul trecut ne-am simțit foarte bine și vrem să facem același lucru. Mă bucur că am reușit să îmi ajut echipa și să ne calificăm. Sper cu această calificare să trecem peste această pasă. Nu am o preferință. Sper să jucăm cu adversari buni, să arătăm că putem face față, doar așa crești. Vrem să legăm două rezultate pozitive”</em>, a spus Darius Olaru imediat după calificarea în grupa din Europa League.</p>

]]></description>
    </item>
    <item>
      <title>Presa scoțiană a recunoscut superioritatea FCSB-ului, după ce Aberdeen a fost eliminată din Europa League: „Tactic, ei au câștigat bătălia!”</title>
      <link>https://www.prosport.ro/fotbal-extern/europa-league/presa-scotiana-a-recunoscut-superioritatea-fcsb-ului-dupa-ce-aberdeen-a-fost-eliminata-din-europa-league-tactic-ei-au-castigat-batalia-20259071</link>
      <description><![CDATA[<img src="https://www.prosport.ro//wp-content/uploads/2025/08/Presa-scotiana-a-recunoscut-superioritatea-FCSB-ului-dupa-ce-Aberdeen-a-fost-eliminata-din-Europa-League-„Tactic-ei-au-castigat-batalia-scaled-e1756449404298-1400x842.jpg"/><br/><p>FCSB s-a calificat într-o manieră complet entuziasmantă împotriva celor de la Aberdeen, iar presa scoțiană a capitulat în fața campionilor Superligii. Britanicii recunosc că Elias Charalambous și Mihai Pintilii au pregătit temeinic meciul din returul dublei manșe de play-off.</p>
<p>România va avea din nou două echipe în cupele europene, după ce FCSB a eliminat-o pe Aberdeen, scor 5-2 la general, și <span>s-a calificat în UEFA Europa League</span>. Universitatea Craiova a impresionat după ce a învins o adversară mult mai bine cotată, pe Instanbul Bașakșehir, tot 5-2 la general, și s-a calificat în grupa XXL de UEFA Conference League.</p>
<h2><span>FCSB, lăudată de presa din Scoția după „măcelul” cu Aberdeen, scor 3-0</span></h2>
<p>Jurnaliștii de la <span>Aberdeen Live</span> au discutat despre înfrângerea dură a echipei lor din Capitală. <span>FCSB s-a impus cu scorul de 3-0</span>, după o dublă a lui Darius Olaru, completată de reușita de senzație a lui Adrian Șut. Britanicii au recunoscut superioritatea bucureștenilor pe Arena Națională, sub privirile a peste 35.000 de oameni.</p>
<p>„Mai era o jumătate de oră și Dons erau conduși cu 5-2 la general. Egalitatea era complet încheiată, iar acum se trecuse de la visul de Europa League la rugăciunea pentru limitarea pagubelor. Tactic, FCSB a câștigat bătălia, presând oaspeții în prima repriză și strângând-o la maximum pe Aberdeen, încercând în continuare să joace din apărare”, au scris jurnaliștii scoțieni, conform sursei de mai sus, după FCSB – Aberdeen 3-0, care a consemnat calificarea bucureștenilor în UEFA Europa League.</p>
<p>Aberdeen merge în continuare în grupele unei cupe europene, după o pauză de doi ani, în UEFA Conference League. Pe atunci, scoțienii au avut o grupă dificilă, împotriva celor de la Eintracht Frankfurt, PAOK Salonic și HJK Helsinki. Britanicii au terminat pe poziția 3 în clasament, astfel că s-au văzut eliminați prematur.</p>
<h2><span>FCSB își află adversarele din grupa XXL a UEFA Europa League de la ora 14:00</span></h2>
<p>FCSB își va afla adversarele din grupa XXL a UEFA Europa League astăzi, de la ora 14:00. Bucureștenii au parte de nume dificile chiar și în urna 4 a competiției. Grație coeficientului, campionii Superligii se află în urna 3, peste nume precum Nice, Brann, Genk, Utrecht, Go Ahead Eagles sau Malmo.</p>
<p>În cazul în care FCSB va trage „lozul necâștigător” ar putea avea un program infernal, cu meciuri cu AS Roma, Porto, Lille, Aston Villa, Betis, Fenerbahce, Steaua Roșie Belgrad, Lyon, Freiburg, Nottingham Forest, Panathinaikos, Bologna, Celta Vigo sau Stuttgart. La finalul meciului, Gigi Becali a declarat că această calificare le aduce în conturi bucureștenilor minim 14.000.000 de euro.</p>

]]></description>
    </item>
  </channel>
</rss>
