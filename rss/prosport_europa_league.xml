<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Supremație clară. Clujul a fost cinic”. Presa din Elveția, șocată de eliminarea lui Lugano. Ce a spus adversarul lui Dan Petrescu</title>
      <link>https://www.prosport.ro/fotbal-extern/europa-league/suprematie-clara-clujul-a-fost-cinic-presa-din-elvetia-socata-de-eliminarea-lui-lugano-ce-a-spus-adversarul-lui-dan-petrescu-20235144</link>
      <description><![CDATA[<img src="https://www.prosport.ro/wp-content/uploads/2025/08/„Suprematie-clara.-Clujul-a-fost-cinic.-Presa-din-Elvetia-socata-de-eliminarea-lui-Lugano.-Ce-a-spus-adversarul-lui-Dan-Petrescu-1400x932.jpg"/><br/><p>În limba italiană, germană sau franceză, presa din Elveția și-a scris uimirea după ce FC Lugano a fost eliminată de CFR Cluj, în urmă a două meciuri în care a dominat clar echipa din România. 36 de ocazii de gol au avut elvețienii în cele două partide cu formația lui Dan Petrescu, dar nu au reușit să marcheze nici un gol. Mai mult, FC Lugano a avut posesie de peste 75% în fiecare din cele două partide. „Lugano eșuează tragic, la Cluj”, a titrat site-ul watson.ch.</p>
<p>„La fel ca în manșa tur, Lugano a dominat jocul, dar rareori a găsit un gol în apărarea gazdelor”, au sesizat jurnaliștii.</p>
<h2><span>„Ghinion” și „Clujul a fost cinic”. Reacții dure în Elveția după CFR Cluj – Lugano 1-0</span></h2>
<p>Presa de limbă italiană a dat vina pe ghinion pentru insuccesul lui Lugano din Gruia.</p>
<p>„Lugano domină, dar este învinsă de Cluj. În ciuda supremației clare, «alb-negrii» nu reușesc să treacă mai departe”, a notat site-ul laregione.ch, în timp ce jurnaliștii de la <span>Corriere del Ticino</span> au concluzionat: „Două goluri anulate, o bara transversală și mult ghinion. «Alb-negrii» domină meciul, dar românii se impun”.</p>
<p>O parte a presei a dat vina pe jocul de atac lipsit de imaginație prestat de echipa elvețiană.</p>
<p>„Ofensiv prea inofensiv și lipsit de idei. Lugano este blocată de Cluj”, a fost titlul de pe site-ul <span>srf.ch</span>.</p>
<p>„Au exercitat o presiune aproape constantă, numai că nu au găsit concluzia, care ar fi adus rodul potrivit al muncii lor”, a notat site-ul chalcio.com, care a tras concluzia și despre CFR-ul lui Dan Petrescu: „Lugano iese cu capul sus. Clujul a fost mai cinic”.</p>
<h2><span>Antrenorul lui Lugano: „Am încercat să atacăm în toate manierele”</span></h2>
<p>Antrenorul echipei elvețiene a amintit de cele 12 șuturi pe care jucătorii săi le-au expediat pe poarta lui Hindrich, în partida de ieri, dar nu s-a plâns de tactica lui Dan Petrescu.</p>
<p>„O prestație pozitivă, rămâne o atitudine super pentru echipa mea, care a venit în România și a dominat partida, care a jucat de la început și până la final, care a încercat în toate manierele. La final am încercat să jucăm cu cea mai ofensivă echipă posibilă, am încercat să punem presiune, am reușit să trimitem 12 șuturi pe poartă, am ținut mingea… Un Lugano la nivel optim, dar insuficient pentru a reuși să meargă mai departe, la acest nivel de Europa League.</p>
<p>Când domini 210 minute fără să dai gol ne spune că trebuie în continuare să muncim. Rămâne un mare gust amar, dar, ca antrenor al lui Lugano, trebuie să fiu supărat, cu siguranță, dar trebuie să luăm și toate lucrurile pozitive pe care le-am văzut, pentru a le duce mai departe în campionat. Încercăm să fim pozitivi, să-i susținem pe toți, pentru că să pierzi așa este dureros, cu siguranță”, a declarat Mattia Croci-Torti, în presa din Elveția.</p>
<p>„Este o mare dezamăgire această eliminare”, a spus și căpitanul echipei din Lugano, Mattia Bottani.</p>

]]></description>
    </item>
    <item>
      <title>Elvețienii au lăsat neutralitatea de-o parte și au dat vina pe arbitru pentru eliminarea lui Lugano de către CFR</title>
      <link>https://www.prosport.ro/fotbal-extern/europa-league/elvetienii-au-lasat-neutralitatea-de-o-parte-si-au-dat-vina-pe-arbitru-pentru-eliminarea-lui-lugano-de-catre-cfr-20235044</link>
      <description><![CDATA[<img src="https://www.prosport.ro/wp-content/uploads/2025/08/Elvetienii-au-lasat-neutralitatea-de-o-parte-si-au-dat-vina-pe-arbitru-pentru-eliminarea-lui-Lugano-de-catre-CFR-3-1400x788.jpg"/><br/><p>CFR Cluj a eliminat-o pe Lugano în turul 2 preliminar UEFA Europa League, iar reacția presei din Elveția nu a întârziat să apară.</p>
<p>Partida retur din Gruia a fost îndelungată și plină de evenimente, atacantul german Kevin Behrens a avut două goluri anulate de VAR în repriza secundă a partidei.</p>
<h2><span>Presa din Elveția a dat de înțeles că arbitrajul de la CFR Cluj – Lugano a generat controverse: „Asta a dat naștere la discuții”</span></h2>
<p><span>CFR Cluj s-a impus în fața elvețienilor de la Lugano cu scorul de 1-0</span>, grație reușitei fundașului central gambian Sheriff Sinyan, din minutul 96 al primei reprize de prelungiri</p>
<p>Lugano a dominat-o copios pe CFR Cluj pe tot parcursul meciului, cu o posesie de 75% și 25 de șuturi expediate către poartă. Două dintre multitudinea de șuturi au intrat în plasa porții lui Hindrich. Ambele goluri înscrise de neamțul Kevin Behrens au fost invalidate în urma intervenției VAR.</p>
<p>Presa din Elveția a reacționat punând accent pe deciziile de arbitraj: „Ce frustrare!”.</p>
<p>„Lugano trebuie să se fi simțit ca într-un film nepotrivit. Unul fără final fericit! Bianconerii sunt eliminați în turul doi preliminar în deplasarea de la Cluj, din România. Visul calificării în faza grupelor Europa League s-a încheiat.</p>
<p>După 0-0 în meciul tur, la Thun, și returul de la Cluj-Napoca se încheie fără goluri în timpul regulamentar. Asta doar pentru că VAR-ul olandez a anulat, după verificări îndelungate, două goluri marcate de atacantul lui Lugano, Kevin Behrens.</p>
<p>Asta a dat naștere la discuții. Kevin Behrens, cu siguranță, nu va avea o părere bună despre VAR după acest meci. Arbitrul video Pol van Boekel intervine decisiv de două ori, iar centralul Allard Lindhout anulează ambele goluri ale atacantului german al lui Lugano: în minutul 50, pentru un henț involuntar înaintea unei execuții superbe din voleu, iar în minutul 68 pentru un ofsaid la limită după o pasă cu capul de la Renato Steffen. Ce frustrare!”, au scris elvețienii de la <span>Blick</span>.</p>
<h2><span>Ce urmează pentru formația lui Dan Petrescu în Europa League</span></h2>
<p><span>În ciuda superiorității grupării portugheze Lugano</span>, CFR Cluj a reușit să obțină calificarea în turul al treilea preliminar UEFA Europa League, unde va întâlni formația lusitană Braga.</p>
<p>Prima manșă este programată pe 7 august, pe stadionul „Dr. Constantin Rădulescu” din Cluj-Napoca, în vreme ce returul va avea loc pe 14 august, pe Stadionul Municipal din Braga.</p>
<p>Viitoarea adversară a lui CFR Cluj a eliminat-o pe Levski Sofia într-o „dublă” cu un scenariu aproape identic: remiză albă în tur, iar la returul din Portugalia Braga a înscris golul calificării în prelungiri.</p>

]]></description>
    </item>
    <item>
      <title>Laurențiu Reghecampf, despre momentul în care Gigi Becali s-a băgat peste el la echipă în timpul unui meci: „Am avut o reacție urâtă”</title>
      <link>https://www.prosport.ro/fotbal-intern/superliga/laurentiu-reghecampf-despre-momentul-in-care-gigi-becali-s-a-bagat-peste-el-la-echipa-in-timpul-unui-meci-am-avut-o-reactie-urata-20235128</link>
      <description><![CDATA[<img src="https://www.prosport.ro/wp-content/uploads/2025/08/Laurentiu-Reghecampf-despre-momentul-in-care-Gigi-Becali-s-a-bagat-peste-el-la-echipa-in-timpul-unui-meci-„Am-avut-o-reactie-urata.webp"/><br/><p>Laurențiu Reghecampf (49 de ani), fost antrenor la FCSB în perioadele 2012-2014 și 2015-2017, a rememorat momentul în care Gigi Becali (67) s-a băgat peste el la echipă în timpul unui meci.</p>
<p>Antrenorul nu a detaliat episodul pe larg, însă a mărturisit că a fost profund deranjat de solicitarea miliardarului din Pipera și în replică a avut „o reacție urâtă”.</p>
<h2><span>Gigi Becali era mai temperat în acțiuni pe vremea lui Laurențiu Reghecmapf. O singură dată a intervenit la echipă în timpul unui meci</span></h2>
<p><span>FCSB a pierdut și returul cu Shkendija, scor 1-2</span> pe Arena Națională, astfel că a părăsit preliminariile Ligii Campionilor încă din turul doi.</p>
<p>Eșecul a provocat o mulțime de discuții în spațiul public, mai ales că <span>Gigi Becali și-a asumat, într-o oarecare măsură, deciziile tactice din timpul jocului:</span> „Am greșit eu schimbările”, a spus patronul FCSB, înainte de a detalia modificările pe care le-a ordonat.</p>
<p>Reacția lui Gigi Becali nu este surprinzătoare, având în vedere că afaceristul a mai recunoscut și cu alte ocazii că el este cel care comandă schimbările din fața televizorului.</p>
<p>Însă, pus în postura de a comenta acest subiect, Laurențiu Reghecampf a sugerat că Gigi Becali nu era chiar atât de implicat la echipă în mandatele sale. Concret, antrenorul a spus că o singură dată a primit ordin de a schimba în timpul unui meci, iar atunci a răspuns cu „o reacție urâtă”. În rest, Gigi Becali și Laurențiu Reghecampf cădeau de acord în privința echipei la ședințele pe care le organizau înainte de meciuri:</p>
<blockquote><p>Un an de zile nu am avut posibilitatea să avem relații foarte apropiate, pentru că el nu era pe lângă noi. Când era cu noi, întotdeauna aveam ședințe. Jumătate din ziua mea erau ședințe cu patronul echipei. Vorbeam despre toate posibilitățile care erau. Ce schimbăm, pe cine schimbăm. Așa cum îl știți și îl vedeți, are anumite momente când i se pune pata pe un anumit jucător. Trebuia să facem în așa fel încât să îl facem să înțeleagă că jucătorul ăla ne poate ajuta cumva, cândva. Depinde de la om la om. Fiecare om are talentul lui și fiecare om poate să aibă un dialog cu patronul. Pentru că în fotbal, nu doar la Steaua (n.r. – FCSB), se întâmplă lucrul ăsta. Șumi (n.r. – Șumudică) a antrenat în tot felul de țări și în Arabia. Problemele astea le ai zi de zi. Trebuie să fii foarte maleabil, să încerci să îi faci să înțeleagă anumite lucruri. Mai ales că de multe ori trebuie să faci strategii. Asta este viața noastră, nu ai ce să faci.<br/>
A fost o singură dată când a intervenit în timpul meciului. Am avut o reacție care a fost urâtă”, a declarat Laurențiu Reghecampf, pentru <span>Fanatik</span>.</p></blockquote>
<h2><span>Episodul respectiv a dus la o răcire a relațiilor între Gigi Becali și Laurențiu Reghecmapf</span></h2>
<p>În continuare, Reghecampf a prezentat câteva mici amănunte despre episodul respectiv, despre care spune că s-a petrecut în timpul unui duel din cupele europene:</p>
<blockquote><p>De aici au început problemele dintre noi și lucrurile acestea. Era un meci din cupele europene. A venit MM la mine, mi-a zis ceva și ne-am ciondănit puțin pe margine. Nu aș spune că a apărut o răceală. El mi-a spus punctul lui de vedere: «Eu decid atât timp cât eu bag bani la echipă și eu fac investițiile astea. Dacă vrei să decizi, bagă bani cu mine și decizi și tu!». Trebuie să respecți lucrul acesta. Eu nu mă cert cu nimeni. Eu nu am cum să mă cert cu oamenii cu care am făcut rezultate foarte mari. Mai bine mă retrag. Cere lucrul ăsta, vrea lucrul ăsta. Poate să îl facă. Eu nu spun că e sau nu greșit. E treaba lor. Fiecare om are modul lui de a lucra”, a completat Reghecampf.</p></blockquote>
<p>În cele din urmă, antrenorul a lăsat de înțeles că și-a făcut bagajele și a plecat de bună voie de la echipă:</p>
<blockquote><p>Eu unul nu l-am acceptat. Adică pot să accept foarte multe lucruri. Să avem discuții în fiecare zi. Să discutăm de toți jucătorii. Poate să spună că nu joacă ăla sau ăla. Ok, e echipa lui! Nu ai cum să contrazici omul care îți bagă banii. Dar cred eu că în alea 90 de minute este fix problema antrenorului, pentru că el se lovește de problemele săptămânale, de problemele cu jucătorii, știe exact cum sunt jucătorii pregătiți pentru meciul respectiv”, a adăugat Laurențiu Reghecampf.</p></blockquote>

]]></description>
    </item>
    <item>
      <title>Marius Şumudică i-a distrus pe Mihai Popescu şi pe Adrian Şut! „Nu l-am văzut niciodată în halul ăsta”</title>
      <link>https://www.prosport.ro/fotbal-extern/liga-campionilor/marius-sumudica-i-a-distrus-pe-mihai-popescu-si-pe-adrian-sut-nu-l-am-vazut-niciodata-in-halul-asta-20234921</link>
      <description><![CDATA[<img src="https://www.prosport.ro/wp-content/uploads/2025/08/Marius-Sumudica-i-a-distrus-pe-Mihai-Popescu-si-pe-Adrian-Sut-Nu-l-am-vazut-niciodata-in-halul-asta-scaled-e1754033989643-1400x803.jpg"/><br/><p>Marius Șumudică, antrenor liber de contract după despărțirea de Rapid București, a comentat eliminarea celor de la FCSB din preliminariile Ligii Campionilor. Tehnicianul a pus tunurile pe doi fotbaliști ai campioanei, Mihai Popescu și Adrian Șut, despre care spune că sunt de nerecunoscut.</p>
<p>Criza debutului de sezon continuă la FCSB, după prestații foarte slabe încă din primul tur al preliminariilor de Liga Campionilor. Bucureștenii au trecut cu mari emoții de andorranii de la Inter Club d’Escaldes, dar <span>au clacat în fața campioanei Macedoniei de Nord</span>, Shkendija. Marius Șumudică a comentat în termeni duri prestațiile unor vedete ale „roș-albaștrilor”.</p>
<h2><span>Marius Șumudică pune tunurile pe Mihai Popescu și Adrian Șut</span></h2>
<p>După rezultatul rușinos din returul dublei manșe cu Shkendija, Marius Șumudică a discutat amplu despre prestația campioanei Superligii. Printre altele, tehnicianul a criticat doi fotbaliști ai campioanei, Adrian Șut și Mihai Popescu. „Șumi-gol” este de părere că marea vină este a antrenorilor Elias Charalambous și Mihai Pintilii, nu a patronului Gigi Becali.</p>
<p>„Mijlocașii noștri centrali sunt de o lentoare ieșită din comun. Eu nu l-am văzut niciodată pe Adrian Șut sleit de puteri în halul ăsta. Nu l-am văzut pe Șut să nu accelereze cu mingea în momentul în care nimeni nu îl ataca. El trebuia să urce și să creeze superioritate.</p>
<p>Urcă mai mult fundașii centrali. Sunt momente când Ngezana sau Popescu urcă cu mingea și trec peste nivelul mijlocașilor. Sunt lucruri vizibile. Trebuie corectate. Eu văd jocul la televizor. Trebuie corectate aceste lucruri.</p>
<p>Până acum s-au plâns că nu au avut atacant. FCSB-ul nu creează nicio superioritate când urcă Mihai Popescu sus. Lasă libere zonele din spate. Nimeni nu vine să îl acopere. El și faultează aiurea. Nu se fac astfel de lucruri la 32 de ani, fotbalist de echipă națională. Ieri au suferit foarte mult în flancuri”, a declarat Marius Șumudică, potrivit <span>Fanatik</span>.</p>
<h2><span>FCSB luptă pentru calificarea în grupa Europa League</span></h2>
<p>Odată eliminați de Shkendija, bucureștenii și-au luat la revedere de la marele vis Liga Campionilor. Totuși, FCSB are o plasă de salvare importantă, calificarea în grupa Europa League. Formația „roș-albastră” a fost „retrogradată” în turul 3 al acestei competiții, unde <span>va juca cu Drita, echipă din Kosovo</span>.</p>
<p>Judecând după cotele de piață, dubla manșă cu Drita ar urma să fie mai grea decât cea cu Shkendija. În cazul în care vor trece de kosovari, jucătorii FCSB pot avea o misiune dificilă în play-off-ul de UEFA Europa League, deși echipa este cap de serie la tragerea la sorți.</p>
<p>Printre adversarele formației lui Gigi Becali sunt Rijeka/Shelbourne, Genk, Pafos/Dinamo Kiev, RFS/KuPS, Zrinjski/Breidablik, Lincoln Red Imps/Noah, Aberdeen, Sigma Olomouc, Samsunspor, Brann/Hacken, Shkendija/Qarabag sau Kairat Almaty/Slovan Bratislava.</p>
<p>În cazul în care vor fi eliminați de kosovari în turul 3 al UEFA Europa League, cei de la FCSB vor merge în play-off-ul de Conference League, unde adversarii sunt mult mai slabi cotați. Printre adversare ar putea fi Levadia/Differdange, Hamrun/Maccabi Tel Aviv, Milsami/Virtus, Noah/Lincoln Red Imps sau Shelbourne/Rijeka.</p>

]]></description>
    </item>
    <item>
      <title>Reacție imprevizibilă! Mirel Rădoi a făcut scut în jurul FCSB: „Linșaj!”</title>
      <link>https://www.prosport.ro/fotbal-intern/superliga/reactie-imprevizibila-mirel-radoi-a-facut-scut-in-jurul-fcsb-linsaj-20235075</link>
      <description><![CDATA[<img src="https://www.prosport.ro/wp-content/uploads/2025/08/Reactie-imprevizibila-Mirel-Radoi-a-facut-scut-in-jurul-FCSB-„Linsaj-1400x833.png"/><br/><p>Joi seară, 1 august 2025, imediat după ce Universitatea Craiova a eliminat-o pe Sarajevo din turul doi preliminar al UEFA Europa Conference League, Mirel Rădoi (44 de ani) a avut o reacție neașteptată în fața camerelor de filmat.</p>
<p>La conferința de presă de după meci, antrenorul și-a mutat atenția înspre ce a pățit FCSB miercuri seară și a făcut un scut în jurul echipei roș-albastre.</p>
<h2><span>Mirel Rădoi sare în apărarea campioanei FCSB. Ce l-a deranjat pe antrenor, după eșecul roș-albaștrilor cu Shkendija</span></h2>
<p><span>FCSB a dezamăgit la mijlocul săptămânii, după ce a pierdut și returul cu nord-macedonenii de la Shkendija</span> Tetovo, scor 1-2, și a ratat astfel calificarea în turul trei preliminar din Liga Campionilor.</p>
<p>Roș-albaștrii vor juca în aceeași fază din Europa League, iar adversară le va fi Drita, campioana en-titre din Kosovo.</p>
<p>Așa cum era de așteptat, eșecul campionilor lui Charalambous a stârnit multe reacții de nemulțumire în spațiul public, iar Mirel Rădoi, care joi seară a sărbătorit, după <span>Universitatea Craiova – Sarajevo 4-0</span>, a ținut să le ia apărarea roș-albaștrilor.</p>
<p>Fost antrenor la clubul patronat de nașul său, Gigi Becali, Rădoi este de părere că FCSB a fost victima unui linșaj mediatic în ultimele 48 de ore:</p>
<blockquote><p>Cred că nu există nicio echipă în România care să joace cu vreun adversar din Europa, în meciurile internaționale, și să domine 90 de minute, iar adversarul să nu-și creeze nicio ocazie. Suntem în 2025, unde toată lumea știe să atace, toată lumea știe să se apere. (…) Sper ca FCSB să se califice, îmi pare rău de cei de la Universitatea Cluj, am înțeles că în minutul 117 au pierdut calificarea. E important pentru fotbalul românesc să încercăm să creștem acel coeficient, iar după aceea să încercăm să-i creștem pe jucătorii români pentru ca ei să ajute echipa națională. Pentru mine, n-a fost o rușine atât de mare (n.r. eliminarea suferită de FCSB), pentru că, până la urmă, nici Shkendija nu mi se pare o echipă foarte, foarte slabă. Totuși, mai au șansa de a se califica în Europa League, apoi Conference League… Nu mi s-a părut normal linșajul de care au avut parte jucătorii și clubul, pentru că asta se poate întâmpla în viața unei echipe. Până la urmă, e echipa care anul trecut ne-a reprezentat cu brio”, a declarat Mirel Rădoi, imediat după ce a dus-o pe Universitatea Craiova în turul 3 preliminar din Conference League.</p></blockquote>
<h2><span>Atacul a continuat: „Am văzut specialiști care vorbesc despre pregătirea fizică…”</span></h2>
<p>Printre altele, campionii României au fost acuzați că nu au avut pregătirea fizică necesară pentru a face față la un debut de sezon atât de încărcat, cu meciuri importante pe două fronturi. Mirel Rădoi a continuat să le ia apărarea elevilor lui Elias Charalambous și a adăugat:</p>
<blockquote><p>De obicei, după un sezon cu atâtea meciuri, foarte multe internaționale, e normal să ai o cădere imediată. Am văzut că sunt specialiști care vorbesc despre pregătirea fizică… Din punctul meu de vedere, nu e așa! Ei acuză o stare de oboseală, mulți dintre ei au fost și la echipele naționale, au avut o pauză foarte scurtă, cum a avut toată lumea vara asta. E ușor să vii și să dai lecții tuturor, dar nu e așa! Nu vreau să pară că le iau apărarea, dar sunt lucruri logice! Pe mine mă surprinde faptul că [anumite critici] vin de la antrenori, când ei știu lucrurile acestea! Sau dacă nu le știu, atunci ei au o problemă, nu cei de la FCSB!”, a completat antrenorul oltenilor.</p></blockquote>
<p>În etapa 4 din Superliga României, FCSB va evolua în deplasare cu Dinamo, iar Universitatea Craiova cu CFR Cluj.</p>

]]></description>
    </item>
  </channel>
</rss>
