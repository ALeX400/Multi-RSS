<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>FCSB, bătaia de joc a antrenorului de la Dinamo Zagreb: „S-a pus problema doar câte le dăm”</title>
      <link>https://www.prosport.ro/fotbal-extern/europa-league/fcsb-bataia-de-joc-a-antrenorului-de-la-dinamo-zagreb-s-a-pus-problema-doar-cate-le-dam-20368062</link>
      <description><![CDATA[<img src="https://www.prosport.ro//wp-content/uploads/2026/01/FCSB-bataia-de-joc-a-antrenorului-de-la-Dinamo-Zagreb-„S-a-pus-problema-doar-cate-le-dam-1400x1050.jpg"/><br/><p>FCSB a cedat pe terenul celor de la Dinamo Zagreb, în etapa a șaptea a fazei principale din UEFA Europa League, cu scorul categoric de 4-1.</p>
<p>La finalul meciului din Croația, tehnicianul gazdelor a vorbit despre jocul prestat de cele două formații și consideră că echipa lui a dominat meciul de la un capăt la altul.</p>
<h2><span>Mario Kovacevic, arogant după Dinamo Zagreb – FCSB 4-1</span></h2>
<p><span>Dinamo Zagreb și FCSB s-au întâlnit joi, 22 ianuarie 2026</span>, în etapa a șaptea a fazei principale din UEFA Europa League, într-o partidă pe care „roș-albaștrii” au pierdut-o categoric, scor 4-1.</p>
<p>La finalul meciului, Mario Kovacevic, antrenorul croaților, a vorbit despre jocul prestat de cele două formații și a declarat că echipa lui a dominat meciul de la un capăt la altul. Totodată, acesta a declarat că nu s-a pus problema învingătoarei, ci doar a numărului de goluri pe care Dinamo Zagreb le va înscrie în poarta celor de la FCSB.</p>
<p>„Jucătorii mei au meritat această victorie. Am știut că suntem echipa mai bună. Am început foarte bine meciul, apoi poate ne-am relaxat puțin spre finalul primei reprize.</p>
<p>Acolo m-am supărat puțin pe jucători la pauză. Repriza a doua a fost exact pe gustul nostru. A fost doar o chestiune de câte goluri vom marca. S-a pus doar problema câte dăm! Ne bucură atât victoria, cât și jocul prestat.</p>
<p>Toți cei care au intrat au reacționat foarte bine. Cele cinci schimbări sunt foarte importante. Îi motivez pe toți să își folosească șansele. Nici nu am vrut să-l schimb pe Beljo, pentru că a fost foarte bun”, a declarat Mario Kovacevic, antrenorul celor de la Dinamo Zagreb, la finalul partidei.</p>
<h2><span>FCSB, șase mici de calificare</span></h2>
<p>După înfrângerea suferită pe terenul celor de la Dinamo Zagreb, <span>FCSB mai păstrează doar șanse teoretice de calificare</span> în faza următoarea din UEFA Europa League.</p>
<p>În ultima etapă din faza principală, echipa pregătită de Elias Charalambous și Mihai Pintilii va da piept cu Fenerbahce, pe teren propriu, într-o partidă programată pe data de 29 ianurie 2026, pe Arena Națională din București, începând cu ora 22:00.</p>

]]></description>
    </item>
    <item>
      <title>Răzvan Lucescu are Grecia la picioare după PAOK – Betis 2-0: „I-a zdrobit!”</title>
      <link>https://www.prosport.ro/fotbal-extern/europa-league/razvan-lucescu-are-grecia-la-picioare-dupa-paok-betis-2-0-i-a-zdrobit-20368065</link>
      <description><![CDATA[<img src="https://www.prosport.ro//wp-content/uploads/2026/01/Razvan-Lucescu-are-Grecia-la-picioare-dupa-PAOK-Betis-2-0.jpg"/><br/><p>Echipa antrenată de Răzvan Lucescu a obținut a treia victorie în actuala ediție de Europa League, iar tehnicianul român are Grecia la picioare după PAOK – Betis 2-0.</p>
<p>Ambele goluri au fost marcate în partea a doua a reprizei secunde, prin Zivkovic și Giakoumakis. Presa din Grecia a scris că Lucescu și PAOK i-au spulberat pe adversari.</p>
<h2><span>După PAOK – Betis 2-0, echipa lui Răzvan Lucescu are șanse reale să termine grupa între primele 8</span></h2>
<p>La ora partidei de pe Toumba, Betis Sevilla era clar favorită în contextul în care nu pierduse niciun meci în primele 6 etape și avea un golaveraj foarte bun, 11-4. Un succes i-ar fi garantat prezența în optimile de finală și putea spera la unul dintre primele două locuri în clasamentul final, dar nu a fost să fie.</p>
<p>După o primă repriză fără gol, Zivkovic a deschis scorul în minutul 67, după o <span>pasă senzațională primă de la Giakoumakis</span>. Betis a continuat să atace, dar echipa gazdă și-a consolidat victoria cu 4 minute înainte de final, când Giakoumakis a transformat o lovitură de la 11 metri.</p>
<p>„PAOK i-a zdrobit pe spanioli cu un Giakoumakis senzațional, o suplinire excelentă a lui Konstantelias, intrat după pauză, și și-a asigurat calificarea în playoff”, a titrat publicația <span>Sport 24</span>.</p>
<p>„Giakoumakis a marcat un gol și a oferit o pasă decisivă, Konstantelias a intrat în meci ca o tornadă, iar PAOK a spulberat seria de meciuri fără înfrângere a lui Betis, învingând-o cu 2-0 pe Toumba, asigurându-și calificarea în play-off-ul Europa League.</p>
<p>PAOK și-a asigurat biletul în play-off. Echipa lui Răzvan Lucescu a forțat-o pe Betis să sufere prima înfrângere în Europa League, învingând-o cu 2-0 în etapa a 7-a și va juca în runda intermediară, dar are șanse ca calificarea directă în optimi.</p>
<p>Astfel, PAOK a ajuns la 12 puncte, și-a blocat accesul între primele 24 în Europa League și înaintea ultimei etape, în deplasare cu Lyon, are speranțe de calificare directă în optimile de finală”, au mai notat jurnaliștii.</p>
<h2><span>Fanii PAOK au scandat ritmic numele tehnicianului român cu câteva minute înainte de finalul meciului cu Betis</span></h2>
<p>Va fi un meci infernal pentru <span>echipa antrenată de Răzvan Lucescu</span>, deoarece trupa din Lyon este liderul actual din Europa League, cu 18 puncte, la fel ca Aston Villa, dar cu un golaveraj mai bun, +11, față de +7.</p>
<p>Pentru a urca între primele 8, PAOK este obligată să învingă iar Betis Sevilla, FC Porto, Genk și Steaua Roșie Belgrad să obțină cel mult un punct. Evident, presa din Grecia nu a ratat momentul să-l omagieze pe tehnicianul român.</p>
<p>„Întregul stadion Toumba l-a idolatrizat pe Răzvan Lucescu înainte de finalul meciului cu Betis”, a notat aceeași publicație, scoțând în evidență faptul că fanii PAOK au scandat ritmic numele tehnicianului român cu câteva minute înainte de finalul marii victorii împotriva lui Betis.</p>
<p>„PAOK a obținut trei puncte excelente împotriva lui Betis la Toumba, asigurându -și prezența în playoff-urile Europa League și va lupta împotriva lui Lyon pentru a se clasa în primele opt locuri.</p>
<p>Fanii echipei au fost încântați de imaginea jucătorilor lui Răzvan Lucescu împotriva celor de la Verdiblancos și, cu puțin timp înainte de fluierul final, antrenorul a fost idolatrizat de tribunele alb-negre”, se mai menționează în material.</p>

]]></description>
    </item>
    <item>
      <title>Risto Radunovic, discurs de lider adevărat după Dinamo Zagreb – FCSB: „N-am meritat nimic”</title>
      <link>https://www.prosport.ro/fotbal-extern/europa-league/risto-radunovic-discurs-de-lider-adevarat-dupa-dinamo-zagreb-fcsb-n-am-meritat-nimic-20368044</link>
      <description><![CDATA[<img src="https://www.prosport.ro//wp-content/uploads/2026/01/Risto-Radunovic-discurs-de-lider-adevarat-dupa-Dinamo-Zagreb-FCSB-„N-am-meritat-nimic-1400x1050.jpg"/><br/><p>Risto Radunovic a avut un discurs de lider adevărat după înfrângerea pe care FCSB a suferit-o pe terenul celor de la Dinamo Zagreb, scor 4-1, în etapa a șaptea a fazei principale din UEFA Europa League.</p>
<p>Experimentatul fotbalist a recunoscut că echipa lui nu s-a ridicat la nivelul competiției și că au existat greșeli grave, care au costat-o scump pe campioana României.</p>
<h2><span>Ce a spus Risto Radunovic după Dinamo Zagreb – FCSB 4-1</span></h2>
<p><span>FCSB a cedat pe terenul celor de la Dinamo Zagreb, scor 4-1</span>, în etapa a șaptea a fazei principale din UEFA Europa League. La finalul partidei din Croația, <span>fotbalistul pregătit de Elias Charalambous a vorbit despre jocul prestat de echipa lui </span>și a recunoscut că „roș-albaștrii” nu s-au ridicat la nivelul competiției, întrucât au comis greșeli grave, care au costat-o scump pe campioana României.</p>
<p>„În primele 15 minute am fost foarte slabi, nu am meritat nimic din meciul acesta cu un așa început. Am dat un gol, a fost 2-1. Au existat semne bune, am jucat ceva. S-a stins tot apoi, la 3-1 și la 4-1. E un moment greu, trebuie să muncim mai mult, să analizăm, să vedem situații. Sincer, eu mă așteptam la o echipă ofensivă.</p>
<p>Nu ne-am ridicat la nivelul Europa League în această seară, asta e clar. Au fost greșeli, toți am greșit. Trebuie să avem disciplină mai bună în joc. Avem meci cu CFR, contează foarte mult, trebuie să ne refacem cât mai repede, să câștigăm. E ceva timp de când trebuie să ne trezim. Nu avem rezultate, nu avem prestațiile așteptate. Nu pot să mă mai gândesc la Europa, avem meci cu CFR. Trebuie să dăm totul pentru noi, pentru suporteri, pentru club. Trebuie să ne jucăm șansa”, a declarat Risto Radunovic, la <span>DigiSport</span>.</p>
<p>După înfrângerea suferită pe terenul celor de la Dinamo Zagreb, FCSB mai păstrează doar șanse teoretice pentru calificarea în următoarea fază a competiției.</p>

]]></description>
    </item>
    <item>
      <title>DECLARAȚII Basarab Panduru, necruțător cu Charalambous și fotbaliștii săi după Dinamo Zagreb – FCSB: „Nu s-a întâmplat nimic”</title>
      <link>https://www.prosport.ro/fotbal-extern/europa-league/basarab-panduru-necrutator-cu-charalambous-si-fotbalistii-sai-dupa-dinamo-zagreb-fcsb-nu-s-a-intamplat-nimic-20368036</link>
      <description><![CDATA[<img src="https://www.prosport.ro//wp-content/uploads/2026/01/Basarab-Panduru-necrutator-cu-Charalambous-si-fotbalistii-sai-dupa-Dinamo-Zagreb-–-FCSB-„Nu-s-a-intamplat-nimic-1-1400x1050.jpg"/><br/><p>Basarab Panduru a dat un verdict dur despre jocul roș-albaștrilor din Dinamo Zagreb – FCSB 4-1.</p>
<p>Elevii lui Elias Charalambous <span>au pierdut fără drept de apel </span>și în Croația. Campioana en-titre din Superliga a bifat al doilea eșec la rând din acest an, iar Basarab Panduru a fost necruțător, după încă o umilință în cupele europene.</p>
<h2><span>Reacție fără menajamente din partea lui Basarab Panduru: „S-au supărat și ți-au mai dat două”</span></h2>
<p>FCSB a încasat nu mai puțin de patru goluri de la Dinamo Zagreb. Vicecampioana Croației a condus ofensiva aproape tot meciul. Roș-albaștrii păreau că dau semne de revenire după golul lui Daniel Bîrligea, însă nu s-a mai întâmplat nimic notabil pe tabelă la scorul de 2-1 decât în dreptul gazdelor.</p>
<p>Basarab Panduru a auzit <span>declarația lui Elias Charalambous</span> și l-a pus la zid pe antrenorul roș-albaștrilor deoarece echipa sa nu a arătat nimic în cele 90 de minute decât atunci când a fost lăsată să joace.</p>
<p>„Nu poţi să spui că ai avut în faţă un adversar oarecare, dar fără jucători cunoscuţi. Mi se pare că e acelaşi lucru ca la meciul cu Argeş. Când te-au lăsat, ai jucat şi tu ceva. Când s-au supărat… că au dat două goluri, te-au lăsat puţin să joci. Le-ai dat gol, s-au supărat iar şi ţi-au mai dat două goluri.</p>
<p>(n.r. despre discursul lui Elias Charalambous de la finalul meciului) Discursul lui probabil a fost la fel şi după meciul cu Argeş: „nu se poate să jucăm aşa, trebuie să facem altceva. Uite că nu s-a întâmplat nimic. A părut că n-ai niciun joc, nu că nu ştii atac organizat”, a declarat Basarab Panduru pentru <span>Prima Sport.</span></p>
<p>Pentru FCSB drumul european se încheie aici, în proporție de 99%. Mai are de disputat un meci cu Fenerbahce pe Arena Națională. Chiar și cu o victorie miraculoasă calificarea e deja jucată. Roș-albaștrii nu au un golaveraj prea bun și trebuie să stea la mâna celorlalte rezultate din faza principală.</p>
<p>Urmează meciul cu CFR Cluj, decisiv și pentru play-off-ul din Superliga. În cazul unui eșec, sau remiză, FCSB își scade dramatic șansele de a se lupta pentru titlu în acest sezon.</p>

]]></description>
    </item>
    <item>
      <title>DECLARAȚII Mihai Stoica n-a mai suportat și i-a „mitraliat” pe fotbaliști după Dinamo Zagreb – FCSB: „Au demonstrat că nu pot să ne ajute!”</title>
      <link>https://www.prosport.ro/fotbal-extern/europa-league/mihai-stoica-n-a-mai-suportat-si-i-a-mitraliat-pe-fotbalisti-dupa-dinamo-zagreb-fcsb-au-demonstrat-ca-nu-pot-sa-ne-ajute-20368040</link>
      <description><![CDATA[<img src="https://www.prosport.ro//wp-content/uploads/2026/01/Mihai-Stoica-n-a-mai-suportat-si-i-a-„mitraliat-pe-fotbalisti-dupa-Dinamo-Zagreb-–-FCSB-1400x785.jpg"/><br/><p>Eșecul dureros din etapa 7 de Europa League l-a făcut pe Mihai Stoica să-i „mitralieze” pe fotbaliști, spunând că au demonstrat că nu pot să ajute în Dinamo Zagreb – FCSB.</p>
<p>Echipa lui Gigi Becali a contat în meciul de la Zagreb doar aproximativ 10 minute, pe finalul primei reprize. Fără să nominalizeze, Mihai Stoica a spus că unii jucători nu s-au ridicat la nivelul dorit.</p>
<h2><span>Mihai Stoica scoate în evidență că fotbaliștii campioanei au demonstrat, în Dinamo Zagreb – FCSB, că nu pot să ajute</span></h2>
<p><span>Daniel Bîrligea a reaprins speranțele</span>, pe finalul primei reprize, cu golul superb, dar în partea a doua a confruntării FCSB a jucat la fel de apatic ca în prima jumătate de oră. Eșecul mai dă de doi bani speranță la prezența în play-off-ul pentru optimile de finală.</p>
<p>La finele confruntării din Croația, <span>președintele Consiliului de Administrație de la FCSB, Mihai Stoica</span>, și-a găsit greu cuvintele, dar după ce s-a stârnit i-a „mitraliat” pe fotbaliștii campioanei României.</p>
<p>„Cam aspru (n.r. – rezultatul). Am avut o singură perioadă când părea că vom conta, dar fără ocazii. Schimbările n-au adus mare lucru. E bine că am primit niște confirmări, din nefericire nu pozitive, ci negative, jucători care demonstrează că nu ne pot ajuta în a doua parte a sezonului.</p>
<p>Am intrat în meci după aia. La 2-1 ar fi trebuit să punem presiune mai mare, dar din nefericire nu am putut să aliniem cea mai bună echipă. Unii nu sunt eligibili, Tănase a avut o accidentare ușoară, care l-a ținut în tribună.</p>
<p>Nu discut despre niciun jucător. Dacă am să le spun ceva, le spun în particular. Primul gol e o greșeală foarte mare, la al doilea adversarul ne-a pus în dificultate”, a precizat Mihai Stoica, potrivit Prima Sport.</p>
<h2><span>Mihai Stoica este convins că FCSB nu mai are nicio șansă se calificare în barajul pentru optimi</span></h2>
<p>Pentru echipa lui Gigi Becali urmează meciul de pe teren propriu cu Fenerbahce, echipă care este sigură de prezența în play-off, dar luptă pentru accederea între locurile 9 și 16, pentru a juca returul barajului pe teren propriu.</p>
<p>Aflată pe 18, echipa turcă are șanse să-și realizeze obiectivul cu o victorie, în contextul în care două echipe aflate în fața ei se întâlnesc în meci direct, iar Celta, de exemplu, joacă împotriva celor de la Steaua Roșie, care speră ca accederea între primele 8.</p>
<p>„Spuneam înainte de meci că e un adversar care poate să cumpere un jucător cu 5 milioane. Beljo e un jucător de calitate, care probabil va juca în naționala Croației. N-am jucat noi ce trebuie, e o echipă inferioară altora pe care le-am întâlnit și împotriva cărora am jucat mai bine decât astăzi.</p>
<p>După ce Bîrligea a fost înlocuit n-am mai avut forță. 4-1 nu se vedea venind, dar cu asta plecăm. Cum să fie prea ușor acordat (n.r. – galbenul la Bîrligea)? E clar de tot, talpă pe tibie. Cel puțin, așa am văzut. Asta e ultima noastră problemă că va fi suspendat Bîrligea.</p>
<p>(n.r. Mai sunt șanse de calificare) Serios? Cu 9 puncte nu merge nimeni. E terminat totul. Nu cred, știu. Așteptările au fost mai mari și am fost departe de ce sperau suporterii. Anul trecut am făcut mai mult decât credeam că suntem în stare să facem.</p>
<p>Meciul cu Fener are miză orice ar fi, e un motiv de a veni la stadion ca să îi vezi pe Ederson, Asensio… E un sezon total nereușit, pentru că e a doua calificare consecutivă în această competiție.</p>
<p>Aș vrea să văd o echipă din România care se va califica de două ori consecutiv să se califice în grupa în Europa League. Nu prea cred că se va întâmpla asta”, a mai transmis șeful Consiliului de Administrație de la FCSB.</p>

]]></description>
    </item>
  </channel>
</rss>
