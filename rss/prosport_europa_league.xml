<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali, moment de sinceritate maximă: „N-am nevoie de șoc! Eu am greșit”</title>
      <link>https://www.prosport.ro/fotbal-intern/superliga/gigi-becali-moment-de-sinceritate-maxima-n-am-nevoie-de-soc-eu-am-gresit-20281689</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-moment-de-sinceritate-maxima-„N-am-nevoie-de-soc-Eu-am-gresit-.webp"/><br/><p>Înaintea meciului cu Go Ahead Eagles, din runda inaugurală a fazei principale UEFA Europa League, Gigi Becali (67 de ani) a avut un moment de sinceritate maximă și a explicat de ce Elias Charalambous (45) nu poate fi dat afară de la FCSB.</p>
<p>Patronul campioanei României a oferit noi detalii despre implicarea sa la echipă și a prezentat o greșeală pe care a făcut-o în runda precedentă din Superliga, în înfrângerea supărătoare cu FC Botoșani, scor 1-3.</p>
<h2><span>Gigi Becali a vorbit sincer despre greșeala pe care a făcut-o în partida FC Botoșani – FCSB 3-1</span></h2>
<p>Fotbaliștii FCSB au călcat strâmb și în etapa 10 din Superliga României și la capătul a 90 de minute dramatice au sfârșit prin a fi învinși cu scorul de 1-3 de FC Botoșani.</p>
<p>Roș-albaștrii au deschis scorul în Moldova, în minutul 36, prin Daniel Bîrligea, care a lovit din pasa nou-venitului Mamadou Thiam. Ulterior, jucătorii lui Charalambous și Pintilii au fost puși la punct. Andrei Dumiter, în minutul 40, și ucraineanul Mykola Kovtalyuk, cu o dublă, în minutele 68 și 90+2, au stabilit rezultatul final.</p>
<p>Referitor la marcatorul unicului gol al roș-albaștrilor, <span>Daniel Bîrligea, acesta a început partida pe postul de aripă dreapta</span>. Atacant central a fost Mamadou Thiam, însă ulterior, înainte de deblocarea tabelei de marcaj, pozițiile celor doi au fost inversate. Astfel, Bîrligea a revenit în calitate de vârf și Thiam mutat în dreapta.</p>
<p>Înainte de meciul cu Go Ahead Eagles, Gigi Becali a dezvăluit că alegerea tactică menționată mai sus i-a aparținut în totalitate și a mărturisit că decizia s-a dovedit a fi un eșec. Patronul roș-albaștrilor spune că dacă l-ar fi utilizat pe Bîrligea atacant din primul minut, scorul de pe tabelă ar fi putut fi în favoarea FCSB la finalul primei reprize, iar în acest context nici <span>demiterea nu ar mai fi fost pomenită în cazul lui Elias Charalambous</span>.</p>
<p>„Dacă juca Bîrligea atacant din prima și Thiam în stânga, poate era 3-0 de la pauză, nu sunt eu vinovat? Că l-am încercat pe Bîrligea în dreapta? Păi dacă sunt eu vinovat, cum să-l dau afară pe om pentru vina mea? Zice lumea că să plece. (n.r. să facă un șoc la echipă) N-am nevoie de șoc, eu sunt vinovat și gata. Șocul îl face Domnul. Vine Domnul, pune Domnul mâna lui, spulberă tot. Am greșit cu Bîrligea în banda dreaptă. Bîrligea este numai atacant, număr 9. (n.r. a zis ceva, a fost nemulțumit?) Nu există așa ceva. La mine jucătorii primesc salarii, eu le dau banii, ei trebuie să joace ceea ce cerem noi. S-a schimbat după 20 de minute, la revedere, care e treaba? Thiam e fotbalist. S-a dat gol, după aia am mâncat o bătaie, care e treaba? Nu e nimic, acum începem, bang-bang-bang, vine Domnul, pune mâna și gata”, a declarat Gigi Becali, citat de <span>Fanatik</span>.</p>
<h2><span>Ce a spus Elias Charalambous despre eventuala sa demitere</span></h2>
<p>Așadar, Elias Charalambous nu are de ce să își facă griji, cel puțin în acest moment. În ultima săptămână, în spațiul public s-a vorbit tot mai intens despre potențiala demitere a cipriotului, care în ultimele două sezoane a cucerit patru trofee pentru FCSB, două titluri și două Supercupe ale României.</p>
<p>„Și când câștigam titlul eram criticat. Câteodată critica nu e corectă. Când am venit aici nimeni nu se aștepta să stau atât de mult. Știu să fac deosebirea dintre o critică pozitivă și una negativă. Sunt deschis să ascult criticile. Încerc să-mi fac treaba așa cum știu mai bine. Eu și jucătorii am arătat că putem face lucruri bune. Nu mă tem, mă îngrijorez pentru fani și pentru jucători”, a precizat Charalambous, la conferința de presă premergătoare jocului Go Ahead Eagles – FCSB.</p>

]]></description>
    </item>
    <item>
      <title>Olandezul a venit la București acum 15 ani. Ce a găsit l-a marcat pentru totdeauna: „Un oraș gri și mohorât. Pe el l-au primit ca pe un erou”</title>
      <link>https://www.prosport.ro/fotbal-extern/europa-league/olandezul-a-venit-la-bucuresti-acum-15-ani-ce-a-gasit-l-a-marcat-pentru-totdeauna-un-oras-gri-si-mohorat-pe-el-l-au-primit-ca-pe-un-erou-20281593</link>
      <description><![CDATA[<img src="https://www.prosport.ro//wp-content/uploads/2025/09/Olandezul-a-venit-la-Bucuresti-acum-15-ani.-Ce-a-gasit-l-a-marcat-pentru-totdeauna„Un-oras-gri-si-mohorat.-Pe-el-l-au-primit-ca-pe-un-erou-e1758745573914-1400x894.jpeg"/><br/><p>Olandezul a reacționat înainte de Go Ahead Eagles – FCSB și a dezvăluit cum i s-a părut Bucureștiul în 2010.</p>
<p>Leon de Kogel a debutat în cupele europene chiar într-o partidă cu gruparea roș-albastră și nu a ezitat să spună ce impresie i-a lăsat capitala României.</p>
<h2><span>Olandezul a venit la București acum 15 ani. Ce a găsit l-a marcat pentru totdeauna: „Un oraș gri și mohorât. Pe el l-au primit ca pe un erou”</span></h2>
<p>Go Ahead Eagles a publicat un amplu material cu Leon de Kogel <span>înainte de meciul cu FCSB</span> din UEFA Europa League. Fostul atacant de la Almere City a evoluat la echipa din Deventer în perioada 2015-2018.</p>
<p>Leon de Kogel și-a făcut debutul în cupele europene chiar într-un meci cu FCSB. Acesta <span>evolua pentru Utrecht</span> și avea doar 18 ani. Totul s-a întâmplat în ediția 2010-2011 din UEFA Europa League.</p>
<p>Leon de Kogel a dezvăluit ce impresie i-a lăsat Bucureștiul și cum a fost primit Mihai Neșu de fanii campioanei României: „Un oraș gri și mohorât. Pe el l-au primit ca pe un erou”.</p>
<p>„Debutul meu în Europa League a fost de neuitat. Aveam 18 ani și eram la echipa secundă a lui Utrecht. În timpul campaniei europene, am fost promovat la prima echipă și, cu excepția unui meci, am fost în lot la toate jocurile.</p>
<p>Am avut atunci o grupă extraordinară cu Steaua București (n.r. FCSB), Napoli și Liverpool. Înaintea meciului din deplasare cu Steaua, Jacob Mulenga s-a accidentat și speram că voi fi titular. Totuși, Frank Demouge a fost preferat în primul 11, iar eu am început pe bancă.</p>
<p>Să debutezi la 18 ani în Europa League e fantastic. La acel moment, Steaua nu juca pe noul stadion, ci pe cel vechi, chiar foarte vechi. Îmi aduc aminte că Bucureștiul era un oraș gri, mohorât, dar asta îmi plăcea.</p>
<p>A fost minunat să vedem cum suporterii l-au primit pe vechiul lor erou, Mihai Neșu, care juca pentru noi la acea vreme. Asta a arătat cât de mult își iubesc suporterii echipa. Din nefericire, am pierdut cu 1-3 acel joc”, a spus Kogel, pentru <span>ga-eagles.nl</span>.</p>

]]></description>
    </item>
    <item>
      <title>Un olandez stabilit în România l-a distrus pe Gigi Becali: „E complet nebun!”</title>
      <link>https://www.prosport.ro/fotbal-extern/europa-league/un-olandez-stabilit-in-romania-l-a-distrus-pe-gigi-becali-e-complet-nebun-20281535</link>
      <description><![CDATA[<img src="https://www.prosport.ro//wp-content/uploads/2025/09/Un-olandez-stabilit-in-Romania-l-a-distrus-pe-Gigi-Becali.jpg"/><br/><p>FCSB se pregătește de marele meci de debut în grupa principală a UEFA Europa League, joi, de la 19:45, cu Go Ahead Eagles.</p>
<p>Olandezii au analizat acest meci și, ca de fiecare dată, s-au legat și de patronul campionilor României.</p>
<h2><span>Un olandez stabilit în România l-a distrus pe Gigi Becali: „E complet nebun!”</span></h2>
<p>Înainte de meciul dintre Go Ahead Eagles și FCSB, presa din Olanda a vorbit și despre Gigi Becali, celebru deja în toată lumea pentru modul în care gestionează situația echipei sale.</p>
<p>Un jurnalist olandez, Jos Lagerburg, care locuiește în România de aproximativ un an, a avut timp să-l observe și să-și facă o părere despre influența pe care o are Becali în fotbalul românesc.</p>
<p>Acesta a vorbit despre Gigi Becali foarte dur, scoțând în evidență comportamentul său neobișnuit în fotbal, dar și și rolul puternic pe care îl are în cadrul propriului club.</p>
<p>„Este complet nebun. A fost condamnat pentru corupție, a participat la proteste anti-LGBTQ+ și nu crede în pandemia de coronavirus. De aceea a fost odată un focar în echipa FCSB, pentru că mulți jucători nu erau vaccinați!”, a spus Lagerburg pentru publicația De Stentor.</p>
<h2><span>Gigi Becali a fost criticat și de vărul său, celebrul impresar Giovanni Becali</span></h2>
<p>În urma rezultatelor incredibile înregistrate de FCSB în Superligă în acest start de sezon, Giovanni Becali a găsit și un vinovat: patronul echipei. Impresarul e de părere că fotbaliștii campioanei primesc salarii uriașe, iar acum nu se mai gândesc la fotbal, mai ales după ce au câștigat de două ori la rând campionatul.</p>
<p>„Eu cred că exagerarea asta, de bani, când ai salariu de 17.000, 15.000, 20.000… Când ai 20.000 și nu ești Pele, că dacă ai fi Pele, te vând pe 60 de milioane, pe 30… De asta le dă Gigi salarii de 20-25.000, să ia măcar campionatul.</p>
<p>Că din vânzări, dacă iau 3-5 milioane, nu îi vând, dar dacă iau 25-30 de milioane, îi vând. Acum, le dă astfel de salarii pentru a lua banii din cupele astea amărâte.</p>
<p>(Le-au luat mințile banii. Gigi, fiind prea generos, s-a întors puțin împotriva lui) El nu poate să rabde și mai se exprimă. Dar de ce le-ai dat atât? El nu ascultă pe nimeni, așa e el născut, nu vrea să asculte de nimeni.</p>
<p>(Are o personalitate uriașă) Are. E pe sabia lui, dar de multe ori iei un arhitect să îți facă o casă, îi spui ce își dorești, iar arhitecții trebuie să adauge ceva”, <span>a declarat Giovanni Becali</span>, potrivit Fanatik.</p>

]]></description>
    </item>
    <item>
      <title>Dosarul FCSB – Steaua Bucureşti a ajuns în Olanda: „Gigi Becali a pus la cale un artificiu”</title>
      <link>https://www.prosport.ro/fotbal-extern/europa-league/dosarul-fcsb-steaua-bucuresti-a-ajuns-in-olanda-gigi-becali-a-pus-la-cale-un-artificiu-20281302</link>
      <description><![CDATA[<img src="https://www.prosport.ro//wp-content/uploads/2025/09/Dosarul-FCSB-Steaua-Bucuresti-a-ajuns-in-Olanda-„Gigi-Becali-a-pus-la-cale-un-artificiu-1400x788.jpg"/><br/><p>FCSB debutează mâine în faza principală UEFA Europa League împotriva echipei olandeze Go Ahead Eagles, iar jurnaliștii batavi au analizat istoricul campioanei României, amintind de conflictul juridic cu CSA Steaua.</p>
<p>În urmă cu opt ani, CSA Steaua câștiga procesul prin care echipa patronată de Gigi Becali pierdea numele, sigla și palmaresul Stelei. Cazul care se dezbate în judecată și astăzi a fost descoperit inclusiv de presa din Țările de Jos.</p>
<h2><span>Dosarul FCSB – Steaua București a ajuns în Olanda: „Gigi Becali a pus la cale un artificiu”</span></h2>
<p>Mâine, începând cu ora 19:45, FCSB va disputa primul meci din grupa unică UEFA Europa League. <span>Campioana României va întâlni echipa olandeză Go Ahead Eagles</span>, probabil cel mai accesibil adversar din actuala aventură europeană.</p>
<p><span>Jurnaliștii batavi au analizat atent</span> istoria echipei patronate de Gigi Becali, iar conflictul juridic dintre FCSB și CSA Steaua nu a fost trecut cu vederea. Nici performanțele Stelei din anii ’80 nu au fost omise.</p>
<p>„Steaua a fost înființată în 1947, sub numele CCA (Clubul Central al Armatei), imediat după cel de-al Doilea Război Mondial. În scurt timp, a devenit Steaua, clubul-fanion al României, cucerind în 1986 Cupa Campionilor Europeni după celebra finală cu FC Barcelona, câștigată la penalty-uri. Trei ani mai târziu, ajungea din nou în finală, de această dată pierdută categoric, 0-4 cu AC Milanul lui Van Basten și Gullit. Fiind creată de Ministerul Apărării, echipa se afla sub tutela armatei, lucru obișnuit pentru multe cluburi est-europene în acea vreme.</p>
<p>Totul s-a schimbat în 1998, când guvernul a renunțat la secția de fotbal din cauza problemelor economice. Cinci ani mai târziu, clubul a ajuns pe mâna controversatului om de afaceri și politician George Becali, iar de aici au început tensiunile.</p>
<p>La momentul preluării, Steaua avea datorii de 11 milioane de euro către statul român. Pentru a evita executarea silită, Becali a pus la cale un artificiu: a cumpărat clubul printr-o nouă companie comercială, lăsând datoriile în spatele vechii organizații non-profit, care a falimentat rapid. Statul a pierdut milioane, iar această manevră avea să devină sursa conflictului juridic privind identitatea Stelei.</p>
<p>Deși Becali a continuat să folosească numele și sigla Steaua, instanțele au decis că nu avea dreptul legal să facă acest lucru. După ani întregi de procese, în 2017 clubul a fost obligat să își schimbe denumirea în FCSB. Între timp, Ministerul Apărării a reînființat propria echipă, CSA Steaua București, care activează acum în liga secundă. Conform legii, cluburile deținute de stat nu pot juca în prima divizie”, au titrat jurnaliștii <span>voetbalprimeur.nl</span>.</p>

]]></description>
    </item>
    <item>
      <title>Denis Alibec e considerat „țeapa verii” pentru Gigi Becali, dar atacantul e gata să dea lovitura: „Mi-am așteptat șansa”</title>
      <link>https://www.prosport.ro/fotbal-extern/europa-league/denis-alibec-e-considerat-teapa-verii-pentru-gigi-becali-dar-atacantul-e-gata-sa-dea-lovitura-mi-am-asteptat-sansa-20281501</link>
      <description><![CDATA[<img src="https://www.prosport.ro//wp-content/uploads/2025/09/Denis-Alibec-e-considerat-„teapa-verii-pentru-Gigi-Becali-dar-atacantul-e-gata-sa-dea-lovitura-„Mi-am-asteptat-sansa-1400x1050.jpg"/><br/><p>Denis Alibec e considerat „țeapa verii” pentru Gigi Becali, dar fotbalistul FCSB e gata să dea lovitura.</p>
<p>Atacantul campioanei României vrea să facă senzație în meciul cu Go Ahead Eagles din UEFA Europa League.</p>
<h2><span>Reacția lui Denis Alibec înainte de Go Ahead Eagles – FCSB</span></h2>
<p>Mulți consideră că <span>Gigi Becali și-a luat țeapă</span> în momentul în care a decis să-l readucă pe Denis Alibec la FCSB. Fotbalistul în vârstă de 34 de ani își așteaptă șansa și e gata să le închidă gura contestatarilor.</p>
<p>Denis Alibec a fost prezent <span>la conferința de presă</span> premergătoare meciului cu Go Ahead Eagles din UEFA Europa League. Atacantul FCSB a prefațat partida și speră să își ajute echipa să câștige la Deventer.</p>
<p>„Am văzut câteva videoclipuri cu ei, am urmărit meciul cu Ajax, am văzut că le-au pus probleme. Noi suntem pregătiți pentru ei și sperăm să facem un meci bun. Nu suntem într-o perioadă bună, dar suntem încrezători.</p>
<p>Suntem pregătiți să facem lucruri mari împreună. Trebuie să plecăm de undeva, să ne revenim, cred că avem toate atuurile să o facem. Avem jucători de calitate, băieții au luat două campionate la rând.</p>
<p>Cred că ne putem reveni. Am arătat și anul trecut că putem trece de grupe. Nu este o echipă precum Ajax. Nu trebuie să ne fie frică de ei. Suntem campioana României și trebuie să arătăm lucrul acesta.</p>
<p>Sper să avem un meci cât mai bun. Mi-am așteptat șansa și sper să ajut echipa să câștige mâine. Olandezii de fel sunt foarte profesioniști, tartează toate meciurile la fel. Va fi un impuls foarte mare dacă vom reuși să câștigăm.</p>
<p>Sper să arătăm ce putem și să dăm totul pe teren. Știu că fanii sunt supărați. Au dreptate într-un fel, dar cum s-au bucurat anul trecut alături de echipă cred că cel mai bun lucru ar fi să fim împreună.</p>
<p>Avem nevoie, doar așa vom depăși acest moment. Alături de ei FCSB a reușit aceste performanțe și doar alături de ei vor depăși aceste momente grele”, a declarat Denis Alibec.</p>

]]></description>
    </item>
  </channel>
</rss>
