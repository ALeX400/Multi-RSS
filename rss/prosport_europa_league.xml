<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Să vă spună Ilie”. Gigi Becali l-a pus pe Ilie Dumitrescu să explice în direct, la TV, momentul cheie din FCSB – Drita</title>
      <link>https://www.prosport.ro/fotbal-extern/europa-league/sa-va-spuna-ilie-gigi-becali-l-a-pus-pe-ilie-dumitrescu-sa-explice-in-direct-la-tv-momentul-cheie-din-fcsb-drita-20241133</link>
      <description><![CDATA[<img src="https://www.prosport.ro//wp-content/uploads/2025/08/„Sa-va-spuna-Ilie.-Gigi-Becali-l-a-pus-pe-Ilie-Dumitrescu-sa-explice-in-direct-la-TV-momentul-cheie-din-FCSB-–-Drita-1400x785.jpg"/><br/><p>Campioana României a reușit o „remontada”, cu Drita, în ultimele 30 de minute, iar Gigi Becali l-a pus pe Dumitrescu să explice momentul cheie al partidei.</p>
<p>Echipa lui Gigi Becali era condusă de Drita cu 2-0, pe Arena Națională, după o oră de joc, iar primul al lui Bîrligea a fost momentul cheie al confruntării, în opinia lui Gigi Becali.</p>
<h2><span>Ilie Dumitrescu a explicat în direct, la TV, momentul cheie din FCSB – Drita, la cererea lui Gigi Becali</span></h2>
<p>Formația antrenată de Elias Charalambous are prima șansă la calificarea în play-off-ul pentru Europa League, deși după 60 de minute din meciul cu Drita, de pe Arena Națională, lucrurile stăteau cu totul altfel.</p>
<p>Campioana a revenit în joc <span>prin reușita lui Daniel Bîrligea</span>, cu un șut la colțul lung, cu stângul. Faza l-a impresionat pe Gigi Becali, care i-a cerut fostului internațional român Ilie Dumitrescu, în prezent analist tv, să explice modul în care au stat lucrurile.</p>
<blockquote><p>„Cu stângul, da, direct. Aia a fost o execuție, mai ales că nu era piciorul lui bun. O reacție foarte bună a lui Bîrligea la gol”, a reacționat Ilie Dumitrescu, la <span>Digi Sport</span>.</p></blockquote>
<h2><span>Ce l-a impresionat cel mai mult pe Ilie Dumitrescu la Daniel Bîrligea</span></h2>
<p>Dumitrescu a fost impresionat nu doar de execuția de la golul care a readus FCSB în meci, ci și de efortul depus de Daniel Bîrligea pe toată durata confurntării.</p>
<blockquote><p>„Este profilul de jucător care, indiferent de rezultat, nu ai ce să-i reproșezi. E un luptător, dă tonul la pressing. Chiar dacă nu întorceau scorul, eu aveam același discurs, că el dă totul pe teren și încearcă de fiecare dată”, a declarat expertul Digi Sport.</p></blockquote>
<p>După ultimul fluier al abirtrului, Daniel <span>Bîrligea a dat declarațiile cu lacrimi în ochi</span>, ca o descărcare după perioada dură prin care a trecut campioana României, cu 4 eșecuri la rând, două în preliminariile Ligii Campionilor și tot atâtea în Superliga.</p>
<p>„Am fost prea euforici, am zis că suntem prea buni, a trebuit să ne întoarcem cu picioarele pe pământ și să jucăm fotbal.</p>
<p>Am crezut că suntem prea buni, dar s-a arătat că nu suntem atât de buni și că trebuie să muncim, să luptăm. Nu am luptat, nu am jucat bine. Eram într-o hibernare cu toții, ca echipă. Sper să câștigăm din nou. A fost urât, te duceai la antrenamente, era urât, te duceai pe stradă, era urât”, a spus Daniel Bîrligea.</p>
<p>Pentru FCSB urmează meciul de campionat cu Unirea Slobozia, care va avea loc pe 10 august, de la ora 21:30, în etapa 5 din Superliga. Joi, 15 august, de la 21:30, echipa lui Gigi Becali joacă returul cu Drita, și îi este suficient un egal pentru a ajunge în play-off-ul din Europa League. dacă ratează calificarea, ajunge în play-off-ul din Conference League.</p>

]]></description>
    </item>
    <item>
      <title>O nouă bătaie de cap pentru FCSB: „Dacă îți arăt piciorul…”</title>
      <link>https://www.prosport.ro/fotbal-intern/superliga/o-noua-bataie-de-cap-pentru-fcsb-daca-iti-arat-piciorul-20241411</link>
      <description><![CDATA[<img src="https://www.prosport.ro//wp-content/uploads/2025/08/O-noua-bataie-de-cap-pentru-FCSB-„Daca-iti-arat-piciorul…-1400x1050.jpg"/><br/><p>Măcinată de accidentări în debutul sezonului 2025-2026, FCSB are parte de o nouă bătaie de cap, după ce un titular s-a accidentat în partida cu Drita, din manșa întâi a turului trei preliminar din Europa League.</p>
<p>Este vorba despre italianul Juri Cisotti (32 de ani), pe care Elias Charalambous (44) s-a văzut obligat să îl scoată din teren în minutul 68.</p>
<h2><span>Juri Cisotti e incert pentru returul Drita – FCSB. Meme Stoica a oferit detalii</span></h2>
<p>Joi, 7 august 2025, <span>FCSB a învins-o pe Drita cu scorul de 3-2</span> și a luat o opțiune importantă în cursa pentru calificarea în play-off-ul Europa League.</p>
<p>FCSB a avut parte de o partidă dramatică pe Arena Națională și, pe lângă faptul că s-a văzut nevoită să revină de la scorul de 0-2, nu a fost ferită nici de probleme medicale.</p>
<p><span>Juri Cisotti, pentru care un copil a venit special din Italia la meci</span>, s-a accidentat în confruntarea cu gruparea kosovară și Elias Charalambous s-a văzut forțat să îl scoată din teren în minutul 68. În locul lui a fost aruncat în luptă Dennis Politic, care în cele din urmă a scos penalty-ul din care Bîrligea a înscris golul decisiv, în minutul 90+4.</p>
<p>Însă, revenind la Cisotti, care e un titular incontestabil la FCSB, în ciuda formei mai puțin bune pe care o traversează în debutul stagiunii 2025-2026, se pare că accidentarea este una serioasă. Mijlocașul italian a suferit o entorsă la gleznă, iar articulația este destul de inflamată în acest moment, după cum a dezvăluit Mihai Stoica. Având în vedere contextul dat, managerul general al roș-albaștrilor spune că sunt șanse ca Cisotti să rateze returul cu Drita de la Priștina:</p>
<blockquote><p>Cisotti, care e în scădere, are și el o problemă. Dacă îți arăt piciorul… Sperăm să fie joi. (n.r. – E entorsă?) Da… De la gleznă i s-a dus spre metatars. Excelentă și reintrarea lui Edjouma în echipă. Și e un jucător care pare foarte serios și care ne poate ajuta”, a declarat Meme Stoica, la <span>Prima Sport</span>.</p></blockquote>
<h2><span>Cisotti, anunțat titular de Gigi Becali pentru returul Drita – FCSB</span></h2>
<p>Vestea oferită de Mihai Stoica este cu atât mai supărătoare pentru roș-albaștri, deoarece <span>Juri Cisotti era anunțat titular de Gigi Becali pentru returul cu Drita</span>.</p>
<p>În stilul caracteristic, miliardarul din Pipera a prezentat deja echipa de start pentru confruntarea din Kosovo și a spus că Risto Radunovic și Syiabonga Ngezana vor reveni în defensivă. În rest, formula va rămâne neschimbată, cu o singură excepție. Vlad Chiricheș va fi înlocuit cu Darius Olaru, pentru ca FCSB să joace cu doi interi, Olaru și Cisotti, și doar un închizător, anume Adrian Șut.</p>
<p>Pornind de la afirmațiile miliardarului din Pipera, echipa campioanei României de la returul cu Drita ar fi trebuit să arate în felul următor:</p>
<ul>
<li>Târnovanu – Crețu, Ngezana, M. Popescu, Radunovic – Șut – Olaru, Cisotti, O. Popescu, Miculescu – Bîrligea</li>
</ul>
<p>Însă, dacă absența lui Cisotti va deveni realitate, Gigi Becali s-ar putea vedea nevoit să improvizeze din nou.</p>
<p>Returul Drita – FCSB este programat joia viitoare, pe 14 august, de la ora 21:00, pe stadionul Fadil Vokrri din Priștina.</p>

]]></description>
    </item>
    <item>
      <title>„Am fost rănit și hingherit în război”. Gigi Becali i-a făcut profilul psihologic lui Daniel Bîrligea după ce atacantul a plâns din senin la TV</title>
      <link>https://www.prosport.ro/fotbal-extern/europa-league/am-fost-ranit-si-hingherit-in-razboi-gigi-becali-i-a-facut-profilul-psihologic-lui-daniel-birligea-dupa-ce-atacantul-a-plans-din-senin-la-tv-20241211</link>
      <description><![CDATA[<img src="https://www.prosport.ro//wp-content/uploads/2025/08/„Am-fost-ranit-si-hingherit-in-razboi.-Gigi-Becali-i-a-facut-profilul-psihologic-lui-Daniel-Birligea-dupa-ce-atacantul-a-plans-din-senin-la-TV-1400x788.jpg"/><br/><p>Patronul de la FCSB, Gigi Becali, a fost impresionat de lacrimile lui Daniel Bîrligea, în direct, la TV, și a interpretat atitudinea atacantului ca a unui om rănit în război.</p>
<p>FCSB a câștigat, până la urmă, meciul cu Drita, din prima manșă a turului 3 preliminar din Europa League, în special datorită evoluției lui Daniel Bîrligea din ultimele 30 de minute.</p>
<h2><span>Paralela lui Gigi Becali între lacrimile lui Daniel Bîrligea și un om rănit și hingherit în război</span></h2>
<p>Atacantul a dat startul revenirii, cu un gol senzațional, după care a „închis tabela” în minutul 90+4, din lovitură de la 11 metri. Celălalt gol al campioanei României a fost marcat de Graovac.</p>
<p>După meci, <span>Bîrligea a izbucnit în lacrimi când dădea declarații</span>, lucru care l-a impresionat foarte mult pe Gigi Becali.</p>
<blockquote><p>„Pe mine m-a bucurat foarte mult revenirea. M-a bucurat ce ne rezervă viitorul. Băi, să ai doi jucători, Bîrligea și George Popescu, care-și revin, asta e bucurie!</p>
<p>Înseamnă că noi vom spulbera! Tavi va fi mai bun decât a fost pentru că e mai bărbat cu trei ani. Va arăta mai multă bărbăție.</p>
<p>M-au bucurat lacrimile lui Bîrligea de la declarații. Un om, când face așa ceva, aia este din dorință de învingător, de câștigător.</p>
<p>Ce înseamnă lacrimile alea: «Eu sunt războinicul care nu mai știam să țin sabia și am fost rănit și hingherit în război. Acum, am mânuit sabia și am distrus tot dușmanul în fața mea». Cam asta înseamnă lacrima lui”, a spus Gigi Becali, potrivit <span>Fanatik</span>.</p></blockquote>
<h2><span>Becali tot nu pricepe cum FCSB a pierdut de două ori cu Shkendija în turul 2 preliminar al Ligii Campionilor</span></h2>
<p>Returul dintre Drita și FCSB are loc joi, 14 august, de la ora 21:00 a României. pentru a se califica, campioanei României îi este suficient un rezultat de egalitate. Dacă echipa gazdă are avantaj de un gol după 90 de minute, partida se va duce în prelungiri.</p>
<p>În cazul în care egalitatea persistă și după cele două reprize suplimentare, echipa care ajunge în play-off-ul pentru Europa League se decide după loviturile de departajare.</p>
<p>Gigi Becali a mai precizat că mai sunt lucruri pe care nu le înțelege după 25 de ani în fotbal. Latifundiarul din Pipera tot nu pricepe <span>cum a reușit Shkendija să elimine FCSB</span> din turul 2 preliminar al Ligii Campionilor după cu 1-0 pe teren propriu și 2-1 în deplasare.</p>
<blockquote><p>„O să fim concentrați pentru retur, dar eu vreau să le dau încredere. Dacă ți-au dat două goluri trebuie să tratezi serios. Gândește-te că vine Ngezana, vine Risto, George Popescu și-a revenit… vine Olaru, alt câștig. Va fi echipa cu încă 20% în plus ca valoare, chiar mai mult.</p>
<p>Vine Bîrligea cu moral. Când i-a luat mingea cu capul în partea stângă acolo, parcă a fost șarpe, oare cum a putut să facă așa ceva!? Spune lumea că îi critic, uite că îi laud acum”, a mai precizat patronul campioanei României.</p></blockquote>

]]></description>
    </item>
    <item>
      <title>Gigi Becali, sinceritate totală: „De aia m-am uitat pe PRO TV”</title>
      <link>https://www.prosport.ro/fotbal-extern/europa-league/gigi-becali-sinceritate-totala-de-aia-m-am-uitat-pe-pro-tv-20241066</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-sinceritate-totala-„De-aia-m-am-uitat-pe-PRO-TV-1400x786.jpg"/><br/><p>Entuziasmat după ce FCSB a întors scorul cu Drita și are prima șansă la calificarea în play-off-ul Europa League, Gigi Becali a spus motivul pentru care a preferat să se uite la PRO TV.</p>
<p>Campioana României a reușit o adevărată „remondata”, cu Drita, în 30 de minute, iar Gigi Becali a preferat să vadă meciul pe PRO TV, fără să-l intereseze ce face echipa din Bănie.</p>
<h2><span>Motivul pentru care Gigi Becali s-a uitat la PRO TV</span></h2>
<p>Joi, de la ora 21:30, românii au avut de ales între a vedea la PRO TV <span>FCSB – FC Drita, din prima manșă a turului 3 preliminar din Europa League</span>, sau Universitatea Craiova – Spartak Trnava, din Conference League, la Digi Sport 1 și Prima Sport 1.</p>
<p>Patronul de la FCSB, Gigi Becali, a preferat să se uite la PRO TV, chiar și în momentele în care Drita conducea cu 2-0, și nu a fost impresionat de victoria caregorică a Universității Craiova, cu 3-0, după o a doua repriză excelentă.</p>
<p>„Nu mă interesează, m-am uitat mai mult la PRO TV, acolo aveam meciul. Nu m-a interesat. Mă mai interesează pe mine Universitatea Craiova?</p>
<p>Îți spun trăirile mele. Nu mă mai uit la Craiova. Ar trebui să fiu împotriva ei și nu îmi ajută Dumnezeu. Ca să nu fiu împotriva cuiva, nu mă uit. Nu mai sunt împotriva finului dacă nu mă uit”, a declarat Gigi Becali, la <span>PrimaSport</span>.</p>
<h2><span>Bîrligea a adus victoria lui FCSB din penalty, în minutul 90+4</span></h2>
<p>FC Drita conducea FCSB cu 2-0 după o oră de joc și în acel moment șansele campioanei României să continue parcursul european în aceeași competiție erau infime. Dar echipa lui Gigi Becali a avut o ultimă jumătate de oră senzațională, în care a marcat de 3 ori.</p>
<p>După ce Veton Tusha (7) și Arb Manaj (49) au marcat pentru echipa vizitatoare, Daniel Bîrligea a redus din diferență în minutul 64, Graovac (72) a restabilit egalitatea și același Bîrligea (90+4) a adus victoria după ce a transformat o lovitură de la 11 metri.</p>
<p>În Bănie, Universitatea Craiova a avut emoții doar în prima parte a confruntării cu Spartak Trnava, dar putea intra la pauză în avantaj, numai că Baiaram a luat la țintă transversala, deși se afla la marginea careului mic.</p>
<p>Formația antrenată de Mirel Rădoi <span>a făcut o a doua repriză excelentă</span> și s-a impus prin golurile marcate de Ștefan Baiaram (51), Assad Al Hamlawi (54) și Carlos Mora (81). În acest context, trupa din Bănie este cu un pas în play-off-ul pentru Conference League.</p>
<p>Cea de-a treia echipă care a jucat joi, CFR Cluj, a fost învinsă, tot pe teren propriu, de portughezii de la Braga, cu 2-1, în prima manșă a turului 3 preliminar din Europa League. Toate cele trei formații românești joacă returul pe 14 august: FCSB de la ora 21:00, iar CFR Cluj și Universitatea Craiova de la 21:30.</p>

]]></description>
    </item>
    <item>
      <title>Ungurii sunt cu ochii pe români. Ce au scris despre eșecul lui CFR Cluj și despre revenirea FCSB din Europa League</title>
      <link>https://www.prosport.ro/fotbal-extern/europa-league/ungurii-sunt-cu-ochii-pe-romani-ce-au-scris-despre-esecul-lui-cfr-cluj-si-despre-revenirea-fcsb-din-europa-league-20241007</link>
      <description><![CDATA[<img src="https://www.prosport.ro//wp-content/uploads/2025/08/Ungurii-sunt-cu-ochii-pe-romani.-Ce-au-scris-despre-esecul-lui-CFR-Cluj-si-despre-revenirea-FCSB-din-Europa-League-1400x1050.jpg"/><br/><p>Jurnaliștii unguri de la publicația Nemzeti Sport au fost cu ochii pe români, joi seară, 7 august 2025, în preliminariile din UEFA Europa League.</p>
<p>CFR Cluj a pierdut la limită cu portughezii de la Braga, scor 1-2 în Gruia, în timp ce FCSB a reușit o revenire de senzație în fața kosovarilor de la Drita și s-a impus cu 3-2.</p>
<h2><span>Cum au rezumat ungurii meciurile făcute de CFR Cluj și FCSB în turul trei preliminar din Europa League</span></h2>
<p>Echipele românești care ne reprezintă în cupele europene au ieșit din nou la rampă, joi seară, iar rezultatele înregistrate la finalul zilei au fost mixte.</p>
<p>În Conference League, <span>Universitatea Craiova a învins-o fără drept de apel pe Spartak Trnava, 3-0</span>, și și-a asigurat astfel prima șansă la calificarea în play-off.</p>
<p>În schimb, în Europa League, lucrurile nu au fost la fel de simple. <span>CFR Cluj a pierdut cu Braga în Gruia, scor 1-2</span>, astfel că va fi nevoită să meargă la victorie în returul din Portugalia.</p>
<p>La București, <span>FCSB, care a „retrogradat” din preliminariile Ligii Campionilor, a izbutit să o învingă la limită pe Drita, scor 3-2</span>, însă după ce a trecut prin niște emoții imense. Roș-albaștrii au fost conduși cu 0-2 până după minutul 60, însă în ultima jumătate de oră au reușit remontada, mulțumită unor goluri marcate de Daniel Graovac și Daniel Bîrligea, care s-a făcut remarcat cu o dublă.</p>
<p>Echipele românești angrenate în Europa League au fost urmărite cu mare atenție și de jurnaliștii unguri de la publicația <span>Nemzeti Sport</span>.</p>
<blockquote><p>CFR Cluj a pierdut acasă în runda a treia a preliminariilor UEFA Europa League”, au titrat maghiarii.</p></blockquote>
<p>În continuare, jurnaliștii au punctat:</p>
<blockquote><p>CFR, care anterior a învins-o pe PAKS (n.r. – formație din Ungaria), a întâlnit-o pe Braga, echipa care a încheiat pe poziția a 4-a în prima ligă portugheză. Gorby i-a adus pe oaspeți de două ori în avantaj, în timp ce pentru echipa clujeană a marcat Sheriff Sinyan. CFR a pierdut prima manșă cu 1-2”, au scris ungurii.</p></blockquote>
<h2><span>Cum au descris revenirea FCSB</span></h2>
<p>Cât despre revenirea de senzație a campioanei României, maghiarii nu au fost la fel creativi și s-au rezumat la a transmite doar câteva cuvinte:</p>
<blockquote><p>FCSB a revenit după ce a fost condusă cu două goluri de Drita. Daniel Bîrligea a marcat golul victoriei de la punctul cu var, în minutul 90+4”, se mai arată pe publicația online Nemzeti Sport.</p></blockquote>
<p>Retururile Braga – CFR Cluj și Drita – FCSB sunt programate joia viitoare, pe 14 august, de la orele 21:30, respectiv 21:00.</p>

]]></description>
    </item>
  </channel>
</rss>
