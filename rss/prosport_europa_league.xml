<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Scene teribile în Europa. Colegul lui Radu Drăguşin a fost izbit de portar şi s-a prăbuşit inert pe gazon</title>
      <link>https://www.prosport.ro/fotbal-extern/europa-league/scene-teribile-in-europa-colegul-lui-radu-dragusin-a-fost-izbit-de-portar-si-s-a-prabusit-inert-pe-gazon-20148452</link>
      <description><![CDATA[<img src="https://www.prosport.ro/wp-content/uploads/2025/04/Scene-teribile-in-Europa.-Colegul-lui-Radu-Dragusin-a-fost-izbit-de-portar-si-s-a-prabusit-inert-pe-gazon.jpg"/><br/><p>În timpul meciului Frankfurt – Tottenham a avut loc o ciocnire extrem de dură între colegul lui Radu Drăgușin și portarul advers.</p>
<p>Fanii celor două echipe au amuțit în momentul în care portarul Santos și Maddison s-au lovit unul de altul și starul lui Tottenham s-a prăbușit inert pe gazon. Faza greu de privit s-a petrecut cu câteva minute înainte de finalul primei reprize, jucătorii oaspeților solicitând disperați intervenția echipei medicale pe gazon.</p>
<h2><span>Colegul lui Radu Drăgușin la un pas de o ciocnire tragică cu portarul advers</span></h2>
<p>Tottenham face deplasarea la Frankfurt pentru returul din sferturile Europa League. Mai erau doar câteva minute până la pauză, iar meciul părea că se îndreaptă către o remiză albă după 45 de minute. Cristian Romero a trimis o minge în profunzime pentru colegul său Maddison. Acesta a urmărit balonul și nu l-a mai văzut pe Santos, care a ieșit în viteză din poartă și l-a lovit în cap.</p>
<p>Lovitura a fost atât de dură încât mijlocașul a căzut inert pe gazon, iar jucătorii au cerut de urgență intervenția medicală, vizibil îngrijorați de starea colegului lor. Impactul dur dintre cei doi a avut loc în careu, iar centralul a acordat lovitură de la 11 metri și l-a sancționat pe Santos cu cartonaș galben,</p>
<p>James Maddison a reușit să își revină și a părăsit terenul în aplauzele întregului stadion, dar părea vizibil afectat de lovitură. Mijlocașul e văzut deja ca un erou, după acest duel cu Santos. Fanii au scris pe rețelele de socializare despre curajul de care a dat dovadă.</p>
<p>„Toată admirația pentru Maddison, apropo. A fost incredibil de curajos, pentru că a văzut și a știut că va fi lovit.”, „Maddison ar fi putut suferi o hemoragie cerebrală de la acel impact.” sau „Maddison, ești un războinic. Ți-ai riscat sezonul ca să câștigi acel penalty.” sunt câteva dintre mesajele adresate jucătorului.</p>
<h2><span>Radu Drăgușin ratează finalul de sezon</span></h2>
<p>Internaționalul român a evoluat în primele meciuri din Europa League, dar s-a accidentat grav chiar într-un meci din această competiție, cu Elfsborg, și a primit un verdict dur din partea medicilor. <span>Revenirea românului pe teren </span>va avea loc abia sezonul viitor, astfel că urmărește doar din tribună meciurile echipei sale.</p>
<p>În această perioadă au revenit după lungi accidentări Romero și van de Ven, titularii de drept din defensiva lui Spurs, astfel că Radu Drăgușin va avea mult de muncă să își recâștige postul de titular.</p>
<p>Tottenham a remizat în tur, 1-1, pe teren propriu cu nemții de la Eintracht Frankfurt. Faultul dur asupra lui Maddison ar putea decide soarta calificării, după ce Solanke a transformat lovitura de pedeapsă acordată în minutul 43.</p>

]]></description>
    </item>
    <item>
      <title>„E pentru istoria fotbalului”. Manchester United a primit două goluri în prelungiri de la Lyon și era condusă cu 4-2 în minutul 114, dar ce a urmat se vede o dată la 1.000.000 de meciuri</title>
      <link>https://www.prosport.ro/fotbal-extern/europa-league/e-pentru-istoria-fotbalului-manchester-united-a-primit-doua-goluri-in-prelungiri-de-la-lyon-si-era-condusa-cu-4-2-in-minutul-114-dar-ce-a-urmat-se-vede-o-data-la-1-000-000-de-meciu-20148533</link>
      <description><![CDATA[<img src="https://www.prosport.ro/wp-content/uploads/2025/04/„E-pentru-istoria-fotbalului.-Manchester-United-a-primit-doua-goluri-in-prelungiri-de-la-Lyon-si-era-condusa-cu-4-2-in-minutul-114-dar-ce-a-urmat-se-vede-o-data-la-1.000.000-de-meciuri.jpg"/><br/><p>Manchester United a făcut remontada cu Olympique Lyon și s-a calificat în semifinalele UEFA Europa League.</p>
<p>Deși s-au văzut conduși cu 4-2 în minutul 114, „Diavolii” au întors scorul și au eliminat-o pe formația lui Paulo Fonseca.</p>
<h2><span>Manchester United se califică după un meci nebun cu Lyon</span></h2>
<p><span>Manchester United a câștigat</span> cu Olympique Lyon, scor 5-4 (7-6 la general), în „sferturile” UEFA Europa League.</p>
<p>Meciul tur a avut loc pe Groupama Stadium și s-a terminat 2-2. „Diavolii” au început cum nu se putea mai bine returul de pe Old Trafford.</p>
<p>Englezii au marcat prin Manuel Ugarte și Diogo Dalot, iar la pauză conduceau deja cu 2-0. Grație golurilor lui Nicolas Tagliafico și Corentin Tolisso, care a fost eliminat în minutul 89, formația lui Paulo Fonseca a egalat și a dus meciul în prelungiri.</p>
<p>Francezii au intrat în avantaj după golurile lui Rayan Cherki și Alexandre Lacazette, care a transformat o lovitură de la 11 metri.</p>
<p>Conduși cu 4-2 (6-4 la general), Manchester United s-a ridicat și a marcat de trei ori în poarta lui Lyon. Bruno Fernandes, Kobbie Mainoo și Harry Maguire au înscris în prelungiri și au obținut calificarea pentru echipa lui Ruben Amorim: „E pentru istoria fotbalului”, a fost replica rostită de comentatorii <span>DigiSport</span>.</p>
<h2><span>The Sun a reacționat după calificarea lui Manchester United</span></h2>
<p><span>Presa din Marea Britanie a venit cu o primă reacție</span> după ce Manchester United a eliminat-o pe Olympique Lyon.</p>
<p>„Harry Maguire a fost eroul de ultim moment într-o seară de dramă incredibilă pe Old Trafford. Teatrul Viselor a fost martor la o dramă uimitoare de-a lungul anilor, dar rareori a mai fost martor la așa ceva.</p>
<p>Bruno Fernandes a marcat de la punctul cu var, iar rezerva Kobbie Mainoo a egalat. Și când atacantul improvizat Maguire a reușit să înscrie cu capul din centrarea lui Casemiro, stadionul se cutremura din temelii.</p>
<p>Trei goluri în șapte minute, iar speranțele lui United de a încheia un sezon dezamăgitor într-un mod glorios sunt încă vii”, a notat publicația britanică <span>The Sun</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 557px; left: -166px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Ce notă a primit Ianis Hagi, după ce a fost schimbat la pauza meciului Bilbao – Rangers</title>
      <link>https://www.prosport.ro/fotbal-extern/europa-league/ce-nota-a-primit-ianis-hagi-dupa-ce-a-fost-schimbat-la-pauza-meciului-bilbao-rangers-20148448</link>
      <description><![CDATA[<img src="https://www.prosport.ro/wp-content/uploads/2025/04/Ce-nota-a-primit-Ianis-Hagi-dupa-ce-a-fost-schimbat-la-pauza-meciului-Bilbao-Rangers.jpg"/><br/><p>S-a aflat ce notă a luat Ianis Hagi, fotbalistul lui Rangers, după ce a fost scos la pauza meciului cu Athletic Bilbao.</p>
<p>Antrenorul Barry Ferguson s-a lămurit repede cu fotbalistul român și l-a schimbat după doar 45 de minute.</p>
<h2><span>Ianis Hagi, schimbat la pauză în Bilbao – Rangers</span></h2>
<p><span>Rangers joacă cu Athletic Bilbao</span> în „sferturile” UEFA Europa League. Meciul tur s-a terminat 0-0 după eliminarea lui Robin Propper și penalty-ul ratat de Alex Berenguer.</p>
<p>Scoțienii au început cum nu se putea mai prost manșa secundă de pe San Mames. Oihan Sancet a transformat o lovitură de la 11 metri, iar Rangers s-a văzut condusă la pauză.</p>
<p>Ianis Hagi, titularizat de Barry Ferguson, a fost scos după 45 de minute și s-a ales cu nota 6.7, potrivit <span>Sofascore</span>.</p>
<h2><span>Ianis Hagi rămâne la Rangers: „Nu am spus niciodată că aș vrea să plec”</span></h2>
<p><span>Ianis Hagi a vorbit despre viitorul său</span> și a spus că nu are de gând să plece prea curând de la Glasgow Rangers.</p>
<p>„Înțeleg, viitorul meu este incert, cu contractul scadent la finalul sezonului, dar nu pot să accept că îmi sunt puse cuvinte în gură, lucruri pe care nu le-am spus niciodată.</p>
<p>Vreau să fie clar, nu am spus niciodată că aș vrea să plec de la Rangers. Vreau să fie clar! Știți cât de fericit sunt să fiu aici, cât de mult iubesc acest club. Voi face totul pentru el. Acum vreau să mă concentrez pe meciul de joi.</p>
<p>(n.r. despre meciul cu Aberdeen) Uneori ne facem viața grea, s-a mai întâmplat în acest sezon și este ceva la care trebuie să lucrăm. Toată lumea din vestiar este de acord.</p>
<p>Evident, să revenim de la 0-2 în 10 oameni spune mult despre cât de mult ne-am dorit să venim aici și să câștigăm, dar la final nu am putut. Acum trebuie să ne concentrăm pe meciul de joi și să le oferim bucurie fanilor, care cu siguranță merită asta.</p>
<p>Avem nevoie de un lot numeros la Rangers, știm asta. Din prima zi la acest club ai nevoie de 25 de jucători. Sunt multe meciuri, multe accidentări, jucătorii intră și ies din formă, este normal. Nu există echipa a doua, a treia, suntem un grup, toți vom primi șanse și trebuie să jucăm pentru această siglă.</p>
<p>Doar asta contează. Ăsta a fost și mesajul la pauză. Chiar dacă eram în inferioritate numerică, voiam să revenim! Până la urmă am scos doar un egal, ceea ce nu este grozav, dar ne concentrăm total pe meciul de joi”, a spus Ianis Hagi la microfonul Sky Sports.</p>

]]></description>
    </item>
    <item>
      <title>Decizia luată de Barry Ferguson în privința lui Ianis Hagi, înainte de Athletic Bilbao – Rangers, hotărâtor pentru calificarea în semifinalele Europa League</title>
      <link>https://www.prosport.ro/fotbal-extern/europa-league/decizia-luata-de-barry-ferguson-in-privinta-lui-ianis-hagi-inainte-de-athletic-bilbao-rangers-hotarator-pentru-calificarea-in-semifinalele-europa-league-20148371</link>
      <description><![CDATA[<img src="https://www.prosport.ro/wp-content/uploads/2025/04/Decizia-luata-de-Barry-Ferguson-in-privinta-lui-Ianis-Hagi-inainte-de-Athletic-Bilbao-Rangers-decisiv-pentru-calificarea-in-semifinalele-Europa-League-1400x764.jpg"/><br/><p>Antrenorul Barry Ferguson a luat o decizie interesantă cu privire la Ianis Hagi, înainte de Athletic Bilbao – Rangers, din returul sferturilor de finală din Europa League.</p>
<p>Rangers va juca, de la ora 22:00, returul sferturilor de finală din Europa League, la Bilbao, cu Athletic, după ce în tur scorul a fost 0-0.</p>
<h2><span>Ianis Hagi a aflat decizia luată de Barry Ferguson în privința lui, cu o oră înainte de Athletic Bilbao – Rangers</span></h2>
<p>Internaționalul român Ianis Hagi va începe meciul titular. La fel s-a întâmplat și în meciul care a avut loc pe 10 aprilie, când <span>„tricolorul” a fost păstrat pe teren până la finalul confruntării</span>.</p>
<p>Din cauza problemelor pe care le-a avut la începutul sezonului, Ianis Hagi nu a fost trecut pe lista trimisă de Rangers la UEFA pentru faza principală din Europa League. În schimb, lucrurile s-au remediat după calificarea grupării scoțiene în optimile de finală.</p>
<p>Ca urmare, a prins ultimul sfert de oră al manșei tur cu Fenerbahce, când Rangers s-a impus cu 3-1 la Istanbul, după care a fost trimis în teren în minutul 85 al returului și <span>a ratat lovitura de departajare</span>.</p>
<p>În ceea ce privește meciul de la Bilbao, antrenorul lui Rangers, Barry Ferguson, îi trimite în teren din primul minut pe 31. Kelly – 2. Tavernier, 5. Souttar, 27. Balogun – 3. Rıdvan Yılmaz, 43. Raskin, 30. Hagi, 22. Jefté – 18. Černý, 9. Dessers, 10. Diomande.</p>
<p>Pe banca de rezerve iau loc portarii 1. Butland și 87. McGuire, plus jucătorii de câmp 8. Barron, 14. N. Bajrami, 19. Nsiala, 29. Igamane, 45. McCausland, 49. Rice, 52. Curtis, 63. Hutton, 84. McCallion, 99. Danilo Pereira. Pröpper nu va juca, fiind suspendat după ce în tur a fost eliminat de Istvan Kovacs în minutul 13.</p>
<h2><span>Finala Europa League are loc la Bilbao, pe 21 mai</span></h2>
<p>Rangers, cu o apărare alcătuită din doar 3 oameni, arată unele schimbări față de prima manșă. Souttar revine după suspendare, în timp ce Jefté joacă în fața fundașului stânga. Diomande revine și el după suspendare și se alătură lui Černý în spatele lui Dessers, toți trei în linia de atac.</p>
<p>De partea cealaltă, Ernesto Valverde îi folosește pe 13. Agirrezabala – 18. De Marcos, 3. Vivian, 5. Yeray Álvarez, 15. Iñigo Lekue – 16. Ruiz De Galarreta, 23. Jaureguizar – 7. Berenguer, 8. Sancet, 10. N. Williams – 21. Sannadi. Rezerve sunt portarul Unai Simón și jucătorii de câmp 2. Gorosabel, 4. Paredes, 6. Vesga, 9. I. Williams, 11. Álvaro Djaló, 12. Guruzeta, 14. Unai Nuñez, 20. Gomez, 24. Prados, 28. Peio Canales și 32. Adama Boiro.</p>
<p>Tehnicianul simte că Athletic este mai periculoasă cu Berenguer în teren, chiar dacă acesta a ratat un penalty în Scoția. Este un jucător foarte inteligent când vine vorba despre controlul balonului și crearea de spații.</p>
<p>Athletic domină de obicei posesia, dar nu ținând mingea, ci prin accelerarea jocului și atacând vertical. Una dintre cheile meciului ar putea fi presiunea gazdelor din primele minute.</p>
<p>Athletic a marcat 3 goluri în fiecare dintre ultimele 3 meciuri jucate pe teren propriu în Europa League, în timp ce Rangers a înscris de 11 ori în cele 5 partide din deplasare, în actuala stagiune competițională.</p>
<p>Un motiv în plus pentru ca Athletic să dea totul pentru calificare este că finala va avea loc la Bilbao, chiar pe stadionul San Mames, în ziua de 21 mai.</p>

]]></description>
    </item>
    <item>
      <title>Antrenorul lui Rangers a recunoscut, după golul lui Ianis Hagi, că şi-a judecat greşit fotbaliştii: „Le-am pus la îndoială caracterul”</title>
      <link>https://www.prosport.ro/fotbal-extern/antrenorul-lui-rangers-a-recunoscut-dupa-golul-lui-ianis-hagi-ca-si-a-judecat-gresit-fotbalistii-le-am-pus-la-indoiala-caracterul-20145426</link>
      <description><![CDATA[<img src="https://www.prosport.ro/wp-content/uploads/2025/04/Antrenorul-lui-Rangers-a-recunoscut-dupa-golul-lui-Ianis-Hagi-ca-si-a-judecat-gresit-fotbalistii-„Le-am-pus-la-indoiala-caracterul22-1400x933.jpg"/><br/><p>Barry Ferguson (47 de ani), antrenorul lui Rangers, a privit cu entuziasm golul lui Ianis Hagi (26) din finalul partidei cu Aberdeen, scor 2-2, iar la conferința de presă de după meci a mărturisit în fața reporterilor că și-a judecat greșit fotbaliștii.</p>
<p>Concret, după înfrângerea supărătoare cu Hibernian din etapa precedentă, scor 0-2 pe teren propriu, Ferguson le-a pus la îndoială caracterul mai multor jucători.</p>
<h2><span>Tensiunile dintre Barry Ferguson și jucătorii lui Rangers au dispărut. Ce a declarat antrenorul scoțian, după golul lui Ianis Hagi</span></h2>
<p>Titular și păstrat pe teren până în minutul 90+5 în partida <span>Rangers – Athletic Bilbao 0-0, din manșa tur a sferturilor UEFA Europa League, Ianis Hagi</span> a primit o nouă șansă din partea antrenorului Barry Ferguson, însă de data aceasta nu s-a mai regăsit în echipa de start.</p>
<p><span>Hagi Jr. a început de pe bancă duelul Aberdeen – Rangers 2-2, din etapa 33 a campionatului Scoției, dar a fost aruncat în luptă în ultimele 25 de minute și a marcat un gol uriaș</span>.</p>
<p>Mai exact, în minutul 90+6, la scorul de 2-1 pentru Aberdeen, Hagi a modificat tabela și a smuls un punct important pentru colegii săi, care au jucat din nou în inferioritate numerică mai bine de o repriză. McCausland a văzut de data aceasta cartonașul roșu, în minutul 40, după ce la duelul cu Bilbao de joi, Propper a fost eliminat în minutul 13.</p>
<p>La conferința de presă de după remiza cu Aberdeen, antrenorul Barry Ferguson a rememorat deznodământul jocului din etapa precedentă, în care Rangers a fost învinsă de Hibernian, scor 0-2 pe teren propriu. Ferguson a spus că le-a pus la îndoială caracterul jucătorilor săi după acel meci, însă reacția pe care aceiași fotbaliști au avut-o în deplasarea cu Aberdeen l-a făcut să își schimbe opinia:</p>
<blockquote><p>Da, o să rămân cu spiritul golului egalizator din ultimul minut înaintea returului cu Bilbao. Probabil că în câteva zile voi primi vești bune de la echipa medicală, dacă voi avea alți trei sau patru jucători disponibili. Trebuie doar să aștept și să văd. Dar un lucru legat de ei… săptămâna trecută, după meciul cu Hibs, le-am pus la îndoială caracterul și dorința. Știm cu toții ce s-a întâmplat luni. Cu siguranță, în ultimele două meciuri au arătat că le au. Trebuie să jucăm mai bine, dar trebuie să încercăm să păstrăm 11 jucători pe teren. Asta a devenit un lucru care se tot repetă. Dacă avem 11 jucători pe teren, avem șanse mai bune să câștigăm meciuri”, a declarat Barry Ferguson, citat de <span>Rangers Review</span>.</p></blockquote>
<h2><span>„Am spus că trebuie să facem sacrificiul ăsta”</span></h2>
<p>Cel mai probabil, Ianis Hagi nu s-a încadrat printre jucătorii țintiți de Barry Ferguson, deoarece românul a jucat doar 3 minute în disputa Rangers – Hibernian 0-2 de pe 5 aprilie.</p>
<p>Revenind la punctul smuls din deplasarea cu Aberdeen, antrenorul grupării din Glasgow a mai punctat:</p>
<blockquote><p>Totuși, cred că au rămas uniți și au muncit extrem de mult când am rămas în zece. Trebuie să cedezi mult din posesie, dar au fost dispuși să facă asta. Am spus că trebuie să facem sacrificiul ăsta. Speram să avem câteva ocazii și am avut câteva. Evident, am reușit să le fructificăm”, a încheiat Barry Ferguson.</p></blockquote>
<p>Meciul Athletic Bilbao – Rangers, din manșa secundă a sferturilor Europa League, este programat joi, 17 aprilie, de la ora 22:00.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/6zYlOeLwJH8?si=iXosNrsG8PVhaPQ9" title="YouTube video player" width="560"></iframe></p>

]]></description>
    </item>
  </channel>
</rss>
