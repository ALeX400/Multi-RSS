<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine transmite la TV Paksi – CFR Cluj</title>
      <link>https://www.prosport.ro/fotbal-extern/europa-league/cine-transmite-la-tv-paksi-cfr-cluj-20215285</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-Paksi-CFR-Cluj-1400x1050.jpg"/><br/><p>Partida Paksi – CFR Cluj este programată joi seară, de la ora 20:00, pe stadionul Fehevari ut din Budapesta, iar posturile de televiziune care vor transmite meciul în direct sunt Digi Sport 1 și Prima Sport 1.</p>
<p>De asemenea, confruntarea din primul tur preliminar al competiției UEFA Europa League va putea fi urmărită și în format LIVE TEXT ONLINE pe www.prosport.ro.</p>
<h2><span>Digi Sport 1 și Prima Sport 1 vor transmite la TV meciul Paksi – CFR Cluj</span></h2>
<p>CFR Cluj, câștigătoarea Cupei României, ediția 2024-2025, începe aventura europeană din sezonul 2025-2026 în Ungaria.</p>
<p>Joi seară, de la ora 20:00, pe stadionul Fehevari ut din Budapesta, ardelenii vor da peste Paksi în manșa întâi a primului tur preliminar din UEFA Europa League.</p>
<p>Adversara CFR-ului a încheiat sezonul din Ungaria pe locul 3 în clasament, însă asemenea ardelenilor a câștigat Cupa, scor 2-1 în fața lui Ferencvaros, și astfel a obținut calificarea în Europa League.</p>
<p>Paksi și CFR Cluj nu s-au mai duelat niciodată în istorie, însă gruparea maghiară are totuși o amintire recentă cu o echipă din România. În 2024, Paski a dezamăgit toată Ungaria, după ce a fost eliminată de Corvinul Hunedoara, grupare din eșalonul secund al fotbalului românesc, în primul tur preliminar din Europa League. Paksi a pierdut turul din Ungaria cu un rușinos 0-4, iar în returul din România, deși s-a impus cu 2-0, nu a izbutit să răstoarne soarta calificării.</p>
<p><span>Duelul Paksi – CFR Cluj va putea</span> fi urmărit la televizor pe posturile Digi Sport 1 și Prima Sport 1.</p>
<h2><span>CFR Cluj, din nou fără golgheterul Louis Munteanu</span></h2>
<p>CFR Cluj are probleme serioase de lot în debutul sezonului 2025-2026, iar în Supercupa României nu a putut utiliza mai mulți jucători de bază, între care și golgheterul Louis Munteanu.</p>
<p>Din păcate, atacantul este în continuare nepregătit fizic și Dan Petrescu nu l-a inclus în lot nici pentru deplasarea cu Paksi.</p>
<p>Totuși, există ceva aspecte pozitive. Korenica, Matei și Nkololo s-au refăcut și sunt apți selecției pentru partida din Ungaria. În schimb, pe lista accidentaților se regăsește în continuare Simao.</p>
<h2><span>Ce urmează pentru învingătoare</span></h2>
<p>Returul CFR Cluj – Paks este programat în Gruia peste fix o săptămână, la data de 17 iulie 2025, de la ora 20:30.</p>
<p>În eventualitatea în care la capătul acestui duel CFR Cluj va fi învingătoare, atunci gruparea antrenată de Dan Petrescu va merge în turul 2 preliminar din UEFA Europa League, unde va da peste elvețienii de la Lugano.</p>
<p>Lugano a terminat pe locul 4 în Elveția, iar în prezent se bazează pe un lot evaluat la aproximativ 70.000.000 de euro. Așadar, confruntarea din turul 2 preliminar va fi una mult mai dificilă.</p>
<p>Dubla din urmă menționată este programată pe 24, respectiv 31 iulie 2025.</p>
<p>Trebuie precizat și faptul că o înfrângere în fața lui Paksi ar fi similară cu o eliminare din cupele europene pentru CFR Cluj. Abia din turul 2 preliminar al Europa League, echipele învinse ajung în preliminariile Conference League.</p>
<h2><span>Dan Petrescu, semnal de alarmă pentru fotbaliștii săi</span></h2>
<p>La conferința de presă premergătoare jocului de joi, Dan Petrescu și-a avertizat jucătorii și a spus că se vor putea califica doar dacă se vor prezenta în cea mai bună formă:</p>
<blockquote><p>Va fi un meci foarte greu pentru noi. Echipa încă nu e într-o formă bună, nu e sută la sută. Au venit mulți jucători târziu la pregătire. Paksi a început înainte, au pregătire fizică mai bună. Au urmărit vreo patru, cinci meciuri ale lor de anul trecut. E o echipă agresivă, puternică și au făcut rezultate excelente pentru un club ca ei – au câștigat doi ani la rând Cupa Ungariei și au terminat pe locul trei”, a declarat antrenorul CFR-ului, la conferința de presă.</p></blockquote>
<h2><span>Pesimism în tabăra lui Paksi</span></h2>
<p>În tabăra adversă, pesimismul este la cote maxime, deoarece <span>antrenorul Bognar Gyorgy (63 de ani) nu va putea utiliza mai mulți jucători importanți</span>. În acest context a spus că CFR are 90% șanse de calificare:</p>
<blockquote><p>Nu trebuie să mergi în prima manșă cu ideea de a decide cine merge mai departe. Lecția a fost să păstrăm primul meci strâns, oricum se decide în al doilea. CFR este mult mai bună decât Corvinul, mai ales în compartimentul ofensiv. Ei au 90-10% șanse împotriva noastră pe hârtie, dar să nu uităm că lucrurile stau așa doar pe hârtie, pe teren va fi altceva”, a punctat antrenorul lui Paksi.</p></blockquote>

]]></description>
    </item>
    <item>
      <title>Ce au scris maghiarii despre transferul lui Daniel Bîrligea la FCSB, înainte de Paksi – CFR Cluj</title>
      <link>https://www.prosport.ro/fotbal-intern/superliga/ce-au-scris-maghiarii-despre-transferul-lui-daniel-birligea-la-fcsb-inainte-de-paksi-cfr-cluj-20215232</link>
      <description><![CDATA[<img src="https://www.prosport.ro/wp-content/uploads/2025/07/Ce-au-scris-maghiarii-despre-transferul-lui-Daniel-Birligea-la-FCSB-inainte-de-Paksi-CFR-Cluj-1400x1050.jpg"/><br/><p>Presa maghiară a făcut o analiză interesantă a echipei CFR Cluj, care debutează joi în Europa League împotriva formației Paksi. Iar aspectul pe care l-au avut în vedere maghiarii a fost cel legat de modul în care sunt realizate transferurile de către CFR Cluj, unul dintre acestea fiind cel al lui Daniel Bîrligea.</p>
<p>Atacantul Daniel Bîrligea (25 de ani) a ajuns anul trecut la FCSB și a devenit cel mai bun marcator al „roș-albaștrilor”, cu 21 de goluri înscrise în 46 de meciuri jucate, în toate competițiile. În sezonul 2023-2024, la CFR Cluj, Bîrligea a avut 15 goluri marcate, șapte pase decisive, tot în 46 de partide.</p>
<p>Potrivit site-ului specializat <span>Transfermarkt</span>, cota de piață a lui Bîrligea este de 5 milioane de euro.</p>
<ul>
<li>Meciul Paksi – CFR Cluj este programat joi, 10 iulie (ora 20.00), iar meciul din manșa retur va avea loc pe 17 iulie, la Cluj (ora 20.30).</li>
</ul>
<h2><span>Transferul lui Bîrligea la FCSB, analizat înaintea meciului dintre Paksi și CFR Cluj în Europa League</span></h2>
<p><span>CFR Cluj, ocupanta locului 2 în sezonul trecut din Superliga, deținătoarea Cupei României și finalistă în Supercupa</span>, are o valoare estimată la aproape 30 de milioane de euro, cu mult peste valoarea adversarei sale din manșa tur a Europa League, Paksi FC, 8,43 milioane de euro.</p>
<p>În acest context, presa din Ungaria a analizat modul inedit în care se fac transferurile în cadrul echipei finanțate de Nelu Varga. Iar transferul lui Daniel Bîrligea, la FCSB, realizat în 2024, a fost în atenția maghiarilor.</p>
<p>„CFR este dispusă să cheltuiască anual peste un milion de euro pe jucători, cu scopul de a-i vinde ulterior la prețuri mult mai mari. În ultimele două sezoane, clubul a vândut jucători în valoare totală de 20 de milioane de euro.</p>
<p>La fiecare perioadă de transferuri, pleacă jucători importanți, dar clubul încearcă să-i înlocuiască cu fotbaliști de valoare similară, folosind banii obținuți.</p>
<p>De exemplu, în sezonul trecut, Otele și Bîrligea, cu 32 de goluri în campionat, au părăsit echipa, dar achizițiile din vara trecută, cum ar fi Munteanu (n.r. golgheterul din Superliga) și Korenica, au compensat aceste pierderi, aducând același număr de goluri”, au scris cei de la <span>Nemzeti Sport</span>.</p>
<p>Louis Munteanu (CFR Cluj) este golgheterul sezonului trecut din Superliga, cu 25 de goluri înscrise în 41 de meciuri disputate. <span>Munteanu are o cotă de piață de 5 milioane de euro și este considerat o „mină de aur” pentru patronul Nelu Varga</span>.</p>
<h2><span>Paksi, o echipă cu jucători fără experiență</span></h2>
<p>Potrivit jurnaliștilor maghiari, situația echipei Paksi nu este una încurajatoare. Asta deoarece gruparea nu beneficiază de un potențial financiar care să îi permită să realizeze transferuri răsunătoare, echipa fiind una care are jucători tineri, fără prea multă experiență.</p>
<p>„În schimb, la Paksi problema este că, atunci când pleacă un jucător de bază, clubul nu își permite să cumpere un înlocuitor de același nivel, deoarece sumele încasate sunt mult mai mici comparativ cu cele de la CFR Cluj.</p>
<p>Astfel, Paksi poate transfera doar tineri fără experiență, care mai au nevoie de timp pentru a deveni cu adevărat utili echipei.</p>
<p>Cealaltă opțiune a celor de la Paksi este să aducă jucători mai experimentați, dar care au fost dați la o parte sau nu sunt în formă, și care pot fi transferați gratuit, dar nici aceștia nu oferă un plus imediat echipei”, au continuat jurnaliștii din Ungaria.</p>

]]></description>
    </item>
    <item>
      <title>Vasile Miriuță, omul cu 9 meciuri jucate pentru Ungaria, a analizat duelul CFR Cluj – Paksi: „Nu zic că o să se califice fără emoții”. Ce salarii oferă adversara ardelenilor. INTERVIU</title>
      <link>https://www.prosport.ro/fotbal-extern/europa-league/vasile-miriuta-omul-cu-9-meciuri-jucate-pentru-ungaria-a-analizat-duelul-cfr-cluj-paksi-nu-zic-ca-o-sa-se-califice-fara-emotii-ce-salarii-ofera-adversara-ardelenilor-interviu-20215253</link>
      <description><![CDATA[<img src="https://www.prosport.ro/wp-content/uploads/2025/07/Vasile-Miriuta-omul-cu-9-meciuri-jucate-pentru-Ungaria-a-analizat-duelul-CFR-Cluj-Paksi.-„Nu-zic-ca-o-sa-se-califice-fara-emotii.-Ce-salarii-ofera-adversara-ardelenilor-1400x1050.jpg"/><br/><p dir="ltr">Vasile Miriuță a fost în două rânduri antrenorul celor de la CFR Cluj și a jucat trei ani în naționala Ungariei, țară care i-a oferit cetățenie, tocmai pentru a-l folosi în prima reprezentativă. Antrenorul cunoaște bine campionatul maghiar și oferă informații despre Paksi, adversara de astăzi a ardelenilor, din primul tur preliminar din Europa League.</p>
<p dir="ltr">Miriuță spune că românii vor avea în față o echipă extrem de ofensivă, pe placul fostului „decar” care o antrenează, și o pune pe CFR Cluj în gardă, pentru a evita o surpriză neplăcută. Vasile Miriuță crede că Dan Petrescu va duce formația din Gruia în grupele Europa League, chiar dacă este de părere că echipa mai are nevoie de 2-3 jucători de top și de păstrarea lui Louis Munteanu pentru a putea visa la titlu.</p>
<h2 dir="ltr"><span>Vasile Miriuță, verdict înaintea duelului cu Paksi: „CFR Cluj are antrenor de grupe”</span></h2>
<p dir="ltr">Vasile, cât de bună este Paksi FC? Ar putea avea CFR emoții?<br/>
Nu zic că o să se califice fără emoții, dar pate tranșa calificarea încă din primul meci. Nu va fi ușor și trebuie să fie atentă la Paksi. Este o echipă foarte ofensivă. Și o echipă care a câștigat cupa Ungariei, în finală cu Ferencvaros. Bode este cel mai periculos jucător al lor. Are 38 de ani și a fost și golgheterul campionatului, în sezonul trecut. Și-au vândut doi dintre cei mai buni jucători în această vară. Nu este o echipă care să ofere salarii mari. 5.000 – 6.000 de euro și are doar jucători maghiari. Dar, are un antrenor foarte bun, pe Gyorgy Bodnar. Îl cunosc personal. L-am avut adversar și ne-am întâlnit și anul trecut, când a jucat cu Corvinul. A jucat în Franța și Belgia. Era „număr 10” și de acolo și stilul ofensiv de joc al lui Paksi.</p>
<p>Care este raportul de forțe. Chiar are CFR 90% șanse de calificare?<br/>
Datorită experienței internaționale și a valorii individuale, CFR este peste Paksi.  Dar, am auzit multă lume spunând că dacă i-a eliminat Corvinul… Nu se pune problema așa. Cred că va fi echilibrat duelul.</p>
<p dir="ltr">Grupele Europa League, un obiectiv realist la CFR?<br/>
CFR se poate califica în grupe. Are lot cu care să poată ajunge în grupe, dar în primul rând are antrenor de grupe. Dan Petrescu a dovedit și anul trecut, cu acel lot, cu multe plecări, a reușit să câștige Cupa. Este cel mai bun din România, ăsta e adevărul. Am văzut și posibilele adversare din tururile următoare. Nu poți să zici că sunt echipe de top. CFR poate să ajungă acolo și ar merita.</p>
<h2 dir="ltr"><span>„Ca să fie sigură că va câștiga titlul, are nevoie de 2-3 jucători de top”</span></h2>
<p dir="ltr">Cum ți se par transferurile de la CFR Cluj?<br/>
Nu cunosc toți jucătorii care au venit. În afară de Muhar și am văzut că au luat un portar cu experiență. Dar, pe ceilalți nu îi cunosc. Însă, dacă au venit la CFR, înseamnă că sunt de valoare. Acolo, Răzvan Zamfir are ochi pentru jucători și tot timpul s-au adus, mai ales din Italia, jucători foarte buni, datorită lui, în principal.</p>
<p dir="ltr">De ce are nevoie CFR, ca să viseze la titlu?<br/>
CFR se poate bate la titlul, cu condiția să nu le mai plece nici un jucător de bază. Dacă pleacă un Korenica, un Louis Munteanu sau un Kamara ar fi greu de înlocuit. Ca să fie sigură că va câștiga titlul, are nevoie de 2-3 jucători de top.</p>
<p dir="ltr">Crezi că va pleca Louis Munteanu?<br/>
Nu cred că îi vor dea drumul, cum a declarat și patronul Neluțu Varga, dacă nu vor avea o ofertă care să-i satisfacă.</p>
<p dir="ltr">Munteanu mai poate să rămână concentrat la CFR, știind că are atâtea oferte?<br/>
Sută la sută. De ce nu? Știe și el că, dacă va juca bine în continuare și va marca goluri și în Europa, va avea o șansă în plus să prindă un transfer bun.</p>
<ul>
<li dir="ltr">Paksi – CFR Cluj se joacă joi, de la ora 20:00.</li>
</ul>

]]></description>
    </item>
    <item>
      <title>Vești bune pentru CFR. Internaționalii lui Paksi nu pot juca contra românilor. Antrenorul lor surprinde. „90% șanse să se califice CFR”</title>
      <link>https://www.prosport.ro/fotbal-extern/europa-league/vesti-bune-pentru-cfr-internationalii-lui-paksi-nu-pot-juca-contra-romanilor-antrenorul-lor-surprinde-90-sanse-sa-se-califice-cfr-20214309</link>
      <description><![CDATA[<img src="https://www.prosport.ro/wp-content/uploads/2025/07/Vesti-bune-pentru-CFR.-Internationalii-lui-Paksi-nu-pot-juca-contra-romanilor.-Antrenorul-lor-surprinde.-„90-sanse-sa-se-califice-CFR-1400x1050.jpg"/><br/><p><span>CFR Cluj</span> debutează în preliminarile Europa League, în Ungaria. Primul meci din dubla cu Paksi se va juca joi, de la ora 20:00. Se pare că echipa lui Dan Petrescu va scăpa de doi dintre cei mai importanți jucători ai adversarei din Europa League. Vedeta lui Paksi, atacantul Martin Adam, nu a fost prezent la antrenamentul oficial, acuzând o accidentare la genunchi. Vârful de 30 de ani este cel mai cunoscut nume din lotul lui Paksi. Are 28 de partide în naționalei Ungariei, pentru care a evoluat și la Euro 2024.</p>
<p>O altă absență importantă a maghiarilor este Attila Osvath, fundaș drepta care a făcut parte din lotul naționalei Ungariei, la ultimele 4 partide disputate de reprezentativa lui Marco Rossi. Acesta s-a operat recent și va fi absent pentru o perioadă mai lungă de timp.</p>
<h2><span>„Sunt de acord cu cei care pe hârtie le dau românilor șanse de 90%”</span></h2>
<p><span>Paksi </span>este o formație aparte în fotbalul din Ungaria. Are în lot doar fotbaliști din maghiari, aceasta fiind o politică a clubului, dar cu toate acestea a câștigat Cupa Ungariei în ultimele două sezoane. În sezonul precedent de Europa League, Paksi a fost eliminată de către Corvinul Hunedoara.</p>
<p>Antrenorul echipei maghiare este de acord cu cei care oferă doar 10% șanse de calificare pentru formația sa. „Clujul este o echipă mult mai bună din punct de vedere calitativ, decât Corvinul, așa că ne confruntăm cu o sarcină mai grea. Sunt de acord cu cei care pe hârtie le dau românilor șanse de 90%. Dar, pe teren, sperăm ca situația să fie alta”, a spus Gyorgy Bognar, antrenorul celor de la Paksi, la conferința de presă.</p>

]]></description>
    </item>
    <item>
      <title>Nimeni nu se aștepta la asta! Pe cine ar putea folosi FCSB, pe postul de atacant, la meciul cu Inter Escaldes: „Nu am mai întâlnit așa ceva”</title>
      <link>https://www.prosport.ro/fotbal-intern/superliga/nimeni-nu-se-astepta-la-asta-pe-cine-ar-putea-folosi-fcsb-pe-postul-de-atacant-la-meciul-cu-inter-escaldes-nu-am-mai-intalnit-asa-ceva-20214111</link>
      <description><![CDATA[<img src="https://www.prosport.ro/wp-content/uploads/2025/07/Nimeni-nu-se-astepta-la-asta-Pe-cine-ar-putea-folosi-FCSB-pe-postul-de-atacant-la-meciul-cu-Inter-Escaldes-„Nu-am-mai-intalnit-asa-ceva-1400x778.jpg"/><br/><p>FCSB ia în calcul o variantă neașteptată pentru prima manșă a duelului cu Inter Club D’Escaldes din preliminariile Ligii Campionilor, programat miercuri, 9 iunie, la ora 20:30, pe stadionul Steaua. Juri Cisotti ar putea evolua ca atacant.</p>
<p>Campioana are probleme mari pe acest post. Daniel Bîrligea <span>s-a accidentat înaintea Supercupei cu CFR Cluj</span>, iar Denis Alibec a rezistat pe teren doar patru minute.</p>
<p>Ambii vor fi nevoiți să lipsească o perioadă. În cazul veteranului de 34 de ani se poate ajunge la o intervenție chirurgicală, în funcție de rezultatele următoarelor investigații medicale.</p>
<h2><span>Juri Cisotti ar putea fi folosit pe postul de atacant</span></h2>
<p>Recent, Meme Stoica a vorbit despre problemele din compartimentul ofensiv, dezvăluind, totodată, că staff-ul tehnic se gândește să-l folosească pe Juri Cisotti ca „vârf fals”. Un post pe care a evoluat la Oțelul și s-a descurcat de minune, chiar împotriva actualei sale echipe.</p>
<p>Mijlocașul a dovedit de-a lungul timpului că poate acoperi mai multe poziții. În plus, se numără printre jucătorii preferați ai finanțatorului Gigi Becali, care <span>îl laudă de fiecare dată</span>.</p>
<blockquote><p>„Alibec va fi reevaluat în 9 zile. Va urma niște proceduri de tratament, sperăm să nu fie nevoie de chirurg. Dacă ar interveni chirurgul, ar fi operat de menisc. Nu ar fi o operație grea, dar sperăm să nu se recurgă la asta.</p>
<p> </p>
<p>Meniscul începe să deranjeze și cartilaje, nu e doar meniscul. Bîrligea va lipsi 3 săptămâni, am zis deja de mii de ori.</p>
<p> </p>
<p>A fost doar o discuție că Cisotti a jucat vârf la Oțelul, ne-a dat gol și a jucat senzațional. Nouă ni se pare că poate să facă diferența în orice zonă a terenului. Nu am mai întâlnit așa ceva. E primul jucător, de când activez în fotbal, căruia nu îi știu postul, joace bine oriunde. În criza asta, era o idee”, a declarat managerul general al roș-albaștrilor, la <span>Prima Sport 1</span>.</p></blockquote>
<h2><span>Nana Antwi rămâne la Hermannstadt</span></h2>
<p>În altă ordine de idei, a fost luată decizia finală în privința fundașului dreapta Nana Antwi. Hermannstadt a ajuns la un acord cu FCSB pentru prelungirea împrumutului cu încă un sezon, urmând să suporte jumătate din salariu.</p>
<blockquote><p>„Cu Nana Antwi vom finaliza totul astăzi sau mâine. Continuă la Hermannstadt încă un sezon, tot sub formă de împrumut. Nu a fost vorba despre un transfer definitiv, asta deoarece FCSB nu vrea să renunțe la el în următorii ani. Salariul va fi suportat de acum 50-50%”, a declarat finanțatorul sibienilor, Claudiu Rotar, pentru <span>digisport.ro</span>.</p></blockquote>

]]></description>
    </item>
  </channel>
</rss>
