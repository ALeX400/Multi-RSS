<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Compatrioţii preşedintelui UEFA vor arbitra meciul Universităţii Craiova cu Rapid Viena. Un albanez o va „fluiera” pe FCSB în Elveţia</title>
      <link>https://www.prosport.ro/fotbal-extern/conference-league/compatriotii-presedintelui-uefa-vor-arbitra-meciul-universitatii-craiova-cu-rapid-viena-un-albanez-o-va-fluiera-pe-fcsb-in-elvetia-20314355</link>
      <description><![CDATA[<img src="https://www.prosport.ro//wp-content/uploads/2025/11/Compatriotii-presedintelui-UEFA-vor-arbitra-meciul-Universitatii-Craiova-cu-Rapid-Viena.-Un-albanez-o-va-„fluiera-pe-FCSB-in-Elvetia-2.jpg"/><br/><p>Universitatea Craiova joacă în etapa a treia a grupei din Conference League, joi, de la ora 22.00, ora României, cu formaţia austriacă Rapid Viena, pe arena „Allianz” („Weststadion” este numele pentru competiţiile europene) din capitala Austriei.</p>
<p>Partida va fi arbitrată de o brigadă din Slovenia, ţară vecină Austriei şi cea de origine a <span>preşedintelui UEFA, Aleksander Ceferin,</span> la centru fiind Martin Matosa, iar asistenţi Aleksandar Kasapovič şi Matic Mežnar. Al patrulea oficial este Rade Obrenovič, iar în camera VAR se va afla Asmir Sagrković. Delegat UEFA este Orkhan Huseynzade din Azerbaidjan, iar observatorul de arbitri a fsot delegat bosniacul Ognjen Valjić.</p>
<h2><span>Slovenul Martin Matosa va arbitra meciul Rapid Viena – Universitatea Craiova</span></h2>
<p>Martin Matosa este un arbitru de 30 de ani din Ljubljana, care a mai condus în acest sezon european partida din turul 3 preliminar al Conference League, Astana – Lausanne Sport, scor 0-2, şi meciul din turul 2 preliminar al Champions League, FC Copenhaga – FC Drita, scor 2-0. Slovenul acordă destul de uşor cartonaşe galbene, având o medie de aproape 5 pe meci în această stagiune internă şi în cupele europene. Recordul său în cupele europene l-a stabilit anul trecut, când a scos de zece ori „galbenul” din buzunar, la meciul Omonia Nicosia – Torpedo Kutaisi, din turul 2 preliminar al Conference League. Până acum, arbitrul sloven nu a mai fost la centru la un meci al vreunei echipe din România.</p>
<p>Inginer-mecanic de profesie, Martin Matosa a devenit arbitru în 2013 şi aspiră să calce pe urmele celebrilor săi compatrioţi, Slavko Vincic şi Matej Jug, care arbitrează la nivel de Champions League, precum şi pe cel al fostului arbitru Damir Skomina. „Visul meu este să ajung să arbitrez în Champions League şi la o Cupă Mondială” declara Matosa, în presa din Slovenia.</p>
<p>După două etape din grupa de Conference League, <span>Universitatea Craiova</span> ocupă locul 28 în Conference League, cu un punct, după 0-2 în deplasare cu Rakow şi 1-1 acasă cu FC Noah, iar Rapid Viena este pe poziţia a 35-a, fără vreun punct, după 1-4 în deplasare cu Lech Poznan şi 0-3 pe teren propriu cu Fiorentina.</p>
<h2><span>Albanezul Juxhin Xhaja, la meciul FC Basel – FCSB</span></h2>
<p>O brigadă din Albania, cu Juxhin Xhaja la centru, va arbitra meciul din etapa a patra a grupei de Europa League, FC Basel – FCSB, care va avea loc joi, de la ora 19:45 (ora României), pe St. Jakob-Park din Basel. Arbitri asistenţi a fost desemnaţi Arber Zalla şi Rejdi Avdo, iar al patrulea oficial va fi Olsion Yzeiraj. Italianul Michael Fabbri a fost delegat ca arbitru video, iar albanezul Kreshnik Barjamaj va fi arbitru asistent video.</p>
<p>Juxhin Xhaja a arbitrat-o de două pe FCSB până acum: în 2023, la un meci cu ŢSKA 1948 Sofia, în turul 2 preliminar al Europa Conference League, şi în 2024, la meciul din deplasare cu formaţia germană Hoffenheim, în grupa din Europa League.</p>

]]></description>
    </item>
    <item>
      <title>UEFA a luat decizia și a anunțat-o. FCSB a primit o veste bună</title>
      <link>https://www.prosport.ro/fotbal-extern/europa-league/uefa-a-luat-decizia-si-a-anuntat-o-fcsb-a-primit-o-veste-buna-20314360</link>
      <description><![CDATA[<img src="https://www.prosport.ro//wp-content/uploads/2025/11/UEFA-a-luat-decizia-si-a-anuntat-o.-FCSB-a-primit-o-veste-buna-scaled-e1762259012671-1400x886.jpg"/><br/><p>FCSB a primit o veste bună înaintea unui nou duel în Europa League. UEFA a anunțat brigada de arbitri care va oficia meciul cu FC Basel, programat joi, de la ora 19:45 a României, pe St. Jakob-Park.</p>
<p>Campioana Superligii se deplasează în Elveția pentru duelul din runda 4 a Europa League împotriva celor de la FC Basel, o echipă deja cunoscută de bucureșteni. Formația roș-albastră s-a mai întâlnit cu elvețienii în <span>campania Ligii Campionilor din sezonul 2013-2014</span>.</p>
<h2><span>UEFA a anunțat brigada de arbitri de la FC Basel – FCSB din Europa League</span></h2>
<p>Federalii au anunțat brigada de arbitri de la meciul celor de la FCSB cu FC Basel, din runda 4 a UEFA Europa League. La „centru” se va afla albanezul Juxhin Xhaja, pe care bucureștenii îl cunosc din două partide precedente, cu final pozitiv.</p>
<p><span>Gigi Becali deja a anunțat primul „11” pentru marele meci</span>.</p>
<p>Formația roș-albastră l-a mai avut că arbitru central pe albanez în meciul de acum doi ani cu CSKA 1948 Sofia, terminat cu scorul de 3-2 în preliminariile UEFA Conference League, pe stadionul Arcul de Triumf. În urmă cu aproape un an, acesta s-a aflat la centru și la Hoffenheim – FCSB, scor 0-0 la Sisheim, pe 12 decembrie 2024.</p>
<p>Asistenți vor fi Arber Zalla și Rejdi Avdo, iar al patrulea oficial desemnat de UEFA este Olsion Yzeiraj. Brigada provine din Albania.</p>
<p>În cabina VAR se va afla un italian, Michael Fabbri, dar și un alt albanez, Kreshnik Barjamaj.</p>
<p>Arbitrul partidei a mai fost parte într-un meci al unei echipe românești. Xhaja a condus partida dintre Universitatea Craiova și Istanbul Başakşehir, disputat în orașul turc, terminat cu scorul de 2-1 pentru olteni, în play-off-ul Conference League.</p>
<h2><span>FCSB, misiune dificilă de calificare în fazele eliminatorii Europa League</span></h2>
<p>Deși, Gigi Becali se arăta entuziasmat la tragerea la sorți, situația nu este roz pentru bucureșteni, care au doar 3 puncte după 3 etape scurse. Formația roș-albastră a învins-o pe Go Ahead Eagles (1-0), apoi a pierdut cu Young Boys Berna (0-2) și Bologna (1-2).</p>
<p>În cele 5 meciuri rămase de disputat, FCSB se deplasează în Elveția pentru jocul cu FC Basel, în Serbia pentru partida cu Steaua Roșie Belgrad, dar și în Croația pentru duelul cu Dinamo Zagreb. Bucureștenii vor mai disputa două partide acasă, cu olandezii de la Feyenoord și turcii de la Fenerbahce.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/Ei1WRU0ilEY?si=0GajNCJaQlKOl5rZ" title="YouTube video player" width="560"></iframe></p>

]]></description>
    </item>
    <item>
      <title>Gigi Becali a numit cel mai important jucător al FCSB în Europa. Alegere surpriză: „Nu discutăm fără el!”</title>
      <link>https://www.prosport.ro/fotbal-extern/europa-league/gigi-becali-a-numit-cel-mai-important-jucator-al-fcsb-in-europa-alegere-surpriza-nu-discutam-fara-el-20314468</link>
      <description><![CDATA[<img src="https://www.prosport.ro//wp-content/uploads/2025/11/Gigi-Becali-a-numit-cel-mai-important-jucator-al-FCSB-in-Europa.-Alegere-surpriza.jpg"/><br/><p>Gigi Becali a rezolvat misterul celui mai important jucător al roș-albaștrilor în cupele europene.</p>
<p>FCSB se pregătește intens pentru al patrulea meci din Europa League. Urmează o deplasare dificilă la Basel, iar roș-albaștrii au nevoie de o victorie pentru a reveni pe primele 24 de locuri în clasament. Gigi Becali<span> l-a lăudat pe David Miculescu</span>, cel pe care îl consideră extrem de important în duelurile din cupele europene.</p>
<h2><span>David Miculescu, arma secretă a lui Gigi Becali: „Fără el nu discutăm”</span></h2>
<p>Cu trei zile înaintea meciului de la Basel, latifundiarul din Pipera a făcut publică formula de start a campioanei României. Spre disperarea lui Mihai Stoica, Gigi Becali nu a stat pe gând și a anunțat că aliniază cel mai bun prim 11 fiindcă vrea să obțină victoria joi seară.</p>
<p>Printre titulari se află și David Miculescu, fotbalist menajat în ultima vreme în competiția internă. Atacantul roș-albaștrilor pare a fi cel mai important component din lot în duelurile europene, acolo unde a fost remarcat și sezonul trecut de antrenorul lui Manchester United, Ruben Amorim.</p>
<blockquote><p>„Cisotti a jucat un meci. Plus de asta, sunt anumite meciuri în care ai nevoie să câștigi dueluri. Jucători mai puternici, de forță. Thiam și Miculescu.</p>
<p>Fără el nici nu discutăm în cupele europene! E cel mai important jucător în cupele europene. O să câștigăm, ce să facem? Din obligație. Suntem obligați, ne obligă culorile, tricoul”, a mărturisit Becali, la <span>DigiSport.</span></p></blockquote>
<p>În primele trei meciuri din Europa League, David Miculescu a fost integralist și a marcat 1 gol. A bifat 8 partide în calificările din Champions League și Europa League în care a contribuit decisiv la trei goluri.</p>
<h2><span>Cum arată „primul 11” cu Basel în viziunea patronului</span></h2>
<p><span>Elias Charalambous nu va menaja vedetele</span> disponibile pentru meciul de joi seară, din Elveția. Va fi aliniat un sistem ofensiv, cu un singur închizător. Mamadou Thiam va fi titularizat, în premieră, după evoluțiile promițătoare din campionat.</p>
<blockquote><p>Primul 11 FCSB vs Basel: Târnovanu – Pantea, Ngezana, Graovac, Radunovic – Șut, Tănase – Miculescu, Olaru, Thiam – Bîrligea</p></blockquote>
<p>FCSB a acumulat doar 3 puncte în primele 3 meciuri din Europa League. Este un început mult sub așteptări față de sezonul trecut când roș-albaștrii bifau 3 victorii consecutive. După duelul de la Basel, roș-albaștrii se vor mai duela cu Steaua Roșie, Feyenoord Dinamo Zagreb și Fenerbahce.</p>
<p>Doar primele 24 de echipe se califică în fazele superioare. Sezonul trecut, FCSB a ajuns până în optimile de finală, unde a fost eliminată de Lyon, după un play-off de senzație contra grecilor de la PAOK.</p>

]]></description>
    </item>
    <item>
      <title>Gigi Becali nu ține cont de singura rugăminte a lui Meme Stoica și a făcut publică echipa FCSB pentru Basel</title>
      <link>https://www.prosport.ro/fotbal-extern/europa-league/gigi-becali-nu-tine-cont-de-singura-rugaminte-a-lui-meme-stoica-si-a-facut-publica-echipa-fcsb-pentru-basel-20313865</link>
      <description><![CDATA[<img src="https://www.prosport.ro//wp-content/uploads/2025/11/Gigi-Becali-nu-tine-cont-de-singura-rugaminte-a-lui-Meme-Stoica-si-a-facut-publica-echipa-FCSB-pentru-Basel.jpg"/><br/><p>Gigi Becali nu renunță la obiceiul cu care le face viața grea celor din staff-ul FCSB și a anunțat deja echipa de start cu Basel.</p>
<p>Mai sunt trei zile până la fluierul de start din Basel – FCSB, dar <span>Gigi Becali nu a mai avut răbdare</span> și a anunțat deja formula de start cu care speră să bifeze al doilea succes din Europa League. Mihai Stoica l-a rugat să nu mai anunțe echipa dinainte, dar latifundiarul din Pipera le face pe plac adversarilor și le pune pe tavă lotul final pentru duelul din Elveția.</p>
<h2><span>Primul 11 cu care FCSB va ataca la Basel: „cea mai bună echipă”</span></h2>
<p>FCSB a învățat din greșelile acestui start de sezon și nu mai face improvizații în primul 11. Elias Charalambous nu a mai menajat titularii pentru duelurile din campionat și au început să apară rezultatele pozitive. Și de această dată, pentru duelul cu Basel, campioana României va alinia cel mai bun prim 11 pe care îl are la dispoziție.</p>
<p>Partida e programată joi seară, de la ora 19:45 pe stadionul St. Jakob-Park. Gigi Becali a anunțat cine va juca din primul minut, iar Thiam pare a fi, momentan, surpriza din formula de start.</p>
<blockquote><p>„Cea mai bună echipă. Voiam cu doi închizători, dar dacă jucăm cu doi închizători o să fim un fel de țintă. Adică mingea numai la el și ne vor paradi. Până la urmă tot ne dau gol. Așa, o să jucăm cu Tănase și cu un închizător, ca să putem ține și noi de minge. Și o să jucăm cu Tănase – Șut la mijlocul terenului, Olaru decar, în stânga Thiam, în dreapta David Miculescu și Bîrligea vârf. În apărare ce e mai bun. Avem Pantea, Ngezana, Graovac și Radunovic. Asta e echipa”, a anunțat patronul FCSB, la <span>Fanatik.</span></p></blockquote>
<ul>
<li>Posibil prim 11: Târnovanu – Pantea, Ngezana, Graovac, Radunovic – Șut, Tănase – Miculescu, Olaru, Thiam – Bîrligea</li>
</ul>
<h2><span>Statisticienii nu le dau nicio șansă roș-albaștrilor</span></h2>
<p>După primele 3 etape, FCSB a acumulat doar 3 puncte și ocupă locul 28 în Europa League. Doar primele 24 de echipe ajung în fazele superioare. Football Rankings a făcut topul cu echipele care au <span>cele mai mici șanse să meargă mai departe,</span> iar FCSB e cotată cu 93% șanse să fie eliminată încă din faza principală a competiției.</p>
<p>Doar Malmo (94%), Rangers (96%), Salzburg (96%), Utrecht (97%) și Maccabi Tel Aviv (99%) s<span class="cf1">unt v</span>ăzute cu un risc mai mare de eliminare.</p>
<p>Și sezonul trecut, FCSB era outsider clar, conform statisticilor, dar campioana României a ajuns până în optimile de finală.</p>

]]></description>
    </item>
    <item>
      <title>Gigi Becali vrea să dea tunul de 1.000.000 de euro în Elveția: „Acum îmi doresc încă niște bani”</title>
      <link>https://www.prosport.ro/fotbal-extern/europa-league/gigi-becali-vrea-sa-dea-tunul-de-1-000-000-de-euro-in-elvetia-acum-imi-doresc-inca-niste-bani-20313047</link>
      <description><![CDATA[<img src="https://www.prosport.ro//wp-content/uploads/2025/11/Gigi-Becali-vrea-sa-dea-tunul-de-1.000.000-de-euro-in-Elvetia.jpg"/><br/><p>Gigi Becali este deja cu gândul la marele meci cu Basel și așteaptă victoria și în Elveția, într-un meci programat săptămâna viitoare.</p>
<p>Patronul roș-albaștrilor a făcut calculele, precizând că nu este vorba doar de jumătate de milion de euro în cazul unui succes.</p>
<h2><span>Gigi Becali așteaptă al doilea succes în Europa League: „Asta vreau, să bat la Basel!”</span></h2>
<p>Aproape de play-off, FCSB vrea să fie iar în calculele pentru calificarea mai departe în Europa League, așa că Gigi Becali așteaptă de la jucătorii săi un succes pe terenul lui Basel.</p>
<p>Acesta a subliniat că aspectul financiar este foarte important, mai ales în noul format al competiției pe care FCSB o bifează pentru al doilea an consecutiv, după ce a reușit să treacă în play-off de Aberdeen.</p>
<p>În sezonul precedent, FCSB a atins optimile de finală, după ce a reușit să câștige de trei ori cu PAOK Salonic și să se bată de la egal la egal cu Olympiacos sau Hoffenheim.</p>
<p>„Acum îmi doresc încă niște bani, în Elveția. Asta vreau, să bat la Basel, că nu-s doar 500.000. În Europa League e un format în care trei puncte nu-s doar 500.000”, a spus Gigi Becali, la Digi Sport.</p>
<h2><span>Gigi Becali poate da lovitura și anunță: „Jucăm cu echipa cea mai bună!”</span></h2>
<p>Gigi Becali a subliniat că FCSB se va baza pe vedete pe terenul lui Basel, asta după ce roș-albaștrii și-au menajat oamenii de bază mai ales în disputa cu Young Boys.</p>
<p>Deocamdată, FCSB a acumulat doar trei puncte, iar în cazul unui nou eșec ar rămâne cu șanse foarte mici să se califice mai departe. Asta și pentru că la București vor veni nume mari din fotbalul european, precum turcii de la Fenerbahce, dar și olandezii de la Feyenoord.</p>
<p>„Iei de două ori. Și pentru puncte, și pentru clasament. E un milion o victorie. Normal că jucăm cu echipa cea mai bună. Atunci era altceva. Acum am play-off-ul în mână, nu mai am treabă. Zic să ajungem la opt puncte. Acum sunt 11-12, să ajungem la 8 puncte de primul loc. Las-o încolo pe Botoșani, că nu mă interesează”, a subliniat Becali, entuziasmat după victoria obținută de campioană pe Cluj Arena, scor 2-0.</p>
<p>În iarnă, FCSB ar urma să se întărească serios, <span>Gigi Becali căutând deja un mijlocaș care să se apropie de calitățile lui Alexandru Bourceanu.</span></p>
<ul>
<li>4 goluri a încasat FCSB de la Young Boys și Bologna în noul format din Europa League</li>
</ul>

]]></description>
    </item>
  </channel>
</rss>
