<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum își bate joc clubul lui Radu Drăgușin de rivalii de la Manchester United. Ce haine au scos la vânzare</title>
      <link>https://www.prosport.ro/fotbal-extern/cum-isi-bate-joc-clubul-lui-radu-dragusin-de-rivalii-de-la-manchester-united-ce-haine-au-scos-la-vanzare-20203282</link>
      <description><![CDATA[<img src="https://www.prosport.ro/wp-content/uploads/2025/06/Cum-isi-bate-joc-clubul-lui-Radu-Dragusin-de-rivalii-de-la-Manchester-United.-Ce-haine-au-scos-la-vanzare-1400x884.jpg"/><br/><p>Tottenham a pus capăt unei secete de 17 ani fără trofeu câștigând Europa League, iar cele mai recente produse ale lor care au celebrat victoria europeană au inclus o ironie la adresa „diavolilor”.</p>
<p>Londonezii ripostează la faimoasa replică a lui Sir Alex Ferguson, „Băieți, e Tottenham”, lansând o gamă de îmbrăcăminte în semn de salut pentru succesul din ultimul act al EL în fața lui Manchester United.</p>
<h2><span>Tottenham își ia peste picior rivalii de la Manchester United<br/>
</span></h2>
<p>După 17 ani de așteptare, Tottenham a câștigat în sfârșit un trofeu, nu intern, ci Europa League, iar cele mai recente produse publicitare scoase la vânzare <span>au celebrat victoria europeană în fața „diavolilor”</span>.</p>
<p>Londonezii ripostează la faimoasa replică a lui Sir Alex Ferguson, „Băieți, e Tottenham”, lansând o gamă de îmbrăcăminte în acest context în care își iau peste picior rivalii de la Manchester United, <span>dailymail.co.uk</span>.</p>
<p>Fanii lui Tottenham au fost uimiți de cea mai recentă gamă de produse care celebrează succesul final al Europa League, ținta fiind celebra replică a lui Sir Alex Ferguson la adresa clubului.</p>
<p>După finală, au apărut imagini cu tricouri produse, se pare, de fanii lui Man United, care se pregăteau să sărbătorească succesul Europa League împotriva lui Tottenham. Tricourile fuseseră imprimate cu data finalei, sigla Europa League și expresia „Băieți, e Tottenham”.</p>
<p>Se spune că Sir Alex Ferguson ar fi folosit expresia „Băieți, e Tottenham” într-o discuție de dinaintea meciului cu jucătorii de la Manchester United, într-o glumă ironică la adresa faptului că adversarii nu au mai pus mâna pe un trofeu de atâția ani.</p>
<p>Legendarul antrenor al lui Man United, Sir Alex Ferguson, susținut de fostul căpitan Roy Keane, ar fi folosit expresia și înaintea altui meci împotriva lui Tottenham, în timpul mandatului său plin de trofee ca antrenor al „Diavolilor Roșii”.</p>
<p><img alt="" class="size-large wp-image-20203289" decoding="async" fetchpriority="high" height="686" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Screenshot-2025-06-26-152715-1400x686.png" srcset="https://www.prosport.ro/wp-content/uploads/2025/06/Screenshot-2025-06-26-152715-1400x686.png 1400w, https://www.prosport.ro/wp-content/uploads/2025/06/Screenshot-2025-06-26-152715-768x376.png 768w, https://www.prosport.ro/wp-content/uploads/2025/06/Screenshot-2025-06-26-152715.png 1526w" width="1400"/></p>
<h2><span>Cât costă un hanorac cu expresia brodată. Reacția fanilor londonezi</span></h2>
<p>Tottenham a folosit declarația pe rețelele de socializare în timpul paradei cu trofeul de luna trecută, în timp ce noua gamă de produse prezintă cuvintele inscripționate pe hanorace și tricouri.</p>
<p>Magazinul clubului Tottenham vinde în prezent un hanorac bleumarin pentru adulți cu respectiva expresie brodată la prețul de 55 de lire sterline.</p>
<p>„Băiete, e Tottenham”, a scris un fan pe contul pe rețelele de socializare. „THFC vinde în prezent aceste hanorace și tricouri în magazinul oficial al clubului”, a spus un alt membru.</p>
<p>Un al treilea a comentat: „Scrisul «Băieți, e Tottenham» este prea mic, în cazul în care clubul îl va folosi, trebuie să-l folosească cu încredere și fără rușine”.</p>
<p>Deși Ferguson nu a confirmat niciodată dacă a făcut o glumă la Tottenham, fanii au remarcat rapid reacția fostului mare antrenor la înfrângerea din finala de luna trecută. Ferguson a urmărit finala alături de co-proprietarul lui Man United, Jim Ratcliffe, și Avram Glazer, la Bilbao.</p>
<p>Fanii au sugerat că legenda lui MU, în vârstă de 83 de ani, a părut <span>extrem de afectat după eșecul lui United în finală</span>, ceea ce s-a suprapus sezonului mizerabil din Premier League, echipa lui Ruben Amorim terminând pe un rușinos loc 15.</p>

]]></description>
    </item>
    <item>
      <title>Românul care a eliminat viitorul adversar al celor de la CFR Cluj îl atenționează pe Dan Petrescu: „Teren sintetic, jucători puternici, echipă agresivă”. Cum vede șansele la calificare. EXCLUSIV</title>
      <link>https://www.prosport.ro/fotbal-extern/europa-league/romanul-care-a-eliminat-viitorul-adversar-al-celor-de-la-cfr-cluj-il-atentioneaza-pe-dan-petrescu-teren-sintetic-jucatori-puternici-echipa-agresiva-cum-vede-sansele-la-calificare-20203089</link>
      <description><![CDATA[<img src="https://www.prosport.ro/wp-content/uploads/2025/06/Romanul-care-a-eliminat-viitorul-adversar-al-celor-de-la-CFR-Cluj-il-atentioneaza-pe-Dan-Petrescu.-Teren-sintetic-jucatori-puternici-echipa-agresiva.-Cum-vede-sansele-la-calificare.jpg"/><br/><p>Paksi FC va fi primul adversar din Europa League pentru CFR Cluj. Formația lui Dan Petrescu este favorită în duelul cu echipa maghiară care anul trecut a fost eliminată de Corvinul, din aceeași competiție. În cazul în care clujenii elimină Paksi FC, adversarul din turul 2 preliminar va fi Lugano.</p>
<p>Jucătorul român care cunoaște cel mai bine <span>echipa din Elveția</span> este Marco Dulca. Mijlocașul central a întâlnit Lugano în 16-imile Conference League din sezonul trecut. Celje, echipa din Slovenia unde joacă Marco Dulca, a eliminat formația elvețiană. A fost o dublă manșă decisă la penalty-uri.</p>
<h2><span>„Organizare, atitudine, agresivitate. Ar avea un plus față de CFR Cluj”</span></h2>
<p>Fiul lui Cristi Dulca face o <span>caracterizare a posibilului adversar al CFR-ului, din turul 2 preliminar al Europa League</span>. Marco este în pregătiri cu Celje, dar își negociază transferul de la echipa din Slovenia. Fostul jucător de la FCSB nu vrea să se întoarcă în România.</p>
<p>ProSport: Marco, CFR ar putea juca cu Lugano. I-ați eliminat anul trecut din Conference League și ai jucat în ambele meciuri. Cum ți s-a părut această echipă?</p>
<p>Marco Dulca: Este o echipă super compactă, o formație greu de „desfăcut”. Este o echipă puternică, care oricând poate să îți pună probleme. În meciul cu noi au reușit să revină și să ducă meciul în prelungiri. Pot să îți pună probleme în orice moment. Trebuie luată în serios, altfel nu pot să treci de această echipă. Noi am jucat deplasarea cu ei la Thun, unde era și teren sintetic. Era un atuu important pentru ei, pentru că erau mai obișnuiți cu suprafața.</p>
<p>Ce te-a impresionat la ei?</p>
<p>Organizarea, atitudinea, agresivitatea. Acasă a fost un meci greu, dar ne-am autodepășit. În deplasare, chiar ne-au pus probleme și ne-au dominat în prima repriză, noi am reușit să controlăm jocul în a doua repriză, mai ales după ce ei au primit cartonaș roșu. Noi am reușit să-i surprindem cu combinații în zona centrală. Cu Riera fiecare meci îl pregătim diferit, în funcție de adversar.</p>
<p>Care crezi că este raportul de forțe între Lugano și CFR?</p>
<p>Păi din moment ce au ajuns în optimi de Conference League, mi se pare că ar avea un plus, dar și CFR are echipă puternică. Nu poți ști niciodată. Eu i-am simțit foarte puternici. Cert este că nu le va fi ușor celor de la CFR, dacă vor juca cu ei.</p>
<h2><span>„România nu este o opțiune în acest moment”</span></h2>
<p>Cum a fost ultimul sezon pentru tine și care este situația ta acum?</p>
<p>Eu mai am un an de contract cu Celje și suntem în primul cantonament, dar sunt în ceva discuții cu alte cluburi. Îmi doresc să fac pasul la o echipă mai bună și din punct de vedere financiar și profesional. Au fost doi ani care mi-au prins bine. Am câștigat un campionat, o cupă, iar în al doilea an am avut acest parcurs în Conference League, unde am ajuns până în sferturi. Mă bucur că am avut acești doi ani foarte buni aici. M-au ajutat foarte mult să cresc din punct de vedere fizic, mental, fotbalistic. Cred că am progresat foarte mult. Au fost multe lucruri noi și toate m-au ajutat în teren. Antrenorul Albert Riera este un fost fotbalist foarte bun și un tactician foarte bun.</p>
<p>România este o opțiune pentru tine sau preferi „afară”?</p>
<p>M-am obișnuit afară, îmi place mentalitatea. România nu este o opțiune în acest moment. Vreau să continui într-un campionat din afară.</p>

]]></description>
    </item>
    <item>
      <title>Omul care a devenit coşmarul ungurilor dă verdictul! CFR Cluj e ca și calificată în Europa League: „Vor fi două victorii!”. EXCLUSIV</title>
      <link>https://www.prosport.ro/fotbal-extern/europa-league/omul-care-a-devenit-cosmarul-ungurilor-da-verdictul-cfr-cluj-e-ca-si-calificata-in-europa-league-vor-fi-doua-victorii-exclusiv-20207323</link>
      <description><![CDATA[<img src="https://www.prosport.ro/wp-content/uploads/2025/07/Omul-care-a-devenit-cosmarul-ungurilor-da-verdictul.jpg"/><br/><p>CFR Cluj se pregătește de dubla cu Paksi din preliminariile Europa League, una care ar trebui să fie în mod normal la îndemâna ardelenilor.</p>
<p>Florin Maxim crede că fosta campioană a României ar putea să bifeze chiar două victorii în fața echipei din Ungaria, pe care Corvinul a eliminat-o în vara anului trecut.</p>
<h2><span>CFR Cluj, ca și calificată în Europa League: „Ar trebui să fie două victorii!”</span></h2>
<p>Fostul jucător al Sportului anticipează o calificare fără mari emoții pentru CFR Cluj, care își propune să meargă cel puțin în noul format din Conference League, după parcursul sub așteptări de anul trecut.</p>
<p>De altfel, Paksi și-a arătat limitele și pe 29 iunie, atunci când maghiarii au cedat în amicalul cu Csikszereda. Nou-promovata în Superliga s-a impus cu scorul de 2-0 în partida de pregătire.</p>
<p>De cealaltă parte, CFR Cluj a încheiat cantonamentul din această vară cu o victorie chiar în fața unei echipe din Ungaria, după ce a trecut cu 2-0 de cei de la Debrecen.</p>
<blockquote><p>CFR Cluj n-ar trebui să aibă probleme în dubla manșă. În mod normal, ar trebui să fie două victorii pentru echipa noastră cu Paksi. Cu siguranță, la cum îl știu, Dan Petrescu o să-și pună jucătorii în temă înaintea acestor meciuri”, a spus Florin Maxim, pentru <span>ProSport.</span></p></blockquote>
<h2><span>Cum a umilit-o Corvinul pe Paksi în Europa League: „Ne-au luat la preț de matineu!”</span></h2>
<p>Florin Maxim lasă de înțeles că Paksi nici nu se gândea la dezastrul din meciul tur, pe care Corvinul l-a câștigat la o diferență clară, scor 4-0.</p>
<p>Mai ales că echipa din Liga 2 cedase în Ghencea în fața celor de la FCSB, în Supercupa României. Atunci, roș-albaștrii lui Charalambous s-au impus cu scorul de 3-0.</p>
<blockquote><p>Am înțeles că ne-au urmărit și la meciul din Supercupă, atunci când am jucat cu FCSB. Din câte am văzut, ei joacă același sistem ca anul trecut. Nu uitați că au trecut încă două tururi după dubla cu noi și au fost aproape să intre în Conference League. Cei de la Paksi au o echipă foarte bine pregătită din punct de vedere fizic, mi s-a părut o formație puternică, dar pe noi ne-au luat la preț de matineu. Am simțit că au fost foarte relaxați și nu se așteptau la golurile noastre de acolo. Totuși, în retur ne-au cam dominat”, a recunoscut tehnicianul aflat și acum la Corvinul Hunedoara.</p></blockquote>
<h2><span>Atmosfera din Ungaria este departe de a fi incendiară: „Sunt liniștiți, lumea este civilizată!”</span></h2>
<p>Rivalitatea dintre România și Ungaria nu se simte și pe arena celor de la Paksi, astfel încât Dan Petrescu n-ar trebui să-și facă probleme pentru prima manșă.</p>
<p>La meciul de pe 10 iulie sunt așteptați în jur de 5.000 de spectatori, deci presiunea n-ar trebui să fie una mare pentru jucătorii formației din Gruia.</p>
<p>Înainte de a evolua pe terenul lui Paksi, CFR Cluj va încerca să câștige primul trofeu al noului sezon.<span> Sâmbătă, în Ghencea, este programat duelul cu cei de la FCSB</span>, care au câștigat al doilea titlu la rând în Superliga.</p>
<blockquote><p>Suporterii sunt liniștiți, cu excepția celor care stau în peluză. Lumea este civilizată acolo, iar atmosfera una de vacanță”, a punctat Maxim, care a scris istorie la Hunedoara prin cucerirea Cupei României.</p></blockquote>

]]></description>
    </item>
    <item>
      <title>Ce spun elvețienii, după ce au aflat că ar putea să o înfrunte pe CFR Cluj, în preliminariile Europa League: „Adversar redutabil!”</title>
      <link>https://www.prosport.ro/fotbal-extern/ce-spun-elvetienii-dupa-ce-au-aflat-ca-ar-putea-sa-o-infrunte-pe-cfr-cluj-in-preliminariile-europa-league-adversar-redutabil-20198097</link>
      <description><![CDATA[<img src="https://www.prosport.ro/wp-content/uploads/2025/06/Ce-spun-elvetienii-dupa-ce-au-aflat-ca-ar-putea-sa-o-infrunte-pe-CFR-Cluj-in-preliminariile-Europa-League-„Adversar-redutabil-1400x778.jpg"/><br/><p>Jurnaliștii elvețieni au reacționat la aflarea veștii că FC Lugano ar putea da piept cu CFR Cluj în turul doi preliminar al Europa League. Din punctul lor de vedere, misiunea nu va fi deloc ușoară.</p>
<p>Pentru a ajunge în acea fază a competiției, vicecampioana României trebuie să treacă, însă, <span>de maghiarii de la Paksi FC</span>. Meciurile se vor disputa pe 10, respectiv 17 iulie.</p>
<h2><span>Presa elvețiană se teme de CFR Cluj: „Un adversar redutabil”</span></h2>
<p>Potrivit <span>Blick</span>, tragerea la sorți nu a fost cu noroc pentru Lugano, în condițiile în care CFR Cluj reprezintă cel mai puternic adversar pe care l-ar fi putut întâlni în preliminariile Europa League. Au fost aduse în discuție participările constante în grupele celor mai importante competiții intercluburi, precum și coeficientul UEFA.</p>
<blockquote><p>„Din perspectiva elvețiană, această tragere la sorți este una destul de dificilă: Lugano va înfrunta în turul doi câștigătoarea duelului dintre Paksi FC (Ungaria) și CFR Cluj (România). Românii par un adversar redutabil, având în vedere istoricul lor de participări constante în grupele Champions League și Europa League.</p>
<p> </p>
<p>Dacă ne uităm doar la coeficienții UEFA (calculați pe baza performanțelor internaționale din ultimii cinci ani), Cluj reprezintă cel mai puternic adversar posibil pentru Lugano. Românii sunt pe locul 92 în clasamentul UEFA – doar două poziții în spatele celor de la FC Lugano”, au scris elvețienii.</p></blockquote>
<h2><span>Nelu Varga după ce a aflat că echipa sa va da piept cu Paksi: „Avem șanse importante”</span></h2>
<p>Chestionat despre adversarul din primul tur preliminar, Paksi FC, Nelu Varga a susținut cu tărie că CFR Cluj are „șanse importante” de a obține calificarea și s-a arătat încântat că a evitat formația din Kazahstan, FC Aktobe, în condițiile în care <span>deplasarea ar fi fost extrem de lungă</span>.</p>
<blockquote><p>„Am văzut că am căzut cu Paksi. Este un adversar ok pentru noi, avem șanse importante să ne calificăm. Era mai greu, probabil, dacă am fi căzut cu Aktobe. În primul rând că e distanța mai lungă până acolo și este un adversar pe care-l cunoști mai puțin. Așa, cu Paksi sper să trecem mai departe și să fie primul pas pentru a ajunge în grupele Europa League”, a declarat finanțatorul ardelenilor.</p></blockquote>
<p>De altfel, Paksi FC nu este deloc străină de duelurile cu echipele românești. Chiar în ediția 2024-2025 a Europa League a avut-o ca adversară – în aceeași fază – pe Corvinul Hunedoara și a ratat calificarea, scor 2-4. Formația din Liga a 2-a ajunsese în cea de-a doua competiție a fotbalului european prin cucerirea Cupei României.</p>

]]></description>
    </item>
    <item>
      <title>Veste teribilă pentru CFR Cluj! Cu ce echipă va juca, dacă se califică în turul 2 preliminar Europa League</title>
      <link>https://www.prosport.ro/fotbal-extern/europa-league/veste-teribila-pentru-cfr-cluj-cu-ce-echipa-va-juca-daca-se-califica-in-turul-2-preliminar-europa-league-20198063</link>
      <description><![CDATA[<img src="https://www.prosport.ro/wp-content/uploads/2025/06/Veste-teribila-pentru-CFR-Cluj-Cu-ce-echipa-va-juca-daca-se-califica-in-turul-2-preliminar-Europa-League-1400x1050.jpg"/><br/><p>Astăzi, 18 iunie 2025, în Elveția, la Nyon, au loc tragerile la sorți pentru turul doi preliminar al cupelor europene, iar CFR Cluj a aflat numele adversarei pe care o va întâlni dacă reușește să îi elimine pe ungurii de la Paksi FC.</p>
<p>Echipa pregătită de Dan Petrescu a avut ghinion la această tragere la sorți. În cazul în care va ajunge în turul al doilea, va da piept cu elvețienii de la Lugano.</p>
<h2><span>CFR Cluj, adversar dificil în al doilea tur preliminar din UEFA Europa League</span></h2>
<p>Norocul nu a fost de partea celor de la CFR Cluj la tragerea la sorți care a avut loc astăzi, 18 iunie 2025, în Elveția, la Nyon. Echipa pregătită de Dan Petrescu va da piept cu elvețienii de la Lugano în al doilea tur preliminar al UEFA Europa League, în cazul în care va reuși să treacă de <span>ungurii de la Paksi FC</span>.</p>
<p>Partida tur se va disputa în Elveția pe data de 24 iulie, în timp ce manșa retur se va disputa la Cluj, o săptămână mai târziu.</p>
<h2><span>Cât valorează lotul elvețienilor</span></h2>
<p>Lugano a încheiat sezonul în Elveția pe a patra poziție a clasamentului, cu 54 de puncte acumulate. Primele trei poziții au fost ocupate de Basel, cu 73 de puncte, urmată de Servette, cu 63 de puncte, și de Young Boys, cu 61 de puncte.</p>
<p>Conform platformei de specialitate Transfermarkt, lotul celor de la Lugano FC este cotat în acest moment la suma de 71.2 milioane de euro. În același timp, CFR Cluj are un lot evaluat la 25.2 milioane de euro. Având în vedere aceste sume, Lugano FC va porni ca favorită în dubla manșă pe care o va disputa în fața trupei lui Dan Petrescu.</p>
<p>Cel mai scump jucător din lotul elvețienilor de la Lugano FC este Mattia Zanotti, care este cotat de Transfermarkt la suma de 13 milioane de euro. De partea cealaltă, Louis Munteanu este cel mai scump fotbalist din lotul pregătit de Dan Petrescu la CFR Cluj. Tânărul atacant este evaluat la suma de cinci milioane de euro.</p>

]]></description>
    </item>
  </channel>
</rss>
