<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Giovanni Becali distruge echipele româneşti, care au nenorocit coeficientul UEFA: „Suntem de râsul curcilor”</title>
      <link>https://www.prosport.ro/fotbal-intern/superliga/giovanni-becali-distruge-echipele-romanesti-care-au-nenorocit-coeficientul-uefa-suntem-de-rasul-curcilor-20229126</link>
      <description><![CDATA[<img src="https://www.prosport.ro/wp-content/uploads/2025/07/Giovanni-Becali-distruge-echipele-romanesti-care-au-nenorocit-coeficientul-UEFA-„Suntem-de-rasul-curcilor.webp"/><br/><p>Giovanni Becali (73 de ani) nu și-a putut ascunde dezamăgirea după ce a văzut rezultatele pe care le-au înregistrat FCSB, CFR Cluj, U Cluj și Universitatea Craiova la mijlocul săptămânii.</p>
<p>Niciuna dintre echipele românești menționate nu a izbutit să câștige în preliminariile cupelor europene, iar dacă situația nu se va schimba la retururi, coeficientul UEFA se va prăbuși.</p>
<h2><span>Giovanni Becali, șocat de săptămâna neagră a echipelor românești din cupele europene</span></h2>
<p>Echipele românești angrenate în preliminariile cupelor europene au avut parte de o săptămână tristă și niciuna dintre cele patru reprezentante nu a izbutit să obțină o victorie.</p>
<p>Marți, <span>FCSB a pierdut cu Shkendija</span>, 0-1 la Skopje, în Macedonia de Nord, după care a venit ziua de joi, iar prima care a intrat în scenă <span>a fost U Cluj, cu un egal înregistrat pe terenul lui Ararat Armenia</span>, 0-0.</p>
<p><span>CFR Cluj a remizat și ea ulterior, 0-0 cu Lugano</span>, în Elveția, după care <span>Universitatea Craiova a închis balul cu înfrângere consemnată în Bosnia Herțegovina, 1-2 în fața lui Sarajevo</span>.</p>
<p>Retururile din turul 2 preliminar sunt programate săptămâna viitoare, miercuri și joi, cu mențiunea că FCSB e angrenată în Liga Campionilor, CFR Cluj în Europa League, iar U Cluj și Universitatea Craiova în Conference League.</p>
<p>Toate rezultatele menționate mai sus l-au dezamăgit pe Giovanni Becali, însă de departe, cea mai mare supărare i-a provocat-o înfrângerea din Macedonia de Nord:</p>
<blockquote><p>Noi tot ne zbatem și aud pe mulți care zic coeficientul. Să facem coeficient să nu mai jucăm atâtea tururi, să jucăm poate turul 3 și play-off, 4 meciuri ca să ajungem în fazele finale. Dar noi vrem să ne calificăm cu două înfrângeri, care înseamnă zero puncte, dar nu ne gândim că dacă luăm 6 puncte înseamnă și calificare, și coeficientul care la anul se va pune la socoteală. Și atunci ne bucurăm că am pierdut, dar o să ne calificăm. Am pierdut cu macedonenii, dar o să-i batem aici cu 2-0. Ok, merge FCSB mai departe, dar problema e că 6 puncte le-a lăsat pe undeva și astea contează în primul rând că poți fi cap de serie. Poate și în turul 3 mergi mai departe cu o înfrângere și o victorie, dar coeficientul? Ne bucurăm la lucruri mici, suntem departe de lumea adevărată a fotbalului. Dacă noi am ajuns să spunem că Cisotti… Un jucător care a jucat la Galați în divizia a treia, a doua. A venit în prima ligă, l-a luat FCSB pe 200-300.000, dar ce înseamnă un așa transfer când FCSB a luat jucători de 1,7-2 milioane. Și noi am ajuns să spunem că Cisotti e cel mai bun jucător străin, probabil și cel mai bun de la FCSB. Înseamnă că FCSB nu mai are un Târnovanu, un Tănase, un Bîrligea, un Olaru, un Alibec, un Chiricheș. Am ajuns rău, e de râsul curcilor dacă cel mai bun e un jucător venit din Andorra (n.r. – Malta)”, a declarat Giovanni Becali, citat de <span>Fanatik</span>.</p></blockquote>
<h2><span>A continuat discursul în jurul lui Cisotti</span></h2>
<p>Juri Cisotti a venit în fotbalul românesc în iulie 2021, când a semnat cu Oțelul Galați, formație angrenată pe atunci în Liga 3. Anterior, Cisotti a evoluat pentru Mosta FC și Silema Wander, două grupări din Malta.</p>
<p>Revenind în prezent, Cisotti traversează o formă bună la FCSB, iar cel care l-a lăudat cel mai mult și l-a declarat „cel mai bun jucător” din tabăra campioanei a fost chiar patronul Gigi Becali.</p>
<blockquote><p>Și are și 32 de ani. Hai să zicem o excepție, un fenomen al naturii că explodează la 28-29 de ani, așa cum a fost Vardy care era zidar sau cum a fost un brazilian de la Milan, se întâmplă fenomene din astea, dar nici chiar așa. FCSB cred că se califică, dar e păcat de punctele pe care le-a pierdut. Se califică, dar a pierdut 6 puncte importante la coeficient. Pentru Craiova e greu, foarte greu. Am văzut meciul, dar după minutul 60 nu m-am mai uitat că m-a dezgustat. La 2-0 ăia au avut două ocazii să facă 3-0, 4-0”, a completat Giovanni Becali.</p></blockquote>
<p>Ca pronosticuri, impresarul a spus că FCSB, CFR Cluj și U Cluj vor merge toate mai departe în preliminariile cupelor europene. Doar în cazul Universității Craiova a fost rezervat în a oferi un pronostic, din simplul fapt că oltenii „nu joacă” ceea ce ar trebui.</p>

]]></description>
    </item>
    <item>
      <title>Gică Craioveanu a intervenit în conflictul dintre Mirel Rădoi şi Mihai Rotaru. Mesaj tranşant pentru patronul Craiovei: „Nu mai face asta”. EXCLUSIV</title>
      <link>https://www.prosport.ro/fotbal-extern/europa-league/gica-craioveanu-a-intervenit-in-conflictul-dintre-mirel-radoi-si-mihai-rotaru-mesaj-transant-pentru-patronul-craiovei-nu-mai-face-asta-exclusiv-20229054</link>
      <description><![CDATA[<img src="https://www.prosport.ro/wp-content/uploads/2025/07/Gica-Craioveanu-a-intervenit-in-conflictul-dintre-Mirel-Radoi-si-Mihai-Rotaru.-Mesaj-transant-pentru-patronul-Craiovei-22Nu-mai-face-asta.-Lasa-l-pe-el22.-EXCLUSIV.jpeg"/><br/><p>Gică Craioveanu, fostul mare internațional român și jucător al Universității Craiova, este de părere că patronul oltenilor Mihai Rotaru trebuie să le copieze modul de activitate al marilor conducători din Europa și să nu mai intre prin telefon imediat după meciuri și să dea tot felul de declarații la cald.</p>
<p>Mihai Rotaru a intrat în fotbalul românesc în 2013, după ce echipa sa a primit un loc direct în Liga 2 din partea FRF. Însă, în primii ani ai săi petrecuți în acest domeniu, patronul oltenilor își calcula cu mare grijă intervențiile și aparițiile TV, mai ales cele de după meciuri, iar mulți tineri antrenori de la vremea respectivă îmbrățișau modul de activitate și de lucru al lui Mihai Rotaru.</p>
<p>Însă, anii au trecut și peste patronul oltenilor, iar în ultima perioadă acesta a tot decis să intervină și să ofere declarații și după meciuri. <span>Iar intervenția sa de la TV</span> de după partida cu pierdută de olteni cu Sarajevo, scor 2-1, l-a deranjat pe Mirel Rădoi, cel care nu a ezitat să își „înțepe patronul”. „E declarația dânsului, el știe cel mai bine. Văd că acum face și analize după meci. Nu știu ce-a spus, acum aud”,</p>
<h2><span>Gică Craioveanu a intervenit în conflictul dintre Rădoi şi Rotaru. „Îl cunosc bine pe Mihai și știu că suferă când echipa pierde, dar trebuie să înțeleagă să nu mai facă declarații la cald.  Trebuie să îi lase pe antrenori și pe jucători să vorbească după meciuri”</span></h2>
<p><span>ProSport</span> a stat de vorbit cu unul dintre cei mai buni atacanți ai Universității Craiova de după 1990, Gică Craioveanu, 57 de ani, iar acesta și-a spus părerea despre cele întâmplate între<span> Rădoi și Rotaru</span>.</p>
<figure aria-labelledby="figcaption_attachment_20223383" class="wp-caption aligncenter" id="attachment_20223383"><img alt="" class="size-large wp-image-20223383" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-1400x788.jpg" srcset="https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-1400x788.jpg 1400w, https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-768x432.jpg 768w, https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-1536x864.jpg 1536w, https://www.prosport.ro/wp-content/uploads/2025/07/Mihai-Rotaru-e-gata-sa-l-vanda-oricand-pe-Baiaram-„Nu-putem-spune-ca-e-netransferabil-1-2048x1152.jpg 2048w" width="1400"/><figcaption class="wp-caption-text" id="figcaption_attachment_20223383">Sursa: Sport Pictures-Mihai Rotaru</figcaption></figure>
<p>„Chiar dacă mă aflu acum în Spania și sunt președinte și la Slatina nu am cum să nu urmăresc și meciurile Craiovei. Este păcat că după acest meci au ieșit aceste declarații între Mirel Rădoi și Mihai Rotaru, dar Mihai trebuie să înțeleagă că e timpul să nu mai vorbească la cald. Eu știu că în joc sunt banii lui și suferă când echipa pierde, dar nu el trebuie să iasă să vorbească. Și mai ales la cald.</p>
<p>Eu de 20 de ani tot spun că nu e ok cum se fac unele lucruri prin România, dar eu am rămas din păcate doar cu spusele. Voi i-ați văzut vreodată pe Florentino Perez sau pe Laporta să intre după meciurile lui Real Madrid sau Barcelona pe la toate televiziunile și să vorbească? Sau măcar la vreo singură televiziune? Nu! Nu există așa ceva. Doar la noi în România patronii sunt sunați să vorbească după meciuri. Uite, aseară dacă cineva mă suna pe mine din România, nu dădea nimeni de mine. Și știi de ce? Am fost și eu foarte supărat după ce Craiova a pierdut meciul și îmi era să nu spun vreo prostie sau să deranjez pe cineva. Mihai Rotaru trebuia să își închidă telefonul. Era suficient să îi lași după meci să vorbească pe Mirel Rădoi și pe jucători.</p>
<p>Este Mihai Rotaru patronul echipei, dar eu sunt sigur că cel mai îndreptățit după meci să vorbească este Mirel Rădoi. El stă cu jucătorii zi de zi și doar el știe ce este la echipă și de ce s-a pierdut meciul. Tu ca patron dacă vorbești la supărare și la cald poate că spui niște lucruri care produc deranj și contribui apoi și mai tare la stricarea atmosferei. Spun acest lucru indiferent dacă Mihai Rotaru se va supăra pe mine, dar este bine ca de acum el să evite să mai vorbească la cald. Treaba unui patron este să se ocupe de partea financiară, să aibă grijă ca lucrurile să meargă ok la echipă, iar de partea tehnică alții trebuie să vorbească imediat după meciuri. Vă repet, știu că Mihai Rotaru suferă  mult după înfrângeri, dar sper să mă înțeleagă”, a spus Craioveanu.</p>

]]></description>
    </item>
    <item>
      <title>Gică Craioveanu nu s-a ferit de cuvinte şi a spus clar unde e marea problemă a Craiovei lui Mirel Rădoi: „Asta am văzut”. EXCLUSIV</title>
      <link>https://www.prosport.ro/fotbal-extern/europa-league/gica-craioveanu-nu-s-a-ferit-de-cuvinte-si-a-spus-clar-unde-e-marea-problema-a-craiovei-lui-mirel-radoi-asta-am-vazut-exclusiv-20229105</link>
      <description><![CDATA[<img src="https://www.prosport.ro/wp-content/uploads/2025/07/Gica-Craioveanu-nu-s-a-ferit-de-cuvinte-si-a-spus-clar-unde-e-marea-problema-a-Craiovei-lui-Mirel-Radoi-„Asta-am-vazut.-EXCLUSIV.jpg"/><br/><p>Gică Craioveanu a spus pentru <span>ProSport</span> că Craiova lui Mihai Rotaru poate trece de Sarajevo după meciul retur, dar Mirel Rădoi trebuie să rezolve urgent problemele din defensivă.</p>
<p>Sarajevo a învins Craiova,<span> scor 2-1 </span>în turul 2 preliminar din Europa League, dar Gică Craioveanu este de părere că oltenii au forța să întoarcă rezultatul în meciul retur.</p>
<p>Într-un dialog cu <span>ProSport</span>, Gică Craioveanu ne-a spus că de la jumătatea terenului în sus Craiova arată bine, dar că<span> Mirel Rădoi </span>are acum nevoie de multă liniște la echipă pentru a pregăti partida retur.</p>
<h2><span>Gică Craioveanu nu s-a ferit de cuvinte şi a spus clar unde e marea problemă a Craiovei lui Mirel Rădoi</span></h2>
<p>Gică Craioveanu, fostul mare internațional, a spus pentru <span>ProSport</span> că el are încredere în calitățile lui Mirel Rădoi.</p>
<p>„Nu vreau să fiu acum în pielea lui Mirel Rădoi. El își dorește enorm să facă treabă bună la Craiova, mai ales că el a mai avut un mandat la Bănie.</p>
<p>Însă, trebuie să avem toți răbdare. De asta am și spus că trebuie și liniște la echipă. Nu e cazul de niciun fel de presiune. Mirel nu e magician, nu are baghetă magică, dar are o foame terbilă de rezultate. El își dorește enorm ca lucrurile să meargă bine la echipa asta și muncește foarte mult. Mirel pune mult suflet în meseria lui, iar eu zic că el nu are o echipă rea. De la mijloc în sus am văzut că Craiova stă bine.</p>
<p>După părerea mea, însă, Mirel Rădoi în apărare stă rău. Acolo cred eu în continuare că lui îi trebuie unele întăriri. La Sarajevo s-au luat în 18 minute două goluri. V-am spus mai devreme de liniște, nu? Voi credeți că lui Xabi Alonso îi este ușor la Real? Voi credeți că lui i-a căzut bine că a luat patru de la PSG? Însă, i se asigură în continuare liniște la echipă și i se arată o mare încredere în el din partea conducerii.</p>
<p>Așa trebuie procedat și cu Mirel Rădoi și de aia v-am spus că declarațiile astea la cald și la supărare trebuie evitate de către Mihai Rotaru. S-a pierdut doar un meci, nu și calificarea. Toată lumea trebuie să strângă rândurile în următoarele zile. Războiul nu a fost încă pierdut. Eu am încredere în Mirel Rădoi și sunt convins că el o să o scoată la capăt, dar trebuie urgent rezolvate aceste probleme din defensivă. Asta este părerea mea, iar eu cred în calificare”, a spus Gică Craioveanu, pentru <span>ProSport</span>.</p>

]]></description>
    </item>
    <item>
      <title>Reacția lui Silvian Cristescu, după scandalul dintre Mirel Rădoi şi Mihai Rotaru: „Asta trebuie să facă!”. EXCLUSIV</title>
      <link>https://www.prosport.ro/fotbal-extern/europa-league/reactia-lui-silvian-cristescu-dupa-scandalul-dintre-mirel-radoi-si-mihai-rotaru-asta-trebuie-sa-faca-exclusiv-20229009</link>
      <description><![CDATA[<img src="https://www.prosport.ro/wp-content/uploads/2025/07/Reactia-lui-Silvian-Cristescu-dupa-scandalul-dintre-Mirel-Radoi-si-Mihai-Rotaru-22Asta-trebuie-sa-faca22.-EXCLUSIV.jpeg"/><br/><p>Silvian Cristescu, fostul căpitan al Universității Craiova, consideră că formația patronată de Mihai Rotaru are în continuare șanse la calificare chiar dacă Sarajevo a câștigat meciul tur cu scorul de 2-1.</p>
<p>Craiova lui Mihai Rotaru a fost învinsă de Sarajevo în turul doi preliminar din <span>Europa League, scor 2-1,</span> iar după meci Mirel Rădoi a fost extrem de supărat și nu a ezitat să nu-l atace chiar și pe patronul echipe pe care o antrenează, Mihai Rotaru. Totodată, Rădoi a confirmat până la urmă că ar fi putut să plece de la echipa din Bănie, după ce primise o ofertă de la arabi,<span> informație pe care </span><span>ProSport</span> a anunțat-o în exclusivitate în urmă cu câteva săptămâni.</p>
<p>Însă, unul dintre foștii căpitani ai Universității Craiova, Silvian Cristescu, 54 de ani a spus pentru <span>ProSport</span> că în opinia sa toată lumea din viața echipei oltenilor trebuie să se liniștească, inclusiv Mirel Rădoi și Mihai Rotaru, deoarece calificarea încă nu este sub nicio formă pierdută.</p>
<h2><span>Reacția lui Silvian Cristescu, după scandalul dintre Mirel Rădoi şi Mihai Rotaru</span></h2>
<p>Silvian Cristescu a spus pentru<span> ProSport</span> că se așteaptă ca atmosfera pe care a întâlnit-o pe stadionul celor de la Sarajevo să se repete și la meciul retur de pe arena „Ion Oblemenco”.</p>
<p>„Ce să mai spun eu în plus de ceea ce s-a spus după meci? Consider că în primul rând toată lumea trebuie să se liniștească, fie că e vorba de Mirel Rădoi sau Mihai Rotaru. La supărare se pot spune multe, dar important este ca după o zi sau două lucrurile să se liniștească. În opinia mea calificarea nu este încă pierdută. Am fost la meci și vă pot spune că ce am văzut la Sarajevo înainte de meci și în timpul meciului doar prin Turcia am mai văzut așa ceva.</p>
<p>Sper că pe Oblemenco la meciul retur vom avea și noi aceeași atmosferă, iar spectatorii noștri îi vor împinge pe jucătorii lui Mirel Rădoi către victorie și calificare. Care este părerea mea despre plecarea lui Andrei Ivan? Vă spun sincer că nu am nicio părere”,a încheiat Cristescu.</p>
<h2><span>Ce a spus după meci Mirel Rădoi și ceea ce l-a deranjat la Mihai Rotaru</span></h2>
<p>După înfrângerea cu Sarajevo, Mirel Rădoi a fost foarte supărat și l-a atacat chiar și pe Mihai Rotaru, după ce a aflat de unele declarații ale acestuia.</p>
<p>„Ce jucători îmi mai trebuie? Mie nu-mi mai trebuie nimic, clubul decide acum dacă mai pleacă sau mai vine cineva. Întrebările astea puteți să le adresați dumnealor de acum încolo. Am avut lucrurile astea promise la început, dar se pare că lucrurile s-au modificat pe parcurs. Eu vă pot spune ceva greșit. De plecat și de venit trebuie să îi întrebați pe dânșii. Și Ivan a plecat fără voia mea.E realitatea, nu o supărare. Nu am ce face, din păcate. Asta este realitatea, vă spun doar adevărul”, a început Rădoi discursul. Întrebat despre reacția lui Mihai Rotaru, Rădoi a spus tranșant: „E declarația dânsului, el știe cel mai bine. Văd că acum face și analize după meci. Nu știu ce-a spus, acum aud.</p>
<p>Sper să nu mai plece până la partida retur sau până la cea cu U Cluj jucători care azi puteau fi titulari. Vedem ce se întâmplă. Nu aș vrea să continui subiectul, pentru că apoi va părea că acoperim ce s-a întâmplat greșit la această partidă. Până la urmă, sunt un antrenor, trebuie să antrenez echipa. Restul este strategia clubului.Eu nu mă gândesc să plec. Dacă era așa, Mario Felgueiras știe… Am avut ofertă din Qatar, 1,2 milioane de dolari împreună cu staff-ul. Puteam să plec și îi lăsam. La fel, în finalul sezonului trecut, dacă era vorba despre bani sau altceva, aș fi plecat. Dacă eram atât de supărat, îmi luam valiza și plecam. Nici prin gând nu mi-a trecut deocamdată”. ”, a spus Rădoi.</p>
<p> </p>

]]></description>
    </item>
    <item>
      <title>Reacția de mare antrenor a lui Dan Petrescu, după ce Muhar a ratat penalty în Lugano – CFR Cluj</title>
      <link>https://www.prosport.ro/fotbal-extern/europa-league/reactia-de-mare-antrenor-a-lui-dan-petrescu-dupa-ce-muhar-a-ratat-penalty-in-lugano-cfr-cluj-20228882</link>
      <description><![CDATA[<img src="https://www.prosport.ro/wp-content/uploads/2025/07/Reactia-de-mare-antrenor-a-lui-Dan-Petrescu-dupa-ce-Muhar-a-ratat-penalty-in-Lugano-CFR-Cluj-1400x933.jpg"/><br/><p>Dan Petrescu a avut o reacție de mare antrenor după ce Karlo Muhar a irosit un penalty în meciul cu Lugano.</p>
<p>Tehnicianul echipei CFR Cluj a reacționat la finalul partidei de pe Stockhorn Arena și a comentat ratarea fotbalistului său.</p>
<h2><span>Reacția lui Dan Petrescu după penalty-ul ratat de Karlo Muhar în meciul cu Lugano</span></h2>
<p><span>CFR Cluj a remizat cu Lugano</span>, scor 0-0, în turul 2 preliminar din UEFA Europa League. Karlo Muhar a ratat o lovitură de la 11 metri în minutul 11.</p>
<p>Mijlocașul croat l-a păcălit pe portarul Amir Saipi, dar șutul său <span>a lovit doar stâlpul din stânga porții</span>. Dan Petrescu, antrenorul CFR-ului, i-a luat apărarea lui Karlo Muhar și a spus că e ceva firesc să mai și ratezi din când în când.</p>
<p>„Un jucător când ratează un penalty nu mă supără, că am ratat şi eu şi ştiu prin ce am trecut. Sunt supărat că s-a accidentat, atât. Dacă avem toţi jucătorii la dispoziţie, e 50-50 la calificare, dar în Europa e greu să zici cine mai e favorit.</p>
<p>Da, dacă-mi spuneai 0-0 înainte de meci aici pe sintetic, pe ploaie, cu mingile care nu sunt cum voiam noi şi cu un adversar foarte valoros, era clar. Dar când ratezi un penalty şi mai ai ocazii clare, parcă te gândeşti la o victorie.</p>
<p>Trebuie să ne mulţumim cu 0-0 şi săptămâna viitoare va fi un meci greu. Din păcate, la fiecare meci jucat pierdem unul sau doi jucători, iar în acest ritm ne va fi greu să ne axăm pe campionat şi Europa. Azi, Muhar a ieşit şi sperăm să nu fie ceva grav, Postolachi a ieşit, Emerllahu, Kamara, deci e un start de sezon cu ghinion pentru noi şi sper să trecem peste aceste ghinioane. Sunt convins că returul va fi foarte greu.</p>
<p>Ei au dominat, au avut posesia şi trebuie să recunoaştem. Le-a fost greu să găsească breşe, au avut ocazii, dar nu mari şi se vede calitatea jucătorilor. Felicit jucătorii meu că s-au dăruit, au ascultat ce trebuie să facă şi au fost disciplinaţi, organizaţi.</p>
<p>Pe iarbă va fi la fel, un meci greu. M-am uitat azi peste rezultatele din Europa League, din Conference League şi sunt multe surprize”, a declarat Dan Petrescu, la conferința de presă de după remiza din Elveţia cu Lugano.</p>
<blockquote><p>Din păcate nu am reușit să marcăm din acel penalty. Se întâmplă, trebuie să mergem mai departe. Până la urmă echipa cred că a făcut un meci foarte bun. Trebuie să fructificăm oportunitățile pe care le avem. Trebuie să ne apărăm la fel de bine. Acest meci ne dă încredere că se poate. Că e posibil să ne calificăm”, a spus Mario Camora după meci.</p></blockquote>

]]></description>
    </item>
  </channel>
</rss>
