<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a pornit campania de transferuri pentru legea Novak. Cumpără cei mai buni fotbaliști români: „Aduc exact ce trebuie!”</title>
      <link>https://www.prosport.ro/fotbal-intern/superliga/gigi-becali-a-pornit-campania-de-transferuri-pentru-legea-novak-cumpara-cei-mai-buni-fotbalisti-romani-aduc-exact-ce-trebuie-20325543</link>
      <description><![CDATA[<img src="https://www.prosport.ro//wp-content/uploads/2025/11/Gigi-Becali-a-pornit-campania-de-transferuri-pentru-legea-Novak.-Cumpara-cei-mai-buni-fotbalisti-romani-„Aduc-exact-ce-trebuie.webp"/><br/><p>Gigi Becali (67 de ani) și-a creionat deja strategia pentru sezonul competițional 2026-2027, în care fotbalul românesc va trebui să se supună, în premieră, legii Novak.</p>
<p>Pe scurt, toate cluburile vor trebui să aibă cel puțin cinci fotbaliști români în teren în același timp, ceea ce reprezintă un procent de 40%. Iar pentru a nu avea emoții, patronul FCSB a spus că și-a pregătit în avans o listă de transferuri.</p>
<h2><span>Gigi Becali se supune legii Novak și are deja strategia făcută: „Aduc exact ce trebuie”</span></h2>
<p><span>Legea Novak a fost votată în plenul Parlamentului</span> și ar urma să intre în vigoare începând cu sezonul competițional 2026-2027.</p>
<p>La noul regulament, care presupune utilizarea a cel puțin 40% jucători români pe parcursul duelurilor din competițiile interne, vor trebui să se supună nu doar cluburile de fotbal, ci toate cluburile sportive din țară. Practic, noua lege va avea efect și asupra handbalului, baschetului și a tuturor sporturilor de echipă.</p>
<p>Revenind la „sportul rege”, imediat <span>s-a vehiculat că un club ar putea fi puternic afectat, anume CFR Cluj</span>. Ardelenii au numeroși jucători străini la nivelul lotului, iar pe parcursul următoarelor aproximativ șapte luni și jumătate vor trebui să își schimbe radical strategia.</p>
<p>Însă, nici Gigi Becali, care a fost mai mereu un admirator al fotbaliștilor români, nu stă cu mâinile în sân. Patronul FCSB a transmis că va accelera și el procesul de monitorizare al jucătorilor cu potențial din competiția internă și în perioada următoare va efectua mai multe transferuri, astfel încât legea Novak să nu îi dea bătăi de cap:</p>
<p>„O să aduc exact jucători, ca să fie cinci fotbaliști români în teren. Așa e legea acum! Ea intră în vigoare din sezonul 2026-2027 și trebuie respectată. Eu trebuie să țin cont de asta! Eu am spus asta de mult vreme, că visez faptul să joc 100% cu jucători români. Vă aduceți aminte că am spus asta? Aici e vorba de un jucător (n.r. – pentru regula U21) și nu afectează. Un jucător dacă e valoros și are 19 ani, joc oricum cu el. Dacă nu are valoare, cum să joc cu el? Aici este vorba de întreg fotbalul românesc, e un interes național. E o lege de interes național, ci nu e vorba de un singur jucător U21. Noi putem să alegem din miile de fotbaliști români, dar nu e normal să jucăm cu fotbaliști sub vârstă care nu au valoare”, a declarat Gigi Becali, la <span>Digi Sport</span>.</p>
<h2><span>Câți străini are FCSB în lot</span></h2>
<p>În acest moment, FCSB are nu mai puțin de 10 fotbaliști străini la nivelul lotului, însă unii dintre aceștia vor ajunge la finalul contractului în următoarele luni.</p>
<p>Mai jos lista completă a străinilor de la FCSB:</p>
<ul>
<li>Lukas Zima</li>
<li>Siyabonga Ngezana</li>
<li>Joyskim Dawa</li>
<li>Daniel Graovac</li>
<li>Risto Radunovic</li>
<li>David Kiki</li>
<li>Baba Alhassan</li>
<li>Malcom Edjouma</li>
<li>Juri Cisotti</li>
<li>Mamadou Thiam</li>
</ul>
<p>În schimb, în tabăra CFR-ului, despre care s-a scris că ar putea avea probleme, sunt 19 jucători străini:</p>
<ul>
<li>Alessandro Micai</li>
<li>Kurt Zouma</li>
<li>Kenneth Omeruo</li>
<li>Sheriff Sinyan</li>
<li>Anton Kresic</li>
<li>Simao Rocha</li>
<li>Aly Abeid</li>
<li>Marcus Coco</li>
<li>Karlo Muhar</li>
<li>Lindon Emerllahu</li>
<li>Drilon Islami</li>
<li>Mateus Peloggia</li>
<li>Tidiane Keita</li>
<li>Damjan Djokovic</li>
<li>Meriton Korenica</li>
<li>Mohammed Kamara</li>
<li>Mohamed Badamosi</li>
<li>Islam Slimani</li>
<li>Iacopo Cernigoi</li>
</ul>

]]></description>
    </item>
    <item>
      <title>Mihai Popescu, ieșire curajoasă la adresa patronului Gigi Becali: „Vorbește mereu impulsiv. Știm cu cine lucrăm!”</title>
      <link>https://www.prosport.ro/fotbal-intern/superliga/mihai-popescu-iesire-curajoasa-la-adresa-patronului-gigi-becali-vorbeste-mereu-impulsiv-stim-cu-cine-lucram-20325568</link>
      <description><![CDATA[<img src="https://www.prosport.ro//wp-content/uploads/2025/11/Mihai-Popescu-iesire-curajoasa-la-adresa-patronului-Gigi-Becali-„Vorbeste-mereu-impulsiv.-Stim-cu-cine-lucram.jpg"/><br/><p>Mihai Popescu (32 de ani), fundaș central care o va părăsi pe FCSB la finalul sezonului 2025-2026, a avut o ieșire curoajoasă la adresa patronului Gigi Becali (67).</p>
<p>Miliardarul din Pipera a spus public că se va descotorosi de jucător chiar după ce Mihai Popescu a suferit o accidentare gravă la echipa națională.</p>
<h2><span>Mihai Popescu i-a dat replica lui Gigi Becali, după ce a aflat din presă că nu va mai juca pentru FCSB</span></h2>
<p>La data de 12 octombrie 2025, <span>în ultima jumătate de oră a duelului România – Austria 1-0, Mihai Popescu a suferit o accidentare gravă la genunchi</span> și a părăsit terenul pe brațele a doi colaboratori din staff-ul naționalei.</p>
<p>Verdictul medicilor a fost unul crunt, iar la doar câteva zeci de ore după confruntarea menționată mai sus, <span>Mihai Popescu a fost supus unei operații</span>.</p>
<p>La acel moment, Gigi Becali nu a părut mișcat de ghinionul care l-a lovit pe jucătorul său și chiar a spus public că Mihai Popescu și-a încheiat cariera la FCSB odată cu accidentarea din România – Austria 1-0. Fotbalistul va lipsi de pe gazon cel puțin șase luni de zile, iar actuala înțelegere cu roș-albaștrii îi expiră la data de 30 iunie. Și cum Gigi Becali a spus răspicat că nu îi va mai oferi un nou contract, duelul FCSB – Universitatea Craiova 1-0, de pe 5 octombrie, va rămâne ultimul pe care stoperul l-a jucat pentru campioana României.</p>
<p>La mai bine de o lună distanță, Mihai Popescu a comentat declarațiile tranșante pe care Gigi Becali le-a oferit la adresa lui și a sugerat că nu înțelege de ce iubitorii „sportului rege” au fost surprinși de ieșirea miliardarului. Fundașul în vârstă de 32 de ani a descris reacția lui Gigi Becali ca fiind una tipică, iar despre aventura sa la FCSB, Popescu spune că oricum totul s-ar fi terminat la data de 30 iunie 2025:</p>
<p>„Da, nea Gigi mereu vorbește impulsiv pe aceste lucruri. Și sănătos și accidentat, contractul tot se termina. Nu e ca și cum… Lumea a înțeles asta greșit. Nea Gigi are el moduri de a se exprima, dar îl cunoaștem, știm cu cine lucrăm și ne așteptăm la lucruri de acest fel”, a declarat Mihai Popescu, la <span>Digi Sport</span>.</p>
<p>Mai jos un scurt pasaj din reacția lui Gigi Becali:</p>
<p>„O să dureze 5-6 luni de zile până își revine. (n.r. – Îl vedem campionatul viitor adică) Da, la altă echipă. O să-i expire contractul, ce să mai fac cu el?”, patronul FCSB, în octombrie 2025.</p>
<h2><span>Mihai Popescu își dorește să rămână alături de actualii coechipieri</span></h2>
<p>Pe de altă parte, Mihai Popescu a fost la fel de sincer și atunci când a fost întrebat dacă și-ar dori să continue alături de FCSB:</p>
<p>„Eu cu siguranță îmi doresc să continui. Am câștigat un campionat, luptăm pentru încă unul. Mă înțeleg bine cu oamenii, nu am avut nicio problemă cu nimeni. La vară probabil ne vom pune la masă și vom discuta”, a completat experimentatul stoper.</p>
<p>Mihai Popescu a fost transferat de FCSB de la Farul Constanța, în septembrie 2024, pentru suma de 250 de mii de euro. El a bifat 58 de partide pentru campioana României, în care a contribuit, printre altele, cu două pase decisive.</p>

]]></description>
    </item>
    <item>
      <title>UEFA i-a umplut conturile lui Gigi Becali cu o sumă „fantomă”: „Habar nu am de unde”</title>
      <link>https://www.prosport.ro/fotbal-extern/europa-league/uefa-i-a-umplut-conturile-lui-gigi-becali-cu-o-suma-fantoma-habar-nu-am-de-unde-20325551</link>
      <description><![CDATA[<img src="https://www.prosport.ro//wp-content/uploads/2025/11/UEFA-i-a-umplut-conturile-lui-Gigi-Becali-cu-o-suma-„fantoma-„Habar-nu-am-de-unde-1400x933.jpg"/><br/><p>Gigi Becali, unul dintre patronii care a admis de-a lungul timpului că fotbalul s-a dovedit a fi profitabil pentru el, are motive de bucurie, după ce UEFA i-a umplut conturile din nou. Latifundiarul din Pipera a primit sute de mii de euro „fantomă” de la Nyon, dar nu știe cu exactitate pentru ce.</p>
<p>După ce s-a calificat în a doua competiție europeană că importanță, Gigi Becali își freacă mâinile de bucurie. <span>Federalii i-au trimis sume importante în conturile clubului</span>, deși rezultatele nu sunt pe măsura așteptărilor sale. Bucureștenii au doar trei puncte din cele patru runde scurse până acum.</p>
<h2><span>Gigi Becali a primit sute de mii de euro „fantomă” de la UEFA</span></h2>
<p>Campioana Superligii a primit recent suma de 430.000 de euro din partea forului continental. Patronul echipei a dezvăluit că nu știe exact pentru ce, dar era foarte fericit. Gigi Becali a glumit, spunând că echipa sa este una de „băieți buni”.</p>
<p>„Acum eu vreau să vă dau bucurie, că UEFA s-a gândit şi ne-a băgat bani. Ne-am trezit cu 430.000 de euro în cont şi nu ştiam de la ce. Cică ne-a dat UEFA o corecţie. UEFA a câştigat foarte mulţi bani în plus şi i-a împărţit.</p>
<p>Şi nouă ne-a dat că suntem băieţi buni 430.000 de euro în plus. Habar nu am de unde. Erau nişte bani pe care nu îi aveam în calcul”, a spus Gigi Becali despre suma „fantomă” care a intrat în conturile celor de la FCSB, conform <span>Digisport</span>.</p>
<p>Până în acest moment, formația „roș-albastră” a încasat aproape 7 milioane de euro din partea forului de la Nyon, dar fără a lua în calcul biletele vândute. Două cluburi au primit mai puțin decât trupa lui Gigi Becali, anume suedezii de la Malmo și belgienii de la Genk.</p>
<h2><span>UEFA Europa League, o „pălărie mult prea mare” în acest sezon</span></h2>
<p>Se pare că rezultatele din sezonul trecut nu au mai putut fi replicate de campioana Superligii, care <span>a avut un parcurs sinuos în această ediție a UEFA Europa League</span>. După ce s-a calificat cu greu, cu multe meciuri dificile împotriva unor adversari mediocri, FCSB a strâns doar trei puncte.</p>
<p>La tragerea la sorți, Gigi Becali se arăta extrem de încântat de numele cluburilor pe care urma să le întâlnească. Jubilând, acesta exclama celebra sintagmă „trei puncte” pentru aproape fiecare adversară a competiției. Acum, clubul „roș-albastru” are doar „trei puncte” din 12 posibile.</p>
<p>În prima rundă, FCSB a învins-o în deplasare pe Go Ahead Eagles, scor 1-0. Runda 2 a adus și prima înfrângere usturătoare a echipei lui Gigi Becali, scor 2-0 cu Young Boys Berna, sub privirile a mii de fani bucureșteni înghețați de frig. Rundele 3 și 4 au adus alte două înfrângeri, scor 2-1 cu Bologna, respectiv 3-1 cu FC Basel.</p>

]]></description>
    </item>
    <item>
      <title>20.000.000 de euro pentru FCSB. Gigi Becali a dat vestea: „Nu vreau să muncesc ca prostul la 67 de ani”</title>
      <link>https://www.prosport.ro/fotbal-intern/superliga/20-000-000-de-euro-pentru-fcsb-gigi-becali-a-dat-vestea-nu-vreau-sa-muncesc-ca-prostul-la-67-de-ani-20325477</link>
      <description><![CDATA[<img src="https://www.prosport.ro//wp-content/uploads/2025/11/20.000.000-de-euro-pentru-FCSB.-Gigi-Becali-a-dat-vestea-„Nu-vreau-sa-muncesc-ca-prostul-la-67-de-ani.webp"/><br/><p>În pragul duelurilor cu Petrolul și Steaua Roșie Belgrad, din etapa 17 a Superligii și runda 5 a fazei principale Europa League, Gigi Becali (67 de ani) a vorbit cât se poate de deschis despre încasările și investițiile de la FCSB.</p>
<p>Miliardarul din Pipera este optimist în ceea ce privește viitorul echipei pe care o patronează și a dezvăluit cum aceasta se va autofinanța. În plus, FCSB îi va genera și un profit frumos, an de an, lui Gigi Becali.</p>
<h2><span>Strategia lui Gigi Becali de la FCSB nu mai poate fi schimbată: 20.000.000 de euro intră în conturile clubului, doar 14.000.000 ies</span></h2>
<p>Gigi Becali intenționa ca în viitorul apropiat să dubleze bugetul de salarii de la FCSB, de la 30.000 de euro pe lună la aproximativ 60.000 de euro, însă și-a schimbat rapid planul, după ce echipa nu a performat la nivelul așteptărilor în debutul sezonului.</p>
<p>FCSB a ratat calificarea în faza principală din UEFA Champions League și a ajuns din nou în Europa League, însă nici aici rezultatele nu mai sunt la fel de satisfăcătoare ca în stagiunea precedentă. Roș-albaștrii au adunat doar 3 puncte după primele 4 partide, motiv pentru care <span>UEFA a oprit robinetul cu milioane de euro pentru FCSB</span>. Concret, doar 450.000 de euro a încasat Gigi Becali în faza principală a competiției, mulțumită victoriei la limită cu Go Ahead Eagles, scor 1-0. În schimb, în sezonul 2024-2025, în luna noiembrie, roș-albaștrii alergau deja spre borna de 2.000.000 de euro, bani asigurați doar din rezultatele înregistrate în faza principală.</p>
<p>Chiar dacă lucrurile nu mai sunt la fel de roz ca în urmă cu un an, Gigi Becali nu disperă și susține că FCSB îi va genera în continuare profit. Cu toate acestea, <span>Gigi Becali a dezvăluit că a schimbat ușor strategia referitor la banii pe care îi plătește către fotbaliști</span> și a transmis că nici bugetul de salarii nu va mai fi crescut:</p>
<p>„(n.r. – Jucătorii români vor să plece în străinătate, nu?) Da, e adevărat. Nu mă compar eu, încă. Dacă intram în Champions League… Trebuie să câștigi ca să poți să dai. Luam bani din Liga Campionilor, luam jucători de valoare, dădeam 50.000 – 60.000 salariu, îmi permiteam. Voi nu o să mai vedeți FCSB care să nu scoată din Europa cel puțin 10 milioane. Nu există! Noi avem coeficient bun! Vom fi în fiecare an într-o grupă din Europa”, a declarat Gigi Becali, la Digi Sport.</p>
<p>Miliardarul din Pipera a continuat cu dezvăluirile și a spus că FCSB va genera aproximativ 20.000.000 de euro anual, din care el va investi doar 14.000.000 de euro:</p>
<p>„Dacă avem 10 milioane de acolo, mai scoatem 10 din campionat, hai, opt. Dacă încasez 20 de milioane, pot să plătesc 14 și să-mi rămână șase. Când eram mai tânăr, voiam celebritatea. Cheltuiam ca nebunul banii. Acum, nu mă mai interesează, am o vârstă. Vorbesc cu voi, voiam să vă explic cum stau lucrurile. Nu mi-am propus să muncesc ca prostul la 67 de ani, să dau bani din buzunar. Vreau să și câștig”, a completat Gigi Becali.</p>
<h2><span>Când sunt programate meciurile cu Petrolul și Steaua Roșie Belgrad</span></h2>
<p>Așa cum am precizat deja, următorul test important pentru FCSB este programat în compania Petrolului Ploiești, în etapa 17 din Superliga. Partida e programată sâmbătă, 22 noiembrie, de la ora 20:30, pe Arena Națională din București. Roș-albaștrii sunt în continuare la 5 puncte distanță de zona play-off, astfel că o victorie este imperativă pentru trupa antrenată de Elias Charalambous.</p>
<p>Ulterior, pe 27 noiembrie, de la ora 22:00, la Belgrad, FCSB se va duela cu Steaua Roșie, în runda 5 din faza principală a Europa League. Ambele echipe sunt în afara pozițiilor care duc în următoarea fază a competiției, însă sârbii au cu un punct mai mult, după remiza cu Celtic, 1-1, și victoria cu Lille, 1-0.</p>

]]></description>
    </item>
    <item>
      <title>E gata! UEFA a luat decizia care schimbă totul pentru FCSB</title>
      <link>https://www.prosport.ro/fotbal-extern/e-gata-uefa-a-luat-decizia-care-schimba-totul-pentru-fcsb-20324057</link>
      <description><![CDATA[<img src="https://www.prosport.ro//wp-content/uploads/2025/11/E-gata-UEFA-a-luat-decizia-care-schimba-totul-pentru-FCSB.jpg"/><br/><p>FCSB a aflat dacă va juca cu sau fără spectatori meciul cu Steaua Roșie Belgrad.</p>
<p>Următoarea adversară a campioanei României din Europa League a avut probleme din cauza unor incidente cu suporterii din timpul duelului cu Lille. UEFA <span>a fost la un pas </span>de a suspenda terenul sârbilor pentru duelul cu FCSB, dar a decis să sancționeze clubul doar cu o amendă.</p>
<h2><span>Meciul Steaua Roșie Belgrad – FCSB se joacă cu spectatori</span></h2>
<p>Fanii sârbi sunt cunoscut pentru fanatismul dus la extrem câteodată, în special în meciurile din cupele europene. Campioana Serbiei a avut de multe ori probleme și a jucat cu porțile închise din cauza incidentelor produse de suporteri.</p>
<p>În timpul duelului cu Lille, fanii sârbi au adresat injurii grave la adresa francezilor, iar aceștia au făcut memoriu la UEFA pentru a lua măsuri drastice.</p>
<p>„Lille condamnă cu fermitate comportamentul inacceptabil, precum și comentariile pline de ură și insultele rasiste rostite de anumite persoane dintr-un sector al tribunei, atât în timpul deplasării la Belgrad, cât și la Strasbourg, joi și duminică”, a anunțat formația franceză într-un comunicat.</p>
<p><span>UEFA a analizat</span> cu atenție ce s-a întâmplat la acel meci și a decis să amendeze clubul sârb, dar nu va pune lacătul pe tribunele stadionului, astfel că fanii FCSB sunt așteptați în număr cât mai mare să își susțină favoriții joia viitoare, de la ora 22:00.</p>
<h2><span>Amenzi drastice pentru proprii jucători</span></h2>
<p>Conducerea echipei din Serbia nu se joacă când vine vorba de pretențiile pe care le are în fiecare sezon. După un început ezitant de campionat și o formă slabă în cupele europene, fiecare jucător de la Steaua Roșie Belgrad a fost amendat cu câte 10.000 de euro.</p>
<p>În Europa League, viitoarea adversară a celor de la FCSB a obținut un singur punct, în remiza cu Celtic 1-1. A pierdut celelalte două meciuri cu Porto, 1-2 și Braga, 0-2. După ce au primit amendă, jucătorii au avut rezultate mai bune și au obținut o victorie cu Lille, 1-0.</p>
<p>FCSB a acumulat 3 puncte în 4 meciuri și mai are de disputat meciuri cu Steaua Roșie, Feyenoord, Dinamo Zagreb și Fenerbahce.</p>
<p>Sârbii sunt convinși că vor putea obține toate cele trei puncte în duelul cu FCSB și își vor consolida un loc în primele 24, care le asigură prezența în play-off.</p>
<blockquote><p>„Printr-un calcul simplu, ajungem la concluzia că Steaua Roșie va avea nevoie, pentru a nu tremura, de încă șapte puncte din patru etape. Nu este ceva imposibil de realizat, mai ales dacă ne uităm la programul mult mai ușor până la final. Singura șansă reală, cel puțin pe hârtie, Steaua Roșie o are în etapa a cincea, când primește vizita românilor de la FCSB.”, a notat <span>sportal.blic.rs.</span></p></blockquote>

]]></description>
    </item>
  </channel>
</rss>
