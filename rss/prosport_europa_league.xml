<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine e cel mai bine cotat fotbalist din Superliga. Darius Olaru, liderul FCSB, detronat</title>
      <link>https://www.prosport.ro/fotbal-intern/superliga/cine-e-cel-mai-bine-cotat-fotbalist-din-superliga-darius-olaru-liderul-fcsb-detronat-20263714</link>
      <description><![CDATA[<img src="https://www.prosport.ro//wp-content/uploads/2025/09/Cine-e-cel-mai-bine-cotat-fotbalist-din-Superliga.-Darius-Olaru-liderul-FCSB-detronat-scaled-e1756964090786-1400x807.jpg"/><br/><p>Darius Olaru (27 de ani) a fost timp de multe luni consecutive cel mai bine cotat fotbalist din Superliga României, conform ierarhiei întocmite de site-ul de specialitate Transfermarkt.</p>
<p>Însă, perioada de glorie a căpitanului de la FCSB a apus, iar acum un alt jucător conduce clasamentul, cu o cotă de piață de 10 milioane de euro.</p>
<h2><span>Adio, Darius Olaru! Kurt Zouma este cel mai bine cotat fotbalist din Superliga României</span></h2>
<p><span>Darius Olaru, fotbalist care a reușit două goluri în partida FCSB – Aberdeen 3-0</span>, a dominat timp de mai bine de un an de zile clasamentul celor mai bine cotați jucători din Superliga României.</p>
<p>În vara lui 2024, Olaru era evaluat la 7 milioane de euro de site-ul de specialitate Transfermarkt, la fel precum coechipierul de pe atunci, Florinel Coman. Însă, acesta din urmă a fost vândut în Qatar, iar Olaru a rămas să domine ierarhia menționată. Ulterior, în decembrie 2024, cota căpitanului de la FCSB a urcat la 7.5 milioane de euro și de atunci nu a mai scăzut. În acest context, nici Olaru nu a avut emoții că va fi detronat de un alt jucător din competiția internă.</p>
<p>Însă, miercuri, 3 septembrie 2025, aproape de miezul nopții, <span>Kurt Zouma a semnat oficial cu CFR Cluj</span> și a devenit unul dintre cele mai spectaculoase transferuri din istoria fotbalului românesc. Câștigător a două titluri în Premier League și al Ligii Campionilor, cu Chelsea, Zouma are în prezent 30 de ani și, după o perioadă mai puțin bună petrecută la West Ham, a acceptat să vină în România și să mai dea o șansă carierei sale pe „Bătrânul continent”.</p>
<p>Totodată, internaționalul francez cu 11 apariții și un gol bifate în tricoul primei reprezentative a stopat și hegemonia lui Darius Olaru din topul menționat în debutul articolului.</p>
<p>Evaluat la 10 milioane de site-ul de specialitate <span>Transfermarkt</span>, Kurt Zouma este, începând de joi, 4 septembrie 2025, cel mai bine cotat jucător din Superliga României.</p>
<h2><span>Cea mai mare cotă din cariera lui Zouma și cum arată TOP 10 cote din Superliga</span></h2>
<p>Kurt Zouma are în prezent aceeași cotă pe care o avea la 19 ani, în 2014, anul în care Chelsea l-a transferat de la Saint-Etienne, din Franța, pentru 14.6 milioane de euro.</p>
<p>Ulterior, după anii de glorie petrecuți în tricoul londonezilor, în 2019, Zouma a ajuns să fie evaluat la 35 de milioane de euro, cea mai mare cotă de piață din întreaga sa carieră.</p>
<p>În ceea ce privește topul cotelor din Superliga, acesta arată în felul următor:</p>
<ol>
<li>Kurt Zouma (CFR Cluj) – 10 milioane de euro</li>
<li>Darius Olaru (FCSB) – 7.5 milioane de euro</li>
<li>Daniel Bîrligea (FCSB) – 5 milioane de euro</li>
<li>Ștefan Târnovanu (FCSB) – 5 milioane de euro</li>
<li>Louis Munteanu (CFR Cluj) – 5 milioane de euro</li>
<li>Adrian Șut (FCSB) – 4.5 milioane de euro</li>
<li>Siyabonga Ngezana (FCSB) – 3.5 milioane de euro</li>
<li>Joyskim Dawa (FCSB) – 3 milioane de euro</li>
<li>Florin Tănase (FCSB) – 2.5 milioane de euro</li>
<li>David Miculescu (FCSB) – 2.5 milioane de euro</li>
</ol>

]]></description>
    </item>
    <item>
      <title>Gigi Becali s-a ținut de cuvânt! Cum arată lotul trimis de FCSB la UEFA</title>
      <link>https://www.prosport.ro/fotbal-extern/europa-league/gigi-becali-s-a-tinut-de-cuvant-cum-arata-lotul-trimis-de-fcsb-la-uefa-20263604</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-s-a-tinut-de-cuvant-Cum-arata-lotul-trimis-de-FCSB-la-UEFA-scaled-e1756931658530-1400x884.jpg"/><br/><p>Gigi Becali s-a ținut de cuvânt în momentul în care a anunțat că va face schimbări importante în echipa pregătită de Elias Charalambous și Mihai Pintilii.</p>
<p>Latifundiarul din Pipera a stabilit lotul pe care echipa lui se va baza în grupa principală din UEFA Europa League, unde va întâlni adversare importante din Europa.</p>
<h2><span>Vlad Chiricheș, scos de Gigi Becali de pe lista UEFA</span></h2>
<p>FCSB a reușit o nouă performanță importantă și s-a calificat, pentru al doilea sezon consecutiv, în faza principală din UEFA Europa League. Echipa pregătită de Elias Charalambous și Mihai Pintilii<span> a reușit să îi elimine pe scoțienii de la Aberdeen în play-off-ul competiției</span>, după ce s-a impus cu scorul general de 5-2 (2-2 în manșa tur și 3-0 în manșa retur).</p>
<p>Astfel, campioana României a aflat recent și adversarele pe car ele va întâlni în faza principală din UEFA Europa League și este vorba despre nume importante din Europa.</p>
<p>Gigi Becali și-a făcut deja planurile și a stabilit care este lotul cu care va ataca primăvara europeană. Latifundiarul din Pipera s-a ținut de cuvânt în momentul în care a anunțat că va face schimbări importante în echipa lui Elias Charalambous. Astfel, <span>numele lui Vlad Chiricheș nu mai apare pe lista pe care Campioana României a trimis-o la UEFA</span>. În locul lui, pe listă a fost introdus Joyskim Dawa, fotbalist care în prezent se recuperează după o accidentare.</p>
<p>Reamintim că Gigi Becali s-a arătat extrem de nemulțumit de evoluția pe care Vlad Chiricheș a avut-o în derby-ul cu CFR Cluj. Astfel, experimentatul fotbalist a fost scos din teren după doar 29 de minute, după ce a greșit la golul prin care ardelenii au deschis scorul în Gruia.</p>
<h2><span>Cum arată lotul trimit de FCSB la UEFA</span></h2>
<p>Portari: Ștefan Târnovanu, Mihai Udrea, Lukas Zima</p>
<p>Fundași: Valentin Crețu, Danijel Graovac, Joyskim Dawa, Andrei Dăncuș, David Kiki, Mihai Popescu, Alexandru Pantea, Siyabonga Ngezana, Risto Radunovic</p>
<p>Mijlocași: Adrian Șut, Mihai Lixandru, Malcom Edjouma, Dennis Politic, Darius Olaru, Juri Cisotti, Octavian Popescu, Baba Alhassan</p>
<p>Atacanți: Denis Alibec, Daniel Bîrligea, Florin Tănase, David Miculescu, Mihai Toma, Mamadou Thiam</p>

]]></description>
    </item>
    <item>
      <title>Miodrag Belodedici, semnal de alarmă pentru FCSB atunci când va merge la Belgrad! Dezvăluiri de acum trei decenii: „Când zgomotul era foarte mare obișnuiam să ma uit la arbitru. Dacă fluiera ceva nu auzeam”. SPECIAL</title>
      <link>https://www.prosport.ro/fotbal-extern/europa-league/miodrag-belodedici-semnal-de-alarma-pentru-fcsb-atunci-cand-va-merge-la-belgrad-dezvaluiri-de-acum-trei-decenii-cand-zgomotul-era-foarte-mare-obisnuiam-sa-ma-uit-la-arbitru-daca-fluiera-c-20262816</link>
      <description><![CDATA[<img src="https://www.prosport.ro//wp-content/uploads/2018/10/17580023/1-belo.jpg"/><br/><p>În grupa din Europa League, FCSB o va întâlni și pe Steaua Roșie Belgrad. Partea proastă e că sorții au decis ca această partidă să se dispute în deplasare, la Belgrad și nu la București.</p>
<p>Miodrag Belodedici, fosta glorie a echipei Steaua București dar și a Stelei Roșii Belgrad, a explicat de ce această partidă a celor de la FCSB va fi una complicată.</p>
<h2><span>Ce spune Miodrag Belodedici despre meciul FCSB – Steaua Roșie Belgrad</span></h2>
<p>Campioana României le va întâlni, în această ordine, pe: Feyenoord (acasă), Dinamo Zagreb (deplasare), Fenerbahce (acasă), Steaua Roșie (deplasare), Young Boys (acasă), Basel (deplasare), Bologna (acasă) și Go Ahead Eagles (deplasare).</p>
<p>„Din punct de vedere valoric, loturile celor două echipe sunt aproape egale. Și la ei și la FCSB sunt jucători străini dar pot spune că vreuna din cele două echipe excelează la capitolul individualități.</p>
<p>Au trecut vremurile când Steaua Roșie Belgrad sau Steaua din anii 80 erau niște echipe de temut în Europa. Pentru FCSB cu totul alta ar putea fi problema. E vorba de atmosfera creată în tribune. Dacă stadionul va fi arhiplin, va fi un adevărat infern.</p>
<p>Am jucat pe multe stadioane mari din lume, dar atmosferă ca pe stadionul celor de la Steaua Roșie nu am întâlnit niciodată altundeva în lume”, a explicat Miodrag Belodedici.</p>
<h2><span>Cu 100.000 de fani alături, deși pe stadion intră 80.000</span></h2>
<p>Miodrag Belodedici a povestit că stadionul se umplea în special la derby-ul cu Partizan sau la meciurile din cupele europene.</p>
<p>„Dacă jucam contra celor de la Dinamo Zagreb sau Hajduk Split era o atmosferă pe care cu greu o poți descrie în cuvinte. La un meci cu Bayern Munchen am avut în tribune 80.000 de spectatori și alți 20.000 care au rămas în afara stadionului. Aveam senzația că se va rupe stadionul”, a explicat Belo.</p>
<p>Din cauza vacarmului creat pe Maracana din Belgrad în timpul unui unui meci, fotbaliștii nu au nici o șansă să audă fluierul arbitrului.</p>
<p>„Când zgomotul era foarte mare obișnuiam să ma uit la arbitru. Dacă fluiera ceva nu se auzea. Repet, este o atmosferă unică pe un stadion de fotbal”, a mai precizat Belodedici.</p>
<p>Belo a explicat de ce nu ca putea merge la Belgrad pentru a urmări partida dintre Steaua Roșie și FCSB. „Mi-aș fi dorit să merg dar nu cred că voi putea ajunge. În acea perioadă am unele lucruri de rezolvat”, a încheiat el.</p>
<h2><span>Cine este Miodrag Belodedici</span></h2>
<p>Miodrag Belodedici a fost unul dintre jucătorii de bază ai echipei Steaua Bucureşti, în anii 80. A jucat pentru Steaua până în 1989, cucerind cinci trofee de campion, trei cupe şi Cupa Campionilor Europeni în 1986, în finala câștigată la loviturile de departajare cu gruparea spaniolă FC Barcelona, precum şi Supercupa Europei în 1986 împotriva formaţiei Dinamo Kiev.</p>
<p>A trecuta graniţa, în 1988, în Republica Federală Iugoslavia. În iulie 1989, a semnat cu Steaua Roşie Belgrad, unde avea să îmbrace tricoul primei echipe până în vara anului 1992. A câştigat trei titluri (1990, 1991, 1992) de campion al Iugoslaviei şi Cupa Iugoslaviei în 1990.</p>

]]></description>
    </item>
    <item>
      <title>FCSB a primit vestea. Cel mai bun atacant stă două luni și nu a mai fost trecut pe lista UEFA</title>
      <link>https://www.prosport.ro/fotbal-extern/europa-league/fcsb-a-primit-vestea-cel-mai-bun-atacant-sta-doua-luni-si-nu-a-mai-fost-trecut-pe-lista-uefa-20263145</link>
      <description><![CDATA[<img src="https://www.prosport.ro//wp-content/uploads/2025/09/FCSB-a-primit-vestea.-Cel-mai-bun-atacant-sta-doua-luni-si-nu-a-mai-fost-trecut-pe-lista-UEFA-e1756902118693.jpg"/><br/><p>FCSB a primit o veste importantă despre o adversară din UEFA Europa League, care nu și-a trecut pe lista UEFA un atacant de top. Conducătorii Bolognei au luat decizia ca Ciro Immobile să nu fie înscris pe lista de cupe europene din cauza unei accidentări de durată.</p>
<p>În urmă cu 5 zile, FCSB și-a aflat adversarele din UEFA Europa League, unele tari, cu nume puternice în fotbalul european. Bucureștenii se vor duela chiar și cu Bologna, o echipă de mijlocul clasamentului din Serie A, care miza în atac pe Ciro Immobile, considerat de mulți drept vedeta echipei, dar italianul s-a accidentat grav și va lipsi o perioadă lungă.</p>
<h2><span>FCSB a scăpat de vedeta celor de la Bologna, Ciro Immobile</span></h2>
<p>După ce a fost adus de la Beșiktaș în această vară, Ciro Immobile a avut parte de o problemă medicală severă, care îl va ține departe de teren o perioadă de câteva luni. Italianul a ajuns la vârsta de 35 de ani, astfel că recuperarea ar putea fi una de durata.</p>
<p>Perioada exactă în care va lipsi atacantul este de două luni, astfel că mai mult ca sigur ar fi ratat meciul cu FCSB, chiar dacă ar fi fost trecut de italieni pe lista UEFA. Partida de pe Arena Națională va avea loc în etapa 3 a sezonului european, pe 23 octombrie, de la ora 19:45.</p>
<p>FCSB valorează, conform portalului Transfermarkt, aproape 49.000.000 de euro. <span>Bucureștenii vor debuta în UEFA Europa League</span> împotriva celor de la Go Ahead Eagles, într-un meci programat pe data de 25 septembrie, de la ora 19:45, în Țările de Jos.</p>
<h2><span>Bologna nu vine cu Ciro Immobile la București, dar aduce alte vedete contra FCSB</span></h2>
<p>Bologna valorează pe portalul de specialitate Transfermarkt aproximativ 269 de milioane de euro. Italienii sunt în TOP 8 al cotelor în Serie A, după granzii Inter, Juventus, AC Milan, AȘ Roma șamd. Totuși, chiar dacă nu va putea conta pe Immobile, <span>staff-ul echipei are de unde alege în atac</span>.</p>
<p>Cel mai valoros fotbalist al echipei este Santiago Castro, un atacant cu origini argentiniene de 35.000.000 de euro. Ca extremă dreapta, italienii vor miza pe Riccardo Orsolini, un fotbalist consacrat în Serie A, care are o cotă de 25.000.000 de euro. Acolo poate juca chiar și Federico Bernardeschi, fotbalist care a evoluat ani buni pentru Juventus.</p>
<p>Alte vedete ale italienilor sunt Jhon Lucumi (fundaș central ecuadorian, 22.000.000 de euro), Juan Miranda (fundaș stânga spaniol, 15.000.000 de euro), Lewis Ferguson (mijlocaș central scoțian, 28.000.000 de euro) sau Jens Odgaard (mijlocaș ofensiv danez, 12.000.000 de euro).</p>

]]></description>
    </item>
    <item>
      <title>Prunea știe câte puncte face FCSB în Europa League: „Nu mai este ce a fost”</title>
      <link>https://www.prosport.ro/fotbal-extern/europa-league/prunea-stie-cate-puncte-face-fcsb-in-europa-league-nu-mai-este-ce-a-fost-20263115</link>
      <description><![CDATA[<img src="https://www.prosport.ro//wp-content/uploads/2025/09/Prunea-stie-cate-puncte-face-FCSB-in-Europa-League-„Nu-mai-este-ce-a-fost-scaled-e1756901274955-1400x895.jpg"/><br/><p>FCSB s-a calificat, pentru al doilea an la rând,  în grupa principală din Europa League, iar fostul internațional  Florin Prunea știe câte puncte va face echipa finanțată de Gigi Becali.</p>
<p>În sezonul trecut, FCSB a ajuns până în optimile de finală, pe care le-<span>a pierdut categoric, scor 7-1 la general, în fața Olympique Lyon</span>.</p>
<p>În urma tragerii la sorți, adversarele FCSB sunt: Feyenoord, Dinamo Zagreb, Fenerbahce, Steaua Roșie, Young Boys, Basel, Bologna și Go Ahead Eagles.</p>
<h2><span>Florin Prunea știe câte puncte câștigă FCSB în Europa League</span></h2>
<p>FCSB s-a calificat în grupa principală a Europa League după ce a trecut de scoșienii de la Aberdeen, scor 5-2, la general, iar adversarele pe care le va întâlni în această fază a competiției sunt nume importante din fotbalul european.</p>
<p>Florin Prunea a analizat echipele cu care FCSB intră în luptă și susține că știe câte puncte va câștiga formația antrenată de Elias Charalambous, însă <span>numărul diferă ce a calculat Gigi Becali</span>, imediat după tragerea la sorți.</p>
<p>„Eu zic că poate să facă 12 puncte. Cu olandezii (n.r. Go Ahead Eagles) pot să facă trei puncte, eu zic că acasă cu Young Boys pot să facă un egal, cu Bologna e cel mai complicat.</p>
<p>Pe Steaua Roșie am văzut-o cu Pafos, i-au alergat ăia (n.r. Pafos). Feyenoord, complicat. Dinamo Zagreb nu mai este ce a fost”, a spus Florin Prunea, la <span>Digi Sport</span>.</p>
<ul>
<li>Programul complet al celor de la FCSB din Europa League este următorul: etapa 1: Go Ahead Eagles – FCSB, 25 septembrie (ora 19:45); etapa 2: FCSB – Young Boys, 2 octombrie (ora 19:45); etapa 3: FCSB – Bologna, 23 octombrie (ora 19:45); etapa 4: FC Basel – FCSB, 6 noiembrie (ora 19:45); etapa 5: Steaua Roșie – FCSB, 27 noiembrie (ora 22:00); etapa 6: FCSB – Feyenoord, 11 decembrie (ora 22:00); etapa 7: Dinamo Zagreb – FCSB, 22 ianuarie (ora 22:00); etapa 8: FCSB – Fenerbahce, 29 ianuarie (ora 22:00).</li>
<li>Play-off-ul Europa League este programat în 19 și 26 februarie, iar finala competiției va avea loc pe 20 mai 2026, la Istanbul.</li>
</ul>
<p>Gigi Becali, finanțatorul FCSB s-a arătat optimist în privința adversarelor pe care le va avea în grupa principală din Europa League și susține că „nu sunt echipe pe care noi nu le putem bate”. Mai mult decât atât, faptul că în tur, meciurile cu echipele mai puternice se joacă acasă, îi dă încredere. „O să avem curaj să câștigăm meciurile”, a mai spus Becali pentru sursa menționată anterior.</p>
<h2><span>FCSB, codașă în Superliga</span></h2>
<p>În ciuda încrederii pe care o prezintă latifundiarul din Pipera, situația din teren este una mai dificilă. Asta deoarece de la începutul actualului sezon, FCSB a arată o formă care este departe de așteptări. Astfel, în Superliga, după opt etape, FCSB a reușit să aduce doar șase puncte, o singură victorie, și se află pe locul 13 în clasament, la egalitate cu CFR Cluj, dar aceasta are un meci mai puțin disputat.</p>
<p>Din cele 17 meciuri jucate până în prezent, FCSB a obținut doar șase victorii: una în Supercupa (CFR Cluj), una în Superliga (Petrolul Ploiești), una în preliminariile Ligii Campionilor (turul cu Inter D’Escaldes) și trei în preliminariile Europa League („dubla” cu Drita și returul cu Aberdeen).</p>

]]></description>
    </item>
  </channel>
</rss>
