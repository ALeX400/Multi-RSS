<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adrian Mutu a dat verdictul după ce a văzut-o pe Bologna. Cum a descris-o pe adversara FCSB. EXCLUSIV</title>
      <link>https://www.prosport.ro/fotbal-extern/europa-league/adrian-mutu-a-dat-verdictul-dupa-ce-a-vazut-o-pe-bologna-cum-a-descris-o-pe-adversara-fcsb-exclusiv-20305122</link>
      <description><![CDATA[<img src="https://www.prosport.ro//wp-content/uploads/2025/10/Adrian-Mutu-a-dat-verdictul-dupa-ce-a-vazut-o-pe-Bologna.-Cum-a-descris-o-pe-adversara-FCSB.-EXCLUSIV.jpeg"/><br/><p>Adrian Mutu a vorbit, în exclusivitate, pentru <span>ProSport</span>, despre partida FCSB – Bologna.</p>
<p>Meciul FCSB – Bologna, din faza principală a Europa League, este programat joi, de la ora 19:45, pe Arena Națională, și va putea fi urmărit, în format live text, pe prosport.ro.</p>
<h2><span>Cum prefațează Adrian Mutu partida FCSB – Bologna</span></h2>
<p><span>Adrian Mutu susține</span> că FCSB va avea o partidă dificilă în fața Bolognei. Fostul internațional român își întărește opinia amintind că îl cunoaște foarte bine pe antrenorul Bolognei, Vincenzo Italiano, alături de care a evoluat în tricoul Veronei.</p>
<p>„Bologna e o echipă grea. Au un antrenor pe care îl cunosc foarte bine, am jucat împreună la Verona, Italiano. Nu știu dacă va fi prezent, că am înțeles că a avut ceva probleme medicale. Dar e o echipă care, de când a venit Italiano, a trecut la alt nivel și în cupele europene. Și trebuie ținut cont de faptul că Italiano are experiență, oprindu-se de două ori în finala Conference League. Deci e o echipă grea pentru FCSB”, a declarat Adrian Mutu, în exclusivitate, pentru <span>ProSport</span>.</p>
<p>FCSB se află pe locul 24 în faza principală a Europa League, cu trei puncte obținute după două meciuri jucate.</p>
<h2><span>Elias Charalambous, discurs mobilizator înainte de FCSB – Bologna</span></h2>
<p><span>Elias Charalambous, antrenorul FCSB-ului, a declarat</span> că echipa sa va da tot ce are mai bun pentru a câștiga meciul cu Bologna, chiar dacă adversarul se anunță unul superior.</p>
<p>„Ceea ce mă preocupă cel mai mult este meciul de mâine, suntem concentrați pe această partidă. Eu sunt o persoană care vede mereu pozitiv ziua următoare, pentru că am spus-o de multe ori: acesta este fotbalul. Din păcate, trebuie să înțelegeți că acești băieți au făcut foarte multe pentru acest club în ultimii ani.</p>
<p>Desigur, nu trecem printr-o perioadă bună, dar nu trebuie să uităm ce au realizat acești jucători pentru echipă. Și pot spune că această echipă își va reveni, de asta să fiți siguri. Le spun înainte de fiecare meci, indiferent cine joacă, că doar din istoria acestui club și din respect pentru acest tricou, putem lupta cu orice echipă. Iar mâine mergem acolo ca să câștigăm meciul, nu doar să participăm.</p>
<p>Știu că poate unii oameni nu mai cred în noi acum. Poate unii ne subestimează, dar zilele bune pentru acest club vor reveni. Vom încerca să facem tot ce putem. Vom munci în continuare pentru a ne îmbunătăți jocul, dar acesta este fotbalul, asta e natura lui, și la cel mai înalt nivel, toate echipele trec prin astfel de momente. Poate noi trecem printr-un moment puțin mai lung, dar trebuie să știți că nu vom renunța niciodată.</p>
<p>Suntem un club care va lupta pentru tot, în fiecare meci. Și înțelegem, nu suntem proști, înțelegem foarte bine situația, dar în fiecare meci vom lupta la fel și credem că putem câștiga împotriva oricui”, a spus Elias Charalambous, în cadrul conferinței de presă premergătoare partidei cu Bologna.</p>

]]></description>
    </item>
    <item>
      <title>Reacția neașteptată a lui Marius Lăcătuș despre echipa aleasă de Gigi Becali pentru meciul cu Bologna</title>
      <link>https://www.prosport.ro/fotbal-extern/europa-league/reactia-neasteptata-a-lui-marius-lacatus-despre-echipa-aleasa-de-gigi-becali-pentru-meciul-cu-bologna-20305212</link>
      <description><![CDATA[<img src="https://www.prosport.ro//wp-content/uploads/2025/10/Reactia-neasteptata-a-lui-Marius-Lacatus-despre-echipa-aleasa-de-Gigi-Becali-pentru-meciul-cu-Bologna.jpg"/><br/><p>Gigi Becali a anunțat echipa cu care va ataca în meciul cu Bologna, iar Marius Lăcătuș a avut o reacție neașteptată.</p>
<p>FCSB se pregătește pentru duelul cu Bologna din Europa League. Patronul a făcut un anunț surprinzător. Față de meciul cu Young Boys când nu a mizat pe titularii de drept, la meciul cu formația italiană vrea să alinieze cel mai bun prim 11 pe care îl are disponibil. Marius Lăcătuș a auzit declarația fostului său patron și a fost plăcut surprins de alegerile acestuia.</p>
<h2><span>Marius Lăcătuș, verdict despre primul 11 al roș-albaștrilor de joi seară: „Arată bine”</span></h2>
<p>Nu mai e nicio surpriză că adversarii află din timp echipa de start a campioanei României. Becali păstrează „tradiția” și a anunțat cu o zi înainte cine va juca. Încă nu e sigur de câteva poziții din teren, dar cel mai probabil primul 11 va fi compus din: Târnovanu – Pantea, Lixandru, Ngezana, Radunovic – Alhassan, Șut, Olaru – Miculescu, Bîrligea, Cisotti.</p>
<p>Marius Lăcătuș consideră că echipa anunțată de latifundiarul din Pipera este competitivă și ar putea scoate un rezultat pozitiv pe Arena Națională.</p>
<blockquote><p>„Arată bine echipa. Cred că este mai aproape de adevăr echipa asta, cu Alhassan mijlocaș (n.r. și nu cu Cisotti la mijloc și cu Mamadou Thiam pe poziția de extremă stânga). Este o echipă bună pentru a aborda jocul cu Bologna”, a spus Lăcătuș, la <span>DigiSport.</span></p></blockquote>
<h2><span>Dilema lui Gigi Becali: „Nu știm cu exactitate”</span></h2>
<p><span>Denis Alibec e nemulțumit </span>că nu primește mai multe șanse la FCSB. Gigi Becali anunța că vrea să îl titularizeze joi seară, dar fotbalistul a avut un conflict cu galeria după meciul cu Metaloglobus. Așadar, <span>patronul îi lasă pe Meme Stoica </span>și Gigi Mustață să decidă dacă Alibec mai poate evolua sau nu la FCSB.</p>
<blockquote><p>„Cea mai bună echipă cu Bologna! Olaru joacă, Cisotti, Miculescu, Șut, Ngezana. În apărare, stânga, dreapta, să vedem cum se simt. Nu știu dacă joacă Radunovic, eu cred că el joacă. Ngezana cu Lixandru fundași centrali, dacă nu, să schimbe. Eu cred că e mai bun Lixandru ca Baba.</p>
<p>Baba va juca, mijlocaș central. O să joace Lixandru, să-l vedem și pe el. Pantea în dreapta, Thiam sau Bîrligea, să vedem care și cum, unul o repriză, altul o repriză. Sau Alibec, nu știm încă cu exactitate. Să vedem dacă a înjurat Alibec”, a declarat Gigi Becali.</p></blockquote>
<p>Meciul FCSB – Bologna va avea loc joi seară, de la ora 19:45. După primele două etape, FCSB a acumulat 3 puncte.</p>

]]></description>
    </item>
    <item>
      <title>Idee ieșită din comun! Antrenorul Bolognei vrea să dea indicații din spital la meciul cu FCSB</title>
      <link>https://www.prosport.ro/fotbal-extern/europa-league/idee-iesita-din-comun-antrenorul-bolognei-vrea-sa-dea-indicatii-din-spital-la-meciul-cu-fcsb-20305264</link>
      <description><![CDATA[<img src="https://www.prosport.ro//wp-content/uploads/2025/10/Idee-iesita-din-comun-Antrenorul-Bolognei-vrea-sa-dea-indicatii-din-spital-la-meciul-cu-FCSB.jpg"/><br/><p>Antrenorul Bolognei a fost internat în spital și ratează meciul cu FCSB, dar nu are de gând să stea departe de echipa sa și vrea să dea indicații de la distanță.</p>
<p>Vicenzo Italiano a suferit o pneumonie care i-a dat toate planurile peste cap în această săptămână. A fost internat de urgență într-un spital local din Bologna pentru a primi tratamentul necesar. El va rata <span>meciul de pe Arena Națională.</span> Chiar dacă nu poate fi alături fizic alături de echipa sa, Vicenzo Italiano e gata să dea indicații la telefon, la fel ca Gigi Becali.</p>
<h2><span>Antrenorul Bolognei, indicații prin telefon la meciul cu FCSB</span></h2>
<p>Nu doar staff-ul celor de la FCSB va primi indicații prin telefon joi seară. Se pare că și Vicenzo Italiano are de gând să apeleze la modelul urmat de Gigi Becali. El e nevoit să facă asta din cauze medicale. Internat la spitalul Policlinico Sant’Orsola-Malpighi, în secţia de pneumologie, Italiano s-a gândit că dacă va fi bine la ora meciului, ar putea ține legătura cu echipa prin telefon. Presa italiană a auzit ideea tehnicianului și a catalogat-o ca fiind „nebunească”.</p>
<blockquote><p>„Vincenzo Italiano va încerca, dacă starea de sănătate îi permite, să conducă Bologna din camera sa de spital. O idee nebunească care arată cât de mult se chinuie Italiano să-și urmărească jucătorii de la kilometri distanță”, notează <span>sportmediasat.</span></p></blockquote>
<h2><span>Gigi Becali „îl ajută” pe antrenorul următoarei adversare: a anunțat deja echipa de start</span></h2>
<p><span>Patronul FCSB nu s-a ferit</span> și a anunțat cu o zi înainte de meci primul 11 cu care vrea să facă un rezultat pozitiv în etapa a 3-a din Europa League. Campioana României are probleme mari în defensivă din cauza numărului mare de accidentări, astfel că va fi loc de improvizații.</p>
<p>„Cea mai bună echipă cu Bologna! Olaru joacă, Cisotti, Miculescu, Șut, Ngezana. În apărare, stânga, dreapta, să vedem cum se simt. Nu știu dacă joacă Radunovic, eu cred că el joacă. Ngezana cu Lixandru fundași centrali, dacă nu, să schimbe. Eu cred că e mai bun Lixandru ca Baba. Baba va juca, mijlocaș central. O să joace Lixandru, să-l vedem și pe el. Pantea în dreapta, Thiam sau Bîrligea, să vedem care și cum, unul o repriză, altul o repriză. Sau Alibec, nu știm încă cu exactitate. Să vedem dacă a înjurat Alibec”, a declarat Gigi Becali, la<span> DigiSport.</span></p>
<p>Partida FCSB – Bologna va începe la ora 19:45. Meciul va fi transmis live text online pe www.prosport.ro și live la TV pe Digisport 1 și Primasport 1.</p>

]]></description>
    </item>
    <item>
      <title>Gigi Becali a decis. Cine va juca în atacul FCSB cu Bologna</title>
      <link>https://www.prosport.ro/fotbal-extern/europa-league/gigi-becali-a-decis-cine-va-juca-in-atacul-fcsb-cu-bologna-20305155</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-a-decis-1400x777.jpg"/><br/><p>Campioana României, FCSB, va juca joi împotriva celor de la Bologna, în Europa League, iar Gigi Becali a decis cine va juca în atac.</p>
<p>Cu o victorie și un eșec după primele două etape din Europa League, FCSB abordează meciul cu Bologna cu un moral scăzut, dar Gigi Becali vrea forță ofensivă.</p>
<h2><span>Atacul lui FCSB cu Bologna, anunțat de Gigi Becali</span></h2>
<p>Eșecul din Superliga cu Metaloglobus, nou-promovata de pe ultimul loc, a învolburat apele la FCSB. Fotbaliștii lui Gigi Becali au fost băgați în ședință de fani imediat după fluierul final, Tănase a dat explicații pe gazon, în fața galeriei, iar <span>Alibec a plecat la vestiare înjurând</span>. Cel din urmă va fi pe teren cu Bologna.</p>
<p>„Voi juca cu Miculescu, cu Thiam, cu Olaru, cu Alibec în atac”, a spus Gigi Becali pentru <span>Fanatik</span>.</p>
<p>Meciul de pe Arena Națională va fi arbitrat de o brigadă din Lituania. Centralul Andris Treimanis va fi ajutat la linii de Haralds Gudermanis și Aleksejs Spasennikovs, iar rezervă este Aleksandrs Golubevs. În camera VAR au fost delegați olandezul Jeroen Manschot și alt lituanian, Kristaps Ratnieks.</p>
<h2><span>După 1-0 în deplasare cu Go Ahead, FCSB a pierdut acasă cu Young Boys Berna</span></h2>
<p>Înaintea confruntării, antrenorul campioanei FCSB, Elias Charalambous, a recunoscut că formația pe care o pregătește nu traversează o perioadă bună, dar nu trebuie uitat ce au realizat jucătorii pentru echipă.</p>
<p>El este convins că FCSB își va reveni, de asta să fiți siguri și le-a transmis fotbaliștilor, indiferent de numele celor care vor intra pe teren, că din istoria clubului și din respect pentru tricou pot lupta cu orice echipă.</p>
<p>„Mâine mergem ca să câștigăm meciul, nu doar să participăm. Știu că poate unii oameni nu mai cred în noi acum. Poate unii ne subestimează, dar zilele bune pentru acest club vor reveni. Vom încerca să facem tot ce putem.</p>
<p>Vom munci în continuare pentru a ne îmbunătăți jocul, dar acesta este fotbalul, asta e natura lui, și la cel mai înalt nivel, toate echipele trec prin astfel de momente. Poate noi trecem printr-un moment puțin mai lung, dar trebuie să știți că nu vom renunța niciodată. Suntem un club care va lupta pentru tot, în fiecare meci.</p>
<p>Și înțelegem, nu suntem proști, înțelegem foarte bine situația, dar în fiecare meci vom lupta la fel și credem că putem câștiga împotriva oricui”, a transmis Elis Charalambous.</p>
<p>În prima etapă din grupa principală de Europa League, FCSB s-a impus cu 1-0, în deplasare, pe terenul celor de la Go Ahead Egales Deventer. Unicul gol al confruntării a fost marcat în minutul 13 de către David Miculescu, după o pasă de la Denis Alibec.</p>
<p>A venit <span>eșecul de pe teren propriu cu formația elvețiană Young Boys Berna</span>. Oaspeții s-au impus cu 2-0, iar ambele goluri au purtat semnătura lui Monteiro.</p>

]]></description>
    </item>
    <item>
      <title>Gigi Becali nu s-a ferit și a spus echipa de start cu Bologna. Un alt experiment și o dilemă uriașă</title>
      <link>https://www.prosport.ro/fotbal-extern/europa-league/gigi-becali-nu-s-a-ferit-si-a-spus-echipa-de-start-cu-bologna-un-alt-experiment-si-o-dilema-uriasa-20305116</link>
      <description><![CDATA[<img src="https://www.prosport.ro//wp-content/uploads/2025/10/Gigi-Becali-nu-s-a-ferit-si-a-spus-echipa-de-start-cu-Bologna.jpg"/><br/><p>Așa cum a obișnuit deja, Gigi Becali a anunțat din timp echipa de start cu Bologna.</p>
<p>FCSB se pregătește pentru al treilea meci din Europa League. Campioana Superligii primește vizita italienilor de la Bologna. Se anunță un duel extrem de dificil cu o echipă al cărui lot e de aproape 280 de milioane de euro. Patronul roș-albaștrilor vrea să încerce un nou experiment în defensivă, dar are și o <span>dilemă în privința titularizării lui Denis Alibec.</span></p>
<h2><span>FCSB aliniază cel mai bun prim 11 cu Bologna</span></h2>
<p>Gigi Becali surprinde înaintea meciului cu Bologna. Toată lumea se aștepta să menajeze din titularii de bază pentru meciul cu UTA, dat fiind faptul că echipa e într-o situație critică pe plan intern. Totuși, miliardarul vrea să meargă all-in în meciul cu Bologna și aliniază cel mai bun prim 11 pe care îl are la dispoziție.</p>
<p>Accidentările din linia defensivă îi dau puțin planurile peste cap. E nevoit să improvizeze cu Lixandru în centrul defensivei, după ce tentativa de a-l transforma pe Baba Alhassan în apărător central a dat greș.</p>
<p>FCSB va începe meciul de pe Arena Națională cu Ștefan Târnovanu. În centrul defensivei vor evolua Ngezana și Lixandru, iar în laterale vor evolua Pantea și Radunovic. Alhassan va fi mutat înapoi pe poziția sa la mijloc, alături de Adrian Șut și Olaru. Atacul va fi format din Miculescu, Cisotti și Bîrligea.</p>
<p>Denis Alibec ar fi fost prima soluție ca atacant, dar patronul are o dilemă din cauza incidentelor petrecute la finalul meciului cu Metaloglobus, atunci când Alibec a avut un schimb dur de replici cu galeria roș-albaștrilor.</p>
<blockquote><p>„Cea mai bună echipă cu Bologna! Olaru joacă, Cisotti, Miculescu, Șut, Ngezana. În apărare, stânga, dreapta, să vedem cum se simt. Nu știu dacă joacă Radunovic, eu cred că el joacă. Ngezana cu Lixandru fundași centrali, dacă nu, să schimbe. Eu cred că e mai bun Lixandru ca Baba. Baba va juca, mijlocaș central. O să joace Lixandru, să-l vedem și pe el. Pantea în dreapta, Thiam sau Bîrligea, să vedem care și cum, unul o repriză, altul o repriză. Sau Alibec, nu știm încă cu exactitate. Să vedem dacă a înjurat Alibec”, a declarat Gigi Becali, la <span>DigiSport.</span></p>
<ul>
<li>Cum ar putea arăta primul 11 al FCSB-ului cu Bologna: Târnovanu – Pantea, Lixandru, Ngezana, Radunovic – Alhassan, Șut, Olaru – Miculescu, Bîrligea, Cisotti.</li>
</ul>
</blockquote>
<h2><span>Soarta lui Bîrligea, în mâinile fanilor FCSB: „Ei o să hotărască”</span></h2>
<p><span>Gigi Becali continuă să șocheze</span> și lasă galeria să decidă ce se va întâmpla cu Denis Alibec. Atacantul e nemulțumit că nu primește mai multe șanse, iar Becali ar vrea să îi dea ocazia să demonstreze ce poate cu Bologna, însă cearta cu galeria a schimbat lucrurile. Nu vrea să ia el o decizie, ci lasă galeria să decidă dacă Alibec poate juca sau nu, în continuare, în tricoul roș-albastru.</p>
<blockquote><p>„Am înțeles, a înjurat, nu știu ce a făcut pe acolo. Atunci, eu nu pot face pe plac la un om și mii de suporteri să-i ignor. Ei contează. După toată situația care e, pot fi 30.000-35.000 la ora meciului. Atunci, au ei o ședință. L-am rugat pe Meme să vorbească cu Mustață, ca ei să hotărască dacă Alibec…” a mai spus patronul roș-albaștrilor.</p></blockquote>

]]></description>
    </item>
  </channel>
</rss>
