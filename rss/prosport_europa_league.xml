<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A fost prietenul lui Gigi Becali şi a luat mulți bani de la el, dar acum îl critică fără menajamente: „E la pământ”</title>
      <link>https://www.prosport.ro/fotbal-intern/superliga/a-fost-prietenul-lui-gigi-becali-si-a-luat-multi-bani-de-la-el-dar-acum-il-critica-fara-menajamente-e-la-pamant-20239108</link>
      <description><![CDATA[<img src="https://www.prosport.ro//wp-content/uploads/2025/08/A-fost-prietenul-lui-Gigi-Becali-si-a-luat-multi-bani-de-la-el-dar-acum-il-critica-fara-menajamente-„E-la-pamant22.webp"/><br/><p>Valeriu Iftime (65 de ani), afacerist care a fost prietenul lui Gigi Becali (67) și a încheiat o mulțime de tranzacții cu patronul FCSB, a spus lucrurilor pe nume, după ce campioana României a început sub așteptări sezonl competițional 2025-2026.</p>
<p>După o înfrângere încasată cu Inter Escaldes în primul tur preliminar al Ligii Campionilor, care a fost considerată un accident, FCSB a ajuns să fie eliminată din competiție de Shkendija, o formație mult mai slab cotată din Macedonia de Nord.</p>
<h2><span>Gigi Becali e principalul vinovat pentru ce se întâmplă la FCSB, sugerează Valeriu Iftime</span></h2>
<p>Cinci înfrângeri, un rezultat de egalitate și doar trei victorii a înregistrat FCSB, campioana en-titre a României, în primele nouă partide din sezonul 2025-2026.</p>
<p>Iar trei dintre eșecuri au venit în preliminariile Ligii Campionilor, de unde FCSB a fost și eliminată mai devreme decât anticipa oricine: 1-2 cu Inter Esclades în manșa secundă din turul întâi preliminar (3-1 pentru FCSB în tur), 0-1 și 1-2 cu Shkendija, în dubla din turul doi preliminar.</p>
<p><span>Gigi Becali, care a recunoscut din nou public că a intervenit la echipă</span> în timpul meciurilor și a comandat schimbările, a fost indicat de mai mulți oameni de fotbal drept principal vinovat pentru startul modest de sezon al roș-albaștrilor. Și printre cei care au această părere se numără și Valeriu Iftime, patronul lui FC Botoșani, care i-a fost un bun prieten lui Gigi Becali și a încheiat numeroase tranzacții cu FCSB:</p>
<blockquote><p>Pot să spun că e o greșeală a domnului Becali și eu îl prețuiesc ca om… ca om credincios e om deosebit, ca manager de fotbal pot să îi spun public că e la pământ, pentru că se vede până la urmă… Cum a tratat anul ăsta e surprinzător și este un mare șut în fund sau un pumn în nas dat fotbalului românesc. Dacă erau fotbaliști ăia, spuneai «da, domne, sunt fotbaliști», dar au tratat cu neatenție”, a declarat Valeriu Iftime, citat de <span>Sport.ro</span>.</p></blockquote>
<p>Olimpiu Moruțan, Denis Haruț, Răzvan Oaidă, Mihai Roman, Cătălin Golofca, Joyskim Dawa, Aristidis Soiledis sau Malcom Edjouma sunt fotbaliști pe care Gigi Becali i-a cumpărat de la Valeriu Iftime, implicit FC Botoșani, în ultimii ani.</p>
<h2><span>Ce urmează pentru FCSB în cupele europene</span></h2>
<p>Gigi Becali nu a fost criticat doar pentru intervențiile directe de la nivelul echipei, ci și pentru declarațiile pe care le-a oferit înaintea returului cu Shkendija, când era convins că FCSB se va impune la scor pe Arena Națională.</p>
<p>Însă, după rezultatul de 1-2 înregistrat la București, miliardarul din Pipera și-a schimbat discursul și a spus că va trata diferit lucrurile în perioada imediat următoare:</p>
<blockquote><p>Nu este vorba de trezit. Dacă nu s-ar trezi, aș țipa eu, dar este vorba despre altceva, lucruri pe care nu le înțelegi. Dragostea și rugăciunile rezolvă asta”, a precizat patronul FCSB.</p></blockquote>
<p><span>Campioana României o va întâlni pe Drita, omoloaga din Kosovo</span>, în turul trei preliminar din UEFA Europa League. Manșa tur este programată la București, pe 7 august, de la ora 21:30, în timp ce returul va avea loc pe 14 august, de la ora 21:00, pe arena Fadil Vokrri din Priștina.</p>

]]></description>
    </item>
    <item>
      <title>Aberdeen s-a pregătit pentru meciurile cu FCSB. Cererea i-a fost aprobată</title>
      <link>https://www.prosport.ro/fotbal-extern/aberdeen-s-a-pregatit-pentru-meciurile-cu-fcsb-cererea-i-a-fost-aprobata-20238944</link>
      <description><![CDATA[<img src="https://www.prosport.ro//wp-content/uploads/2025/08/Aberdeen-s-a-pregatit-pentru-meciurile-cu-FCSB.-Cererea-i-a-fost-aprobata.jpg"/><br/><p>Posibila viitoare a celor de la FCSB, Aberdeen, a primit o veste bună din partea Federației de Fotbal din Scoția.</p>
<p><span>FCSB și-a aflat posibila viitoare adversară</span> din play-off-ul Europa League, dacă va trece în turul 3 preliminar de kosovarii de la Drita. Roș-albaștrii pornesc ca favoriți în duelul cu campioana din Kosovo, dar forma slabă arătată în ultimele meciuri îi face chiar și pe șefii de la FCSB să își pună semne de întrebare cu privire la șansele de calificare.</p>
<p>Aberdeen a făcut cerere să își amâne un meci din campionat și a primit aprobare din partea Federației, astfel că elevii lui Jimmy Thelin se vor concentra doar pe dubla cu FCSB/Drita în următoarele săptămâni.</p>
<h2><span>Aberdeen și-a amânat meciul de campionat înainte de returul cu FCSB/Drita</span></h2>
<p>Campioana României ar putea urma modelul celor de la Aberdeen dat fiind faptul că între <span>meciul cu Drita</span> și play-off roș-albaștrii se vor duela cu Rapid București.</p>
<p>Formația din Scoția a ajuns în cupele europene datorită succesului din Cupa Scoției. Aberdeen a dat lovitura în fața lui Celtic la loviturile de departajare și acum se pregătește să acceadă pentru prima dată în Europa League după o pauză de 19 ani. Ultima oară ajungea în optimile Europa League în sezonul 2007-2008 când era eliminată de Bayern Munchen.</p>
<p>FCSB ar putea fi următoarea adversară a celor de la Aberdeen așa că scoțienii nu riscă și își menajează jucătorii între meciurile din „dubla” care va decide cine merge în faza ligii Europa League.</p>
<p>Aberdeen și-a amânat disputa cu Dundee United din campionat. Meciul ar fi avut loc pe 23 august, între partidele din play-off. Chiar dacă abia au început sezonul în Scoția, tehnicianul Thelin nu riscă și vrea să aibă odihniți toți fotbaliștii.</p>
<p>Cererea pentru amânarea meciului cu Dundee a fost depusă la Federație luna trecută și a fost aprobată fără prea multe bătăi de cap, notează <span>presa scoțiană</span>.</p>
<h2><span>FCSB, program infernal până la accederea în faza ligii Europa League</span></h2>
<p>3 echipe românești mai sunt angrenate în preliminariile Europa League/Conference League. Rămâne de văzut dacă vor opta pentru amânarea meciurilor din etapa cu numărul 6, atunci când FCSB va juca cu Rapid înainte de posibilul meci tur cu Aberdeen.</p>
<p>Între timp, roș-albaștrii vor evolua pe teren propriu cu Drita, joi seară. Va mai urma un alt meci pe teren propriu cu Unirea Slobozia, după care următoarele trei partide vor avea loc doar în deplasare.</p>
<ul>
<li>FCSB – Drita (7 august)</li>
<li>FCSB – Unirea Slobozia (10 august)</li>
<li>Drita – FCSB (14 august)</li>
<li>Rapid – FCSB (17 august)</li>
<li>play-off Europa League/ Conference League – FCSB (21 august)</li>
<li>FCSB – Argeș (23 august)</li>
<li>FCSB – play-off Europa League/ Conference League (28 august)</li>
</ul>

]]></description>
    </item>
    <item>
      <title>„Bă, asta se întâmplă”. Dialogul incredibil dintre Meme Stoica și Gigi Becali, iar ce a urmat i-a lăsat pe toți mască</title>
      <link>https://www.prosport.ro/fotbal-intern/superliga/ba-asta-se-intampla-dialogul-incredibil-dintre-meme-stoica-si-gigi-becali-iar-ce-a-urmat-i-a-lasat-pe-toti-masca-20239208</link>
      <description><![CDATA[<img src="https://www.prosport.ro//wp-content/uploads/2025/08/„Ba-asta-se-intampla.-Dialogul-incredibil-dintre-Meme-Stoica-si-Gigi-Becali-iar-ce-a-urmat-i-a-lasat-pe-toti-masca-1400x798.png"/><br/><p>Meme Stoica (60 de ani) a dezvăluit dialogul pe care l-a purtat cu Gigi Becali (67) la scurt timp după ce FCSB a fost eliminată de Shkendija din preliminariile Champions League și bătută de Dinamo, 3-4, în Superliga României.</p>
<p>Managerul general al roș-albaștrilor a confirmat spusele patronului din spațiul public și totodată s-a declarat surprins de reacția acestuia.</p>
<h2><span>Cum a reacționat Gigi Becali, în fața lui Meme Stoica, după căderea de formă a campioanei FCSB</span></h2>
<p><span>Gigi Becali a pierdut șansa de a pune mâna pe suma de 50 de milioane de euro</span>, după ce FCSB a părăsit preliminariile Champions League prematur, în turul doi mai precis.</p>
<p>Campioana României a dezamăgit în fața nord-macedonenilor de la Shkendija și a sfârșit prin a fi învinsă tur-retur, 0-1 la Skopje și 1-2 la București.</p>
<p>După acest eșec, jucătorii antrenați de Elias Charalambous au primit o corecție și în Superliga României, unde au fost învinși de rivalii de la Dinamo București, scor 3-4 pe Arena Națională.</p>
<p><span>În fața realității bulversante, Gigi Becali a decis</span> că nu îi va mai critica pe jucători. În schimb, pentru că s-a văzut pus într-o situație fără precedent în ultimii 25 de ani, după cum a numit-o chiar el, a transmis că va apela la „pace, dragoste și rugăciune”.</p>
<p>Aparent, nici pe plan intern, în spatele camerelor de filmat, lucrurile nu au fost diferite. Meme Stoica s-a declarat surprins de înțelegerea cu care i-a vorbit Gigi Becali după rezultatele dezamăgitoare din ultimele săptămâni:</p>
<blockquote><p>A fost o surpriză mare! Practic, ne-a dat credit şi m-a mirat! El m-a întrebat: «Bă, ce se întâmplă?». Şi eu am spus: «Bă, asta se întâmplă, ne-am pierdut încrederea, ne e frică să jucăm!». Dar se va recâştiga asta, pentru că nu poţi uita fotbalul. Poţi să traversezi o perioadă proastă, poţi să traversezi o perioadă cruntă, cumplită, dar există un singur drum, de la fundul gropii, nu poţi să cobori, doar să forezi, dar ajungi în Australia. Poate să fie 40 de înfrângeri consecutive? Nu cred, poate nici 14. Asta e situaţia, ce să facem, bine că ne ajută sistemul. Dacă ajungi în play-off, după aia, poţi să ajungi şi cu puncte puţine”, a declarat Mihai Stoica, la <span>Prima Sport</span>.</p></blockquote>
<h2><span>FCSB a ajuns la cinci înfrângeri încasate în debutul sezonului 2025-2026</span></h2>
<p>După victoriile cu CFR Cluj, din Supercupa României, și Inter Escaldes, din manșa întâi a primului tur preliminar din Champions League, FCSB a intrat într-o pasă neagră. Totul a debutat cu remiza din etapa 2 a Superligii, scor 1-1 cu FC Hermannstadt, care a fost urmată de o înfrângere supărătoare în returul cu Inter Escaldes, 1-2.</p>
<p>Ulterior, FCSB a izbutit să obțină un succes la limită cu Petrolul în campionat, scor 1-0, pentru ca apoi să bifeze patru eșecuri consecutive: 0-1 cu Shkendija, 1-2 cu Farul, 1-2 cu Shekndija și 3-4 cu Dinamo București.</p>
<p>Campioana României are ocazia de a se redresa în cupele europene, joi, 7 august 2025, de la ora 21:30, pe teren propriu cu Drita. FCSB luptă pentru accederea în play-off-ul Europa League, iar returul cu Drita e programat pe 14 august, de la 21:00, la Priștina. Însă, până atunci, FCSB va trebui să o înfrunte și pe Unirea Slobozia, pe 10 august, de la 21:30, în etapa 5 a campionatului.</p>

]]></description>
    </item>
    <item>
      <title>Toni Conceicao spune totul despre Braga, adversara lui CFR Cluj din Europa League. Portughezul îi dă speranțe lui Petrescu: „Braga are o problemă. Așa ar trebui să joace”. INTERVIU</title>
      <link>https://www.prosport.ro/fotbal-extern/europa-league/toni-conceicao-spune-totul-despre-braga-adversara-lui-cfr-cluj-din-europa-league-portughezul-ii-da-sperante-lui-petrescu-braga-are-o-problema-asa-ar-trebui-sa-joace-interviu-20238469</link>
      <description><![CDATA[<img src="https://www.prosport.ro//wp-content/uploads/2025/08/Toni-Conceicao-spune-totul-despre-Braga-adversara-lui-CFR-Cluj-din-Europa-League.-Portughezul-ii-da-sperante-lui-Petrescu-„Braga-are-o-problema.-Asa-ar-trebui-sa-joace.-INTERVIU-scaled-e1754399702694-1400x756.jpg"/><br/><p>Toni Conceicao este cel mai îndreptățit să vorbească despre dubla CFR – Braga. Portughezul a jucat peste 100 de partide la SC Braga, clubul copilăriei sale. Mai târziu, când a devenit antrenor, Conceicao a avut trei mandate pe banca lui CFR Cluj. Este formația pe care a antrenat-o în cele mai multe rânduri.</p>
<p>L-am găsit pe tehnicianul de 63 de ani acasă, la Braga. El și staff-ul său tocmai au primit 1.8 milioane de euro, drept despăgubiri de la Federația din Camerun, care i-a demis fără motiv de la echipa națională. FIFA a dat verdictul și pe durata procesului antrenorul nu a putut semna alt angajament.</p>
<p>„Am făcut o treabă bună acolo, rezultate bune, am calificat echipa la Mondial. După aceea a venit un președinte nou și a schimbat tot. M-a dezamăgit un pic, pentru că am făcut treabă bună, echipa a mers bine și am avut rezultate bune și o relație bună cu jucătorii. Dar, a venit schimbarea președintelui și așa este viața în fotbal.</p>
<p>Mergem înainte, cum se spune în România. Aștept o ofertă pentru un proiect bun, ca să mă întorc la treabă”, povestește Toni Conceicao, care a făcut analiza „dublei” dintre CFR Cluj și Braga, din Europa League.</p>
<h2><span>Toni Conceicao a dat verdictul: „Braga are o problemă, dar ar fi o surpriză mare să se califice CFR”</span></h2>
<p>Domnule Conceicao, ce șanse are CFR Cluj în dubla cu Braga?<br/>
Îmi place mult CFR, dar va fi dificil. În favoarea lui CFR este însă faptul că Braga are o problemă. Noul antrenor caută un sistem tactic potrivit pentru echipă. Au venit mulți jucători scumpi, de calitate, și va fi o echipă foarte bună. Dar, caută un sistem tactic nou. În plus, starea fizică a echipei nu este foarte bună. Abia în această săptămână începe campionatul portughez, pe când CFR are 5 etape de campionat și meciuri europene jucate deja. Sunt mai bine pregătiți fizic, a rămas antrenorul de anul trecut și același lot.</p>
<p>Ce sistem tactic încearcă să joace noul antrenor?<br/>
A jucat un 3-4-3 și un 3-5-2. A schimbat puțin și este un pic de confuzie la jucători. Se joacă cu 3 fundași, iar cei din flancuri trebuie să facă toată banda. Există puțină agitație în echipă, pentru că jucătorii nu joacă pe posturile lor obișnuite. Este nevoie de timp pentru a schimbat sistemul.</p>
<p>Cât de bună este Braga astăzi? Credeți că CFR poate chiar să se califice?<br/>
E greu pentru CFR. În fotbal se poate întâmpla orice, dar cred că este greu. Individual sunt foarte buni. Sunt jucători importanți, cu meciuri în Europa, incisivi, competitivi. Ar fi o surpriză mare să se califice CFR, dar este posibil să facă un joc bun în Cluj și apoi vom vedea.</p>
<h2><span>„Așa ar trebui să joace și acum”</span></h2>
<p>De unde vine cel mai mare pericol pentru echipa lui Dan Petrescu? Care sunt cei mai buni jucători de la Braga?<br/>
E greu de spus pentru că este o echipă puternică, care poate să atace organizat sau să facă o tranziție rapidă. Dacă joacă tranziție rapidă, Roger este incisiv, are viteză mare. Horta are calitate, o bună tehnică individuală și poate șuta din afara careului. În meciul trecut, Braga nu a jucat cu atacat. Horta a jucat „vârf fals”. Așa a ales antrenorul. Horta poate să joace atacant, în bandă sau mijlocaș ofensiv.</p>
<p>Dacă ați fi antrenorul lui CFR Cluj, cum le-ați cere jucătorilor să joace cu Braga?<br/>
CFR tot timpul joacă agresiv. Când pierde mingea este agresivă și organizată. Așa ar trebui să joace și acum. Foarte important este să fie agresivă, organizată defensiv și să aibă o tranziție rapidă. Sigur așa le va cere și Dan Petrescu să joace. Cred că Braga are și puncte slabe. În primul rând își pierde echilibrul, pentru că se caută un sistem.</p>
<p>CFR cum vi se pare în acest sezon?<br/>
Am văzut meciurile cu FC Argeș și Universitatea Craiova. Este greu să analizezi. Joacă bine, apoi joacă așa și așa. A schimbat mulți jucători la fiecare meci și este inconstantă. Dar cred că are jucători buni și vedem ce va face în viitor. Este greu de analizat acum.</p>
<p>Credeți că fotbalul românesc merge în jos, în cupele europene?<br/>
Nu știu. Cred că în Liga Europa, FCSB o să se califice și cred că și Craiova poate să se califice. Este greu pentru CFR, dar e posibil să se califice în grupa Conference League. Dacă ar rămâne 3 echipe, cred că este bine pentru fotbalul românesc. Eu cred că se îmbunătățește campionatul. Farul joacă bine, Hermannstadt joacă bine, U Cluj a făcut multe partide bune. Sunt multe echipe care cresc.</p>

]]></description>
    </item>
    <item>
      <title>Transferul de 400.000 de euro de la CFR Cluj nu a prins lista de Europa League! Două nume noi pentru partidele cu Braga</title>
      <link>https://www.prosport.ro/fotbal-extern/europa-league/transferul-de-400-000-de-euro-de-la-cfr-cluj-nu-a-prins-lista-de-europa-league-doua-nume-noi-pentru-partidele-cu-braga-20238392</link>
      <description><![CDATA[<img src="https://www.prosport.ro//wp-content/uploads/2025/08/Transferul-de-400.000-de-euro-de-la-CFR-Cluj-nu-a-prins-lista-de-Europa-League-Doua-nume-noi-pentru-partidele-cu-Braga-1400x933.jpg"/><br/><p>Pe CFR Cluj o așteaptă partidele cu SC Braga, din turul 3 preliminar al Europa League. Formația clujeană și-a actualizat lista cu jucătorii eligibili pentru aceste partide, așa cum se face înaintea fiecărui tur preliminar.</p>
<p>Cea mai mare surpriză de pe actuala listă publicată pe site-ul UEFA este absența lui Tidiane Keita, ultimul transfer realizat de echipa din Gruia. CFR a plătit 400.000 de euro pentru achiziția mijlocasului central venit de la Petrolul, iar acesta a ajuns sâmbătă la Cluj Napoca. Doar că Dan Petrescu a decis să nu-l includă pe francezul de 28 de ani pe lista UEFA pentru partidele cu SC Braga.</p>
<h2><span>Andrei Cordea debutează cu Braga</span></h2>
<p>În schimb, pe lista UEFA a celor de la CFR Cluj apare cel mai important transfer din această vară pentru formația lui Dan Petrescu. În meciul de joi ar putea debuta Andrei Cordea, fostul fotbalist al FCSB. Sunt șanse mici ca acesta să fie titular cu Braga, din moment ce Dan Petrescu s-a plâns de pregătirea fizică pe care mijlocașul dreapta o are în prezent.</p>
<p>„Cordea a venit de acasă. Nu a făcut nimic de două luni”, a spus antrenorul după ce mijlocașul a fost transferat. Fotbalistul de 26 de ani a jucat ultimul meci oficial pe 23 mai. Cordea s-a despărțit în această vară de Al-Tai, din Emiratele Arabe Unite, echipă pentru care a jucat 36 de meciuri și a marcat 14 goluri în sezonul trecut.</p>
<p>Un alt nume surpriză de pe lista UEFA este cel al lui Simao Rocha. Om de bază în sezonul trecut, fundașul lateral s-a accidentat la genunchi în luna iunie, iar de atunci nu a mai putut fi folosit. Faptul că Dan Petrescu l-a inclus pe lista de Europa League arată că Simao este refăcut.</p>
<p>În meciul cu Braga poate apărea și mijlocașul Emmerlahu. Kosovarul care s-a accidentat în meciul retur cu Paksi a prins și el lista europeană.</p>
<h2><span>Atacantul de la Barcelona vine să se dueleze cu CFR</span></h2>
<p>Și adversara lui CFR Cluj are un nume nou pe lista UEFA. SC Braga îl va avea în lot pe cel mai nou transfer. Este vorba despre Pau Victor, un atacant transferat de la FC Barcelona.</p>
<p>Clubul portughez a plătit 12 milioane de euro pentru atacantul de 23 de ani, acesta fiind cel mai scump transfer realizat de Braga, în această vară. Pau Victor a jucat 23 de partide la FC Barcelona, în sezonul trecut, fiind crescut în academia clubului catalan.</p>
<p>În schimb, CFR Cluj a scăpat de una dintre vedetele lui SC Braga. Mijlocașul Djibril Soumare a fost vândut în Anglia, la Sheffield United.</p>

]]></description>
    </item>
  </channel>
</rss>
