<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum l-au scos din sărite fotbaliștii FCSB pe Gigi Becali. Cinci dintre ei n-au scăpat nepedepsiți: „Ce faceți, mă? Faceți proteste?”</title>
      <link>https://www.prosport.ro/fotbal-extern/europa-league/cum-l-au-scos-din-sarite-fotbalistii-fcsb-pe-gigi-becali-cinci-dintre-ei-n-au-scapat-nepedepsiti-ce-faceti-ma-faceti-proteste-20283047</link>
      <description><![CDATA[<img src="https://www.prosport.ro//wp-content/uploads/2025/09/Cum-l-au-scos-din-sarite-fotbalistii-FCSB-pe-Gigi-Becali.-Cinci-dintre-ei-n-au-scapat-nepedepsiti.jpg"/><br/><p>FCSB a început cu o victorie în Europa League, 1-0 cu Go Ahead Eagles, în Olanda, dar Gigi Becali este deja nemulțumit.</p>
<p>Campioana României a făcut sacrificii mari pentru a obține cele trei puncte în deplasarea din Olanda.</p>
<h2><span>Cum l-au scos din sărite fotbaliștii FCSB pe Gigi Becali. Cinci dintre ei n-au scăpat nepedepsiți: „Ce faceți, mă? Faceți proteste?”</span></h2>
<p>FCSB a câștigat primul meci din actualul sezon al UEFA Europa League. Joi seara, echipa bucureșteană a învins-o la limită, scor 1-0, pe Go Ahead Eagles. Singurul gol al meciului a fost marcat de David Miculescu în minutul 13.</p>
<p>După meci, Gigi Becali a atras atenția asupra unui aspect care l-a scos din sărite și anume numărul mare de cartonașe galbene primite de jucătorii săi.</p>
<p>Cinci fotbaliști de la FCSB au fost avertizați de arbitru. Florin Tănase, Darius Olaru, David Miculescu, Cisotti și Baba Alhassan au văzut toți cartonașul galben.</p>
<p>Becali se teme că, pe viitor, aceste cartonașe s-ar putea aduna și ar putea duce la suspendări. În stilul său caracteristic, patronul campioanei le-a atras atenția fotbaliștilor să fie mult mai atenți, mai ales că arbitrii din cupele europene sunt mult mai duri decât cei din fotbalul românesc.</p>
<p>„Nu trebuiau să facă asta. Ce faceți, mă? Faceți proteste? Aștia nu țin cont și îți dau cartonașe. Nu era Colțescu acolo sau mai știu eu cine. Nu e în România”, a spus Gigi Becali, potrivit <span>Digi Sport</span>.</p>
<h2><span>Dilema lui Gigi Becali după debutul cu victorie din UEFA Europa League: „Sunt lucruri pe care nu pot să le pricep!”</span></h2>
<p>Dacă formația campioană a făcut un meci mare în Olanda, nu același lucru poate fi spus despre jocurile din campionat, acolo unde FCSB a fost învinsă de echipe precum Unirea Slobozia, FC Argeș sau FC Botoșani.</p>
<p><span>Situația l-a făcut confuz pe Gigi Becali</span>, care recunoaște că, uneori, chiar nu mai poate înțelege rezultatele din fotbal. Rămâne de văzut dacă elevii lui Elias Charalambous vor profita de victoria din Europa League pentru a redresa și situația delicată din Superliga României.</p>
<p>„Trebuie neapărat să câștigăm în campionat. Nu mai știu, fotbalul ăsta e ceva… Te duci în Olanda, câștigi, au echipă bună. Te bate Argeș, te bate nu știu cine. Nu mai știu. Sunt lucruri pe care nu pot să le mai pricep”, a declarat Gigi Becali, la DigiSport.</p>
<ul>
<li>7 puncte a adunat FCSB până acum în 10 etape desfășurate din actualul sezon al Superligii României, mult sub așteptările patronului Gigi Becali</li>
</ul>

]]></description>
    </item>
    <item>
      <title>Târnovanu, propus pentru un transfer în Olanda imediat după meci: „L-au văzut scouterii azi”</title>
      <link>https://www.prosport.ro/fotbal-extern/europa-league/tarnovanu-propus-pentru-un-transfer-in-olanda-imediat-dupa-meci-l-au-vazut-scouterii-azi-20282922</link>
      <description><![CDATA[<img src="https://www.prosport.ro//wp-content/uploads/2025/09/Tarnovanu-propus-pentru-un-transfer-in-Olanda-imediat-dupa-meci-„L-au-vazut-scouterii-azi-scaled-e1758874095441-1400x790.jpg"/><br/><p>Ștefan Târnovanu, omul meciului pentru FCSB contra lui Go Ahead Eagles, a fost propus de Elias Charalambous pentru un transfer imediat datorită prestației bune. Portarul a fost urmărit de scouterii veniți în tribunele stadionului din Deventer.</p>
<p>FCSB a debutat cu victorie în grupa XXL a UEFA Europa League, după 1-0 în deplasare cu Go Ahead Eagles. Bucureștenii au dat lovitura prin golul lui David Miculescu, dar și prin mai multe parade de senzație ale lui <span>Ștefan Târnovanu, omul cheie al meciului</span>.</p>
<h2><span>Ștefan Târnovanu, propus de Elias Charalambous pentru un transfer în Olanda</span></h2>
<p>Campionatul olandez, cunoscut pentru ritmul bun și duelurile tari, ar putea fi următoarea destinație a lui Ștefan Târnovanu, spune Elias Charalambous. Antrenorul cipriot este sigur că portarul campioanei i-a impresionat ieri pe scouterii prezenți în tribunele stadionului din Deventer.</p>
<p>„E adevărat, Târnovanu a avut multe intervenții. Cred că are calitatea pentru a juca la un nivel mai înalt. Sunt sigur că mulți scouteri au fost azi la meci și l-au văzut.</p>
<p>Sper să nu-l ia acum, dar poate în viitor se va transfera în această țară. În Olanda e un campionat bun pentru a face următorul pas. De ce să nu fie următorul pas la o echipă de aici?”, a spus Elias Charalambous, la conferința de presă de după meci.</p>
<p>Despre Târnovanu s-a scris de-a lungul timpului că a fost dorit în Ligue 1, în urmă cu trei ani, atunci când Gigi Becali cerea o avere pentru serviciile sale, de 10.000.000 de euro, dar niciun club nu a putut îndeplini pretențiile financiare ale latifundiarului din Pipera. Recent, Galatasaray s-a interesat de internaționalul român, dar nu s-a concretizat mutarea.</p>
<h2><span>Ștefan Târnovanu, omul meciului în Go Ahead Eagles – FCSB 0-1</span></h2>
<p>Ștefan Târnovanu a avut mai multe parade senzaționale de-a lungul partidei care i-a adus o avere în conturi lui Gigi Becali. Portarul s-a declarat fericit la final de meci de rezultatul obținut în Olanda. Printre altele, fotbalistul a menționat și <span>care este situația lui Mihai Lixandru</span>, operat de urgență din cauza unei crize de apendicită.</p>
<p>„E o bucurie foarte mare, pentru că anul acesta am primit foarte multe goluri. Este o victorie foarte importantă pentru noi. Băieţii au făcut un meci aproape perfect, e normal ca şi ei să aibă ceva ocazii. Anul trecut, în Europa, au fost meciuri în care ne-am apărat foarte bine.</p>
<p>(n.r. Despre accidentarea lui Lixandru) Astăzi dimineaţă am aflat că a ajuns la spital şi că se operează. (n.r.-despre fani) E foarte important, ţinând cont de locul jalnic în care suntem în campionat. Contează foarte mult pentru noi”, a spus Ştefan Târnovanu.</p>

]]></description>
    </item>
    <item>
      <title>FCSB a declanșat haosul la Go Ahead Eagles! Liderul din vestiar și-a nimicit toți coechipierii: „Doar eu joc cu pasiune”</title>
      <link>https://www.prosport.ro/fotbal-extern/europa-league/fcsb-a-declansat-haosul-la-go-ahead-eagles-liderul-din-vestiar-si-a-nimicit-toti-coechipierii-doar-eu-joc-cu-pasiune-20282905</link>
      <description><![CDATA[<img src="https://www.prosport.ro//wp-content/uploads/2025/09/FCSB-a-declansat-haosul-la-Go-Ahead-Eagles-Liderul-din-vestiar-si-a-nimicit-toti-coechipierii-„Doar-eu-joc-cu-pasiune-1400x933.jpg"/><br/><p>Joi seară, 25 septembrie 2025, prin victoria din Olanda, scor 1-0 în runda inaugurală a fazei principale din UEFA Europa League, FCSB a declanșat haosul la Go Ahead Eagles.</p>
<p>Victor Edvardsen (29 de ani), liderul din vestiarul gazdelor, și-a nimicit toți coechipierii și a apelat la cuvinte foarte dure în fața reporterilor.</p>
<h2><span>Victor Edvardsen nu a avut milă de coechipieri. Ce acuzații a adus după Go Ahead Eagles – FCSB 0-1</span></h2>
<p><span>FCSB a învins-o pe Go Ahead Eagles în Olanda, joi seară, scor 1-0</span> în runda inaugurală din faza principală a UEFA Europa League.</p>
<p>Campioana României a deschis scorul în minutul 13, prin David Miculescu, după care a depus eforturi uriașe pentru a menține avantajul de pe tabelă. Și în ciuda posesiei de doar 27%, roș-albaștrii au reușit să își îndeplinească obiectivul. Însă, pentru asta a fost nevoie și de nu mai puțin de 7 intervenții salvatoare ale lui Ștefan Târnovanu, care în definitiv a fost declarat omul meciului.</p>
<p><span>FCSB a avansat printre favoritele la o clasare în primele 24 din Europa League</span>, în timp ce Go Ahead Eagles este cotată de specialiști cu șanse minime de a merge în faza următoare.</p>
<p>Victor Edvardsen, liderul din atacul lui Go Ahead Eagles, s-a afișat extrem de furios la interviuri și nu a mai ținut cont de nimic, după eșecul cu FCSB.</p>
<p>Internaționalul suedez și-a acuzat toți coechipierii că nu pun pasiune atunci când joacă și a spus că el este singurul din echipă care iese din tipar:</p>
<p>„Nu-mi place asta. Trebuie să jucăm cu mai multă pasiune. Mai mulți din echipă trebuie să facă asta, dar uneori simt că eu sunt singurul care joacă cu pasiune. (n.r. – Despre prestația FCSB) Acest tip de echipă face totul pentru a câștiga și pentru a încetini ritmul jocului. Dar e datoria noastră să îi dăm bătăi de cap adversarului și să nu renunțăm pur și simplu. Am și eu ceva experiență în Conference League, așa că știu de ce avem nevoie în astfel de meciuri. În seara asta am avut sentimentul că pur și simplu am acceptat rezultatul. E o prostie! Eu fac tot posibilul să insuflu o mentalitate de învingător la această echipă și la acest club. Nu e posibil să accepți să pierzi cu 0-1 acasă cu aproape 75% posesie. Suporterii meritau mai mult”. a declarat Victor Edvardsen, citat de <span>Telegraaf.nl</span>.</p>
<h2><span>Declarațiile suedezului au fost preluate de întreaga presă olandeză</span></h2>
<p>Felul direct în care Victor Edvardsen și-a spus oful după înfrângerea cu FCSB a captat atenția întregii prese olandeze, iar jurnaliștii de la <span>Voetbal Primeur</span> i-au preluat și ei câteva declarații.</p>
<p>„De rahat! Nu mă simt bine după meci, bineînțeles. Am sentimentul că am acceptat acest rezultat. Și asta este o porcărie, de rahat. Când tempo-ul e scăzut, noi trebuie să-l ridicăm. Asta ratăm câteodată: jucăm doar să jucăm, nu să marcăm”, sunt câteva dintre cuvintele rostite de atacantul lui Go Ahead Eagles, care au fost preluate de Voetbal Primeur.</p>

]]></description>
    </item>
    <item>
      <title>Giovanni Becali a sărit la gâtul lui Mircea Lucescu: „Trebuie să fie titular cu Austria. Se încăpățânează cum a făcut cu Mitriță”</title>
      <link>https://www.prosport.ro/fotbal-intern/nationala/giovanni-becali-a-sarit-la-gatul-lui-mircea-lucescu-trebuie-sa-fie-titular-cu-austria-se-incapataneaza-cum-a-facut-cu-mitrita-20283060</link>
      <description><![CDATA[<img src="https://www.prosport.ro//wp-content/uploads/2025/09/Giovanni-Becali-a-sarit-la-gatul-lui-Mircea-Lucescu-„Trebuie-sa-fie-titular-cu-Austria.-Se-incapataneaza-cum-a-facut-cu-Mitrita.webp"/><br/><p>Giovanni Becali (73 de ani), poate cel mai renumit impresar din fotbalul românesc, nu s-a mai putut abține și l-a pus la zid pe selecționerul Mircea Lucescu (80).</p>
<p>Agentul a văzut prestația portarului Ștefan Târnovanu (25) din partida Go Ahead Eagles – FCSB 0-1 și a spus că trebuie să fie neapărat titular la națională pentru acțiunea din luna octombrie.</p>
<h2><span>Giovanni Becali îl vrea titular pe Ștefan Târnovanu la meciul României cu Austria! Ce mesaj i-a transmis selecționerului</span></h2>
<p><span>Ștefan Târnovanu a fost omul meciului Go Ahead Eagles – FCSB 0-1</span> și nici nu se putea altfel, având în vedere că a închis poarta campioanei României și a avut nu mai puțin de 7 intervenții salvatoare.</p>
<p>În plus, unele dintre parade au fost de-a dreptul splendide, motiv pentru care <span>Târnovanu i-a uluit și pe jurnaliștii de la ESPN, care l-au propus pentru titlul de „intervenția sezonului”</span>.</p>
<p>Partida din Olanda a fost urmărită cu mare atenție și de Giovanni Becali, impresar care se ocupă și de cariera lui Târnovanu. Agentul nu a putut rămâne indiferent după paradele goalkeeperului și l-a pus la zid pe selecționerul Mircea Lucescu pentru faptul că l-a lăsat doar pe banca de rezerve pe Târnovanu la acțiunea din septembrie. Preferat a fost Horațiu Moldovan, care a comis și o gafă în amicalul cu Canada.</p>
<p>Giovanni Becali este deranjat de faptul că ex-portarul Rapidului nu joacă la echipa de club, Oviedo, din prima ligă a Spaniei, în timp ce Târnovanu e titular clar la campioana din Superliga, atât pe plan intern, cât și în cupele europene. În acest context, impresarul i-a transmis lui Mircea Lucescu să renunțe la „încăpățânare” și să joace cu Târnovanu la acțiunea din octombrie:</p>
<p>„Mi-a fost frică de un dezastru la început, că ne dau gol și intrăm în derivă, haos, dar a scos Târnovanu, Târnovanu e omul meciului și e de neluat în seamă de 2-3 ani, e titular în campionat, în cupele europene. Ceilalți portari, pe unde sunt, Oviedo, Moviedo, nu joacă, nu joacă niciunii, nu dau nume. Și la națională ne ambiționăm și el nu joacă. Nu e corect. Târnovanu trebuie automat să apere cu Austria, altfel nu înțeleg. La experiența antrenorului pe care îl avem nu înțeleg cum îl ignoră pe Târnovanu, doi ani campion, doi ani titular în Europa. Nu am văzut o pasă greșită, ce, că nu dă bine cu piciorul? Ne încăpățânăm cu câțiva jucători, cum s-a încăpățânat și cu Mitriță. Mitriță de unul singur rezolvă partide în China, nu e prima dată când o spun, cu Mitriță e altă chestie, a plecat în China, dar Târnovanu e în fiecare zi aici. Noi nu avem 10 și nu îl chemăm pe cel mai bun, avem mulți cu numărul 1 și nu rezolvăm ecuația”, a răbufnit Giovanni Becali, citat de <span>Fanatik</span>.</p>
<h2><span>Programul României din octombrie</span></h2>
<p>Naționala de fotbal a României va reveni în prim-plan pe 9 octombrie, când pe Arena Națională, de la ora 21:00, va primi vizita Moldovei într-o partidă amicală.</p>
<p>Ulterior, doar trei zile mai târziu, pe 12 octombrie, „tricolorii” vor evolua, tot pe teren propriu, împotriva Austriei, de data aceasta în preliminariile Cupei Mondiale.</p>
<p>Revenind la Ștefan Târnovanu, nici măcar convocarea sa nu este o certitudine în acest moment. Mircea Lucescu a anunțat lista preliminară pentru meciurile cu Moldova și Austria, iar în peisaj a reapărut Ionuț Radu, care e titular la Celta Vigo. Acesta e însoțit pe lista preliminară de Răzvan Sava, titular la Udinese, și Horațiu Moldovan, rezervă la Oviedo. Rămâne de văzut pe ce goalkeeperi se va baza „Il Luce” după anunțarea listei finale.</p>

]]></description>
    </item>
    <item>
      <title>Cel mai controvesat gest al lui Gigi Becali i-a lăsat mască pe olandezi, care au reacționat: „A lovit din nou”</title>
      <link>https://www.prosport.ro/fotbal-extern/europa-league/cel-mai-controvesat-gest-al-lui-gigi-becali-i-a-lasat-masca-pe-olandezi-care-au-reactionat-a-lovit-din-nou-20282923</link>
      <description><![CDATA[<img src="https://www.prosport.ro//wp-content/uploads/2025/09/Cel-mai-controvesat-gest-al-lui-Gigi-Becali-i-a-lasat-masca-pe-olandezi-care-au-reactionat-„A-lovit-din-nou.webp"/><br/><p>Gigi Becali (67 de ani) i-a lăsat mască pe olandezi, după ce joi seară, 25 septembrie 2025, a intervenit din fața televizorului și a comandat câteva modificări la partida Go Ahead Eagles – FCSB 0-1.</p>
<p>Jurnaliștii s-au amuzat copios, mai ales când au văzut și explicația pe care miliardarul din Pipera a oferit-o la scurt timp după fluierul final.</p>
<h2><span>Cum au reacționat olandezii, după ce au aflat că Gigi Becali a ordonat schimbarea Radunovic – Kiki</span></h2>
<p><span>FCSB a învins-o pe Go Ahead Eagles în debutul fazei principale din UEFA Europa League</span>, scor 1-0 în Olanda, și a făcut uitate, într-o oarecare măsură, rezultatele modeste din Superliga României.</p>
<p>Și asta pentru că roș-albaștrii au odihnit mai mulți titulari, între care Daniel Bîrligea și Florin Tănase, care au fost aruncați în luptă în repriza secundă, sau Adrian Șut și Valentin Crețu, care nici măcar nu au făcut deplasarea. Jucătorii din urmă menționați au și ceva probleme medicale, dar sunt așteptați să revină pe gazon la următoarele dueluri din campionat.</p>
<p>Revenind la victoria de joi seară, <span>FCSB a declanșat haosul la Go Ahead Eagles</span>, iar Victor Edvardsen (29 de ani), unul din liderii vestiarului de la olandezi, și-a acuzat toți coechipierii că nu au jucat cu pasiune.</p>
<p><span>Jurnaliștii olandezi au comentat și ei cu dezamăgire revenirea lui Go Ahead Eagles în cupele europene</span>, după o absență de 60 de ani, după care și-au mutat atenția asupra campioanei României. Iar cei de la <span>Voetbal International</span> au părut amuzați de cum a comandat Gigi Becali schimbările din fața televizorului:</p>
<p>„Patronul inconfundabil al FCSB și-a descris propriul jucător drept o autostradă”, a titrat publicația Vi.nl.</p>
<p>În continuare, jurnaliștii olandezi scriu că este vorba despre David Kiki, a cărui schimbare a fost comandată de Gigi Becali în startul reprizei secunde:</p>
<p>„Patronul George Becali a lovit din nou cu o declarație remarcabilă, tot la adresa unui jucător propriu. Becali nu a fost mulțumit de prestația lui David Kiki și acesta a fost schimbat la pauză, cel mai probabil la cererea sa. «Dacă nu l-am fi înlocuit, nu am fi câștigat. Era ca o autostradă, un bulevard, oricine putea trece pe acolo»”, se mai arată pe publicația olandeză menționată mai sus.</p>
<h2><span>Gigi Becali s-a ținut de cuvânt</span></h2>
<p>Cel mai probabil, toate modificările efectuate de FCSB la pauză au venit ca urmare a unui ordin dat de Gigi Becali. Patronul roș-albaștrilor anunța încă dinainte de fluierul de start că la finalul primelor 45 de minute îl va scoate pe unul dintre cei doi mijlocași centrali și îl va introduce pe Florin Tănase, ceea ce s-a și întâmplat. Același Gigi Becali anunța că Daniel Bîrligea va intra în startul reprizei secunde, scenariu de asemenea confirmat, după ce „nouarul” l-a înlocuit pe Alibec.</p>
<p>Și, în cele din urmă, a treia modificare efectuată la pauză a fost cea a lui David Kiki, care a fost înlocuit de mult mai experimentatul Risto Radunovic. Muntenegreanul era incert înaintea meciului, din considerente medicale, însă în cele din urmă s-a decis trimiterea lui în teren.</p>
<p>Tot pe stadionul De Adelaarshorst, doar că în final, minutul 77 mai precis, Mamadou Thiam și-a făcut și el apariția, după ce i-a luat locul lui Darius Olaru.</p>

]]></description>
    </item>
  </channel>
</rss>
