<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mihai Popescu, ieșire curajoasă la adresa patronului Gigi Becali: „Vorbește mereu impulsiv. Știm cu cine lucrăm!”</title>
      <link>https://www.prosport.ro/fotbal-intern/superliga/mihai-popescu-iesire-curajoasa-la-adresa-patronului-gigi-becali-vorbeste-mereu-impulsiv-stim-cu-cine-lucram-20325568</link>
      <description><![CDATA[<img src="https://www.prosport.ro//wp-content/uploads/2025/11/Mihai-Popescu-iesire-curajoasa-la-adresa-patronului-Gigi-Becali-„Vorbeste-mereu-impulsiv.-Stim-cu-cine-lucram.jpg"/><br/><p>Mihai Popescu (32 de ani), fundaș central care o va părăsi pe FCSB la finalul sezonului 2025-2026, a avut o ieșire curoajoasă la adresa patronului Gigi Becali (67).</p>
<p>Miliardarul din Pipera a spus public că se va descotorosi de jucător chiar după ce Mihai Popescu a suferit o accidentare gravă la echipa națională.</p>
<h2><span>Mihai Popescu i-a dat replica lui Gigi Becali, după ce a aflat din presă că nu va mai juca pentru FCSB</span></h2>
<p>La data de 12 octombrie 2025, <span>în ultima jumătate de oră a duelului România – Austria 1-0, Mihai Popescu a suferit o accidentare gravă la genunchi</span> și a părăsit terenul pe brațele a doi colaboratori din staff-ul naționalei.</p>
<p>Verdictul medicilor a fost unul crunt, iar la doar câteva zeci de ore după confruntarea menționată mai sus, <span>Mihai Popescu a fost supus unei operații</span>.</p>
<p>La acel moment, Gigi Becali nu a părut mișcat de ghinionul care l-a lovit pe jucătorul său și chiar a spus public că Mihai Popescu și-a încheiat cariera la FCSB odată cu accidentarea din România – Austria 1-0. Fotbalistul va lipsi de pe gazon cel puțin șase luni de zile, iar actuala înțelegere cu roș-albaștrii îi expiră la data de 30 iunie. Și cum Gigi Becali a spus răspicat că nu îi va mai oferi un nou contract, duelul FCSB – Universitatea Craiova 1-0, de pe 5 octombrie, va rămâne ultimul pe care stoperul l-a jucat pentru campioana României.</p>
<p>La mai bine de o lună distanță, Mihai Popescu a comentat declarațiile tranșante pe care Gigi Becali le-a oferit la adresa lui și a sugerat că nu înțelege de ce iubitorii „sportului rege” au fost surprinși de ieșirea miliardarului. Fundașul în vârstă de 32 de ani a descris reacția lui Gigi Becali ca fiind una tipică, iar despre aventura sa la FCSB, Popescu spune că oricum totul s-ar fi terminat la data de 30 iunie 2025:</p>
<p>„Da, nea Gigi mereu vorbește impulsiv pe aceste lucruri. Și sănătos și accidentat, contractul tot se termina. Nu e ca și cum… Lumea a înțeles asta greșit. Nea Gigi are el moduri de a se exprima, dar îl cunoaștem, știm cu cine lucrăm și ne așteptăm la lucruri de acest fel”, a declarat Mihai Popescu, la <span>Digi Sport</span>.</p>
<p>Mai jos un scurt pasaj din reacția lui Gigi Becali:</p>
<p>„O să dureze 5-6 luni de zile până își revine. (n.r. – Îl vedem campionatul viitor adică) Da, la altă echipă. O să-i expire contractul, ce să mai fac cu el?”, patronul FCSB, în octombrie 2025.</p>
<h2><span>Mihai Popescu își dorește să rămână alături de actualii coechipieri</span></h2>
<p>Pe de altă parte, Mihai Popescu a fost la fel de sincer și atunci când a fost întrebat dacă și-ar dori să continue alături de FCSB:</p>
<p>„Eu cu siguranță îmi doresc să continui. Am câștigat un campionat, luptăm pentru încă unul. Mă înțeleg bine cu oamenii, nu am avut nicio problemă cu nimeni. La vară probabil ne vom pune la masă și vom discuta”, a completat experimentatul stoper.</p>
<p>Mihai Popescu a fost transferat de FCSB de la Farul Constanța, în septembrie 2024, pentru suma de 250 de mii de euro. El a bifat 58 de partide pentru campioana României, în care a contribuit, printre altele, cu două pase decisive.</p>

]]></description>
    </item>
    <item>
      <title>Gigi Becali și Mihai Stoica, distruși de UEFA. A venit comunicatul oficial despre sancțiunea împotriva FCSB</title>
      <link>https://www.prosport.ro/fotbal-intern/superliga/gigi-becali-si-mihai-stoica-distrusi-de-uefa-a-venit-comunicatul-oficial-despre-sanctiunea-impotriva-fcsb-20326982</link>
      <description><![CDATA[<img src="https://www.prosport.ro//wp-content/uploads/2025/11/Gigi-Becali-si-Mihai-Stoica-distrusi-de-UEFA.-A-venit-comunicatul-oficial-despre-sanctiunea-impotriva-FCSB.webp"/><br/><p>Gigi Becali (67 de ani) și Mihai Stoica (60), în calitate de patron, respectiv manager general la FCSB, au fost sancționați de UEFA, iar comunicatul este public.</p>
<p>Sancțiunea aplicată celor doi conducători de la campioana României a venit ca urmare a unor incidente petrecute la partida FCSB – Aberdeen 3-0, disputată pe 28 august, în manșa retur a play-off-ului pentru faza principală din Europa League.</p>
<h2><span>„Încălcarea regulilor fundamentale de conduită decentă”. UEFA i-a sancționat oficial pe Gigi Becali și Mihai Stoica</span></h2>
<p>La data de 28 august 2025, pe Arena Națională din București a fost programată <span>partida FCSB – Aberdeen 3-0, pe care a urmărit-o din tribune și Gigi Becali</span>.</p>
<p>Patronul campioanei României s-a deplasat la stadion din simplul fapt că meciul era unul important, care urma să decidă prezența echipei sale în faza principală din UEFA Europa League.</p>
<p>Din nefericire pentru roș-albaștri, meciul de pe Arena Națională a avut parte și de câteva momente nedorite la nivelul tribunelor, iar după fluierul final, campionii au fost reclamați la UEFA pentru felul în care au organizat evenimentul.</p>
<p><span>„Gest mârşav! Aşa suntem noi, românii”, a răbufnit Mihai Stoica</span>, după ce reclamația ar fi fost făcută de un reprezentant român al FARE, respectiv Football Against Racism în Europe.</p>
<p>UEFA a penalizat imediat clubul, cu o amendă de 30.000 de euro și cu închiderea inelului 1 al galeriei pentru următorul meci, care a fost programat în compania lui Young Boys Berna, însă nu s-a oprit aici.</p>
<p>La câteva săptămâni bune după disputa cu Aberdeen, forul care conduce fotbalul la nivel de continent a transmis oficial, prin intermediul unui comunicat, că i-a sancționat și pe Gigi Becali și Mihai Stoica, patronul, respectiv managerul general ai FCSB.</p>
<p>Conform comunicatului, care poate fi consultat în galeria foto a articolului, cei doi șefi ai campioanei României au fost penalizați pentru „încălcarea regulilor fundamentale de conduită decentă și nerespectarea principiilor legate de loialitate, integritate și spirit sportiv”.</p>
<p>Cât despre sancțiune în sine, Gigi Becali și Mihai Stoica au fost suspendați pentru un meci din competițiile UEFA, însă pedepsele vor fi aplicate doar în cazul în care un episod similar celui de la FCSB – Aberdeen 3-0 se va repeta pe parcursul următorilor doi ani.</p>
<h2><span>Ieșirea nervoasă a lui Mihai Stoica de după FCSB – Aberdeen</span></h2>
<p>Revenind la momentul care a produs tot acest scandal, Mihai Stoica a oferit toate detaliile la câteva zile după partida cu Aberdeen, în septembrie:</p>
<p>„Reprezentantul FARE (Football Against Racism in Europe) – ca de obicei – a căutat pete în instalaţia de iluminat nocturn şi a găsit. Mult după ce s-a terminat jocul cu Aberdeen (pentru a cărui organizare am fost felicitaţi de UEFA) omul a găsit câţiva suporteri care au cântat pentru câteva secunde şlagărul rapidist. „Long story short”, inelul 1 al galeriei noastre va fi închis la meciul cu Young Boys Berna pentru rasism. Plus o amendă de 30,000 de euro. Cu virgulă, nu cu punct. Mulţumim pe această cale românilor colaboratori FARE… se simte că sunteţi alături de echipa asta. Totodată, am vaga senzaţie că cineva regizează chestiile astea”, dezvăluia Meme Stoica, în primele zile ale lunii septembrie.</p>

]]></description>
    </item>
    <item>
      <title>FCSB îi dă o lovitură lui Dinamo. Gigi Becali îl transferă la recomandarea lui Mircea Lucescu</title>
      <link>https://www.prosport.ro/fotbal-intern/superliga/fcsb-ii-da-o-lovitura-lui-dinamo-gigi-becali-il-transfera-la-recomandarea-lui-mircea-lucescu-20326965</link>
      <description><![CDATA[<img src="https://www.prosport.ro//wp-content/uploads/2025/11/FCSB-ii-da-o-lovitura-lui-Dinamo.-Gigi-Becali-il-transfera-la-recomandarea-lui-Mircea-Lucescu.webp"/><br/><p>FCSB intenționează să îi dea o lovitură rivalei Dinamo București și să i-l „fure” pe jucătorul care a debutat de curând în naționala antrenată de Mircea Lucescu (80 de ani).</p>
<p>Este vorba despre talentatul fundaș central Lisav Naif Eissat (20), pe care Andrei Nicolescu, acționar al „câinilor”, a recunoscut public că îl dorește.</p>
<h2><span>Gigi Becali a pus ochii pe Lisav Eissat, stoperul debutat de Mircea Lucescu la prima reprezentativă. Dinamo îl dorește și ea</span></h2>
<p><span>Lisav Naif Eissat a debutat la naționala mare cu ocazia amicalului România – Moldova 2-1</span>, din octombrie, iar în noiembrie a fost chemat din nou la lot. În plus, Mircea Lucescu i-a oferit oportunitatea de a fi integralist în duelul România – San Marino, încheiat cu rezultatul de 7-1 în favoarea „tricolorilor”.</p>
<p>Născut la Haifa, în Israel, dar și cu cetățenie română, Lisav Eissat a atras deja atenția cluburilor din Superliga, iar <span>Dinamo a încercat să îl transfere</span>. Andrei Nicolescu a mărturisit public că îl are pe listă pe stoper și chiar a dezvăluit că a purtat o discuție cu Mircea Lucescu în ideea în care ar putea facilita negocierile. Însă, faptul că Eissat a ajuns deja la o cotă importantă, mai ales datorită debutului de la națională, le-a îngreunat sarcina dinamoviștilor, care nu dispun de un buget foarte mare.</p>
<p>Însă, banii nu reprezintă o problemă pentru Gigi Becali, care potrivit <span>Digisport.ro</span> l-a luat și el în vizor pe talentatul apărător. Conform sursei citate, patronul FCSB este în căutarea insistentă a unor soluții pentru defensivă, iar Lisav i-a atras atenția în mod special, deoarece poate acoperi atât postul de fundaș central, cât și pe cel de apărător stânga, unde Risto Radunovic nu mai dă același randament ca în sezonul trecut și, de asemenea, are o vârstă.</p>
<h2><span>Ce îl mai poate recomanda pe Lisav Eissat unui transfer la FCSB</span></h2>
<p>Pe de altă parte, Gigi Becali a declarat recent că intenționează să transfere mai mulți jucători români, pentru a nu avea eventuale emoții din cauza „legii Novak”, care presupune trimiterea în teren a cel puțin 40% fotbaliști români pe tot parcursul unui meci. Legea ar urma să intre în vigoare chiar cu sezonul 2026-2027, iar echipele din Superliga vor trebui să utilizeze neîncetat 5 jucători români în toate duelurile din competițiile interne.</p>
<p>Și, nu în ultimul rând, celor de la FCSB le-ar prinde bine și noi opțiuni pentru regula U21, care le-a dat ceva bătăi de cap în debutul sezonului. Lisav Eissat va împlini 21 de ani la data de 13 ianuarie, astfel că va fi eligibil regulii și în stagiunea următoare.</p>
<p>Conform site-ului de specialitate Transfermarkt, cota sa de piață este de 300 de mii de euro.</p>
<p>Lisav Eissat este legitimat la Maccabi Haifa, în prima ligă din Israel, unde mai are contract până la data de 30 iunie 2027.</p>

]]></description>
    </item>
    <item>
      <title>În sfârșit! S-a anunțat data la care Joyskim Dawa revine la FCSB</title>
      <link>https://www.prosport.ro/fotbal-intern/superliga/in-sfarsit-s-a-anuntat-data-la-care-joyskim-dawa-revine-la-fcsb-20326219</link>
      <description><![CDATA[<img src="https://www.prosport.ro//wp-content/uploads/2025/11/In-sfarsit-S-a-anuntat-data-la-care-Joyskim-Dawa-revine-la-FCSB.webp"/><br/><p>Mihai Stoica (60 de ani), managerul general al campioanei FCSB, a anunțat în direct, la TV, data la care fundașul central Joyskim Dawa (29) va reveni pe gazon.</p>
<p>Internațional camerunez cu 10 apariții bifate în tricoul primei reprezentative, Dawa nu a mai jucat un meci pentru gruparea roș-albastră din martie 2025.</p>
<h2><span>„Se simte bine, revine!”. Meme Stoica, detalii despre întoarcerea lui Joyskim Dawa la FCSB</span></h2>
<p><span>Accidentarea lui Joyskim Dawa de la genunchi, suferită în martie</span>, la naționala mare a Camerunului, va fi în curând de domeniul trecutului, deoarece talentatul fundaș central a reluat antrenamentele în această toamnă.</p>
<p>Revenirea lui pe gazon pentru o partidă oficială este așteptată cu sufletul la gură de întreaga suflare roș-albastră, mai ales după ce <span>Mihai Popescu „s-a rupt” la naționala României și va sta pe bară o lungă perioadă</span> de timp.</p>
<p>Întrebat fiind când se va reface cuplul Ngezana-Dawa, care a adus atât de mult succes echipei, Mihai Stoica le-a dezvăluit suporterilor roș-albaștri că s-a început numărătoarea inversă în cazul fundașului camerunez. Deși se simte bine, după cum a mărturisit chiar el, Dawa nu va fi forțat în următoarele două meciuri de Superliga și în partida cu Steaua Roșie Belgrad din etapa 5 a fazei principale Europa League. În schimb, pe 4 decembrie, în deplasarea cu UTA Arad din Cupa României, Joyskim Dawa va putea fi văzut, cel mai probabil, din nou la treabă.</p>
<p>„Pe Dawa l-am întrebat cum se simte. E posibil să joace în Cupă cu UTA. Se simte bine, se antrenează normal, dar chiar să îl arunci în luptă cu Marakana, nu e ce trebuie. Așa cred, că revine la meciul de Cupă”, a spus Mihai Stoica, la <span>Prima Sport</span>.</p>
<h2><span>Statisticile lui Joyskim Dawa de la FCSB</span></h2>
<p>Joyskim Dawa se află sub contract cu FCSB din iulie 2022, atunci când Gigi Becali le-a plătit celor de la FC Botoșani suma de 350 de mii de euro pentru a-l transfera.</p>
<p>De-a lungul ultimelor trei sezoane și jumătate, stoperul camerunez a fost o piesă foarte importantă în angrenajul echipei roș-albastre, atât din punct de vedere defensiv, cât și ofensiv. Și asta pentru că în cele 133 de meciuri bifate pentru FCSB, Dawa a izbutit să contribuie și cu 12 goluri și două pase decisive. Fazele fixe sunt specialitatea lui Dawa, care are o înălțime de 1.94 metri.</p>
<p>Conform site-ului de specialitate Transfermarkt, fundașul campioanei României are o cotă de piață de 3 milioane de euro.</p>
<p>Joyskim Dawa se poate mândri cu faptul că a câștigat două titluri de campion și o Supercupă a României alături de FCSB.</p>

]]></description>
    </item>
    <item>
      <title>UEFA i-a umplut conturile lui Gigi Becali cu o sumă „fantomă”: „Habar nu am de unde”</title>
      <link>https://www.prosport.ro/fotbal-extern/europa-league/uefa-i-a-umplut-conturile-lui-gigi-becali-cu-o-suma-fantoma-habar-nu-am-de-unde-20325551</link>
      <description><![CDATA[<img src="https://www.prosport.ro//wp-content/uploads/2025/11/UEFA-i-a-umplut-conturile-lui-Gigi-Becali-cu-o-suma-„fantoma-„Habar-nu-am-de-unde-1400x933.jpg"/><br/><p>Gigi Becali, unul dintre patronii care a admis de-a lungul timpului că fotbalul s-a dovedit a fi profitabil pentru el, are motive de bucurie, după ce UEFA i-a umplut conturile din nou. Latifundiarul din Pipera a primit sute de mii de euro „fantomă” de la Nyon, dar nu știe cu exactitate pentru ce.</p>
<p>După ce s-a calificat în a doua competiție europeană că importanță, Gigi Becali își freacă mâinile de bucurie. <span>Federalii i-au trimis sume importante în conturile clubului</span>, deși rezultatele nu sunt pe măsura așteptărilor sale. Bucureștenii au doar trei puncte din cele patru runde scurse până acum.</p>
<h2><span>Gigi Becali a primit sute de mii de euro „fantomă” de la UEFA</span></h2>
<p>Campioana Superligii a primit recent suma de 430.000 de euro din partea forului continental. Patronul echipei a dezvăluit că nu știe exact pentru ce, dar era foarte fericit. Gigi Becali a glumit, spunând că echipa sa este una de „băieți buni”.</p>
<p>„Acum eu vreau să vă dau bucurie, că UEFA s-a gândit şi ne-a băgat bani. Ne-am trezit cu 430.000 de euro în cont şi nu ştiam de la ce. Cică ne-a dat UEFA o corecţie. UEFA a câştigat foarte mulţi bani în plus şi i-a împărţit.</p>
<p>Şi nouă ne-a dat că suntem băieţi buni 430.000 de euro în plus. Habar nu am de unde. Erau nişte bani pe care nu îi aveam în calcul”, a spus Gigi Becali despre suma „fantomă” care a intrat în conturile celor de la FCSB, conform <span>Digisport</span>.</p>
<p>Până în acest moment, formația „roș-albastră” a încasat aproape 7 milioane de euro din partea forului de la Nyon, dar fără a lua în calcul biletele vândute. Două cluburi au primit mai puțin decât trupa lui Gigi Becali, anume suedezii de la Malmo și belgienii de la Genk.</p>
<h2><span>UEFA Europa League, o „pălărie mult prea mare” în acest sezon</span></h2>
<p>Se pare că rezultatele din sezonul trecut nu au mai putut fi replicate de campioana Superligii, care <span>a avut un parcurs sinuos în această ediție a UEFA Europa League</span>. După ce s-a calificat cu greu, cu multe meciuri dificile împotriva unor adversari mediocri, FCSB a strâns doar trei puncte.</p>
<p>La tragerea la sorți, Gigi Becali se arăta extrem de încântat de numele cluburilor pe care urma să le întâlnească. Jubilând, acesta exclama celebra sintagmă „trei puncte” pentru aproape fiecare adversară a competiției. Acum, clubul „roș-albastru” are doar „trei puncte” din 12 posibile.</p>
<p>În prima rundă, FCSB a învins-o în deplasare pe Go Ahead Eagles, scor 1-0. Runda 2 a adus și prima înfrângere usturătoare a echipei lui Gigi Becali, scor 2-0 cu Young Boys Berna, sub privirile a mii de fani bucureșteni înghețați de frig. Rundele 3 și 4 au adus alte două înfrângeri, scor 2-1 cu Bologna, respectiv 3-1 cu FC Basel.</p>

]]></description>
    </item>
  </channel>
</rss>
