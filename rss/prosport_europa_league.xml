<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Imagini fabuloase cu Radu Drăguşin şi Heung-Min Son. Cum au fost filmați în timpul meciului Tottenham – Bodo/Glimt 3-1</title>
      <link>https://www.prosport.ro/fotbal-extern/europa-league/imagini-fabuloase-cu-radu-dragusin-si-heung-min-son-cum-au-fost-filmati-in-timpul-meciului-tottenham-bodo-glimt-3-1-20160715</link>
      <description><![CDATA[<img src="https://www.prosport.ro/wp-content/uploads/2025/05/Imagini-fabuloase-cu-Radu-Dragusin-si-Heung-Min-Son.-Cum-au-fost-filmati-in-timpul-meciului-Tottenham-BodoGlimt-3-1.jpg"/><br/><p>Radu Drăgușin și Heung-Min Son au făcut senzație în timpul meciului dintre Tottenham și Bodo/Glimt, din semifinalele UEFA Europa League, încheiat cu scorul de 3-1 în favoarea londonezilor.</p>
<p>Atât internaționalul român cât și starul celor de la Tottenham sunt accidentați și nu și-au putut ajuta echipa să facă primul pas spre finala UEFA Europa League.</p>
<h2><span>Cum au fost surprinși Radu Drăgușin și Heung-Min Son</span></h2>
<p>Chiar dacă ambii se confruntă cu accidentări și nu și-au putut ajuta echipa în meciul cu Bobo/Glimt, din semifinalele UEFA Europa League. Radu Drăgușin și Heung-Min Son au fost alături de colegi la această partidă. Cei doi fotbaliști au fost surprinși în timp ce se aflau pe bancă și se distrau copios. În prima parte a filmării care s-a viralizat în mediul online se poate observa că Radu Drăgușin întinde mâna pentru a bate palma cu un coleg, dar gestul lui a trecut neobservat. Nu ști de Son, care nu l-a lăsat pe „tricolor” cu mâna întinsă și a bătut palma cu el.</p>
<p>Ulterior, cei doi au început un joc cu sticlele cu apă, așa cum puteți observa în imaginile distribuite mai jos.</p>
<blockquote cite="https://www.tiktok.com/@sonnymybeloved/video/7499679080275545390" class="tiktok-embed" data-video-id="7499679080275545390" style="max-width: 605px; min-width: 325px;">
<section>@sonnymybeloved 🤣 Dragusin got the best seat -next to Sonny lol 🎥: footba11islife on yt #sonheungmin #tottenhamhotspur #손흥민 #heungminson #fyp ♬ Welp, Didn’t Expect That – Yu-Peng Chen &amp; HOYO-MiX</section>
</blockquote>
<p><script async="" src="https://www.tiktok.com/embed.js"></script></p>
<p>Reamintim că<span> Radu Drăgușin a suferit o ruptură de ligamente încrucişate</span> la genunchiul drept şi va rata restul sezonului.</p>
<h2><span>Tottenham, pas uriaș spre finala UEFA Europa League</span></h2>
<p>Tottenham s-a impus cu scorul de 3-1 în manșa tur din semifinalele UEFA Europa League, în fața celor de la Bobo/Glimt, și a făcut un pas uriaș spre finala competiției.</p>
<p>În ultima fază a UEFA Europa League,<span> echipa lui Radu Drăgușin ar putea da piept chiar cu rivala Manchester United</span>, care a luat o opțiune importantă la calificare. Trupa pregătită de Ruben Amorim s-a impus, scor 3-0, pe terenul celor de la Athletic Bilbao, în manșa tur a semifinalelor din UEFA Europa League.</p>
<p>Pentru cele două echipe, trofeul UEFA Champions League reprezintă singura șansă de a ajunge în UEFA Champions League în sezonul următor.</p>
<p>În acest moment, Tottenham ocupă poziția a 16-a în Premier League, cu doar 37 de puncte acumulate. Manchester United stă puțin mai bine și se află în acest moment pe locul 14. „Diavolii” au acumulat doar 39 de puncte în 34 de etape disputate.</p>

]]></description>
    </item>
    <item>
      <title>S-au decis finalele Europa League şi Conference League. Anglia e la putere</title>
      <link>https://www.prosport.ro/fotbal-extern/europa-league/s-au-decis-finalele-europa-league-si-conference-league-anglia-e-la-putere-20165968</link>
      <description><![CDATA[<img src="https://www.prosport.ro/wp-content/uploads/2025/05/S-au-decis-finalele-Europa-League-si-Conference-League.jpg"/><br/><p>Premier League are cele mai multe reprezentante în finalele Europa League și Conference League, care se vor juca pe 21, respectiv, 28 mai.</p>
<p>Tottenham, Manchester United, Chelsea și Betis Sevilla sunt cele patru formații care, în a doua parte a lunii mai, își vor disputa trofeele.</p>
<h2><span>Anglia are trei echipe calificate în finalele Europa League şi Conference League</span></h2>
<p>Manchester United este singura echipă care în actualul sezon al cupelor europene s-a calificat în ultimul act fără să piardă vreun meci. Trupa pregătită de portughezul Ruben Amorim a obținut 9 victorii – <span>inclusiv pe Arena Națională, 2-0 cu FCSB</span> – și 5 rezultate de egalitate.</p>
<p>În semifinale a eliminat Athletic Bilbao fără niciun fel emoții, cu două victorii categorice. După 3-0 în Spania, echipa engleză s-a impus cu 4-1 pe teren propriu. Golurile au fost marcate de Mount (72, 90+1), Casemiro (80) şi Hojlund (85), după ce Jauregizar deschisese scorul (31).</p>
<p>Cel mai dificil moment din această campanie s-a consumat în returul de pe teren propriu cu Olympique Lyon. A fost 2-2 în Franța, scor înregistrat după 90 de minute și pe Old Trafford, astfel că s-a intrat în prelungiri.</p>
<p>Oaspeții au marcat în minutele 105 și 110 prin Cherki și Lazazette, dar „diavolii” au întors rezultatul incredibil, grație reușitelor lui Bruno Fernandes (114, din penalti), Mainoo (120) și Maguire (120+1).</p>
<p>La rândul ei, Tottenham a învins Bodo/Glimt în deplasare, cu 2-0, după 3-1 la Londra. Solanke (63) şi Porro (69) au dus trupa lui Ange Postecoglou în finala care se va disputa pe 21 mai, la Bilbao.</p>
<p>Anglia va avea nu mai puțin de 6 echipe în viitoarea ediție a Ligii Campionilor: primele 5 din clasamentul final al Premier League plus câștigătoarea Europa League.</p>
<h3>Drumul spre finală al celor două echipe</h3>
<ul>
<li>Manchester United: 1-1 acasă cu Twente, 3-3 în deplasare cu FC Porto, 1-1 în deplasare cu Fenerbahce, 2-0 acasă cu PAOK, 3-2 acasă cu Bodo/Glimt, 2-1 în deplasare cu Viktoria Plzen, 2-1 acasă cu Rangers și 2-0 în deplasare cu FCSB – toate în grupa principală; 1-1 în deplasare și 4-1 acasă cu Real Sociedad – în optimile de finală; 2-2 în deplasare și 5-4 acasă după prelungiri cu Lyon – în sferturtile de finală; 3-0 în deplasare și 4-1 acasă cu Athletic Bilbao – în semifinale</li>
<li>Tottenham: 3-0 acasă cu Qarabag, 2-1 în deplasare cu Ferencvaros, 1-0 acasă cu AZ Alkmaar, 2-3 în deplasare, cu Galatasaray, 2-2 acasă cu AS Roma, 1-1 în deplasare cu Rangers, 3-2 în deplasare cu Hoffenheim, 3-0 acasă cu Elfsborg – toate în grupa principală; 0-1 în deplasare și 3-1 acasă cu Alkmaar – în optimile de finală; 1-1 acasă și 1-0 în deplasare cu Eintracht – în sferturi; 3-1 acasă și 2-0 în deplasare cu Bodo/Glimt – în semifinale</li>
</ul>
<h2><span>Betis elimină Fiorentina după prelungiri</span></h2>
<p><span>Trofeul în Conference League</span> și-l vor disputa Chelsea și Betis Sevilla. Gruparea londoneză s-a impus la limită cu 1-0, pe teren propriu, în fața lui Djurgarden, dar calificarea era decisă încă din tur, când echipa engleză a câștigat cu 4-1. Pe Stamford Bridge a marcat Dewsbury-Hall (38).</p>
<p>La rândul ei, Betis Sevilla a avut nevolie de prelungiri pentru a elimina Fiorentina. După 2-1 pe teren propriu, gruparea spaniolă s-a văzut condusă cu același scor în minutul 90 al manșei secunde.</p>
<p>S-a intrat în prelungiri, iar Ezzalzouli a marcat în minutul 97 ceea ce avea să fie golul calificării. Anterior punctaseră Gosens (34, 42) pentru Fiorentina, respectiv, Antony (30). Finala va avea loc în data de 28 mai, la Wroclaw.</p>
<h3>Drumul spre finală al celor două echipe</h3>
<ul>
<li>Chelsea: 2-0 acasă și 1-2 în deplasare cu Servette Geneva – în play-off-ul pentru grupa principală; 4-2 acasă cu Genk, 4-1 în deplasare cu Panathinaikos, 8-0 acasă cu Noah, 2-0 în deplasare cu FC Heidenheim, 3-1 în deplasare cu Astana și 5-1 acasă cu Shamrock Rovers – toate în grupa principală; 2-1 în deplasare și 1-0 acasă cu FC Copenmhaga – în optimile de finală; 3-0 în deplasare și 1-2 acasă cu Legia Varșovia – în sferturile de finală; 4-1 în deplasare și 1-0 acasă cu Djurgardens</li>
<li>Betis Sevilla: 3-0 acasă și 2-0 în deplasare cu Kryvbas Kryvyi Rih – în play-off-ul pentru grupa principală; 0-1 în deplasare cu Legia, 1-1 acasă cu FC Copenhaga, 2-1 acasă cu Cejle, 1-2 în deplasare cu Mlada Boleslav, 1-0 în deplasare cu Petrocub Hîncești, 1-0 acasă cu HJK – toate în grupa principală; 3-0 în deplasare și 0-1 acasă cu Genk – în play-off-ul pentru optimile de finală; 2-2 acasă și 4-0 în deplasare cu Vitoria Guimaraes – în optimile de finală; 2-0 acasă și 1-1 în deplasare Jagiellonia Białystok – în sferturile de finală; 2-1 acasă și 2-2 în deplasare după prelungiri cu Fiorentina – în semifinale</li>
</ul>

]]></description>
    </item>
    <item>
      <title>Veste proastă pentru FCSB! Ce șansă a ratat echipa lui Gigi Becali înaintea preliminariilor Ligii Campionilor</title>
      <link>https://www.prosport.ro/fotbal-intern/superliga/veste-proasta-pentru-fcsb-ce-sansa-a-ratat-echipa-lui-gigi-becali-inaintea-preliminariilor-ligii-campionilor-20165981</link>
      <description><![CDATA[<img src="https://www.prosport.ro/wp-content/uploads/2025/05/Veste-proasta-pentru-FCSB-Ce-sansa-a-ratat-echipa-lui-Gigi-Becali-inaintea-preliminariilor-Ligii-Campionilor.jpg"/><br/><p>Joi seară, 8 mai 2025, odată cu stabilirea finalelor Europa League și Conference League, Tottenham – Manchester United și Chelsea – Betis, FCSB a primit o veste proastă.</p>
<p>Fotbaliștii lui Gigi Becali au fost interesați în primul rând de duelul Bodo/Glimt – Tottenham 0-2, din manșa secundă a semifinalelor Europa League.</p>
<h2><span>Două meciuri în plus pentru fotbaliștii lui Gigi Becali. Partida Bodo/Glimt – Tottenham nu a fost cu noroc pentru FCSB</span></h2>
<p><span>FCSB, formație care poate deveni matematic campioană a României în etapa 8 din play-off, se pregătește pentru campania de calificare din Liga Campionilor</span> care va începe din vară.</p>
<p>Roș-albaștrii vor evolua în preliminariile UEFA Champions League încă din primul tur, însă mulțumită coeficientului pe care l-au crescut în sezonul 2024 – 2025, vor avea statutul de cap de serie până în turul 3, cel mai probabil.</p>
<p>Totuși, fotbaliștii FCSB ar fi putut să mai primească o veste bună. Concret, ar fi putut evita primul tur preliminar, ceea ce le-ar fi permis să sară din schemă două partide și să înceapă stagiunea 2025 – 2026 mai relaxați din punct de vedere fizic.</p>
<p>Însă, pentru ca acest scenariu să se fi aplicat, Bodo/Glimt ar fi trebuit să câștige <span>finala UEFA Europa League din data de 21 mai</span>.</p>
<p>Iar până la duelul din ultimul act, norvegienii ar fi trebuit să producă surpriza în manșa secundă a semifinalelor și să întoarcă înfrângerea încasată în tur, scor 1-3 cu Tottenham Hotspur. Acest lucru nu s-a întâmplat și Bodo/Glimt a pierdut și returul, scor 0-2.</p>
<p>Astfel, fotbaliștii FCSB vor evolua, așa cum se așteptau de altfel, încă din primul tur preliminar al Ligii Campionilor.</p>
<h2><span>De ce ar fi ajutat-o pe FCSB un triumf al lui Bodo/Glimt în Europa League</span></h2>
<p>Bodo/Glimt și-a asigurat deja titlul în campionatul Norvegiei, motiv pentru care va evolua în play-off-ul Ligii Campionilor la startul sezonului 2025 – 2026.</p>
<p>Însă, dacă ar fi câștigat finala UEFA Europa League, norvegienii și-ar fi asigurat un loc direct în faza principală din Champions League.</p>
<p>În acest scenariu, locul lor din play-off ar fi fost luat de cea mai bună echipă campioană din turul inferior, care în cazul de față ar fi putut fi Steaua Roșie Belgrad. Sârbii ar fi avansat direct în faza play-off-ului, iar locul lor ar fi fost luat, de asemenea, de o altă echipă.</p>
<p>În ceea ce o privește pe FCSB, potențiala viitoare campioană a României s-ar fi numărat printre echipele mari favorite, alături de Ludogorets, să avanseze direct în turul 2 preliminar.</p>
<p>Însă, așa cum am precizat deja, toate aceste calcule sunt irelevante în prezent, deoarece Bodo/Glimt nu își va mai ceda locul din play-off-ul UEFA Champions League.</p>
<p>În altă ordine de idei, FCSB nu are motiv de supărare prea mare, deoarece în primul tur preliminar va întâlni adversare foarte accesibile, precum Inter Club D`Escaldes, Levadia Tallinn, Dinamo Minsk, Kairat, Differandge, Iberia 1999, Vikingur, Shelbourne sau Virtus.</p>

]]></description>
    </item>
    <item>
      <title>„Când o să mor, o să am suficient timp să stau şi să mă odihnesc”. Declarația anului</title>
      <link>https://www.prosport.ro/fotbal-extern/europa-league/cand-o-sa-mor-o-sa-am-suficient-timp-sa-stau-si-sa-ma-odihnesc-declaratia-anului-20160577</link>
      <description><![CDATA[<img src="https://www.prosport.ro/wp-content/uploads/2025/05/„Cand-o-sa-mor-o-sa-am-suficient-timp-sa-stau-si-sa-ma-odihnesc.-Declaratia-anului.jpg"/><br/><p>Manchester United s-a impus în manșa tur a semifinalelor din UEFA Europa League, scor 3-0, pe terenul celor de la Athletic Bilbao, iar Bruno Fernandes a oferit declarația anului, imediat după meci.</p>
<p>Gruparea din Premier League este aproape calificată în finala competiției după victoria pe care a obținut-o în Spania, iar Bruno Fernandes a fost printre cei mai în formă jucători, reușind să marcheze de două ori.</p>
<h2><span>Bruno Fernandes a oferit declarația anului</span></h2>
<p>Manchester United este cu un pas în finala UEFA Europa League, după victoria pe care<span> gruparea din Premier League </span>a obținut-o pe terenul celor de la Athletic Bilbao, scor 3-0. „Diavolii” au deschis scorul în minutul 30, prin Casemiro, iar partida a devenit mult mai ușoară pentru englezi în minutul 35, când Vivian a fost eliminat și și-a lăsat echipa în zece oameni.</p>
<p>Astfel, Athletic Bilbao nu a reușit să le mai pună mari probleme celor de la Manchester United, iar Bruno Fernandes urma să iasă în evidență de două ori până la pauză. În minutul 37, portughezul a marcat din lovitură de la 11 metri, iar înainte de finalul primei reprize, în minutul 45, a mai lovit o dată și a dus scorul la 3-0.</p>
<p>După meci, Bruno Fernandes a oferit o declarație incredibilă, prin care a demonstrat că este extrem de concentrat pe ceea ce are de făcut la echipa de club.</p>
<p>„Managerul și fizioterapeutul mi-au spus că trebuie să mă relaxez și să mă odihnesc…. dar eu am spus nu. Când o să mor, o să am suficient timp să stau și să mă odihnesc”, a spus Bruno Fernandes, la finalul partidei cu Athletic Bilbao.</p>
<h2><span>Manchester United caută să își salveze sezonul cu un trofeu european</span></h2>
<p>Dacă în UEFA Europa League este aproape de marea finală, <span>lucrurile nu stau la fel de bine și în campionat pentru Manchester United</span>. Gruparea pregătită de Ruben Amorim se află doar pe locul 14 în Premier League, cu 39 de puncte acumulate în 34 de etape disputate. Astfel, singura șansă a „Diavolilor” de a participa în UEFA Champions League în sezonul următor este câștigarea trofeului UEFA Europa League.</p>
<p>În actuala stagiune, Manchester United a înregistrat 10 victorii, nouă rezultate de egalitate și 15 înfrângeri.</p>

]]></description>
    </item>
    <item>
      <title>Manchester United și Tottenham, la un pas de a salva un sezon dezastruos: victorii fără emoții în turul semifinalelor Europa League pentru britanici cu Athletic Bilbao și Bodo/Glimt</title>
      <link>https://www.prosport.ro/fotbal-extern/europa-league/manchester-united-si-tottenham-la-un-pas-de-a-salva-un-sezon-dezastruos-victorii-fara-emotii-in-turul-semifinalelor-europa-league-pentru-britanici-cu-ahletic-bilbao-si-bodo-glimt-20160197</link>
      <description><![CDATA[<img src="https://www.prosport.ro/wp-content/uploads/2025/05/Manchester-United-si-Tottenham-la-un-pas-de-a-salva-un-sezon-dezastruos-victorii-fara-emotii-in-turul-semifinalelor-Europa-League-pentru-britanici-cu-Ahletic-Bilbao-si-BodoGlimt.jpg"/><br/><p>Manchester United și Tottenham au un sezon dezastruos în Premier League, astfel că doar câștigarea Europa League le-ar oferi „colacul de salvare” pentru accederea în competițiile europene.</p>
<p>Sub comanda lui Ange Postecogou, Tottenham continuă să facă meciuri foarte slabe în campionat. Totuși, colegii lui<span> Radu Drăgușin</span> merg ceas în Europa League și sunt aproape de o finală nesperată pe care ar putea disputa-o chiar împotriva unei alte formații englezești aflate în partea a doua a clasamentului din Premier League, Manchester United.</p>
<h2><span>Manchester United – Tottenham, posibilul duel care salvează sezonul unuia din granzii britanici</span></h2>
<p>Joi seară, a avut loc manșa tur a semifinalelor Europa League. Manchester United a obținut o victorie la scor în deplasarea de la Athletic Bilbao, care le asigură în proporție de 90% calificarea <span>elevilor lui Bruno Amorim</span> în marea finală. Casemiro a deblocat tabela în minutul 30. Gazdele au evoluat în 10 oameni, după ce Vivian a fost eliminat, la doar 5 minute de la deschiderea scorului. Bruno Fernandes a transformat o lovitură de pedeapsă în minutul 37, iar până la pauză și-a trecut „dubla” în cont, stabilind scorul final, 3-0.</p>
<p>În cealaltă semifinală, Tottenham a primit vizita norvegienilor de la Bodo/Glimt. Diferența mare de valoare a fost vizibilă pe teren. Echipa lui Ange Postecoglou e cotată la peste 800 de milioane, în timp ce norvegienii au un lot în valoare de aproximativ 40 de milioane de euro. Johnson și Maddison au punctat pentru gazde în primele 45 de minute. Solanke a transformat un penalty în partea secundă, iar Saltnes a redus din diferență cu șapte minute înainte de fluierul de final.</p>
<p>Câștigătoarea Europa League are asigurat un loc în grupa principală din Liga Campionilor sezonul viitor. Este „biletul de aur” pentru United și Spurs, dat fiind faptul că au avut un sezon intern dezastruos. Tottenham e abia pe locul 16, dar la distanță suficient de mare față de zona roșie a clasamentului, în timp ce „diavolii roșii” au căzut până pe locul 14 în clasament. În cazul unui succes britanic, Premier League va avea șase echipe în viitoarea ediție a Ligii Campionilor.</p>
<h2><span>Chelsea, victorie fără emoții în Conference League</span></h2>
<p>În aceeași seară s-au disputat meciurile din semifinalele Conference League. Chelsea e favorită clară în fața celor de la Djurgarden pe care i-au învins în manșa tur cu 4-1. În cealaltă semifinală, Betis Sevilla a dat lovitura pe teren propriu cu Fiorentina, finalista sezonului trecut din aceiași competiție, 2-1. Câștigătoarea trofeului va avea asigurat un loc în Europa League sezonul viitor.</p>

]]></description>
    </item>
  </channel>
</rss>
