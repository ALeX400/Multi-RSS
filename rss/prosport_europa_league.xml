<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cristi Balaj a intrat în direct şi a vorbit despre cazul Louis Munteanu: „Ar fi o mare pată neagră”</title>
      <link>https://www.prosport.ro/fotbal-intern/superliga/cristi-balaj-a-intrat-in-direct-si-a-vorbit-despre-cazul-louis-munteanu-ar-fi-o-mare-pata-neagra-20216080</link>
      <description><![CDATA[<img src="https://www.prosport.ro/wp-content/uploads/2025/07/Cristi-Balaj-a-intrat-in-direct-si-a-vorbit-despre-cazul-Louis-Munteanu-scaled-e1752178053515-1400x549.jpg"/><br/><p>Cristi Balaj a oferit o primă reacție după ce s-a zvonit că Louis Munteanu a refuzat să joace în meciul cu FSCB, din în Supercupa României, și în partida cu Paksi, din preliminariile UEFA Europa League, din cauza restanțelor salariale.</p>
<p>Oficialul celor de la CFR Cluj a precizat că această informație nu este adevărată și a precizat că tânărul atacant are nevoie de o pauză mai lungă de recuperare, din cauza programului încărcat pe care l-a avut.</p>
<h2><span>Cristi Balaj, verdict despre absența lui Louis Munteanu </span></h2>
<p>Louis Munteanu a fost marele absent al meciurilor pe care CFR le-a disputat în fața celor de la FCSB, în Supercupa României, și în fața celor de la Paksi, <span>în primul tur preliminar din UEFA Europa League</span>.</p>
<p>La finalul meciului cu maghiarii, încheiat la egalitate, scor 0-0, <span>a apărut o informație conform căreia tânărul fotbalist a refuzat să joace din cauza faptului că este neplătit de mai multe luni</span>.</p>
<p>Cristi Balaj a intervenit de urgență și a precizat că această informație este una falsă. Președintele celor de la CFR Cluj a declarat că tânărul atacant are nevoie de o perioadă de odihnă, din cauza faptului că a avut un program extrem de încărcat. Totodată, oficialul ardelenilor a mai declarat că s-a stabilit ca fotbalistul să fie menajat, pe cât posibil, întrucât poate fi protagonistul unui transfer important.</p>
<p>„(Louis Muteanu nu a vrut să joace pentru că nu este plătit de trei luni?) Știam de ceea ce ai zis. Nu îți ascund faptul că am aflat ceea ce ai zis de la jucător. A fost deranjant pentru el. Acest lucru e o pată mare, neagră, dacă ar fi adevărat acest lucru. Nu este adevărat. A venit mai târziu, încă este în urmă cu pregătirea în comparație cu ceilalți colegi. Mai avem o situație, divulg din casă. Am decis ca, atât timp cât există oferte foarte mari, când ești în urmă cu pregătirea pot apărea și accidentări.</p>
<p>Dacă s-a decis să nu facă deplasarea pentru a-l proteja, pentru a continua să facă pregătirea. Dacă va rămâne la club, avem nevoie să fie tot sezonul sănătos. Este pe listă, nu s-a pus problema niciodată. M-a rugat, sunt purtătorul lui de cuvânt, să vă zic. E urât să fie suspectat de așa ceva. Nu este adevărat acest lucru”, a declarat Cristi Balaj, la <span>DigiSport</span>.</p>

]]></description>
    </item>
    <item>
      <title>Edi Iordănescu, debut fericit în Europa cu Legia</title>
      <link>https://www.prosport.ro/fotbal-extern/europa-league/edi-iordanescu-debut-fericit-in-europa-cu-legia-20216166</link>
      <description><![CDATA[<img src="https://www.prosport.ro/wp-content/uploads/2025/07/Edi-Iordanescu-debut-fericit-in-Europa-cu-Legia.png"/><br/><p>Edi Iordănescu, fostul selecționer al României, a debutat cu dreptul în UEFA Europa League alături de Legia Varșovia.</p>
<p>Cea mai titrată echipă din Polonia s-a impus în partida cu FC Aktobe, scor 1-0, disputată pe Stadion Wojska Polskiego.</p>
<h2><span>Legia Varșovia, victorie cu FC Aktobe</span></h2>
<p><span>Legia Varșovia a câștigat</span> cu FC Aktobe, scor 1-0, în primul tur preliminar din Europa League. Echipa românilor Andrei Vlad și Bogdan Vătăjelu a deschis scorul în minutul 9.</p>
<p>Reușita kazahului Oralkhan Omirtaev a fost, însă, anulată pe motiv de ofsaid. Vahan Bichakhchyan a marcat în minutul 25 și a stabilit scorul final al partidei.</p>
<p>Fotbalistul lui Edi Iordănescu a tras cu piciorul stâng de la aproximativ 25 de metri, iar mingea s-a dus direct în vinclul porții lui Andrei Vlad. Meciul retur va avea loc pe 17 iulie și se va disputa pe Koblandy Batyr Stadium din Aktobe (Kazahstan).</p>
<h2><span>Declarația lui Edi Iordănescu înainte de Legia – FC Aktobe</span></h2>
<p>Edi Iordănescu consideră că <span>timpul este cel mai mare dușman</span> al antrenorilor. Fostul selecționer al României susține că perioada avută la dispoziție pentru a pregăti echipa a fost limitată. Cu toate acestea, Iordănescu apreciază deschiderea și receptivitatea jucătorilor săi.</p>
<p>„Timpul este întotdeauna cel mai mare dușman al antrenorilor și al muncii lor, dar a trebuit să funcționez într-un mod care să se încadreze în program.</p>
<p>Am învățat că avem jucători deschiși la minte și care învață repede, care încearcă să lucreze împreună pe teren și să utilizeze strategia noastră.</p>
<p>Au abilități excelente de aclimatizare și s-au adaptat rapid la stilul meu de joc. Există mult entuziasm pentru noul sezon, dar există și o mulțime de întrebări”, a declarat antrenorul lui Legia Varșovia.</p>
<blockquote><p>Peste tot în lume, fanii sunt inima echipei. La Legia sunt mult mai mult decât atât, sunt sufletul clubului. Scopul nostru este să le oferim vești pozitive, să jucăm bine și să le arătăm că muncim profesionist. În curând vom livra ceea ce ei așteaptă Am venit la Legia să câștig, nu să mă plâng, să vorbesc despre alte scenarii, loturi sau speculații. Sunt aici ca să câștig și voi livra. Sunt aici cu toată inima și sufletul și voi confirma ceea ce se așteaptă de la mine“, a spus Edi Iordănescu, potrivit <span>legionsci.com</span>.</p></blockquote>

]]></description>
    </item>
    <item>
      <title>Nelu Varga aruncă bomba! Îl vinde pe Louis Munteanu: „Sunt mai mulți bani decât în grupele Europa League”</title>
      <link>https://www.prosport.ro/fotbal-intern/superliga/nelu-varga-arunca-bomba-il-vinde-pe-louis-munteanu-sunt-mai-multi-bani-decat-in-grupele-europa-league-20216107</link>
      <description><![CDATA[<img src="https://www.prosport.ro/wp-content/uploads/2025/07/Nelu-Varga-arunca-bomba-Il-vinde-pe-Louis-Munteanu-Sunt-mai-multi-bani-decat-in-grupele-Europa-League-1400x600.jpg"/><br/><p>Louis Munteanu, fotbalistul celor de la CFR Cluj, poate fi protagonistul unui transfer spectaculos, iar această informație a fost dezvăluită chiar de Nelu Varga, patronul celor de la CFR Cluj.</p>
<p>Conform informațiilor oferite de omul de afaceri, se pare că acesta este și motivul pentru care tânărul atacant a lipsit din partidele cu FCSB, din Supercupa României, și cu Paksi, din preliminariile UEFA Europa League.</p>
<h2><span>Louis Munteanu, transfer incredibil</span></h2>
<p><span>Louis Munteanu a fost marele absent</span> al meciurilor pe care CFR Cluj le-a disputat cu FCSB, în Supercupa României, și cu Paksi, în primul tur preliminar din UEFA Europa League. Astfel, în ultimele zile s-au speculat mai multe motive pentru care tânărul atacant nu a fost folosit. După partida cu Paksi, <span>s-a spus chiar că acesta nu vrea să joace din cauza faptului că este neplătit de mai multe luni</span>.</p>
<p>Nelu Varga, patronul celor de la CFR Cluj, a făcut lumină în acest caz și a dezvăluit că Louis Munteanu este menajat din cauza faptului că pe numele lui există o ofertă extrem de importantă din punct de vedere financiar.</p>
<p>„Nelu Varga a fost în dialog cu producătorii emisiunii. A precizat că este vorba despre un transfer care îi aduce mai mulți bani decât grupele UEFA Europa League”, a precizat jurnalistul Vali Moraru, la <span>DigiSport</span>.</p>
<p>Conform informațiilor apărute până în prezent, se pare că ar fi vorba despre o sumă de transfer de peste 15 milioane de euro. În aceste condiții, nu este de mirare că oficialii celor de la CFR Cluj aleg să îl menajeze pe Louis Munteanu, pentru a nu pune în pericol transferul.</p>
<h2><span>CFR Cluj, doar egal pe terenul maghiarilor de la Paksi</span></h2>
<p>Astăzi, 10 iulie 2025, CFR Cluj a debutat în preliminariile UEFA Europa League. Echipa pregătită de Dan Petrescu a dat piept cu Paksi, într-o partidă disputată în Ungaria, care s-a încheiat la egalitate, scor 0-0.</p>
<p>Ardelenii au controlat meciul de la un capăt la altul și au avut și câteva ocazii importante de a marca. Cu toate acestea, maghiarii nu au cedat și au reușit să smulgă un rezultat de egalitate.</p>
<p>La finalul partidei, Dan Petrescu a recunoscut că unii jucători trebuie să se pregătească mai bine din punct de vedere fizic și că i-a simțit absența lui Louis Munteanu.</p>

]]></description>
    </item>
    <item>
      <title>Ilie Dumitrescu a dat verdictul despre Louis Munteanu, care ar fi refuzat să joace din cauza restanțelor salariale: „Nu treci direct la poziție de forță”</title>
      <link>https://www.prosport.ro/fotbal-intern/superliga/ilie-dumitrescu-a-dat-verdictul-despre-louis-munteanu-care-ar-fi-refuzat-sa-joace-din-cauza-restantelor-salariale-nu-treci-direct-la-pozitie-de-forta-20216047</link>
      <description><![CDATA[<img src="https://www.prosport.ro/wp-content/uploads/2025/07/Ilie-Dumitrescu-a-dat-verdictul-despre-Louis-Munteanu-care-ar-fi-refuzat-sa-joace-din-cauza-restantelor-salariale-„Nu-treci-direct-la-pozitie-de-forta-1400x933.jpg"/><br/><p>Ilie Dumitrescu a dat un verdict important despre Louis Munteanu, fotbalist despre care s-a spus că ar fi refuzat să joace în partida cu Paksi din cauza restanțelor salariale.</p>
<p>Reamintim că echipa pregătită de Dan Petrescu și-a început parcursul european cu un rezultat de egalitate, scor 0-0, înregistrat în Ungaria, pe terenul celor de la Paksi.</p>
<h2><span>Ilie Dumitrescu, verdict despre Louis Munteanu</span></h2>
<p>Louis Munteanu a fost marele absent al <span>meciului dintre CFR Cluj și Paksi, încheiat la egalitate, scor 0-0</span>, în primul tur preliminar din UEFA Europa League. La finalul partidei, jurnalistul Vali Moraru a precizat, la <span>DigiSport</span>, că este posibil ca golgheterul vicecampioanei să fi refuzat să facă deplasarea din cauza faptului că este neplătit de trei luni de zile.</p>
<p>Ilie Dumitrescu, prezent în studio, a intervenit imediat și a dat un verdict clar. Fostul mare internațional este de părere că, în cazul în care informația este adevărată, decizia luată de atacantul celor de la CFR Cluj este una greșită.</p>
<p>„Nu știu dacă asta e cea mai bună poziție pe care Louis Munteanu o are, dacă ăsta e adevărul. Nu rezolvi nimic dacă stai la Cluj și te relaxezi. Probabil că și ceilalți sunt în această situați. Băieții ăștia au venit, au jucat, au alergat. Poate are probleme și e menajat. Poate e foarte solicitat, a avut multe meciuri.</p>
<p>Nu rezolvi așa. Nu pui presiune pe club, nu treci direct la această poziție de forță, că nu mai joci. Îți faci datoria, mergi, vei fi și plătit, la un moment dat. În afară de FCSB, Craiova și Rapid, cred că sunt întârzieri pe la toate echipele din Liga 1. Băieții care sunt acolo, indiferent de ce se întâmplă, și-au primit banii promiși prin contract și bonus”, a declarat Ilie Dumitrescu, la DigiSport.</p>
<h2><span>Dan Petrescu i-a simțit lipsa lui Louis Munteanu</span></h2>
<p>La finalul partidei, <span>Dan Petrescu a recunoscut că i-a simțit lipsa lui Louis Munteanu</span>.</p>
<p>(I-ați simțit lipsa lui Louis Munteanu?) Normal. Dacă scorul este 0-0, înseamnă că i-am simțit lipsa. Avem nevoie de un golgheter. Nu e bine să stăm într-un singur jucător, dar i-am simțit lipsa”, a declarat Dan Petrescu, conform sursei menționate anterior.</p>

]]></description>
    </item>
    <item>
      <title>Ilie Dumitrescu e convins că maghiarii nu pot da lovitura la Cluj: „Nu ne pot surprinde”</title>
      <link>https://www.prosport.ro/fotbal-extern/europa-league/ilie-dumitrescu-e-convins-ca-maghiarii-nu-pot-da-lovitura-la-cluj-nu-ne-pot-surprinde-20216046</link>
      <description><![CDATA[<img src="https://www.prosport.ro/wp-content/uploads/2025/07/Ilie-Dumitrescu-e-convins-ca-maghiarii-nu-pot-da-lovitura-la-Cluj-„Nu-ne-pot-surprinde-1400x1050.jpg"/><br/><p>Ilie Dumitrescu a reacționat după meciul Paksi – CFR Cluj din primul tur preliminar UEFA Europa League.</p>
<p>Fostul jucător de la Tottenham a dat verdictul la finalul partidei și a spus că nu o vede capabilă pe echipa maghiară să obțină calificarea la Cluj.</p>
<h2><span>Ilie Dumitrescu o subestimează pe Paksi: „Nu o văd să pună vreo problemă pe faza ofensivă”</span></h2>
<p><span>CFR Cluj a remizat cu Paksi</span>, scor 0-0, în primul tur preliminar din UEFA Europa League. Returul va avea loc pe 17 iulie și se va disputa pe Stadionul Dr. Constantin Rădulescu.</p>
<p>Ilie Dumitrescu a catalogat-o pe CFR ca fiind echipa superioară și a spus că mai mult ca sigur va obține calificarea. Analistul nu crede că Paksi va reuși să o surprindă pe echipa lui Dan Petrescu la meciul retur.</p>
<p>„Vorbim despre un început de sezon, încă nu e ritm, e nevoie de anumită intensitate ca să scoți maximul de la un astfel de meci. Situațiile au fost, au existat, cea mai mare ocazie a fost a lui Kamara. A fost o situație foarte bună. Eu cred că CFR e superioară, asta s-a văzut în multe momente de joc.</p>
<p>CFR a controlat jocul, a avut posesie superioară. Nu o văd pe Paksi să pună vreo problemă pe faza ofensivă, să ne surprindă la Cluj. Echipa își va intra în ritm și va rezolva calificarea la Cluj”, a declarat Ilie Dumitrescu, la <span>DigiSport</span>.</p>
<blockquote><p>Nu mă așteptam la un meci ușor, au câștigat Cupa de două ori la rând. I-am studiat foarte bine, au jucători foarte buni. Cu puțin noroc, puteam câștiga. Am controlat jocul. (Vă place un jucător de la Paksi?) Mă gândesc doar la jucătorii mei, nu la cei de acolo. (A fost greu fără Louis Munteanu?) Dacă am făcut 0-0, se pare că da. Ne-a lipsit să băgăm mingea în poartă. Nu pot să aștept prea mult de la cei care au debutat”, <span>a declarat Dan Petrescu.</span></p></blockquote>

]]></description>
    </item>
  </channel>
</rss>
