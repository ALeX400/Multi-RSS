<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Milionarul român, care a fost invitat să bea o şampanie cu legendarul Michel Platini, l-a luat la înjurături pe francez: „Mi-am luat amendă de 40.000 de euro”</title>
      <link>https://www.prosport.ro/fotbal-extern/milionarul-roman-care-a-fost-invitat-sa-bea-o-sampanie-cu-legendarul-michel-platini-l-a-luat-la-injuraturi-pe-francez-mi-am-luat-amenda-de-40-000-de-euro-20149926</link>
      <description><![CDATA[<img src="https://www.prosport.ro/wp-content/uploads/2025/04/Milionarul-roman-care-a-fost-invitat-sa-bea-o-sampanie-cu-legendarul-Michel-Platini-l-a-luat-la-injuraturi-pe-francez-„Mi-am-luat-amenda-de-40.000-de-euro.jpg"/><br/><p>Un milionar din fotbalul românesc l-a luat la înjurături pe Michel Platini atunci când a fost invitat să bea o șampanie alături de acesta.</p>
<p>Marian Iancu, fostul acționar de la Poli Timișoara, a rememorat un episod din deplasarea de la Anderlecht din cupele europene. Michel Platini venise să urmărească meciul și la pauză era invitat și Marian Iancu să ciocnească un pahar de șampanie în cinstea celui de-al 500-lea gol marcat de belgieni în cupele europene, lucru care l-a enervat teribil.</p>
<h2><span>Marian Iancu, amendă maximă pentru că l-a refuzat pe Platini: „Le-am arătat obrazul”</span></h2>
<p>Fostul acționar de la Poli Timișoara a vorbit despre întâmplarea cu Michel Platini, din Belgia, care l-a costat 40.000 de euro. Poli Timișoara evolua într-o grupă infernală în Europa League alături de Ajax, Anderlecht și Dinamo Zagreb.</p>
<p>După ce a obținut o remiză cu Ajax și cu Anderlecht, 0-0 în ambele meciuri, dar a pierdut cu Dinamo Zagreb, 0-3, a urmat returul de la Anderlecht, acolo unde Michel Platini asista la meci cu gândul de a celebra a 500-a reușită a belgienilor în cupele europene.</p>
<p>Marian Iancu a fost iritat de faptul că e chemat să ciocnească un pahar de șampanie pentru un eveniment care nu a avut loc fiindcă imediat și-a dat seama că se va întâmpla ceva în defavoarea echipei sale.</p>
<blockquote><p>„Am luat amendă mare, cred că 40.000 de euro, pe vechiul Heysel, la meciul cu Anderlecht. Eu am fost principalul vinovat pentru amenda aia mare pentru că m-am certat cu Platini (n.r. președintele UEFA atunci), care venise la meci.</p>
<p> </p>
<p>Mi-a spus Chivorchian că bem o șampanie la pauză cu Platini: ‘E invitat că vor să sărbătorească al 500-lea gol pe care îl dă Anderlecht în cupele europene’ ‘Dar de unde știe că îl dă?’ Și le pune mingea pe var, de la un metru din afara careului, înaintea pauzei.</p>
<p> </p>
<p>L-am luat la înjurat pe Platini, nu m-am dus la nicio șampanie, am țipat la ei, le-am arătat obrazul. Suporterii mei au aprins fumigene și nu mi-au dat 10.000, ci 40.000”, a declarat Marian Iancu la podcastul lui Alin Buzărin, de pe Golazzo Club.</p></blockquote>
<h2><span>Timișorenii au aprins torțele pe „Constand vanden Stock”: partidă întreruptă de arbitru</span></h2>
<p>Sub comanda lui Ioan Ovidiu Sabău, Poli Timișoara a mers la Andelecht cu mari speranțe, după ce pe teren propriu timișorenii au smuls un punct nesperat. Partida a început cu gazdele în ofensivă, iar în minutul 29 Suarez a deschis scorul, după ce Maxim l-a faultat în careu.</p>
<p>La doar 5 minute de la revenirea de la cabine, <span>Park a reluat cu capul </span>din șase metri și a marcat primul gol al timișorenilor în Europa League. Fanii prezenți pe stadionul „Constand vanden Stock” n-au mai ținut cont de nimic și au aprins câteva zeci de torțe pe care le-au aruncat pe teren. Centralul Tony Chapron a întrerupt partida câteva minute, timp în care spiritele s-au mai calmat și meciul a putut fi reluat.</p>
<p>În minutul 69, Boussoufa a reluat cu capul în careu de lângă Stanca și olandezul a marcat golul cu numărul 500 pentru belgieni. Oaspeții au forțat egalarea pe final, dar Legear a reușit o execuție splendidă în prelungiri cu care a închis tabela la scorul de 3-1.</p>
<p>Poli Timișoara a încheiat parcursul european pe ultimul loc în grupa A.</p>
<ol>
<li>Anderlecht 11 puncte</li>
<li>Ajax 11 puncte</li>
<li>Dinamo Zagreb 6 puncte</li>
<li>Poli Timișoara 5 puncte</li>
</ol>

]]></description>
    </item>
    <item>
      <title>Ianis Hagi, reacție așa cum nu a mai avut vreodată! Atac direct și dur împotriva arbitrului: „Dezamăgit și furios”</title>
      <link>https://www.prosport.ro/fotbal-extern/europa-league/ianis-hagi-reactie-asa-cum-nu-a-mai-avut-vreodata-atac-direct-si-dur-impotriva-arbitrului-dezamagit-si-furios-20149278</link>
      <description><![CDATA[<img src="https://www.prosport.ro/wp-content/uploads/2025/04/Ianis-Hagi-reactie-asa-cum-nu-a-mai-avut-vreodata-Atac-direct-si-dur-impotriva-arbitrului-„Dezamagit-si-furios.jpg"/><br/><p>Ianis Hagi, fotbalistul lui Rangers, a lansat acuzații grave la adresa arbitrajului după meciul cu Athletic Bilbao.</p>
<p>Românul a jucat 45 de minute în returul de pe San Mames și a tras o concluzie clară la finalul partidei.</p>
<h2><span>Ianis Hagi a făcut praf arbitrajul după Bilbao – Rangers</span></h2>
<p>Ianis Hagi a acuzat arbitrajul după ce <span>Rangers a fost eliminată de Athletic Bilbao</span>, scor 0-2, în „sferturile” Europa League.</p>
<p>Fotbalistul român consideră că echipa sa trebuia să primească o lovitură de la 11 metri în minutul 17 al partidei.</p>
<p>„Sunt dezamăgit, evident. Cred că au jucat mai bine. Recunosc, dar am avut un penalty clar în minutul 17. Cred că ne-ar fi ajutat.</p>
<p>Asta înseamnă automat că am fi câștigat? Nu. Dar e dezamăgitor că, după ce nu s-a dat penalty, au început să joace mult mai bine și cred că în final au meritat victoria.</p>
<p>La acest nivel, detaliile fac diferența, iar pentru noi ăsta a fost un detaliu mare. Evident că te lasă dezamăgit și furios, probabil și pentru că am fi putut juca mai bine.</p>
<p>Cred că Bilbao a fost mai bună, dar asta nu exclude incidentul cu penalty-ul, nu? Evident, suntem furioși, pentru că am fi avut o șansă bună să câștigăm un trofeu și nu am reușit”, a spus Hagi, citat de <span>presa din Scoția</span>.</p>
<blockquote><p>Ianis a jucat 45 de minute. Tactic, din punctul meu de vedere, a făcut ce trebuie, ce i s-a cerut, tot. Sunt meciuri în Europa, la nivel mare. Dar ei sunt acolo, iar noi aici”, a declarat Gică Hagi.</p></blockquote>
<h2><span>Ianis Hagi nu pleacă de la Rangers</span></h2>
<p>Ianis Hagi, fotbalistul lui Barry Ferguson, <span>a vorbit despre viitorul său</span> și a anunțat că va rămâne la Glasgow Rangers.</p>
<p>„Înțeleg, viitorul meu este incert, cu contractul scadent la finalul sezonului, dar nu pot să accept că îmi sunt puse cuvinte în gură, lucruri pe care nu le-am spus niciodată.</p>
<p>Vreau să fie clar, nu am spus niciodată că aș vrea să plec de la Rangers. Vreau să fie clar! Știți cât de fericit sunt să fiu aici, cât de mult iubesc acest club.</p>
<p>Voi face totul pentru el. (n.r. despre meciul cu Aberdeen) Uneori ne facem viața grea, s-a mai întâmplat în acest sezon și este ceva la care trebuie să lucrăm.</p>
<p>Toată lumea din vestiar este de acord. Evident, să revenim de la 0-2 în 10 oameni spune mult despre cât de mult ne-am dorit să venim aici și să câștigăm, dar la final nu am putut”, a spus Ianis Hagi la microfonul Sky Sports.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 516px; left: 580px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Un club legendar vrea să-l cumpere pe Radu Drăguşin de la Tottenham. Numele românului, în topul listei de transferuri: „Vrea rol principal”</title>
      <link>https://www.prosport.ro/fotbal-extern/un-club-legendar-vrea-sa-l-cumpere-pe-radu-dragusin-de-la-tottenham-numele-romanului-in-topul-listei-de-transferuri-vrea-rol-principal-20154430</link>
      <description><![CDATA[<img src="https://www.prosport.ro/wp-content/uploads/2025/04/Un-club-legendar-vrea-sa-l-cumpere-pe-Radu-Dragusin-de-la-Tottenham.-Numele-romanului-in-topul-listei-de-transferuri-„Vrea-rol-principal22.webp"/><br/><p>Potențialul transfer al lui Radu Drăgușin (23 de ani) de la Tottenham Hotspur înapoi în Italia va fi un subiect aprins și în perioada de mercato din vara lui 2025.</p>
<p>Potrivit presei din Peninsulă, numele românului și-a făcut apariția în topul listei de transferuri a unui club legendar.</p>
<h2><span>Napoli pur și simplu nu renunță la Radu Drăgușin! Presa din Italia susține că legendarul club din Serie A va relua asaltul în privința românului</span></h2>
<p>Radu Drăgușin este în continuare cel mai bine evaluat fotbalist român, potrivit site-ului de specialitate Transfermarkt, cu o cotă de piață de 25.000.000 de euro.</p>
<p>Astfel, în ciuda fapatului că se recuperează după o accidentare gravă și o intervenție chirurgicală, Drăgușin continuă să fie protagonistul unor articole care fac trimitere la un potențial transfer al său.</p>
<p>Jurnaliștii italieni de la <span>Il Mattino</span> anunță că Napoli, una dintre favoritele la titlu în Serie A, nu a renunțat la ideea de a-l transfera pe talentatul stoper român și în vara anului 2025 va relua asaltul.</p>
<p>Trebuie amintit faptul că <span>Napoli a încercat să îl transfere pe Radu Drăgușin de la Tottenham și în vara anului trecut</span>, atunci când s-a vehiculat că a înaintat și o ofertă oficială de 46.000.000 de euro.</p>
<p>Mai apoi, în fereastra de mercato din iarna trecută, <span>transferul lui Radu Drăgușin de la Tottenham la Napoli a fost</span> din nou cap de afiș în presa internațională.</p>
<p>Iar veștile nu sunt surprinzătoare, având în vedere că Drăgușin a fost dorit de Napoli încă dinainte ca românul să facă pasul de la Genoa către Premier League.</p>
<p>De data aceasta, napoletanii se bazează pe ideea că Radu Drăgușin nu a izbutit să devină o piesă cheie la Tottenham, iar acest detaliu le dă încredere că românul ar putea fi tentat de o revenire în Serie A.</p>
<p>Conform Il Matino, directorul sportiv al lui Napoli, Giovanni Manna, îl cunoaște foarte bine pe stoper și ar fi gata să îi propună un rol extrem de important în cadrul echipei. Astfel, formația care a adunat 71 de puncte în actuala stagiune de Serie A speră să aibă succes în cadrul negocierilor:</p>
<blockquote><p>Numele lui Radu Drăgușin revine în prim-plan, iar directorul sportiv Manna îl cunoaște foarte bine din perioada petrecută la Juventus. Fundașul român nu a avut prea multe șanse în Premier League, la Tottenham, și ar reveni cu plăcere în Italia, unde își dorește să joace un rol principal”, scriu jurnaliștii de la Il Mattino.</p></blockquote>
<h2><span>E război pentru titlul din Serie A</span></h2>
<p>Trecerea la Napoli l-ar putea avantaja pe Radu Drăgușin din mai multe puncte de vedere. Gruparea din Serie A este 100% sigură de faptul că va evolua în UEFA Champions League în sezonul următor și, mai mult decât atât, Napoli e mare favorită să câștige titlul.</p>
<p>Concret, după 33 de etape, echipa lui Antonio Conte are 71 de puncte, tot atâtea câte are și Inter Milano, a cărei golaveraj este însă net superior. Podiumul este completat de Atalanta, cu 64 de puncte.</p>
<p>Așadar, finalul sezonului 2024 – 2025 anunță un adevărat război pentru trofeul suprem din fotbalul italian.</p>
<p>De partea cealaltă, dacă va rămâne la Tottenham, Radu Drăgușin are șanse să nu evolueze în cupele europene deloc. În Premier League, londonezii sunt pe locul 16, cu doar 37 de puncte adunate după 33 de etape.</p>
<p>Însă, Tottenham încă mai visează la UEFA Champions League pe traseul câștigării Europa League. Echipa lui Drăgușin e angrenată în semifinalele competiției și va avea o adversară teoretic mai modestă, anume Bodo/Glimt, din Norvegia.</p>
<p>Pe partea cealaltă de tablou, semifinala se anunță mult mai disputată, între Athletic Bilbao și Manchester United.</p>

]]></description>
    </item>
    <item>
      <title>Gică Hagi a sărit să-l apere pe Ianis Hagi, după ce a fost criticat pentru cum a jucat: „A făcut ce i s-a cerut”</title>
      <link>https://www.prosport.ro/fotbal-extern/europa-league/gica-hagi-a-sarit-sa-l-apere-pe-ianis-hagi-dupa-ce-a-fost-criticat-pentru-cum-a-jucat-a-facut-ce-i-s-a-cerut-20149191</link>
      <description><![CDATA[<img src="https://www.prosport.ro/wp-content/uploads/2025/04/Gica-Hagi-a-sarit-sa-l-apere-pe-Ianis-Hagi-dupa-ce-a-fost-criticat-pentru-cum-a-jucat-„A-facut-ce-i-s-a-cerut.webp"/><br/><p>Gică Hagi i-a luat apărarea lui Ianis Hagi după ce fiul său a fost criticat pentru evoluția sa din meciul cu Athletic Bilbao.</p>
<p>Antrenorul Farului a comentat pe scurt prestația fotbalistului de la Glasgow Rangers.</p>
<h2><span>Gică Hagi a sărit să-l apere pe Ianis Hagi, după ce a fost criticat pentru cum a jucat: „A făcut ce i s-a cerut”</span></h2>
<p><span>Rangers a fost eliminată de Athletic Bilbao</span>, scor 0-2, în „sferturile” Europa League. Oihan Sancet și Nico Williams au marcat în returul de pe San Mames.</p>
<p>Ianis Hagi, titularizat de scoțianul Barry Ferguson, a fost scos după 45 de minute și înlocuit cu Clinton Nsiala.</p>
<p>Fotbalistul român a fost aspru criticat după meci, iar Gică Hagi a simțit nevoia să intervină. Antrenorul Farului a sărit în apărarea fiului său.</p>
<p>„Ianis a jucat 45 de minute. Tactic, din punctul meu de vedere, a făcut ce trebuie, ce i s-a cerut, tot. Sunt meciuri în Europa, la nivel mare. Dar ei sunt acolo, iar noi aici”, a declarat Gică Hagi.</p>
<blockquote><p>Înțeleg, viitorul meu este incert, cu contractul scadent la finalul sezonului, dar nu pot să accept că îmi sunt puse cuvinte în gură, lucruri pe care nu le-am spus niciodată. Vreau să fie clar, nu am spus niciodată că aș vrea să plec de la Rangers. Vreau să fie clar! Știți cât de fericit sunt să fiu aici, cât de mult iubesc acest club. Voi face totul pentru el”, a spus Ianis Hagi la microfonul Sky Sports.</p></blockquote>
<h2><span>Ibrox News l-a făcut praf pe Ianis Hagi: „Trebuia să facă mai mult”</span></h2>
<p>Ianis Hagi a jucat 45 de minute în returul cu Athletic Bilbao de pe San Mames, dar <span>nu i-a impresionat pe scoțieni.</span></p>
<p>„Nu-mi vine să cred ceea ce tocmai s-a întâmplat. Hagi a executat rapid o lovitură liberă și a preferat să schimbe direcția la Cerny.</p>
<p>Au pierdut posesia cu un minut înainte de finalul reprizei. De ce nu s-au dus toți colegii în careu, ca Ianis să trimită în fața porții?”, a fost reacția jurnalistului Steven Naismith, la microfonul <span>BBC SportSound</span>.</p>
<p>Ibrox News consideră că Ianis Hagi putea să facă mai multe pentru a-i demonstra lui Barry Ferguson că merită să rămână în teren.</p>
<p>„Pentru cineva cu calitatea lui, trebuia să facă mai multe pentru a-i demonstra lui Ferguson că merită să rămână pe teren. Nu a putut să o facă”, a notat <span>Ibrox News</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 630px; left: 552px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Imens pentru România, infim pentru Europa. Câți bani a primit FCSB: jackpotul lui Gigi Becali e mizilic pentru şeicii qatarezi de la PSG</title>
      <link>https://www.prosport.ro/fotbal-extern/europa-league/imens-pentru-romania-infim-pentru-europa-cati-bani-a-primit-fcsb-jackpotul-lui-gigi-becali-e-mizilic-pentru-seicii-qatarezi-de-la-psg-20149172</link>
      <description><![CDATA[<img src="https://www.prosport.ro/wp-content/uploads/2025/04/Imens-pentru-Romania-infim-pentru-Europa.-Cati-bani-a-primit-FCSB-jackpotul-lui-Gigi-Becali-e-mizilic-pentru-seicii-qatarezi-de-la-PSG.jpg"/><br/><p>Gigi Becali a dat lovitura în acest sezon în competițiile europene, dar jackpot-ul financiar e infim față de ce încasează şeicii qatarezi de la PSG.</p>
<p>FCSB a avut un parcurs european de senzație. Echipa antrenată de Elias Charalambous a pornit din primul tur preliminar al Ligii Campionilor și s-a oprit în optimile de finală ale Europa League. Pentru această performanță,<span> FCSB s-a ales cu 12.4 milioane de euro</span> de la UEFA.</p>
<h2><span>FCSB a încasat 12.4 milioane de euro de la UEFA, de 10 ori mai puțin față de șeicii de la PSG</span></h2>
<p>Roș-albaștrii au înregistrat sume importante pentru campionatul intern. Doar din banii încasați de la UEFA, FCSB își poate acoperi o mare parte din cheltuieli. La această sumă sunt incluse bonusurile de calificare, market-pool și coeficienți istorici, ceea ce o poziționează pe FCSB pe locul 64 din cele 108 echipe angrenate în acest sezon în competițiile europene.</p>
<p>Lipsa rezultatelor în cupele europene din ultimii ani se reflectă în sumele încasate de roș-albaștrii. Qarabag, fosta adversară din grupa Europa League, a fost eliminată încă din această fază a competiției dar a încasat peste 12 milioane de euro. Acest lucru se datorează faptului că au avut rezultate notabile și în alte sezoane și au acumulat un coeficient mai bun decât campioana Superligii.</p>
<p><span>PAOK, formație eliminată de FCSB</span> în play-off a încasat 13.6 milioane de euro. Doar RFS a încasat o sumă mai mică decât campioana Superligii, dintre cele 9 adversare întâlnite de roș-albaștrii în Europa League, 6.3 milioane de euro.</p>
<p>În topul încasărilor până în semifinalele celor trei competiții primul loc e ocupat de PSG. Șeicii visează la câștigarea trofeului, dar își umplu și conturile cu o sumă uriașă, 119.4 milioane de euro, aproape de 10 ori mai mult decât FCSB. Evident, suma e mult mai mare fiindcă PSG evoluează în Liga Campionilor, acolo unde doar calificarea în faza principală a fost recompensată cu peste 30 de milioane de euro.</p>
<p>PSG este urmată la încasări de Inter (118,1 milioane), Arsenal (117 milioane), Barcelona (116,5 milioane), Bayern (105,9 milioane), Dortmund (102,2 milioane) și de Real Madrid (101,8 milioane).</p>
<h2><span>4 echipe românești au luat startul în acest sezon în cupele europene</span></h2>
<p>FCSB, Corvinul Hunedoara, CFR și Universitatea Craiova au luat startul în acest sezon în cupele europene. FCSB a debutat în primul tur preliminar al Ligii Campionilor. A fost eliminată în turul trei preliminar de Sparta Praga, dar s-a calificat în grupa Europa League.</p>
<p>Celelalte trei formații nu au avut un parcurs la fel de bun. Divizionara secundă a obținut biletul pentru preliminariile Europa League grație câștigării Cupei României. Hunedorenii nu s-au făcut de râs. Au trecut în primul tur preliminar de Paksi, după care au cedat turul secund în fața croaților de la Rijeka, 0-1, la general. În turul trei preliminar al Conference League, Astana a fost un adversar mult mai greu de trecut și hunedorenii au părăsit cupele europene.</p>
<p>CFR Cluj a fost foarte aproape de calificarea în grupele Conference League. Pornită ca favorită în dubla manșă cu Pafos, echipa antrenată de Dan Petrescu s-a făcut de râs și a cedat cu 0-3 în deplasarea din Cipru. Universitatea Craiova a fost eliminată în al doilea tur preliminar al Conference League de Maribor și a părăsit competiția mult mai devreme decât celelalte echipe românești.</p>

]]></description>
    </item>
  </channel>
</rss>
