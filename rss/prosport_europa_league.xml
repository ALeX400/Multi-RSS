<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dan Petrescu, mesaj pentru Nelu Varga: „Am nevoie de transferuri!”. Anunț despre venirea lui Edjouma și „manevra” pe care a făcut-o FCSB</title>
      <link>https://www.prosport.ro/fotbal-extern/europa-league/dan-petrescu-mesaj-pentru-nelu-varga-am-nevoie-de-transferuri-anunt-despre-venirea-lui-edjouma-si-manevra-pe-care-a-facut-o-fcsb-20234825</link>
      <description><![CDATA[<img src="https://www.prosport.ro/wp-content/uploads/2025/07/Dan-Petrescu-mesaj-pentru-Nelu-Varga-„Am-nevoie-de-transferuri.-Anunt-despre-venirea-lui-Edjouma-si-„manevra-pe-care-a-facut-o-FCSB-scaled-e1753994757416-1400x835.jpg"/><br/><p>CFR Cluj a reușit să câștige meciul retur cu Lugano, scor 1-0, și s-a calificat în turul trei preliminar din UEFA Europa League.</p>
<p>Sheriff Sinyan a înscris unicul gol al meciului în prelungiri, în minutul 96, iar elvețienii nu au mai revenit în joc.</p>
<h2><span>Dan Petrescu, mesaj pentru Nelu Varga: „Am nevoie de transferuri!”. Anunț despre venirea lui Edjouma și „manevra” pe care a făcut-o FCSB</span></h2>
<p>După meci, Dan Petrescu a tras concluziile și a ținut să-i atragă atenția patronului Nelu Varga. „Bursucul” e convins că echipa mai are nevoie de câteva transferuri foarte bune pentru a putea face față pe mai multe fronturi în acest sezon.</p>
<p>CFR Cluj nu a mai câștigat campionatul în România de 3 sezoane, iar tehnicianul ardelenilor e decis să devină din nou campion, dar are nevoie de sprijinul finanțatorului.</p>
<p>De asemenea, Dan Petrescu și-a felicitat elevii pentru jocul excelent și a explicat cum a reușit CFR Cluj să elimine un club mult mai bine cotat precum Lugano.</p>
<p>Un alt subiect abordat de tehnician a fost și cel al unui posibil transfer al lui Malcom Edjouma, de la FCSB. Concret, antrenorul a precizat că formația campioană nu a mai dorit să-l cedeze pe francez la rivala CFR Cluj.</p>
<p>„Exact ce am zis: sacrificiu, să nu facem greșeli, să facem noroc. Fără noroc nu s-ar fi putut. Două goluri anulate, au dat și bară. Am fost dominați total. Știam din meciul tur ce ne așteaptă. Am avut probleme cu accidentările. Cu toate astea, am reușit o victorie extraordinară. Cred că Lugano nu ar avea adversar în campionatul românesc.</p>
<p>Valoarea lor e mult mai mare ca a noastră. Unii se așteptau să batem. Noi am încercat să ne apărăm, să scoatem tot din orice fază. La fotbal nu câștigă mereu cine domină, cine are ocazii. Am revenit la ce îmi plăcea mie: 1-0, gol din fază fixă. Jucătorii sunt eroii, nu eu. Chiar dacă pierdeam, nu aveam ce să le reproșez.</p>
<p>Au dat totul. La pauză le-am zis că trebuie să ținem de minge, să jucăm mai mult. Altfel nu rezistam încă 45 de minute și apoi încă 30. E o seară superbă pentru noi, pentru fani, ne-au ajutat foarte mult. Craiova e în formă, a bătut 4-0, are rezerve foarte bune.</p>
<p>Va fi foarte greu. Nu știu cine va putea să joace din cei care au jucat azi. Lugano avea loc de 70-80 de milioane, puțin mai scump ca Braga. Încă nu vreau să vorbesc despre Braga. Avem nevoie de jucători, le-am spus patronului. El e cooperant, a spus că ia. El nu are vină. Jucători sunt, dar sunt accidentați. Patronul a colaborat mereu cu mine, e tot ce am vrut.</p>
<p>(Mai vine Edjouma la CFR Cluj?) Am fost în legături, când au aflat cei de la FCSB că vine la CFR Cluj, au făcut lucruri ca să se oprească acest transfer”, a declarat Dan Petrescu, la DigiSport.</p>
<h2><span>Ce a declarat Mario Camora după calificarea mai departe în preliminariile Europa League</span></h2>
<p>Victoria cu Lugano a fost analizată și de Mario Camora, liderul clujenilor. Fundașul stânga a confirmat că obiectivul echipei este să se califice într-o grupă europeană.</p>
<p>„Mă bucur, încă nu am ajuns la obiectiv. Trebuie să ne calificăm într-o grupă europeană. Acesta e obiectivul. Ne bucurăm pentru victoria de astăzi, e un meci foarte greu, cu o echipă foarte bună. Am avut și mult noroc. În deplasare au avut 75% posesie, au valoare, sunt o echipă bună. Norocul a fost de partea noastră, două goluri anulate, bară, a fost ziua noastră.</p>
<p>(Care e secretul tău? Cât mai poți?) Mă simt bine, mă antrenez în fiecare zi, mă recuperez atunci când trebuie. Mă bucur că pot ajuta echipa. După, vedem.</p>
<p>(Următorul adversar poate fi Braga) Braga e o echipă puternică, urmăresc campionatul din Portugalia. Așteptăm să vedem care va fi adversarul și să ne calificăm mai departe”, a declarat Mario Camora, la DigiSport.</p>

]]></description>
    </item>
    <item>
      <title>Despre FCSB, U Cluj, CFR Cluj și Universitatea Craiova în cupele europene: între românul David Popovici care stăpânește toate apele lumii și țara lui pe care inundațiile o devastează mereu. Analiză de Gabriel Berceanu</title>
      <link>https://www.prosport.ro/fotbal-intern/despre-fcsb-u-cluj-cfr-cluj-si-universitatea-craiova-in-cupele-europene-intre-romanul-david-popovici-care-stapaneste-toate-apele-lumii-si-tara-lui-pe-care-inundatiile-o-devasteaza-mereu-analiza-de-20232373</link>
      <description><![CDATA[<img src="https://www.prosport.ro/wp-content/uploads/2025/08/Despre-FCSB-U-Cluj-CFR-Cluj-si-Universitatea-Craiova-in-cupele-europene-intre-romanul-David-Popovici-care-stapaneste-toate-apele-lumii-si-tara-lui-pe-care-inundatiile-o-devasteaza.jpg"/><br/><p>În Singapore, românul David Popovici zâmbește: a stăpânit încă o dată toate apele lumii, cu aceeași nonșalanță cu care își poate recunoaște mistuirile. În același timp, țara lui România e devastată încă o dată de ape, într-un blestem recurent care te lasă mut.</p>
<p>Sigur, nimeni nu e de vină pentru ploi. La fel cum n-avem vreun merit pentru gloria lui David. Dar cum se poate totuși ca, între inteligența artificială a zilei și <span>orezul ce se pregătește a fi cultivat de italieni pe Marte</span>, noi încă să ne mai urcăm părinții prin poduri în timp ce viața lor, răstignită în câteva lucruri și animale, li se scufundă sub ochi?</p>
<p>Știm, România e țara paradoxurilor și a coincidențelor răvășitoare. E poate primul lucru de care ne dăm seama că-l știm, după ce ne naștem. Apa învinsă de un român la mii de kilometri de casă ne face să lăcrimăm de mândrie și bucurie, apa care ne învinge acasă răstoarnă tot destinul plânsului și-l întoarce în cearcăn, a neputință și a furie.</p>
<p>Iar între valurile cumințite în spatele lui David Popovici și cele nărăvașe din curțile copilăriei noastre, fotbalul își caută drumul către Europa unui fotbal mai bun. FCSB, U Cluj, CFR Cluj și Universitatea Craiova, precum neamurile noastre care rup granița spre muncă plătită pe măsură ori minte recompensată pe merit. Cu ce rămânem, până la urmă, în singurătatea acestor maluri? Cu paradoxurile, cu coincidențele răvășitoare, cum cu ce?</p>
<h2><span>Slabă tare, studenție…</span></h2>
<p>La peste jumătate de secol după ce pleca în bejenie la Sibiu pe cutremurele războiului, U Cluj a ajuns în bejenie de Untold la Sibiu. V-am spus că despre paradox și coincidențe e vorba în toate!</p>
<p>Singura din cele patru echipe românești în cupele europene cu susținere din bani publici s-a oprit, la revenirea în acest peisaj după tot o jumătate de secol și ceva, precum Arca lui Noe pe Muntele Ararat. Dezvelindu-și orbitor neputințele de neînțeles, în fața suporterilor ei de poveste.</p>
<p>Oricât ar construi uimitor Sabău, refăcând de ani buni fotbaliști alungați de prin Superliga, eficientizând un Lukic pierdut la Craiova prin integrarea lui într-un angrenaj tactic care îl valorizează, oricât ar trage Chipciu și Nistor din talent și dăruire perdeaua peste calendar, n-ai cum să pleci spre cucerirea Europei fără un fundaș dreapta și un fundaș central! E de neacceptat și pare o glumă, cu atât mai mult cu cât, în lipsa soluțiilor pe aceste două posturi, conducătorii se grăbeau să transfere extrema dreapta Ștefănescu de la FCSB!</p>
<p>Să pornești spre grupa Conference League cu o defensivă în care, din patru posturi, îi ai doar pe Iulian Cristea și pe Alex Chipciu, fundaș dreapta „devenit”, e ca și cum i-ai cere lui David Popovici medalie într-o cursă cu o mână legată. În campionatul românesc mai merge cu „cârpeli”, cu mijlocași mutați fundaș stânga sau stoperi. Treci clasa acasă, dar nu vei trece vreodată BAC-ul european așa.</p>
<figure aria-labelledby="figcaption_attachment_20234898" class="wp-caption aligncenter" id="attachment_20234898"><img alt="" class="size-full wp-image-20234898" decoding="async" fetchpriority="high" height="1920" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-scaled.jpg" srcset="https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-scaled.jpg 2560w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-1400x1050.jpg 1400w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-768x576.jpg 768w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-1536x1152.jpg 1536w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-2048x1536.jpg 2048w" width="2560"/><figcaption class="wp-caption-text" id="figcaption_attachment_20234898">Tribuna clujeana la startul meciului de fotbal dintre FC Universitatea Cluj si FC Ararat-Armenia, contand pentru Turul 2 Preliminar al Conference League, desfasurat pe Stadionul Municipal din Sibiu, joi 31 iulie 2025. © FOTO: Valentin Macrea/SPORT PICTURES</figcaption></figure>
<p>Urmăriți conferința lui Sabău după eliminarea cu Ararat. Da, e greu de urmărit. Aproape că doare fizic. Și nu e acolo un strigăt al limitelor care strâng, cât o rană vie din faptul că mii și mii de oameni respiră pentru U și s-au bucurat prea puțin de provocarea ei continentală. Pe Sabău îl doare, iar decența lui ne oferă pe o tipsie nedorită toată starea.</p>
<p>De patru sezoane, de când a revenit în Superliga, Universitatea Cluj a cheltuit 100.000 de euro pe transferuri de jucători. A pierdut, cu tot zâmbetul larg al primarului Boc, în fața unui club din Armenia patronat de Samvel Karapetyan, cu o avere de 5,5 miliarde de dolari. Fondat în 2017, când U Cluj se pregătea să sărbătorească centenarul. Pe tiktok, oricât de frumoasă ar fi povestea, durează doar cât o trecere de deget dintr-o parte în alta.</p>
<h2><span>Dan Petrescu a regăsit manualul fotbalului-menghină care nu seduce, dar produce</span></h2>
<p>După albume de ghinion invocat și năpaste proiectate pe toate cerurile posibile, <span>cum inspirat evidenția colegul meu Daniel Nazare aici în cronica de la CFR Cluj – Lugano 1-0</span>, Dan Petrescu poate răsufla ușurat. Nu doar pentru karma deturnată, ci pentru că norocul și reușita i-au venit ca recompensă la abordarea lui autor, preferată și redutabilă. Pe cale de consecință, nu pur și simplu.</p>
<p>„Bursucul” a aruncat artificiile și a căutat până a regăsit, în pântecul unui atelier diabolic din Gruia, manualul fotbalului-menghină, cel care nu seduce, dar produce.</p>
<p>Culmea, echipa cu cei mai puțini suporteri dintre cele patru, CFR Cluj petrece în fața celui mai greu adversar dintre cei ai echipelor românești în aceste zile. Echipa a reintrat în pielea șarpelui destoinic, s-a întors la ADN-ul invocat pe drept de Nelu Varga, ADN-ul care e cam singurul ce ne poate face să contăm cu cei buni: oricât se chinuie Mircea Lucescu să ne convingă de altceva, sunt dovezi incontestabile de la EURO 2024 până în Gruia.</p>
<p>Până la urmă, norocul chiar e o chestiune relativă. N-a fost și ghinion când Muhar a ratat penalty-ul din tur? Îndrăznesc să cred că felul acesta de noroc, din calificarea cu Lugano, e mai mult o reacție firească a zeului fotbal care, când vede atâta organizare tactică și sacrificiu, aruncă recompensa. Sau, pur și simplu, nu mai poate privi și renunță, învins 🙂 În ambele scenarii, e nevoie să îl poți provoca așa cum Dan Petrescu știe la perfecție.</p>
<figure aria-labelledby="figcaption_attachment_20234899" class="wp-caption aligncenter" id="attachment_20234899"><img alt="" class="size-full wp-image-20234899" decoding="async" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-scaled.jpg" srcset="https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-scaled.jpg 2560w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-1400x933.jpg 1400w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-768x512.jpg 768w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-1536x1024.jpg 1536w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-2048x1365.jpg 2048w" width="2560"/><figcaption class="wp-caption-text" id="figcaption_attachment_20234899">Cei doi antrenori Dan Vasile Petrescu si Mattia Croci-Torti se saluta inaintea meciului de fotbal dintre FC CFR 1907 Cluj si FC Lugano, contand pentru UEFA League al doilea tur preliminar, desfasurat pe Stadionul Dr. Constantin Rădulescu din Cluj-Napoca, joi 31 iulie 2025. © FOTO: Flaviu Buboi/SPORT PICTURES</figcaption></figure>
<h2><span>Calificarea Craiovei: Mirel Rădoi, atacantul palestinian și răbdarea oltenească</span></h2>
<p>Universitatea Craiova a dat 1 milion de euro pe un atacant, Al Hamlawi, și s-a calificat. Universitatea Cluj l-a luat gratis pe atacantul îndepărtat de olteni și, chiar dacă Lukic a respins ca stoperii la două cornere fierbinți cu Ararat, iar apoi a și marcat, bosniacul n-avea cum să rezolve tot. Și din acest unghi al coincidenței și al paradoxului trebuie să privim lucrurile.</p>
<p>Am crezut și am simțit că echipa lui Mirel Rădoi se va califica. Există în căutarea ei actuală fermentul clar al unei construcții care, când se va decanta, poate furniza primele argumente durabile pentru proiecția unui trofeu. <span>Am scris-o aici, am explicat pe larg</span>. Da, pe fagurele lui Rădoi încă se rotesc foarte multele soluții aduse vara asta și „căruța” scârțâie previzibil, ba pe-aici, ba pe-acolo. Va mai dura. Dar dinamica și viziunea tactică, raportate la calitatea resurselor de vestiar, n-au cum să nu primeze, finalmente.</p>
<p>Paradoxul, în cazul oltenilor, e că au nevoie de răbdare. După amar de ani fără titlu și faimă în Europa, realitatea i-a obligat oricum să fie răbdători pe cei mai fierbinți dintre noi. La cât au îndurat, mai pot trage puțin ființa spre ceasul neîndurător? Momentan, să câștigi un meci în cupele europene cu 4-0, la cât s-au echilibrat lucrurile pe continent și pretutindeni, e o performanță la care te poți raporta mândru indiferent de adversar.</p>
<p>Și mai rămâne ceva, o secvență tulburătoare, pentru istorie. La golul doi cu FK Sarajevo, pe banca oltenilor, fiul lui Mirel urlă cu pumnii în aer și ochii purtând o scânteie nebună pe care n-am mai văzut-o atât de aprigă de pe vremea când tatăl juca. În prim-plan, părintele antrenor e secat de secunde, cu gura uscată desface o sticlă de apă într-un aparent calm enervant. Până și Marius Lăcătuș, „fiara” din iarbă care pe bancă devenise efectiv alt om, ar zâmbi.</p>
<figure aria-labelledby="figcaption_attachment_20234901" class="wp-caption aligncenter" id="attachment_20234901"><img alt="" class="size-full wp-image-20234901" decoding="async" height="1920" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-scaled.jpg" srcset="https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-scaled.jpg 2560w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-1400x1050.jpg 1400w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-768x576.jpg 768w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-1536x1152.jpg 1536w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-2048x1536.jpg 2048w" width="2560"/><figcaption class="wp-caption-text" id="figcaption_attachment_20234901">Assad Al Islam Al Hamlawi se bucura dupa un gol marcat in meciul de fotbal dintre Universitatea Craiova si FK Sarajevo, contand pentru Preliminariile Conference League, desfasurat pe Stadionul Ion Oblemenco din Craiova, joi 31 iulie 2025. © FOTO:Razvan Pasarica/SPORT PICTURES</figcaption></figure>
<h2><span>Gigi Becali și zilele când antrenorul bate patronul</span></h2>
<p>FCSB a ieșit din parcursul Champions League iar eșecul ei zguduie ferestrele serios, comparativ cu bătălia aproape romantică, raportat la carențele esențiale despre care am vorbit, a Universității Cluj.</p>
<p>Dar să-l invoci pe Chiricheș printre factorii fundamentali ai înfrângerii mi se pare o mare prostie. Adică în februarie era imperial cu PAOK Salonic dar acum, în iulie, l-a ajuns bătrânețea? Sau pregătirea fizică. Nu tocmai asta se lăuda peste tot până acum, rezistența, capacitatea de regenerare, forța fizică a roș-albaștrilor? A uitat Neubert meseria în trei luni? Să fim serioși.</p>
<p>Mă încumet să cred că Gigi Becali a intrat inconștient cu FCSB în principiul neaoș „eu te-am făcut, eu te omor”. El, care a investit atât de mult și de amplu în vestiar, a anulat cu profilul său de antrenor tot ce ridicase prin profilul de patron. Paradoxuri, deh.</p>
<p>La cum arăta echipa până la pauză, pe Arena Națională, aș paria oricât că FCSB ar fi câștigat meciul cu Shkendija. Dar să îl scoți pe Tavi Popescu, unul dintre cei mai creativi și implicați ofensiv jucători în primele 45 de minute, pentru un Alibec nerefăcut care îl împinge pe Bîrligea atacant lateral… S-a rupt totul.</p>
<figure aria-labelledby="figcaption_attachment_20234900" class="wp-caption aligncenter" id="attachment_20234900"><img alt="" class="size-full wp-image-20234900" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-scaled.jpg" srcset="https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-scaled.jpg 2560w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-1400x933.jpg 1400w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-768x512.jpg 768w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-1536x1024.jpg 1536w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-2048x1366.jpg 2048w" width="2560"/><figcaption class="wp-caption-text" id="figcaption_attachment_20234900">Fotbalistii ros-albastrii Valentin Cretu, Risto Radunovic, Dennis Politic, Denis Alibec, Daniel Graovac, Juri Cisotti, David Raul Miculescu si Adrian Gheorghe Șut saluta galeria dupa meciul de fotbal dintre FCSB si KF Shkendija, contand pentru Preliminariile Ligii Campionilor, desfasurat pe Arena Nationala din Bucuresti, miercuri 30 iulie 2025. © FOTO:Razvan Pasarica/SPORT PICTURES</figcaption></figure>
<p>Pe fond, cred că și mai acută e problema mentală. Din mai multe unghiuri. Pe de o parte, jocul „bici-recompensă” publică prestat de Gigi Becali atâta vreme, nu mai are cum să funcționeze. La interviuri, jucătorii chiar admit, când sunt întrebați, că „așa e patronul, ne-am obișnuit”. Această obișnuință înseamnă că ei au descoperit un blazon protector – nu mai pun la suflet, nu îi mai arde critica la tv, există poate și un ghid nescris în vestiar prin care până și nou-veniții sunt învățați cum să reziste și să-și vadă de-ale lor în fața tiradelor publice.</p>
<p>Pe de altă parte, FCSB a jucat bine cu CFR Cluj în Supercupă și bine cu Petrolul la 1-0 în deplasare. Nu poți alterna astfel de meciuri cu impotența europeană decât dacă mental e ceva șubred. Poate că există în spatele conștientului la jucători senzația că au cucerit tot, după două titluri consecutive și o campanie formidabilă în Europa League, iar mobilizarea spre alte obiective nu se urnește. Poate că unii dintre ei ar fi trebuit să plece „afară”, au vrut asta, nu s-a întâmplat, iar sămânța asta crește împotriva lor în clipele decisive din meciuri.</p>
<h2><span>Până la urmă, depinde doar de pe care mal trăiești lucrurile</span></h2>
<p>O realitate: dacă în vara lui 2024 ne spunea cineva că vom avea o echipă în grupa Europa League, am fi râs. Nu doar că am avut FCSB, dar campioana României a ajuns până în optimile de finală. O creștere organică realistă pentru fotbalul nostru ar însemna să avem, în acest sezon, o echipă în grupa Europa League și una în grupa Conference League. Suntem în grafic pentru asta. Orice ar fi în plus, jos pălăria!</p>
<p>O altă realitate, paradoxală, cum altfel: am câștigat chinuit cu Andorra, ne-a bătut Macedonia de Nord, am bătut Bosnia-Herțegovina, ne-a eliminat Armenia, dar am triumfat cu Elveția! Ambele realități stau în picioare. Depinde cu care ochi vrei să vezi.</p>
<p>David Popovici iese din apa învinsă pentru a asculta pe podium, uscat și fericit, imnul României. Acasă, românii se târăsc din apa care i-a învins, pentru a asculta noaptea, în poduri, uzi și plângând, imnul pierzaniei. Depinde de pe care mal trăiești lucrurile, cel din Singapore sau cel de la Broșteni.</p>
<p>Oricum, de astăzi, 1 august, se scumpesc toate. Și, cum spuneau bunicii, poate că unii nici nu vom mai avea după ce bea apă.</p>

]]></description>
    </item>
    <item>
      <title>Nelu Varga a folosit metoda Gigi Becali: „Am băgat 30 de rugăciuni! Leii neîmblânziți au învins”</title>
      <link>https://www.prosport.ro/fotbal-extern/europa-league/nelu-varga-a-folosit-metoda-gigi-becali-am-bagat-30-de-rugaciuni-leii-neimblanziti-au-invins-20234847</link>
      <description><![CDATA[<img src="https://www.prosport.ro/wp-content/uploads/2025/08/Nelu-Varga-a-folosit-metoda-Gigi-Becali.jpg"/><br/><p>CFR Cluj a reușit să se califice în al treilea tur preliminar din UEFA Europa League, după ce s-a impus cu scorul de 1-0 în fața celor de la Lugano, iar patronul Nelu Varga a recunoscut că a apelat la metoda lui Gigi Becali.</p>
<p>Omul de afaceri a declarat că a făcut zeci de rugăciuni în timpul partidei din Gruia, care a durat 125 de minute, în care echipa pregătită de Dan Petrescu a avut de suferit, fiind presată constant de elvețieni.</p>
<h2><span>Nelu Varga, zeci de rugăciuni pentru calificarea celor de la CFR Cluj</span></h2>
<p><span>CFR Cluj a reușit să obțină calificarea în cel de-al treilea tur preliminar</span> din UEFA Europa League după ce s-a impus cu scorul de 1-0 în fața celor de la Lugano, în Gruia, într-o partidă care a durat 125 de minute.</p>
<p><span>Echipa pregătită de Dan Petrescu a avut de suferit în fața elvețienilor</span>. Oaspeții au controlat jocul de la un capăt la altul și au ratat ocazii uriașe de a marca. Mai multe de atât, Lugano a avut și două goluri, care au fost anulate de VAR.</p>
<p>La finalul partidei, Nelu Varga a recunoscut că a apelat la metoda lui Gigi Becali și că a făcut zeci de rugăciuni în timpul meciului. Totodată, omul de afaceri a ținut să le transmită un mesaj special jucătorilor lui Dan Petrescu, despre care a spus că au luptat ca niște lei pentru a obține calificarea în următoarea fază a competiției.</p>
<p>„Cred că am băgat 30 și ceva de rugăciuni! S-a văzut încă o dată că, dacă Dumnezeu vrea, te ajută dacă ești curajos. Vreau să transmiteți mesajul meu către echipă: vă iubesc pe toți, ați fost lei și ați avut inimă de lei!</p>
<p>Ați dovedit încă o dată că sunteți campioni. Strategia lui Dan Petrescu a fost genială! Genială! Am stat și am suferit, ne-am apărat în tranșee și am învins. Asta înseamnă să ai ADN de campioană.</p>
<p>Sunt fericit și nu pot exprima exact în cuvinte ce mândru sunt. CFR a arătat că are stofă de mare echipă. Leii neîmblânziți au învins! Mare victorie”, a declarat Nelu Varga, conform <span>gsp.ro</span>.</p>

]]></description>
    </item>
    <item>
      <title>Bravo, CFR Cluj, ce seară minunată! Și acum ai avut ghinion, nea Dane? Două goluri anulate elvețienilor la limită, posesie zdrobitoare pentru helveți. CFR Cluj – Lugano. Cronică de Daniel Nazare</title>
      <link>https://www.prosport.ro/fotbal-extern/europa-league/bravo-cfr-cluj-ce-seara-minunata-si-acum-ai-avut-ghinion-nea-dane-doua-goluri-anulate-elvetienilor-la-limita-posesie-zdrobitoare-pentru-helveti-cfr-cluj-lugano-cronica-de-daniel-nazare-20234627</link>
      <description><![CDATA[<img src="https://www.prosport.ro/wp-content/uploads/2025/07/Bravo-CFR-Cluj-ce-seara-minunata-Si-acum-ai-avut-ghinion-nea-Dane-Doua-goluri-anulate-elvetienilor-la-limita-posesie-zdrobitoare-pentru-helveti.-CFR-Cluj-Lugano.-Cronica-de-Daniel-Nazare-1400x933.jpeg"/><br/><p>CFR Cluj se califică în turul 3 al Europa League după un meci atipic, în care norocul și inteligența au fost de partea vicecampioanei României. Pentru Dan Petrescu o seară ciudată.</p>
<p>Se vaită adesea de ghinion, de conspirații, de vreme potrivnică, de bugete superioare, de orice. Joi seara, Dan Petrescu poate rivaliza, aproape, cu un câștigător la Loto 6 din 49. Toate i-au ieșit: două goluri anulate pentru oaspeți, tot ei au trimis balonul în bară în minutul 103. Și transversala a fost cu noi, și râul, și ramul. Suferință mare, dar calificare.</p>
<h2><span>CFR Cluj, calificare spectaculoasă în turul 3 Europa League! Ce seară pentru Dan Petrescu, devine memorabilă</span></h2>
<p>Antrenorul Dan Petrescu se afla, înainte meciului din Gruia, sub presiune: 0-2 cu FC Argeș în Superliga și posibiltatea „prăbușirii” în Conference League.</p>
<p>Exista totuși un precedent îmbucurător, după 0-0 cu maghiarii de la Paksi CFR Cluj s-a calificat mai departe. Și mai ales că și elvețienii pierduseră, surprinzător, în fața unei nou-promovate în prima rundă helvetă.</p>
<p>Așa că 0-0 de la Thun dădea, totuși, semnale pozitive. Când te uiți la primul 11, parcă nu e bine. Multe absențe pentru clujeni, dar pedigree-ul european apăsa puternic joi seara.</p>
<p>Forțat sau nu, Dan Petrescu ni-l propune pe Louis Munteanu titular, ceea ce poate fi un avantaj. Măcar psihic. La doar trei minute de la start, Behrens pătrunde în careul nostru și emoțiile sunt spulberate de Heindrich cu o intervenție salvatoare.</p>
<p>Fiecare minut în plus e practic cât un metru câștigat de oaspeți, iar posesia elvețienilor începe să enerveze. Țin de minge, noi nu ajungem la balon, iar ocaziile vin prin Alioski. Nu periculos, dar Lugano are inițiativa. Noi așteptăm pasul greșit.</p>
<p>Postolachi și Munteanu par izolați, n-au nicio șansă. Dar cea mai mare ocazie vine pentru elvețieni, un șut înșelător al lui Koutsias trece puțin pe lângă poartă în minutul 26.</p>
<h2><span>Kevin Behrens de la Lugano, un meci de coșmar: a dat două goluri! Ambele au fost anulate de arbitrii din VAR</span></h2>
<p>Dos Santos, dublă ocazie, minutele 33 și 35, alte momente grele, iar CFR Cluj iese la atac. Se vede că Louis Munteanu nu are ritm, nu-și calculează bine pașii, deși avea o situație bună de contraatac.</p>
<p>Minutul 51 aduce golul, un șut al lui Behrens, superb, de la 20 de metri, din voleu, fără speranțe pentru Hindrich. Preluarea pare a fi cu mâna, motiv pentru care tehnologia VAR este folosită.  Strigăt de bucurie pe stadion precum la Untold, de această dată în Gruia. Golul este anulat și speranțele rămân intacte.</p>
<p>CFR Cluj prinde curaj și dă senzația că vrea să țină de balon, pe alocuri chiar îi reușește. Dar lipsesc ocaziile clare de poartă. O fază fixă în minutul 64, după un fault asupra lui Louis Munteanu. Tot el trage și se consemnează primul șut pe poartă pentru clujeni. O fi pragmatic Dan Petrescu? I-o ieși și acum?</p>
<p>Louis Munteanu începe să combine, fără succes! Fără realizări, dar măcar dă semne că ar putea încerca mai mult decât nimic.</p>
<p>În minutul 67 Kevin Bertens marchează al doilea gol. Primul a fost anulat! Incredibil! Și ăsta e anulat, mai rar să vezi așa ceva într-un meci de fotbal, nu într-un campionat din lumea a treia, ci în Europa League.</p>
<p>Cum să te bucuri de două ori și să se anuleze ambele reușite? Psihic nu credem că e bine pentru el! Doamne Ajută!</p>
<ul>
<li>CFR Cluj – Lugano 1-0, în a doua manșă din turul doi preliminar Europa League. Trupa lui Dan Petrescu se impune și se califică în turul 3 preliminar!</li>
</ul>
<h2><span>Louis Munteanu putea încheia meciul în minutul 90+8</span></h2>
<p>Declarațiile în care Dan Petrescu se vaită ca ultimul ghinionist al planetei ne fac acum să ne amuzăm și mai tare. Dar nu s-a terminat meciul.</p>
<p>Nkololo prinde un șut pe poartă, al doilea al meciului, abia în minutul 79. Dar clujenii par că nu se mai lasă atât de dominați. Au prins curaj. Leo Bolgado în locul lui Fică, un fundaș în locul unui mijlocaș, ceea ce înseamnă că Dan Petrescu ține de rezultat. Fidel defensivei ca în debutul partidei.</p>
<p>Finalul timpului regulamentar, ultimele 10 minute, sunt urâte, cu multe faulturi de ambele părți. Lugano a dominat, pare că a obosit, și CFR e periculoasă pe contraatac, în minutul 90+8 Louis Munteanu scapă singur, dar îl trădează plămânii. Trage la poartă, dar mingea plânge. Șutul e slab.</p>
<h2><span>Golul vine de la fundașul central: Synian cu capul! 1-0 contrar posesiei de pe teren</span></h2>
<p>Un 1-0 pentru CFR Cluj, după goluri anulate adversarilor, ar fi fost cel mai frumos cadou pentru vicecampioana României.</p>
<p>CFR Cluj – Lugano 1-0</p>
<ul>
<li>Posesie: 25 la sută – 75 la sută</li>
<li>Șuturi pe poartă: 6-5</li>
<li>Cornere: 3-7</li>
</ul>
<p>Louis Munteanu pare mai decis în startul primei reprize de prelungiri, golgheterul Superligii trage acum violent, dar balonul respins de portar se duce în bară! Rămâne 0-0, dar clujenilor le plac contrele.</p>
<h2><span>Stilul lui Dan Petrescu, executat perfect pe final</span></h2>
<p><span>Gollllll!</span> 1-0 pentru CFR Cluj în minutul 95, fundașul Synian marchează cu capul, după un corner executat de Camora! Delir în tribune, unde 8.500 de fani au acceptat tactica zgârcită a lui Dan Petrescu.</p>
<p>Elvețienii se aruncă în atac, impropriu spus, posesia e la ei: 74-26 în minutul 100. Clujenii stau la pândă și Bosec are șansa unui 2-0, dar nu mai are viteză. Tremurăm la bara lui Uran Bislimi, transversala se zguduie în minutul 103, dar pare că mingea nu vrea să intre în poarta lui Hindrich.</p>
<p>CFR Cluj se apără pe final în stilul deja brevetat de Dan Petrescu: antijoc, mingi respinse, organizare ireproșabilă. Lugano are tot mai multe valențe ofensive, dar le lipsește luciditatea. Gjorgjevski are și el șansa lui 2-0, abia intrat, singur cu portarul, dar nu mai contează. Nici cele 4 minute extra sunt inutile.</p>
<p>Dacă Gigi Becali a recunoscut că a greșit schimbările cu modesta Shkendija, miercuri, Dan Petrescu a fost inspirat joi. Iar Lugano a arătat a echipă puternică dintr-un campionat respectabil. Respect Dan Petrescu!</p>

]]></description>
    </item>
    <item>
      <title>„Mare antrenor!”. Reacția neașteptată a lui Neluțu Varga la adresa lui Dan Petrescu după calificarea chinuită obținută de CFR Cluj. EXCLUSIV</title>
      <link>https://www.prosport.ro/fotbal-extern/europa-league/mare-antrenor-reactia-neasteptata-a-lui-nelutu-varga-la-adresa-lui-dan-petrescu-dupa-calificarea-chinuita-obtinuta-de-cfr-cluj-exclusiv-20234887</link>
      <description><![CDATA[<img src="https://www.prosport.ro/wp-content/uploads/2025/08/„Mare-antrenor.-Reactia-neasteptata-a-lui-Nelutu-Varga-la-adresa-lui-Dan-Petrescu-dupa-calificarea-chinuita-a-lui-CFR-Cluj.-EXCLUSIV.jpg"/><br/><p>Calificarea in extremis obținută de CFR Cluj, după ce a suferit timp de 120 de minute în meciul cu FC Lugano, l-a încântat pe finanțatorul echipei. Neluțu Varga nu a fost prezent pe stadionul din Gruia, însă a urmărit meciul la televizor și a fost în al nouălea cer după fluierul de final.</p>
<p>Omul cu banii din fruntea vicecampioanei României a ținut să îi felicite pe jucători și pe antrenorul Dan Petrescu, în ciuda faptului că elvețienii au dominat autoritar partida.</p>
<h2><span>Neluțu Varga, entuziasmat după calificarea lui CFR Cluj în turul 3 preliminar al Europa League: „Bărbați adevărați!”</span></h2>
<p>Patronul din Gruia a explodat de bucurie după meciul de joi seara, încheiat cu victoria la limită a ardelenilor, 1-0, grație unui gol marcat în prelungiri.</p>
<p>„Am urmărit meciul la televizor. Avem echipă de bărbați adevărați. Vreau să-i felicit pe toți. Sunt mândru de ei”, a spus patronul celor de la CFR Cluj, imediat după meci, pentru <span>ProSport</span>.</p>
<p>Varga nu l-a uitat pe antrenorul Dan Petrescu, cel care și-a mai trecut în palmares o calificare neașteptată, în fața unui adversar care i-a fost superior la toate capitolele.</p>
<p>„Îl felicit pe Dan Petrescu. Este mare antrenor. A demonsrtat încă o dată asta. Am mare încredere în el și sunt încrezător în viitor”, a mai spus Neluțu Varga.</p>
<h2><span>Dan Petrescu, conștient că Lugano a dominat-o autoritar pe CFR Cluj: La fotbal nu câștigă mereu cine domină, cine are ocazii”</span></h2>
<p>CFR s-a calificat în turul 3 preliminar al Europa League după ce a eliminat-o pe FC Lugano, cu multă șansă și mult sacrificiu.</p>
<p>Elvețienii au avut două goluri anulate, după intervenția VAR, dar și o bară, în prelungirile partidei. Lugano a avut 75% posesie, iar raportul ocaziilor de gol a fost 25-7 în favoarea echipei din vestul Europei.</p>
<p>„Exact ce am zis: sacrificiu, să nu facem greșeli, să avem noroc. Fără noroc nu s-ar fi putut. Au avut două goluri anulate, au dat și bară. Am fost dominați total. Știam din meciul tur ce ne așteaptă.</p>
<p>Am avut probleme cu accidentările. Cu toate astea, am reușit o victorie extraordinară. Cred că Lugano nu ar avea adversar în campionatul românesc. Valoarea lor e mult mai mare decât a noastră. Unii se așteptau să batem. Noi am încercat să ne apărăm, să scoatem totul din orice fază. La fotbal nu câștigă mereu cine domină, cine are ocazii. Am revenit la ce îmi plăcea mie: 1-0, gol din fază fixă.</p>
<p>Jucătorii sunt eroii, nu eu. Chiar dacă pierdeam, nu aveam ce să le reproșez. E o seară superbă pentru noi, pentru fani. Ne-au ajutat foarte mult”, a spus Dan Petrescu, după meci.</p>

]]></description>
    </item>
  </channel>
</rss>
