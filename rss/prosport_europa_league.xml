<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Anomalia de la UEFA a lovit crunt în planurile FCSB. Un nume greu nu poate fi trecut pe listă și nu va juca în Europa League</title>
      <link>https://www.prosport.ro/fotbal-extern/europa-league/anomalia-de-la-uefa-a-lovit-crunt-in-planurile-fcsb-un-nume-greu-nu-poate-fi-trecut-pe-lista-si-nu-va-juca-in-europa-league-20260832</link>
      <description><![CDATA[<img src="https://www.prosport.ro//wp-content/uploads/2025/08/Anomalia-de-la-UEFA-a-lovit-crunt-in-planurile-FCSB.-Un-nume-greu-nu-poate-fi-trecut-pe-lista-si-nu-va-juca-in-Europa-League.jpg"/><br/><p>Gigi Becali (67 de ani) s-a răzgândit și nu va mai încerca să păcălească regulamentele UEFA, așa cum anunțase inițial, nemulțumit fiind de faptul că nu se poate baza pe un jucător pe care îl are sub contract.</p>
<p>Este vorba despre Joyskim Dawa (29), nume greu din lotul campioanei, pe care roș-albaștrii intenționau să îl treacă pe lista UEFA începând din octombrie, atunci când va fi apt din punct de vedere fizic.</p>
<h2><span>Fără Joyskim Dawa pe lista UEFA până în primăvară. Planurile FCSB s-au modificat</span></h2>
<p>În prima jumătate a lunii august, <span>Gigi Becali anunța public că mai are un loc pe lista FCSB</span> pentru meciurile din cupele europene și spunea că i-l păstrează fundașului central Joyskim Dawa.</p>
<p>Ulterior, FCSB l-a semnat pe Mamadou Thiam de la U Cluj, un atacant pe care patronul campioanei l-a dorit de mult timp, iar planurile s-au schimbat. Gigi Becali a spus că Thiam va ocupa locul rămas liber, iar <span>cu Joyskim Dawa va risca un „articificiu” pentru a păcăli regulamentele UEFA</span>. Pe scurt, miliardarul din Pipera a spus că îi va rezilia contractul și îl va înregistra ca jucător nou, însă nu acum, ci undeva prin octombrie, când jucătorul va fi apt din punct de vedere fizic.</p>
<p>Se pare că ingineria pusă la cale de Gigi Becali nu stă în picioare și Dawa nu va mai fi trecut deloc pe lista UEFA. El va putea ajuta în cupele europene doar din primăvară, în eventualitatea în care FCSB se va califica din faza principală:</p>
<p>„(n.r. – Thiam va intra pe lista UEFA?) Da. (n.r. – Dawa poate?) Nu. Dawa nu va intra pentru că pe lista UEFA nu poţi intra pe parcurs. Dacă ai avea un jucător legitimat care nu este pe listă, nu îl poţi introduce pe lista UEFA. Pe lista UEFA poţi introduce doar jucători care au drept de joc în SuperLiga. Este diferit. Dacă Dawa va fi declarat liber în interiorul acestei perioade de transferuri, şi Dawa va semna un contract cu noi fără să fie pe lista de SuperLiga, poate fi introdus oricând pe lista de campionat. La UEFA nu se mai poate modifica lista şi aici este o nouă problemă pe care vreau să o ridicăm la Roma, în octombrie, nu e normal ca în ianuarie să se joace 2 meciuri din faza principală, dar tu să nu poţi să schimbi jucători pe listă. Pentru că în ianuarie este perioada de transferuri şi sunt echipe care sunt nemulţumite de jucători şi pot schimba 10. Ai voie să schimbi 3, dar lasă-i să-i schimbe în ianuarie, nu după ce se termină faza principală”, a declarat Meme Stoica, la <span>Prima Sport</span>.</p>
<h2><span>O anomalie, completează Meme</span></h2>
<p>Managerul general al roș-albaștrilor a continuat să pună la zid UEFA și a descris pasajul din regulament descris mai sus drept o anomalie:</p>
<p>„E o anomalie mare de tot. Va fi un jucător înlocuit şi va intra Thiam. Poate să aducă jucători pentru campionat, până pe 8. Dacă aduce mâine un jucător şi îl legitimăm luni, poate să intre pe lista UEFA”, a adăugat Mihai Stoica.</p>
<p>Mai jos programul FCSB din faza principală a Europa League:</p>
<ul>
<li>Etapa 1: 25 septembrie – Go Ahead Eagles – FCSB, ora 19:45</li>
<li>Etapa 2: 2 octombrie 2025 – FCSB – Young Boys, ora 19:45</li>
<li>Etapa 3: 23 octombrie 2025 – FCSB – Bologna, ora 19:45</li>
<li>Etapa 4: 6 noiembrie 2025 – Basel – FCSB, ora 19:45</li>
<li>Etapa 5: 27 noiembrie 2025 – Steaua Roșie – FCSB, ora 22:00</li>
<li>Etapa 6: 11 decembrie 2025 – FCSB – Feyenoord, ora 22:00</li>
<li>Etapa 7: 22 ianuarie 2026 – Dinamo Zagreb – FCSB, ora 22:00</li>
<li>Etapa 8: 29 ianuarie 2026 – FCSB – Fenerbahce, ora 22:00</li>
</ul>

]]></description>
    </item>
    <item>
      <title>Câți bani faci dacă se împlinește visul lui Gigi Becali</title>
      <link>https://www.prosport.ro/fotbal-extern/europa-league/cati-bani-faci-daca-se-implineste-visul-lui-gigi-becali-20260802</link>
      <description><![CDATA[<img src="https://www.prosport.ro//wp-content/uploads/2025/08/Cati-bani-faci-daca-se-implineste-visul-lui-Gigi-Becali-1400x802.png"/><br/><p>Visul declarat al lui Gigi Becali (67 de ani) pentru sezonul competițional 2025-2026 este câștigarea UEFA Europa League, a doua competiție intercluburi la nivel de continent.</p>
<p>Echipa finanțată de afacerist este calificată în faza principală, iar sorții au hotărât să întâlnească mai multe adversare tari în următoarele opt partide europene.</p>
<h2><span>Cotă de 100.00 pentru visul lui Gigi Becali, un triumf al FCSB în Europa League</span></h2>
<p><span>„Vreau să câștig Europa League”, a declarat Gigi Becali</span>, după ce FCSB a eliminat-o pe Aberdeen din play-off-ul competiției, mărturisind că în spatele curajului de a avea o astfel de dorință stă doar Dumnezeu.</p>
<p>Patronul campioanei României și-a dorit să ajungă la masa bogaților în sezonul 2025-2026, UEFA Champions League, însă echipa a demarat greu în vară și în cele din urmă a sfârșit „doar” în Europa League. Astfel, Gigi Becali și-a modificat dorința și a spus că vrea un triumf în a doua cea mai importantă competiție intercluburi de pe continent.</p>
<p><span>„Nu sunt echipe pe care nu le putem bate”, a completat Gigi Becali</span>, după ce a văzut cu cine a picat FCSB în faza principală din Europa League. Totodată, a estimat că fotbaliștii săi vor izbuti să adune 15 puncte, scenariu în care FCSB ar avea mici șanse să rateze primele 8 locuri, care duc direct în optimile de finală.</p>
<p>În altă ordine de idei, bookmakerii care realizează cotele pentru casele de pariuri și-au spus și ei cuvântul cu privire la șansele pentru un triumf în Europa League, iar varianta lor pare ceva mai plauzibilă decât a lui Gigi Becali.</p>
<p>Concret, pentru ca jucătorii lui Charalambous să ridice trofeul Europa League în luna mai, bookmakerii au pus la bătaie o cotă de 100.00. Așadar, cine pariază 10 lei că FCSB va câștiga competiția se va alege cu puțin sub 1000 de lei, după plătirea impozitelor aferente.</p>
<h2><span>Nu FCSB are cea mai mare cotă</span></h2>
<p>Pe de altă parte, chiar dacă FCSB nu este nici pe aproape de a se număra printre favoritele competiției, campioana României nu are cea mai mare cotă.</p>
<p>Echipa văzută cu cele mai mici șanse pentru un triumf în Europa League este Maccabi Tel-Aviv, din Israel, căreia bookmakerii i-au acordat o cotă de 250.00.</p>
<p>La polul opus, așa cum era de așteptat, se situează formațiile continentului care beneficiază de loturi evaluate la sute de milioane de euro. Avem exemplul lui Aston Villa, formație antrenată de Unai Emery care se bazează pe jucători de aproape o jumătate de miliard de euro. Gruparea din Premier League a primit cota 7.00 pentru un eventual triumf în Europa League. Urmează apoi AS Roma, care are și ea un lot evaluat la aproape 400 de milioane de euro, cu o cotă de 10.00. Podiumul cotelor realizate de bookmakeri este completat nu de una, ci de trei echipe, anume Real Betis, din Spania, Porto, din Portugalia, și Bologna, din Italia, care au toate cote de 11.00.</p>
<p>Bologna este și una dintre formațiile care vor veni la București pentru a se duela cu FCSB în faza principală din Europa League.</p>
<p>Mai jos programul complet al roș-albaștrilor:</p>
<ul>
<li>Etapa 1: 25 septembrie – Go Ahead Eagles – FCSB, ora 19:45</li>
<li>Etapa 2: 2 octombrie 2025 – FCSB – Young Boys, ora 19:45</li>
<li>Etapa 3: 23 octombrie 2025 – FCSB – Bologna, ora 19:45</li>
<li>Etapa 4: 6 noiembrie 2025 – Basel – FCSB, ora 19:45</li>
<li>Etapa 5: 27 noiembrie 2025 – Steaua Roșie – FCSB, ora 22:00</li>
<li>Etapa 6: 11 decembrie 2025 – FCSB – Feyenoord, ora 22:00</li>
<li>Etapa 7: 22 ianuarie 2026 – Dinamo Zagreb – FCSB, ora 22:00</li>
<li>Etapa 8: 29 ianuarie 2026 – FCSB – Fenerbahce, ora 22:00</li>
</ul>

]]></description>
    </item>
    <item>
      <title>„Olaru a început să miorlăie, nu vrea să joace acolo”. Gigi Becali a pus mâna pe telefon şi l-a sunat pe Florin Tănase: „Tu eşti cerc”</title>
      <link>https://www.prosport.ro/fotbal-intern/superliga/olaru-a-inceput-sa-miorlaie-nu-vrea-sa-joace-acolo-gigi-becali-a-pus-mana-pe-telefon-si-l-a-sunat-pe-florin-tanase-tu-esti-cerc-20260751</link>
      <description><![CDATA[<img src="https://www.prosport.ro//wp-content/uploads/2025/08/„Olaru-a-inceput-sa-miorlaie-nu-vrea-sa-joace-acolo22.-Gigi-Becali-a-pus-mana-pe-telefon-si-l-a-sunat-pe-Florin-Tanase.webp"/><br/><p>Gigi Becali (67 de ani) a lucrat la o tactică de succes pentru FCSB, dar s-a lovit de refuzul căpitanului Darius Olaru (27) și s-a văzut nevoit să apeleze la bunul său prieten Florin Tănase (30).</p>
<p>După ce a ajuns la o înțelegere cu cei doi jucători, finanțatorul campioanei României a hotărât cum va arăta echipa pentru meciurile tari din perioada următoare.</p>
<h2><span>Gigi Becali crede că găsit formula imbatabilă pentru FCSB, cu Tănase și Olaru în prim-plan</span></h2>
<p>Gigi Becali continuă să fie foarte implicat în tactica echipei FCSB și de curând a anunțat <span>cum va arăta „primul 11” pentru meciul cu CFR Cluj</span>, care e programat duminică seară, 31 august, de la ora 21:30, în etapa 8 din Superliga.</p>
<p><span>Darius Olaru, care a marcat două goluri în FCSB – Aberdeen 3-0</span>, va fi trecut pe banca de rezerve, însă dacă se va impune, Elias Charalambous îl va putea trimite în teren în repriza secundă. La fel se va întâmpla și cu David Miculescu, fotbalist care de asemenea a avut o evoluție bună cu gruparea din Scoția.</p>
<p>Revenind la analizele lui Gigi Becali, patronul FCSB a început să lucreze și la alcătuirea unei echipe imbatabile, pe care să o poată folosi în partidele importante din Europa League și Superliga. Miliardarul din Pipera a revenit la ideea potrivit căreia echipa se descurcă mai bine cu doi închizători în teren. Și cum fotbaliștii din flancul stâng al ofensivei nu l-au mulțumit în ultima perioadă, trimitere la Dennis Politic și Tavi Popescu, a decis să recurgă la un artificiu, anume să îl mute pe Darius Olaru din poziția de mijlocaș în una mai avansată. Precis, pe postul de aripă stânga. Spre surprinderea afaceristului, căpitanul FCSB nu a fost mulțumit și nu și-a ascuns gândurile. Astfel, în cele din urmă, Gigi Becali a apelat la serviciile prietenului Tănase și se pare că acesta va ocupa flancul stâng al atacului:</p>
<p>„Olaru a zis: «Nu vreau să joc acolo!». A început să miorlăie și să spună că nu vrea să joace în stânga. Tănase nici el nu prea vrea. Dar l-am sunat și i-am zis: «Ești prietenul meu. Tu trebuie să faci ce zic eu». Nu îmi plăcea de Tănase acolo. Am dat ordin: «Băi, schimbare de post!». Olaru nu dirija bine jocul de acolo, din centru. Trebuie Tănase. Eu îi zic «Băi, Tănase, tu ești cerc». Și el mă întreabă «Cum adică cerc?». «Adică, tu în spatele atacanților ești un fel de cerc. Tu te învârți în cerc și toate luminile vin de la tine». Olaru și Tănase nu prea pot juca împreună, ambii sunt cerc. Nu vrea niciunul să fie triunghi, ambii vor să fie cerc”, a declarat Gigi Becali, citat de <span>Fanatik</span>.</p>
<h2><span>Cum va arăta așezarea ofensivă ideală</span></h2>
<p>Același Gigi Becali a spus că Juri Cisotti va avea în continuare locul blindat în flancul drept al atacului, deoarece echipa de start nu poate începe fără el.</p>
<p>„Cisotti nu poate fi scos din echipă. E cel mai bun din echipă. Cu el începe echipa”, a completat Gigi Becali.</p>
<p>Așadar, într-o așezare de tip 4-2-3-1, cu doi închizători, potrivit informațiilor puse la dispoziție de Gigi Becali, FCSB va juca în atac cu Bîrligea, care îi va avea în spate pe Olaru, ca număr 10, și pe Cisotti cu Tănase, în benzi. Pe pozițiile de închizători, Gigi Becali va opta, cel mai probabil, pentru Adrian Șut și Mihai Lixandru. O soluție pentru aceeași zonă a terenului o reprezintă și Vlad Chiricheș. Iar în defensivă, lucrurile par să fie ceva mai clare. Radunovic e titular în flancul stâng al apărării, Mihai Popescu și Ngezana sunt în centru, iar în flancul drept, Vali Crețu și Ionuț Cercel își vor împărți duelurile din Europa League și Superliga.</p>

]]></description>
    </item>
    <item>
      <title>Vicenzo Italiano, antrenorul celor de la Bologna, s-a convins deja de FCSB. Cum a descris-o</title>
      <link>https://www.prosport.ro/fotbal-extern/europa-league/vicenzo-italiano-antrenorul-celor-de-la-bologna-s-a-convins-deja-de-fcsb-cum-a-descris-o-20260492</link>
      <description><![CDATA[<img src="https://www.prosport.ro//wp-content/uploads/2025/08/Vicenzo-Italiano-antrenorul-celor-de-la-Bologna-s-a-convins-deja-de-FCSB.-Cum-a-descris-o.jpg"/><br/><p>Vicenzo Italiano a reacționat după ce Bologna a picat cu FCSB în faza principală din UEFA Europa League.</p>
<p>Tehnicianul născut la Karlsruhe nu a ezitat să o numească Steaua București pe echipa patronată de Gigi Becali.</p>
<h2><span>Reacția lui Vicenzo Italiano după ce Bologna a picat cu FCSB</span></h2>
<p>Bologna a aflat <span>ce adversari va avea în faza principală</span> din UEFA Europa League. Câștigătoarea Cupei Italiei va juca cu Aston Villa, SC Freiburg, FCSB, SK Brann, RB Salzburg, Celta Vigo, Celtic Glasgow și Maccabi Tel Aviv.</p>
<p>Vicenzo Italiano și-a analizat adversarii din faza principală a competiției și a numit-o Steaua pe echipa lui Gigi Becali.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DN_UUmhgunD/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Bologna FC 1909 (@bolognafc1909)</p>
</div>
</blockquote>
<p><script async="" src="//www.instagram.com/embed.js"></script></p>
<p>„Este o grupă complicată, cu echipe cu experienţă şi istorie în competiţiile europene. Salzburg a fost un nume obişnuit în cupele europene în ultimii 20 de ani, Celtic a câştigat 55 de titluri şi continuă să domine în Scoţia.</p>
<p>Maccabi Tel Aviv şi Steaua Bucureşti (n.r. – FCSB) vin după titluri consecutive în ţările lor, Freiburg s-a descurcat bine în Europa în ultimii ani, iar Celta a revenit în competiţiile internaţionale după ce a fost în semifinalele Europa League în 2017.</p>
<p>Brann este în plin campionat, care începu în aprilie, aşa că vor avea ritm de joc, şi o mai avem pe Aston Villa, pe care o cunoaştem bine. I-am înfruntat anul trecut în Liga Campionilor şi ştim cât de puternici şi organizaţi sunt.</p>
<p>Vor fi 8 meciuri complicate şi va trebui să le gestionăm bine, profitând şi de sprijinul suporterilor noştri când jucăm pe Dall’Ara”, a comentat Vicenzo Italiano, conform site-ului oficial al clubului.</p>
<p>FCSB va juca cu Young Boys, Dinamo Zagreb, Bologna FC, Feyenoord Rotterdam, Fenerbahce, FC Basel, Steaua Roșie Belgrad și Go Ahead Eagles în <span>faza principală din UEFA Europa League</span>.</p>
<h2><span>Program FCSB în Europa League</span></h2>
<ul>
<li>19:45 Go Ahead Eagles – FCSB – joi, 25 septembrie 2025</li>
<li>19:45 FCSB – BSC Young Boys – joi, 2 octombrie 2025</li>
<li>19:45 FCSB – Bologna FC 1909 – joi, 23 octombrie 2025</li>
<li>19:45 FC Basel 1893 – FCSB – joi, 6 noiembrie 2025</li>
<li>22:00 Steaua Roșie Belgrad – FCSB – 27 noiembrie 2025</li>
<li>22:00 FCSB – Feyenoord – 11 decembrie 2025</li>
<li>22:00 GNK Dinamo – FCSB – 22 ianuarie 2026</li>
<li>22:00 FCSB – Fenerbahçe SK – 29 ianuarie 2026</li>
</ul>

]]></description>
    </item>
    <item>
      <title>Programul meciurilor FCSB din Europa League. UEFA a anunțat ordinea și datele</title>
      <link>https://www.prosport.ro/fotbal-extern/europa-league/programul-meciurilor-fcsb-din-europa-league-uefa-a-anuntat-ordinea-si-datele-20260354</link>
      <description><![CDATA[<img src="https://www.prosport.ro//wp-content/uploads/2025/08/Programul-meciurilor-FCSB-din-Europa-League.-UEFA-a-anuntat-ordinea-si-datele-1400x933.jpg"/><br/><p>FCSB a aflat în ce ordine își va disputa cele 8 meciuri din faza principală UEFA Europa League.</p>
<p>Prima partidă a campioanei Românei va avea loc pe 25 septembrie și va fi împotriva olandezilor de la Go Ahead Eagles.</p>
<h2><span>Go Ahead Eagles, primul adversar al FCSB în Europa League</span></h2>
<p>UEFA a publicat <span>programul meciurilor din noul sezon</span> de Europa League. Primul meci al FCSB din faza principală a competiției va fi cu Go Ahead Eagles. Partida va avea loc pe 25 septembrie și se va disputa în Olanda.</p>
<p>Program FCSB în Europa League</p>
<ul>
<li>19:45 Go Ahead Eagles – FCSB – joi, 25 septembrie 2025</li>
<li>19:45 FCSB – BSC Young Boys – joi, 2 octombrie 2025</li>
<li>19:45 FCSB – Bologna FC 1909 – joi, 23 octombrie 2025</li>
<li>19:45 FC Basel 1893 – FCSB – joi, 6 noiembrie 2025</li>
<li>22:00 Steaua Roșie Belgrad – FCSB – 27 noiembrie 2025</li>
<li>22:00 FCSB – Feyenoord – 11 decembrie 2025</li>
<li>22:00 GNK Dinamo – FCSB – 22 ianuarie 2026</li>
<li>22:00 FCSB – Fenerbahçe SK – 29 ianuarie 2026</li>
</ul>
<p>Young Boys, Dinamo Zagreb, Bologna FC, Feyenoord Rotterdam, Fenerbahce, FC Basel, Steaua Roșie Belgrad și Go Ahead Eagles sunt adversarii FCSB din faza principală UEFA Europa League.</p>
<h2><span>Verdictul lui Gigi Becali: „Mergem în primăvara europeană”</span></h2>
<p>Gigi Becali <span>a aflat ce adversari va avea FCSB</span> în faza principală din UEFA Europa League și a spus că echipa sa se va califica în primăvara europeană.</p>
<p>„E bine. Ca să facem bani din bilete. Îmi doresc Cupa UEFA eu. Prima dată să îi bat pe ăștia slabi și în finală să intru cu ăla puternic să ne dea Dumnezeu putere. Meme voia cu Fenerbahce.</p>
<p>Eu nu voiam cu turcii. Eu zic că sunt echipe pe care le putem bate, pe amândouă (n.r. – Feyenoord şi Dinamo Zagreb). Nu o vreau pe Lyon, este prea puternică. Le putem învinge în toate meciurile.</p>
<p>Fenerbahce e echipă foarte puternică. O să fie greu cu ei. Acasă, din respect pentru fani, o să jucăm cu echipa cea mai bună. În deplasare nu o să facem așa. Mai întâi trebuie să intrăm pe locul 4-5.</p>
<p>E bine că jucăm cu echipele mai tari la noi acasă, o să avem curaj să câștigăm meciurile. Am câștigat 16,5 milioane de euro în sezonul trecut. Anul acesta estimez 20 sau 30 de milioane de euro.</p>
<p>După tragerea asta, mergem în primăvara europeană. Poate fi cel mai bun sezon din punct de vedere financiar. 8 meciuri sunt, nu? Alea de acasă, să zicem că facem 9 puncte, câștigăm 3.</p>
<p>Și alea de afară, să zicem că facem de acolo încă 6. 6 cu 9, facem 15 puncte. Să dea Dumnezeu să mă înșel și să facem mai multe. Nu sunt echipe pe care noi nu le putem bate”, a declarat Gigi Becali, conform <span>DigiSport</span>.</p>

]]></description>
    </item>
  </channel>
</rss>
