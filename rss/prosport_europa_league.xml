<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali a anunțat deja pe cine trimite în teren la returul cu Drita: „Nu vom mai face asta!”</title>
      <link>https://www.prosport.ro/fotbal-extern/europa-league/gigi-becali-a-anuntat-deja-pe-cine-trimite-in-teren-la-returul-cu-drita-nu-vom-mai-face-asta-20240857</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-anuntat-deja-pe-cine-trimite-in-teren-la-returul-cu-Drita-„Nu-vom-mai-face-asta.jpg"/><br/><p>Gigi Becali știe deja cum va juca FCSB în returul cu Drita de la Priștina.</p>
<p>FCSB a reușit o remontada spectaculoasă în meciul tur cu campioana din Kosovo, iar patronul a decis să schimbe tactica pentru partida care va avea loc joia viitoare. A anunțat și trei reveniri în lot care vor întări echipa în defensivă și la centrul terenului.</p>
<h2><span>Gigi Becali renunță la un închizător pentru returul de la Priștina</span></h2>
<p>FCSB a obținut victoria de care avea nevoie să pună capăt seriei dezastruoase din startul sezonului. Deși părea un meci ușor, elevii lui Elias Charalambous au avut mari probleme cu kosovarii de la Drita și s-au trezit conduși cu 2-0, după 50 de minute. „Dubla” lui Daniel Bîrligea și lovitura de cap spectaculoasă a lui Daniel Graovac au făcut ca FCSB să câștige la finalul celor 90 de minute și să meargă fără mari emoții peste o săptămână în Kosovo.</p>
<p>Gigi Becali e convins că echipa sa va ajunge în play-off mai ales că va putea miza din nou în defensivă pe Risto Radunovic și Syiabonga Ngezana. De asemenea, patronul a anunțat că va folosi un singur închizător. E o veste proastă pentru Vlad Chiricheș fiindcă el e „scos din schemă” pentru retur.</p>
<blockquote><p>„Șansele de calificare sunt de 100%. Asta dacă nu avem ghinioane. Olaru va juca la retur. În plus, vor intra și Radunovic și Ngezana. Nu vom mai folosi doi închizători, vom avea doi interi și un închizător, pe Șut”, a declarat Gigi Becali, potrivit <span>GSP.</span></p></blockquote>
<ul>
<li>Posibil prim 11 FCSB: Târnovanu – Crețu, Ngezana, M. Popescu, Radunovic – Șut – Olaru, Cisotti, O. Popescu, Miculescu  – Bîrligea</li>
</ul>
<h2><span>Kosovarii, la fel de optimiști ca patronul FCSB: „Rezultatul poate fi întors”</span></h2>
<p>Presa din Kosovo a scris despre prestația celor de la Drita la București. <span>Kosovarii sunt optimiști</span> în privința șanselor de calificare chiar dacă FCSB a izbutit să „răstoarne” scorul de la 0-2.</p>
<blockquote>
<p id="p-6">„Acest rezultat în deplasare împotriva campioanei Superligii poate fi întors săptămâna viitoare, pe stadionul ’Fadil Vokrri’, acolo unde Drita va căuta o victorie istorică pentru a obține calificarea”, au scris cei de la Telegrafi.</p>
</blockquote>
<p>Returul de la Pristina va avea loc joia viitoare. Meciul va fi disponibil doar pe <span>platforma celor de la Voyo.</span> În cazul în care FCSB trece de Drita va evolua împotriva scoțienilor de la Aberdeen, în play-off. Va fi ultimul adversar înainte de accederea în faza ligii Europa, competiție în care roș-albaștrii au evoluat și sezonul trecut atunci când au ajuns în optimile de finală.</p>

]]></description>
    </item>
    <item>
      <title>De ce nu a mai umplut FCSB Arena Națională. Gigi Becali a spus fără să stea pe gânduri</title>
      <link>https://www.prosport.ro/fotbal-extern/europa-league/de-ce-nu-a-mai-umplut-fcsb-arena-nationala-gigi-becali-a-spus-fara-sa-stea-pe-ganduri-20240928</link>
      <description><![CDATA[<img src="https://www.prosport.ro//wp-content/uploads/2025/08/De-ce-nu-a-mai-umplut-FCSB-Arena-Nationala.-Gigi-Becali-a-spus-fara-sa-stea-pe-ganduri.jpeg"/><br/><p>Gigi Becali a dezvăluit motivul pentru care fanii FCSB nu au mai umplut Arena Națională.</p>
<p>Joi seară, FCSB s-a duelat cu campioana din Kosovo, Drita, în turul 3 preliminar al Europa League. Elevii lui Elias Charalambous au întors spectaculos soarta meciului, după ce oaspeții au avut un avans de 2 goluri în primele 50 de minute de joc.</p>
<p>Față de alte meciuri din cupele europene, asistența la acest meci a fost destul de scăzută, dar Gigi Becali crede că acest lucru se datorează faptului că meciurile au loc în perioada concediilor la români.</p>
<h2><span>Gigi Becali, despre numărul foarte mic de fani prezenți pe Arena Națională: „Vin să vadă echipele mari”</span></h2>
<p>Fanii FCSB au așteptat nerăbdători startul noului sezon în care campioana Superligii și-a propus să revină în Liga Campionilor după mai bine de 10 ani.</p>
<p>La meciul din primul tur preliminar al Ligii Campionilor, FCSB a avut cea mai mare audiență pe stadion dintre echipele angrenate în această fază a competiției. Peste 20.000 de fani au asistat la victoria roș-albaștrilor împotriva lui Inter Escaldes, 3-1.</p>
<p>Numărul spectatorilor prezenți la meci a crescut considerabil în turul 2 preliminar. Peste 32.000 de spectatori și-au susținut favoriții în manșa retur cu Shkendija. Roș-albaștrii veneau după duelul pierdut, 0-1, în Macedonia de Nord, dar nu au reușit să facă o prestație solidă și s-au trezit învinși și în returul de la București, 1-2.</p>
<p>Eșecul cu Dinamo din Superliga i-a dezamăgit cumplit pe fani și nu s-au mai îngrămădit să prindă bilete în turul 3 preliminar din Europa League. Aproximativ 13.000 de fani au asistat la victoria elevilor lui Elias Charalambous, dar Gigi Becali crede că nu rezultatele slabe din ultima vreme au făcut ca spectatorii să nu mai vină la stadion, ci faptul că meciurile se desfășoară în perioada când majoritatea românilor sunt plecați în concediu.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„(Pentru FCSB, 13.000 de suporteri, destul de puțin) E lumea în concediu, nu era nici echipa mare. Oamenii vin să vadă echipele mari la stadion, de asta vin”, a declarat Gigi Becali, la <span>Digi Sport.</span></div>
</blockquote>
</div>
</div>
<p><span>Nu toți fanii</span> prezenți pe Arena Națională au rezistat până la finalul meciului. O parte din fani a început să părăsească stadionul la scorul de 2-0 în favoarea kosovarilor. Nu credeau că roș-albaștrii vor mai face ceva, dat fiind faptul că păreau complet deconectați de la joc și nu le ieșise nimic până în minutul 62.</p>
<p><span>Suporterii de la tribuna 2 </span>au început să huiduie jucătorii și și-au pierdut speranța în favoriții lor. Unii au părăsit arena mult prea devreme și nu s-au mai putut întoarce să vadă cum FCSB întoarce scorul, grație reușitelor lui Daniel Bîrligea și Daniel Graovac.</p>

]]></description>
    </item>
    <item>
      <title>Meme Stoica nu s-a abținut și a ironizat rivalele FCSB din Superliga după victoria cu Drita: „La alții, asta se întâmpla”</title>
      <link>https://www.prosport.ro/fotbal-intern/superliga/meme-stoica-nu-s-a-abtinut-si-a-ironizat-rivalele-fcsb-din-superliga-dupa-victoria-cu-drita-la-altii-asta-se-intampla-20240930</link>
      <description><![CDATA[<img src="https://www.prosport.ro//wp-content/uploads/2025/08/Meme-Stoica-nu-s-a-abtinut-a-ironizat-rivalele-FCSB-din-Superliga-dupa-victoria-cu-Drita-„La-altii-asta-se-intampla-1400x1050.jpg"/><br/><p>Vineri, 8 august 2025, la nici 24 de ore distanță după fluierul final din partida FCSB – Drita 3-2, Meme Stoica (60 de ani) nu s-a mai abținut și le-a ironizat pe rivalele din Superliga.</p>
<p>Contra campioanei en-titre din Kosovo, roș-albaștrii au fost împinși spre victorie și de aproape 14.000 de suporteri care și-au făcut apariția în tribunele Arenei Naționale.</p>
<h2><span>Meme Stoica le este recunoscător suporterilor pentru felul în care s-au comportat la meciul FCSB – Drita 3-2</span></h2>
<p><span>FCSB a învins-o pe Drita cu 3-2</span> în manșa întâi a turului trei preliminar din UEFA Europa League, după ce la finalul primei ore de pe Arena Națională tabela de marcaj indica scorul de 2-0 în favoarea oaspeților.</p>
<p>Au fost momente critice pentru echipă și pentru suporteri, drept dovadă că <span>o parte dintre fani a ales să plece de la stadion în minutul 62</span>, însă în cele din urmă, campioana României și-a impus stilul.</p>
<p>Daniel Bîrligea a redus din diferență în minutul 64, după care, în minutul 72, Daniel Graovac a restabilit egalitatea cu o lovitură de cap. Și, în cele din urmă, golul victoriei a fost înscris în minutul 90+4, de Daniel Bîrligea, care a transformat cu succes un penalty obținut de Dennis Politic.</p>
<p><span>Fanii din Peluza Nord s-au dus peste fotbaliștii de la FCSB</span> la antrenamentul premergător meciului cu Drita și le-au promis acestora că le vor fi alături și la bine, și la rău. Iar în ceea îi privește pe suporterii din galerie, aceștia s-au ținut de cuvânt și i-au împins de la spate pe jucători în momentele grele de pe Arena Națională.</p>
<p>În acest context, vineri, 8 august, Meme Stoica a ținut să își exprime recunoștința vizavi de Peluza Nord și totodată le-a ironizat pe rivalele din Superliga:</p>
<blockquote><p>Remontada s-a datorat în primul rând celor din Peluza Nord și tribune. La alții, după 4 înfrângeri și 0-2 pe tabelă, se lăsa cu admonestări, amenințări și plecat acasă. Nu și la noi”, a scris Mihai Stoica, pe <span>pagina sa de Facebook</span>.</p></blockquote>
<h2><span>Promisiunea lui Gheorghe Mustață pentru fotbaliștii FCSB: „Nu se vor mai întâmpla anumite lucruri”</span></h2>
<p>După înfrângerea cu Shkendija de la București, 1-2, care a consemnat eliminarea campioanei României din preliminariile Ligii Campionilor, fanii FCSB au avut o atitudine mult mai dură vizavi de fotbaliștii lui Elias Charalambous. Însă, la antrenamentul de înaintea partidei cu Drita, Gheorghe Mustață le-a făcut o promisiune jucătorilor:</p>
<blockquote><p>Am petrecut clipe frumoase împreună, știm cine sunteți, am văzut ce puteți. Problema e în felul următor. Vă susținem indiferent de situație, și la bine, și la greu. Suntem lângă voi, vrem să fiți și voi lângă noi, să fim cu toții o echipă. Am câștigat trofee, ne-am bucurat cu toții împreună și vrem să continuăm împreună. Nu se vor mai întâmpla anumite lucruri, care s-au întâmplat la meciul trecut, au fost supărările, frustrările… Pentru că știm cine sunteți, știm ce ați făcut pentru noi. Dar am discutat cu toți liderii peluzei ce trebuie făcut și am ajuns la concluzia să venim la voi înainte cu o seară, să vă dăm toată energia noastră pozitivă. Și mâine, cu toții, să mergem la un rezultat pozitiv și să ne calificăm”, le-a spus liderul Peluzei Nord fotbaliștilor, prin intermediul unei reacții care s-a viralizat pe rețelele de socializare.</p></blockquote>
<p>Returul Drita – FCSB este programat la Priștina, joia viitoare, de la ora 21:00.</p>

]]></description>
    </item>
    <item>
      <title>Lugano, echipa care l-a speriat profund pe Dan Petrescu, pulverizată! Elvețienii s-au făcut de rușine în Conference League, pe teren propriu</title>
      <link>https://www.prosport.ro/fotbal-extern/conference-league/lugano-echipa-care-l-a-speriat-profund-pe-dan-petrescu-pulverizata-elvetienii-s-au-facut-de-rusine-in-conference-league-pe-teren-propriu-20240880</link>
      <description><![CDATA[<img src="https://www.prosport.ro//wp-content/uploads/2025/08/Lugano-echipa-care-l-a-speriat-profund-pe-Dan-Petrescu-pulverizata-Elvetienii-s-au-facut-de-rusine-in-Conference-League-pe-teren-propriu-1400x933.jpg"/><br/><p>Lugano, echipa din Elveția care l-a speriat profund pe Dan Petrescu (57 de ani) în turul doi preliminar din UEFA Europa League, a fost pulverizată în Conference League.</p>
<p>Elvețienii s-au făcut de rușine în turul trei preliminar al competiției, după ce au pierdut pe teren propriu în fața slovenilor de la Celje, scor 0-5.</p>
<h2><span>Slovenii de la Celje au măturat pe jos cu Lugano chiar în Elveția. Sperietoarea lui Dan Petrescu s-a făcut de râs în Conference League</span></h2>
<p><span>CFR Cluj a eliminat-o pe Lugano din turul doi preliminar al UEFA Europa League</span>, după o remiză înregistrată în Elveția, 0-0, și o victorie bifată în Gruia, 1-0 după prelungiri.</p>
<p><span>Ardelenii lui Dan Petrescu le-au fost superiori adverarilor, detaliu care a fost recunoscut inclusiv de presa din Elveția</span>, în articolele de după dubla manșă.</p>
<p>Însă, în stilul caracteristic, Dan Petrescu a descris-o pe Lugano drept o sperietoare, mai ales înainte de partida retur din Gruia:</p>
<blockquote><p>Cu Lugano trebuie să facem cel mai bun meci din ultimii 5 ani ca să ne calificăm”, spunea antrenorul vicecampioanei României.</p></blockquote>
<p>În timp ce CFR Cluj a avansat în turul trei preliminar din Europa League, Lugano a mers în aceeași fază a Conference League. Și, spre supărarea suporterilor elvețieni, „sperietoarea” lui Dan Petrescu a încasat o corecție de ținut minte.</p>
<p>Lugano a dat peste Celje, manșa întâi fiind programată chiar în Elveția, iar la finalul celor 90 de minute, tabela de marcaj a indicat scorul de 5-0 în favoarea slovenilor.</p>
<p>Așadar, în returul Celje – Lugano, programat joia viitoare, pe 14 august, doar o minune îi mai poate ajuta pe elvețieni să obțină calificarea.</p>
<div class="wp-caption aligncenter" id="attachment_20240885" style="width: 1410px"><img alt="" aria-describedby="caption-attachment-20240885" class="size-large wp-image-20240885" decoding="async" fetchpriority="high" height="932" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-5-1400x932.jpg" srcset="https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-5-1400x932.jpg 1400w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-5-768x512.jpg 768w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-5-1536x1023.jpg 1536w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-5-2048x1364.jpg 2048w" width="1400"/><p class="wp-caption-text" id="caption-attachment-20240885">Fotbalistii elvetieni dupa golul anulat de VAR in meciul de fotbal dintre FC CFR 1907 Cluj si FC Lugano, contand pentru UEFA League al doilea tur preliminar, desfasurat pe Stadionul Dr. Constantin Rădulescu din Cluj-Napoca, joi 31 iulie 2025. © FOTO: Flaviu Buboi/SPORT PICTURES</p></div>
<h2><span>Diferența dintre cele două loturi e uriașă</span></h2>
<p>Se poate spune că înfrângerea încasată de Lugano este una dintre cele mai mari surprize ale serii de joi, 7 august, în Conference League. Potrivit site-ului de specialitate Transfermarkt, elvețienii se bazează pe un lot evaluat la 71.030.000 milioane de euro, chiar și peste cel al campioanei din România, FCSB, care are jucători cotați la puțin sub 50.000.000 de euro.</p>
<p>De partea cealaltă, modesta Celje, care a ajuns în preliminariile cupelor europene după ce a cucerit Cupa Sloveniei, ediția 2024-2025, are un lot evaluat la doar 9.230.000 de euro.</p>
<p>Trebuie precizat că la Celje este legitimat și Marco Dulca, mijlocaș central trecut și pe la FCSB, care în sezonul 2025-2026 nu a bifat niciun minut în tricoul echipei.</p>
<blockquote><p>Trebuie să respectăm adversarul. E clar că Lugano este echipa mai bună. Au jucătorii mai buni, costă 10-15 milioane (de euro), deci lotul lor e mai valoros. Mâine trebuie să facem cel mai bun meci din ultimii 5 ani ca să ne calificăm, ținând cont de problemele pe care le avem şi de valoarea adversarului. Eu parcă de la Slavia Praga nu am mai simțit o echipă aşa de puternică”, mai spunea Dan Petrescu, înainte de returul CFR Cluj – Lugano 1-0.</p></blockquote>

]]></description>
    </item>
    <item>
      <title>Transfer parafat pentru Gigi Becali și FCSB! Clauză de un milion de euro</title>
      <link>https://www.prosport.ro/fotbal-intern/superliga/transfer-parafat-pentru-gigi-becali-si-fcsb-clauza-de-un-milion-de-euro-20240856</link>
      <description><![CDATA[<img src="https://www.prosport.ro//wp-content/uploads/2025/08/Transfer-parafat-pentru-Gigi-Becali-si-FCSB-Clauza-de-un-milion-de-euro.jpg"/><br/><p>Gigi Becali (67 de ani) a reușit să închidă transferul lui Andrei Gheorghiță (23) de la FCSB, iar în spațiul public au apărut și primele detalii din spatele tranzacției.</p>
<p>Aparent, talentatul mijlocaș va pleca doar sub formă de împrumut, însă în contract i-a fost stipulată o clauză pentru un transfer definitiv. Iar dacă mutarea se dovedește a fi benefică, Gigi Becali se poate alege cu un milion de euro.</p>
<h2><span>Andrei Gheorghiță merge la U Cluj! Gigi Becali a scăpat de salariul jucătorului de la FCSB și se poate alege cu un milion de euro</span></h2>
<p>Andrei Gheorghiță a jucat doar trei partide oficiale pentru FCSB în sezonul 2025-2026, iar Gigi Becali s-a grăbit să îl eticheteze drept insuficient de valoros pentru lotul lui Elias Charalambous și Mihai Pintilii.</p>
<p>Fotbalistul a evoluat aproximativ 20 de minute în finalul disputei FCSB – Inter Escaldes 3-1, după care a bifat câte o repriză în duelurile cu Petrolul Ploiești (1-0) și Farul Constanța (1-2) din etapele 2 și 3 ale Superligii.</p>
<p>Inițial, <span>două cluburi din Superliga și-au manifestat dorința de a-l transfera pe Andrei Gheorghiță de la FCSB</span>, anume Farul Constanța și Petrolul Ploieșeti. Ulterior, Petrolul chiar ar fi avansat de la stadiul de interes la cel de ofertă și <span>ar fi încercat să îl ia pe Andrei Gheorghiță din curtea lui Gigi Becali</span>.</p>
<p>Însă, pe fir a intrat și U Cluj, care în cele din urmă ar fi reușit să încheie afacerea cu miliardarul din Pipera. Vineri dimineață, 8 august 2025, jurnalistul <span>Emanuel Roșu a anunțat, pe rețelele de socializare</span>, că Andrei Gheorghiță va evolua pe Cluj Arena pentru tot restul sezonului. Gheorghiță va face pasul în Ardeal din postura de fotbalist împrumutat, însă șefii „șepcilor roșii” au posibilitatea de a-l transfera definitiv, în schimbul a 1.000.000 de euro, dacă mutarea se dovedește a fi una benefică pentru echipa antrenată de Ioan Ovidiu Sabău:</p>
<blockquote><p>S-a închis deal-ul dintre FCSB și U Cluj pentru Andrei Gheorghiță. U Cluj are clauză de transfer definitiv în valoare de 1 milion de euro. Ardelenii îi plătesc integral salariul lui Gheorghiță”, a scris jurnalistul Emanuel Roșu, pe Facebook.</p></blockquote>
<h2><span>Andrei Gheorghiță rămâne cu doar 15 meciuri jucate la FCSB</span></h2>
<p>Andrei Gheorghiță a fost împrumutat de Gigi Becali de la Poli Iași, în februarie 2025, pentru suma de 120.000 de euro. Fotbalistul a izbutit să înscrie chiar la debut, într-o victorie cu PAOK din șaisprezecimile Europa League, 2-1, iar ulterior a mai avut câteva prestații demne de apreciat.</p>
<p>În acest context, Gigi Becali a mai plătit încă 250.000 de euro în debutul verii și l-a transferat definitiv din Copou.</p>
<p>Însă, așa cum am precizat deja, Gheorghiță a început ezitant stagiunea 2025-2026, iar patronul FCSB a decis în cele din urmă să îl tragă pe linie moartă.</p>
<p>Doar 15 meciuri a jucat Andrei Gheorghiță pentru FCSB, singura sa reușită fiind golul de la debut, amintit mai sus.</p>
<p>Potrivit site-ului de specialitate Transfermarkt, jucătorul are o cotă de piață de 700.000 de euro.</p>

]]></description>
    </item>
  </channel>
</rss>
