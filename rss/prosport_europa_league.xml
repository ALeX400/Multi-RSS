<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Basarab Panduru, mesaj dur pentru un jucător de la FCSB: „Nu poți juca așa fotbal, că te iau ceilalți la rost”</title>
      <link>https://www.prosport.ro/fotbal-intern/superliga/basarab-panduru-mesaj-dur-pentru-un-jucator-de-la-fcsb-nu-poti-juca-asa-fotbal-ca-te-iau-ceilalti-la-rost-20285191</link>
      <description><![CDATA[<img src="https://www.prosport.ro//wp-content/uploads/2025/09/Basarab-Panduru-mesaj-dur-pentru-un-jucator-de-la-FCSB-„Nu-poti-juca-asa-fotbal-ca-te-iau-ceilalti-la-rost.webp"/><br/><p>Basarab Panduru (55 de ani), fost mijlocaș al echipei naționale și actual analist TV, a urmărit cu mare atenție partida FCSB – Oțelul Galați 1-0, din etapa 11 a Superligii, iar la finalul celor 90 de minute a transmis un mesaj dur pentru un jucător din tabăra gazdă.</p>
<p>Este vorba despre tânărul atacant Alexandru Stoian (17), care a jucat în întreaga repriză secundă a confruntării de pe Arena Națională.</p>
<h2><span>Puștiul Alexandru Stoian, taxat de Basarab Panduru după FCSB – Oțelul Galați 1-0</span></h2>
<p>FCSB a întrerupt seria rezultatelor negative din Superliga României, după ce duminică, 28 septembrie, <span>în etapa 11, a învins-o pe Oțelul Galați pe teren propriu, scor 1-0</span>.</p>
<p>Meciul nu a fost unul tocmai simplu pentru campioana României, drept dovadă că golul victoriei, consemnat pe tabelă în minutul 48, a venit dintr-un penalty transformat de Florin Tănase.</p>
<p>Roș-albaștrii au mai avut câteva ocazii importante, iar una a fost ratată de tânărul Alexandru Stoian, care a intrat pe teren în startul reprizei secunde, în locul lui Mihai Toma.</p>
<p>Puștiul transferat de la Farul Constanța, care <span>a marcat deja un gol pentru FCSB</span>, s-a văzut cu mingea la picior în careul advers și a preferat să șuteze din unghi, deși îl avea în centru pe Juri Cisotti. În eventualitatea în care ar fi pasat, italianul ar fi putut îndeplini doar o formalitate, respectiv să împingă mingea în plasă și să ducă scorul de 2-0. Însă, așa cum am precizat deja, Stoian a șutat și Dur-Bozoancă a intervenit salvator.</p>
<p>Faza i-a rămas întipărită în minte lui Basarab Panduru, fost mare internațional și actual analist TV, care după meci l-a taxat pe tânărul fotbalist:</p>
<p>„Dă gol, că o dregi, dar dă pasă! Nu ești apreciat că dai în portar, ești apreciat când marchezi sau pasezi decisiv. La faza aia, din prima pentru Cisotti! Dar el nu vrea să paseze nici aici, nici la cealaltă fază, când putea să-l servească pe Miculescu. Nu poți juca așa fotbal, că te iau ceilalți la rost! La 17 ani, cu fizicul pe care-l are, dar fără pase, nu merge. Uite-i pe Miculescu și Cisotti cum cer mingea. Nu e ok să joci doar pentru tine”, a răbufnit Basarab Panduru, la <span>Prima Sport</span>.</p>
<h2><span>Și-a mai îndulcit discursul ulterior</span></h2>
<p>În cele din urmă, Basarab Panduru a avut de spus și câteva cuvinte de apreciere la adresa lui Alexandru Stoian și a mărturisit că e un fan al puștiului. Cu toate acestea, l-a îndemnat să îi asculte sfatul pentru a avea de câștigat pe viitor:</p>
<p>„Sunt fan Stoian, dar nu-mi place fotbalul pe care îl joacă doar pentru el. Trebuie să învețe să joace cu echipa. Are timp să o facă, e foarte tânăr, dar așa nu demonstrezi nimic”, a completat Panduru, conform aceleiași surse.</p>
<p>Potrivit site-ului de specialitate Transfermarkt, cota de piață a lui Alexandru Stoian este de 500 de mii de euro.</p>

]]></description>
    </item>
    <item>
      <title>Gigi Becali a anunțat ce fotbalist transferă la FCSB. Motivul: „E de pe altă planetă”</title>
      <link>https://www.prosport.ro/fotbal-intern/superliga/gigi-becali-a-anuntat-ce-fotbalist-transfera-la-fcsb-motivul-e-de-pe-alta-planeta-20285289</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-a-anuntat-ce-fotbalist-transfera-la-FCSB.-Motivul-„E-de-pe-alta-planeta22.webp"/><br/><p>La scurt timp după victoria din partida FCSB – Oțelul Galați 1-0, Gigi Becali (67 de ani) a fost contactat și întrebat despre transferurile pe care intenționează să le efectueze în iarnă.</p>
<p>În replică, finanțatorul campioanei a spus își dorește să aducă un fundaș central, un mijlocaș și un apărător stânga. Pe postul din urmă menționat, opțiunile actuale ale roș-albaștrilor sunt Risto Radunovic (33) și David Kiki (31).</p>
<h2><span>Gigi Becali vrea să transfere un nou fundaș stânga la FCSB, după ce s-a convins cu David Kiki. Ce a putut să spună despre el</span></h2>
<p>Imediat după victoria cu Oțelul Galați din etapa 11 a Superligii, scor 1-0 pe Arena Națională, <span>Gigi Becali a anunțat trei transferuri la FCSB</span>.</p>
<p>Patronul campioanei a spus că își dorește să aducă un fundaș central, dat fiind faptul că în ultima perioadă nu a mai fost mulțumit de prestațiile lui Mihai Popescu. În plus, în eventualitatea în care Joyskim Dawa nu va reveni la aceeași capacitate ca înainte de accidentare, FCSB e posibil să transfere chiar și doi stoperi în ianuarie.</p>
<p>Gigi Becali a transmis apoi că mai vrea un mijlocaș central și, în cele din urmă, postul pe care va trebui să îl acopere, deși nu își dorea neapărat, este cel de apărător stânga.</p>
<p>Risto Radunovic a avut probleme medicale în ultima perioadă și urmează să împlinească 34 de ani. În schimb, cel care trebuia să îi ia locul în formula de start, David Kiki, <span>a fost distrus de Gigi Becali după partida cu Go Ahead Eagles și declarațiile miliardarului au ajuns și în presa din Olanda</span>.</p>
<p>O altă opțiune pe care FCSB a mizat în flancul stâng a fost Pantea, însă acesta este la bază fundaș dreapta și Charalambous a pariat pe el doar în condiții de urgență.</p>
<p>Așadar, Gigi Becali a spus că va transfera un nou fundaș stânga în iarnă și a lăsat de înțeles că David Kiki nu mai are viitor la FCSB:</p>
<p>„S-ar putea să vedem și la fundașii laterali. E o situație. Ăla, Kiki, e de pe altă planetă. Stă pe teren, n-are deloc viață în el, așa… La Hagi era cel mai bun”, a declarat Gigi Becali, la <span>Prima Sport</span>.</p>
<h2><span>Pe cine ar putea să transfere Gigi Becali</span></h2>
<p>Prin intermediul unei alte reacții pe care a oferit-o recent, <span>Gigi Becali a dezvăluit că a pus deja ochii pe un apărător stânga din Superliga României</span>.</p>
<p>Este vorba despre Kevin Ciubotaru (21 de ani), de la FC Hermannstadt, care ar putea să o ajute enorm pe FCSB, deoarece este eligibil și pentru regula U21 în actuala stagiune.</p>
<p>Gigi Becali l-a urmărit personal, cu ocazia partidei Rapid București – FC Hermannstadt 1-2, din etapa 10, și a transmis că a fost impresionat. Inițial, patronul campioanei a crezut că Ciubotaru este atacant, însă ulterior, după ce a cerut mai multe detalii despre fotbalist, a aflat că e apărător stânga.</p>
<p>Totodată, Becali a lăsat de înțeles că a demarat deja negocierile cu șefii clubului din Sibiu, doar că prețul care i-a fost solicitat nu este tocmai accesibil. Însă, FCSB a mai realizat transferuri pe axa Sibiu-București în trecut și Gigi Becali ar putea avansa în discuții până la iarnă.</p>
<p>Kevin Ciubotaru, internațional U21, a bifat nu mai puțin de 10 partide în actuala stagiune de Superliga, în care a ajutat-o pe FC Hermannstadt, printre altele, cu o pasă decisivă. Cota sa de piață este de 150 de mii de euro, conform Transfermarkt.</p>

]]></description>
    </item>
    <item>
      <title>Discurs emoționant al fotbalistului FCSB: „Eu sunt un copil, nu pot alege. Asta contează la vârsta mea”</title>
      <link>https://www.prosport.ro/fotbal-intern/superliga/discurs-emotionant-al-fotbalistului-fcsb-eu-sunt-un-copil-nu-pot-alege-asta-conteaza-la-varsta-mea-20285363</link>
      <description><![CDATA[<img src="https://www.prosport.ro//wp-content/uploads/2025/09/Discurs-emotionant-al-fotbalistului-FCSB-„Eu-sunt-un-copil-nu-pot-alege.-Asta-conteaza-la-varsta-mea-1400x1050.jpg"/><br/><p>Alexandru Pantea (22 de ani), fotbalistul de la FCSB care în acest sezon a fost utilizat frecvent pe postul de fundaș stânga, deși el este apărător dreapta, a susținut un discurs emoționant după victoria cu Oțelul Galați din etapa 11 a campionatului, scor 1-0.</p>
<p>Pantea a mărturisit că nu poate avea un cuvânt de spus în fața staff-ului tehnic, deoarece dorința lui este aceea de a evolua cât mai mult posibil. În acest context, e gata să se sacrifice oricând dorește antrenorul.</p>
<h2><span>Alexandru Pantea vrea doar să fie sănătos și e gata să evolueze pe orice post pentru FCSB</span></h2>
<p>Duminică seară, <span>FCSB a învins-o pe Oțelul Galați în etapa cu numărul 11 din Superliga, scor 1-0</span>, și a legat a doua victorie consecutivă, după succesul din debutul fazei principale a Europa League, 1-0 cu Go Ahead Eagles.</p>
<p>Două meciuri fără gol primit pentru campioana României, în condițiile în care defensiva ei a arătat teribil în acest sezon. Concret, în campionat, FCSB a încasat 18 goluri în 11 etape. Doar nou-promovatele Csikszereda și Metaloglobus au defensive mai rele în prima jumătate a acestui sezon, cu 22, respectiv 21 de goluri primite.</p>
<p>„Sunt două meciuri în care nu am luat gol, avem nevoie de mare de puncte și în campionat și în Europa. Nu sunt în măsură să vorbesc despre joc, eu sunt un copil. Trebuie îmi fac treabă, să punem practică ce am exersat la antrenamente. Sper de acum încolo să o ținem tot așa”, a declarat Alexandru Pantea, după victoria cu Oțelul Galați.</p>
<p>Pantea a fost utilizat recent pe postul de fundaș stânga, în lipsa titularului Risto Radunovic, iar misiunea sa nu a fost tocmai ușoară. Spre exemplu, <span>la meciul cu Csikszereda din etapa 9, încheiat cu o remiză, 1-1, Pantea și-a dat un autogol</span>.</p>
<p>Referitor la acest aspect, fundașul nu are nimic de spus și le-a transmis reporterilor că nu își dorește decât să fie sănătos, mai ales după accidentările grele cu care s-a confruntat în ultimele sezoane:</p>
<p>„Îi mulțumesc antrenorului că îmi dă încredere, asta contează la vârsta mea, să joc, să îmi fac treaba oriunde joc, stânga, dreapta. Nu sunt în măsură să aleg. La vârsta mea oriunde mă pune trebuie să joc. A fost o perioadă nasoală, nu e ușor să te accidentezi, apoi să revii și să te accidentezi. Acum sunt sănătos și sper să continui tot așa”, a completat Pantea.</p>
<p>La meciul cu Oțelul, el a fost utilizat pe postul său de bază, cel de apărător dreapta.</p>
<h2><span>Mihai Stoica a apreciat creșterea lui Alexandru Pantea din ultima perioadă</span></h2>
<p>Mihai Stoica, managerul general al campioanei României, l-a lăudat de curând pe Alexandru Pantea pentru creșterea pe care a înregistrat-o în ciuda faptului că a fost pus să evolueze pe poziția de apărător stânga.</p>
<p>„Noi nu știam că ne trebuie un al doilea fundaș stânga, Risto juca mereu. Acum nu joacă deloc. Pantea crește, dar e forțat să joace pe picior opus”, a declarat Mihai Stoica, la <span>Prima Sport</span>.</p>
<p>Alexandru Pantea a jucat 10 meciuri pentru FCSB în actuala stagiune, 7 în Superliga și 3 în Europa League, fără să contribuie cu vreo reușită pe plan ofensiv.</p>
<p>Potrivit site-ului de specialitate Transfermarkt, cota sa de piață este de 650 de mii de euro.</p>

]]></description>
    </item>
    <item>
      <title>Gigi Becali le-a dat elvețienilor echipa pe tavă. Unde e marea „vânzoleală” de la FCSB</title>
      <link>https://www.prosport.ro/fotbal-extern/europa-league/gigi-becali-le-a-dat-elvetienilor-echipa-pe-tava-unde-e-marea-vanzoleala-de-la-fcsb-20285099</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-le-a-dat-elvetienilor-echipa-pe-tava.-Unde-e-marea-„vanzoleala-de-la-FCSB-1400x786.jpg"/><br/><p>Campioana României joacă joi în Europa League, cu Young Boys Berna și, în stilu-i obișnuit, Gigi Becali le-a dat elvețienilor echipa pe tavă.</p>
<p>FCSB s-a impus cu 1-0 în fața Oțelului pe Arena Națională, în etapa 11 din Superliga, iar după meci Gigi Becali a anunțat că Alhassan și Alibec sigur vor juca împotriva elvețienilor.</p>
<h2><span>Unde este singura problemă a lui Gigi Becali, în alcătuirea echipei pentru meciul cu Young Boys Berna</span></h2>
<p>Joi, 2 octombrie, echipa lui Gigi Becali <span>primește replica formației elvețiene Young Boys Berna</span>, în etapa 2 din grupa de Europa League. Partida de pe Arena Națională începe la ora 19:45.</p>
<p>Ca și în precedentele ocazii, latifundiarul din Pipera a anunțat pe cine va trimite în teren. Căpitanul Darius Olaru nu este sigur de prezența în formula de start. Gigi Becali a spus că-l va folosit o repriză, dar nu a spus care dintre ele.</p>
<p>„Mare problemă, mare de tot, o să avem cu Young Boys Berna. Problema e pe spate la fundași. O să joace Baba cu… În față o să joace Alibec. În linia de 3 avem Thiam, Cisotti, Miculescu, Popescu, Politic. Avem mulți acolo.</p>
<p>(n.r. Tănase și Olaru?) Nu… E posibil să ne consultăm pentru Olaru, eu vreau ca el să joace numai o repriză. Până la Olaru în Europa, să prindem play-off. La mijloc am doi închizători.</p>
<p>Atacant… Pe Alibec de ce l-am luat? Nu e varianta a doua. A fost luat ca să jucăm o echipă în Europa și una… Are experiență, a calificat echipe, pe la Astra, pe la… Miculescu-Cisotti.</p>
<p>Rămâne numai numărul 10, care numărul 10 e posibil să fie George Popescu. O să joace și el o repriză. Cred că va juca George Popescu. Și Politic, și Thiam. Nu poți să spui că sacrific Europa. Vreau să câștig meciul. Intră și Tănase, Thiam, Bîrligea, Olaru”, a declarat Becali, la <span>Digi Sport</span>.</p>
<p><span>După meciul din Europa League</span>, pentru FCSB urmează alt meci important, tot pe Arena Națională, cu liderul Superligii, Universitatea Craiova. Confruntarea se joacă pe 5 octombrie, de la 20:30, iar între cele două este o distanță de 14 puncte.</p>

]]></description>
    </item>
    <item>
      <title>Gigi Becali a intrat în direct la DigiSport și, în timpul discuției cu Ilie Dumitrescu, a luat o decizie vitală pentru FCSB: „El va fi”</title>
      <link>https://www.prosport.ro/fotbal-intern/superliga/gigi-becali-a-intrat-in-direct-la-digisport-si-in-timpul-discutiei-cu-ilie-dumitrescu-a-luat-o-decizie-vitala-pentru-fcsb-el-va-fi-20285095</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-a-intrat-in-direct-la-DigiSport-si-in-timpul-discutiei-cu-Ilie-Dumitrescu-a-luat-o-decizie-vitala-pentru-FCSB-„El-va-fi-930x1400.jpg"/><br/><p>Gigi Becali a intrat în direct la DigiSport și, în timpul discuției pe care a purtat-o cu Ilie Dumitrescu, a luat o decizie extrem de importantă pentru FCSB.</p>
<p>Latifundiarul din Pipera a anunțat ce are jucători are de gând să folosească în următoarele două partide extrem de importante, cu Young Boys, în UEFA Europa League, și cu Universitatea Craiova, în campionat.</p>
<h2><span>Gigi Becali știe cum abordează meciurile cu Young Boys și Craiova</span></h2>
<p><span>FCSB a obținut a doua victorie în noul sezon de Superliga României</span>. Echipa pregătită de Elias Charalambous și Mihai Pintilii<span> s-a impus în fața celor de la Oțelul Galați, scor 1-0</span>, într-o partidă disputată pe Arena Națională din București.</p>
<p>La finalul meciului, Gigi Becali a intrat în direct la DigiSport și, în timpul discuției pe care a purtat-o cu Ilie Dumitrescu, a luat o decizie extrem de importantă pentru FCSB. Latifundiarul din Pipera a anunțat ce are jucători are de gând să folosească în următoarele două partide extrem de importante, cu Young Boys, în UEFA Europa League, și cu Universitatea Craiova, în campionat.</p>
<p>„(n.r. Ce echipă veți folosi cu Craiova?) Miculescu și Cisotti în benzi. Acum joi numai o repriză Cisotti și Miculescu, atât. Iese Cisotti, intră Thiam. Under o să fie ăsta, Stoian. O să văd ce combinații facem. Poate joacă număr 10 Stoian. Poate joacă Olaru joi tot meciul. Să vedem, nu suntem siguri. Am nevoie de Olaru în ambele meciuri, că aleargă mult.</p>
<p>Olaru pe zi ce trece mai bun, mai bun. Dacă își revine Olaru, nu mai îmi stă nimeni în față. Dacă bat Craiova, să nu mă sunați, ies scântei”, a declarat Gigi Becali, la <span>Digi Sport</span>.</p>
<h2><span>FCSB, gata să atace play-off-ul</span></h2>
<p>FCSB a reușit să se impună în fața celor de la Oțelul Galați, scor 1-0, grație golului marcat de Florin Tănase, în minutul 48, din lovitură de la 11 metri. Astfel, campioana a obținut cea de-a doua victorie din noul sezon de Superliga României. Astfel, cu 10 puncte acumulate în 11 etape, FCSB încearcă să recupereze distanța față de echipele care se află în acest moment pe primele poziții în campionat.</p>
<p>Locul 6, ultimul care asigură prezența în play-off-ul Superligii României, este ocupat în acest moment de Unirea Slobozia, formație care a acumulat 18 puncte în 11 etape disputate.</p>

]]></description>
    </item>
  </channel>
</rss>
