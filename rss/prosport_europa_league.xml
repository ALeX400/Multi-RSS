<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„CFR Cluj, în topul echipelor maghiare!”. Antrenorul lui Paksi e convins de locul pe care l-ar ocupa formația din Gruia în campionatul Ungariei</title>
      <link>https://www.prosport.ro/fotbal-extern/europa-league/cfr-cluj-in-topul-echipelor-maghiare-antrenorul-lui-paksi-e-convins-de-locul-pe-care-l-ar-ocupa-formatia-din-gruia-in-campionatul-ungariei-20222214</link>
      <description><![CDATA[<img src="https://www.prosport.ro/wp-content/uploads/2025/07/„CFR-Cluj-in-topul-echipelor-maghiare.-Antrenorul-lui-Paksi-e-convins-de-locul-pe-care-l-ar-ocupa-formatia-din-Gruia-in-campionatul-Ungariei.jpg"/><br/><p>Antrenorul lui Paksi FC, Gyorgy Bognar, este convins că CFR Cluj ar termina pe podium în prima ligă ungară și recunoaște superioritatea vicecampioanei.</p>
<p>CFR Cluj primește vizita lui Paksi FC în returul din dubla manșă a preliminariilor Europa League, astăzi 17 iulie, ora 20:30, iar scorul înregistrat în tur este 0-0.</p>
<h2><span>Antrenorul lui Paksi e convins că formația din Gruia ar termina pe podium în campionatul Ungariei</span></h2>
<p><span>Înaintea duelului CFR Cluj – Paksi FC,</span> Gyorgy Bognar (63 ani), tehnicianul formației ce a terminat pe locul 3 în campionatul Ungariei din urmă cu un sezon, a oferit o declarație echilibrată unde a arătat că își respectă adversarul din această seară, CFR Cluj. Antrenorul maghiar a transmis că formația din Gruia ar termina cu siguranță pe podiumul primei ligi din Ungaria și nu a ezitat să admită că CFR Cluj e favorită la calificarea în turul 2 preliminar UEFA Europa League.</p>
<p>„Cred că gazdele sunt favorite și în acest meci. La partida din Ungaria, în special în prima jumătate de oră, ei au jucat mai bine. Știam dinainte, pe baza informațiilor, că CFR are jucători buni, iar în primul meci au demonstrat asta.</p>
<p>CFR, cu acest lot, ar face parte cu siguranță din topul echipelor maghiare. Cu acești jucători ar termina clar în primele trei echipe.</p>
<p>Primul meci a fost util pentru a învăța, iar acum încercăm să folosim acele informații. Ne-am pregătit ca de obicei, doar că acum avem deja un meci oficial în picioare, ceea ce contează mult pentru ziua de mâine. Pot spune cu siguranță că adversarii noștri au jucători de calitate, o echipă care poate iniția atacuri poziționale.</p>
<p>CFR are jucători de bandă care pot destabiliza apărarea. Din cauza scorului strâns din meciul tur, ei trebuie să încerce să marcheze încă din primele minute”, a declarat Gyorgy Bognar, citat de GSP.</p>
<h2><span>Partida tur dintre Paksi și CFR Cluj</span></h2>
<p><span>Partida din Ungaria, de pe stadionul Fehervari uti, încheiată cu o remiză albă</span>, a avut-o în prima repriză ca protagonistă pe CFR Cluj. Echipa lui Dan Petrescu a fost formația care a controlat meciul și a condus astfel ritmul partidei prin posesie, faze de poartă și mai multe pase reușite decât adversarii lor.</p>
<p>În partea a doua a jocului, formația maghiară Paksi a reușit să echilibreze disputa, reușind astfel să fie mai prezentă pe faza ofensivă, însă fără a avea un efect real asupra tabelei de marcaj.</p>

]]></description>
    </item>
    <item>
      <title>🚨 CFR Cluj – Paksi 1-0, Live Text Online, în manșa secundă a turului 1 preliminar din Europa League. Gol senzațional marcat de Fică</title>
      <link>https://www.prosport.ro/fotbal-extern/europa-league/cfr-cluj-paksi-live-text-online-de-la-ora-2030-in-mansa-secunda-a-turului-1-preliminar-din-europa-league-echipele-de-start-dan-petrescu-se-teme-de-partida-cu-formatia-maghiara-20222240</link>
      <description><![CDATA[<img src="https://www.prosport.ro/wp-content/uploads/2025/07/CFR-Cluj-Paksi-0-0-Live-Text-Online-in-mansa-secunda-a-turului-1-preliminar-din-Europa-League.-A-inceput-meciul-din-Gruia-1400x781.jpg"/><br/><p>Meciul dintre CFR Cluj și Paksi are loc în manșa secundă a turului 1 preliminar din Europa League, sezonul 2025/2026, iar partida este Live Text Online pe www.prosport.ro.</p>
<p>De asemenea, duelul programat pe Stadionul „Dr. Constantin Rădulescu” poate fi urmărit și în direct la televizor pe posturile Digi Sport 1 și <span>Prima Sport 1</span>, începând cu ora 20:30.</p>
<h2><span>CFR Cluj – Paksi Live Text Online, de la ora 20:30, în manșa secundă a turului 1 preliminar din Europa League</span></h2>
<p>Formația pregătită de Dan Petrescu participă în Europa League în calitate de câștigătoare a Cupei României, după 3-2 în finala cu FC Hermannstadt. De asemenea, ardelenii au terminat ediția trecută de campionat pe locul 2, după FCSB.</p>
<p>După 0-0 în tur, <span>situația este simplă</span>: echipa care învinge, indiferent că o face după 90 de minute, la finalul prelungirilor sau în urma loviturilor de departajare, se califică în faza următoare a întrecerii, unde va da peste gruparea elvețiană Lugano.</p>
<p>Învinsa, în schimb, trece în turul 2 preliminar din Conference League. în contextul în care regula golului marcat în deplasare nu mai este valabilă din sezonul 2021/2022, rezultatul de egalitate nu golosește nimănui.</p>
<p>Înaintea confruntării, de pe Stadionul „Dr. Constantin Rădulescu” din Cluj-Napoca, Gyorgy Bognar, tehnicianul lui Paksi, a spus că echipa ardeleană ar termina cu siguranță pe podium în campionatul Ungariei și este convins că vicecampioana României are prima șansă la calificare.</p>
<h2><span>Declarațiile celor doi antrenori</span></h2>
<blockquote><p>Sunt conştient de dificultatea acestui meci. Nimeni din România nu ştie că adversara noastră e neînvinsă în deplasare. Au jucat patru meciuri în deplasare în sezonul trecut şi au dat câte două goluri pe meci. Şi au jucat cu echipe bune.</p>
<p>Eu înţeleg aceste lucruri, dar lumea spune că suntem favoriţi. Nu ştiu care e motivul, chiar nu ştiu. Că CFR are tradiţie în Europa? Şi ce? Şi PSG era mai bună ca Chelsea, dar în meciul direct a fost 3-0 pentru Chelsea.</p>
<p>Paksi e o echipă care joacă împreună de mult timp, are un antrenor care ştie ce vrea, iar mâine pe teren o să vedeţi că am dreptate. Că doar nu inventez. Asta e realitatea, va fi un meci foarte, foarte greu.</p>
<p>Micile detalii şi puţin noroc vor face diferenţa. E nevoie şi de noroc… cei de la Paksi au avut noroc în Andorra, asta e realitatea. Fără noroc nu se calificau.</p>
<p>Aşa că şi nouă ne trebuie puţin noroc mâine. Aş vrea să jucăm foarte prost şi să ne calificăm. Să facem cel mai prost meci, dar să ne calificăm”, a precizat Dan Petrescu.</p></blockquote>
<p>„Cred că gazdele sunt favorite și în acest meci. La partida din Ungaria, în special în prima jumătate de oră, ei au jucat mai bine. Știam dinainte, pe baza informațiilor, că CFR are jucători buni, iar în primul meci au demonstrat asta.</p>
<p>CFR, cu acest lot, ar face parte cu siguranță din topul echipelor maghiare. Cu acești jucători ar termina clar în primele trei echipe. Primul meci a fost util pentru a învăța, iar acum încercăm să folosim acele informații. Ne-am pregătit ca de obicei, doar că acum avem deja un meci oficial în picioare, ceea ce contează mult pentru ziua de mâine.</p>
<p>Mă aștept ca de data asta să putem iniția mai multe faze ofensive încă din prima repriză, lucru care nu ne-a reușit în tur. Pot spune cu siguranță că adversarii noștri au jucători de calitate, o echipă care poate iniția atacuri poziționale.</p>
<p>CFR are jucători de bandă care pot destabiliza apărarea. Din cauza scorului strâns din meciul tur, ei trebuie să încerce să marcheze încă din primele minute”, a explicat Gyorgy Bognar.</p>
<h2><span>Echipele probabile</span></h2>
<p>CFR Cluj (1-4-3-3): Hindrich – Abeid, Bolgado, M. Ilie, Camora – Muhar, Emerllahu, Korenica – Nkololo, Gjorgjievski, Kamara. Antrenor: Dan Petrescu</p>
<p>Rezerve: Gal, Micai, Sinyan, Fică, Păun, Samake, Bosec, Dumbărvanu, Kun, Djokovic, Grigor, Postolachi, Munteanu</p>
<p>Paksi: Kovacsik, Lenzser, Vas, Vecei, Hinora, Windecker, Zeke, Papp, Balogh, Haraszti, Toth. Antrenor: Gyorgy Bognar.</p>
<p>Rezerve: Simon, Gyvetan, Kinyik, Hanh, Bode, Silye, Szendrei, Gyurkits, Harvath, Szekszardi, Galambos, Szabo</p>
<p><span>Întreaga brigadă este din Cipru</span>. La centru va oficia Kyriakos Athanasiou, ajutat la linii de Marios Kalogirou și Pavlos Georgiou. În camera VAR au fost delegați Rovertos Kosta și Andreas Tehrani.</p>

]]></description>
    </item>
    <item>
      <title>Ghinion curat pentru Dan Petrescu! 2 titulari din CFR Cluj – Paksi s-au accidentat în primele 15 minute și au fost înlocuiți</title>
      <link>https://www.prosport.ro/fotbal-extern/europa-league/ghinion-curat-pentru-dan-petrescu-2-titulari-din-cfr-cluj-paksi-s-au-accidentat-in-primele-15-minute-si-au-fost-inlocuiti-20222515</link>
      <description><![CDATA[<img src="https://www.prosport.ro/wp-content/uploads/2025/07/Ghinion-curat-pentru-Dan-Petrescu-2-titulari-din-CFR-Cluj-Paksi-s-au-accidentat-in-primele-15-minute-si-au-fost-inlocuiti-1400x1050.jpg"/><br/><p>Doi titulari din echipa CFR-ului s-au accidentat în manșa secundă cu Paksi din primul tur preliminar UEFA Europa League.</p>
<p>Dan Petrescu a fost nevoit să-i schimbe pe Lindon Emerllahu și Mohammed Kamara după mai puțin de 20 de minute de joc.</p>
<h2><span>Emerllahu și Kamara, accidentați în CFR Cluj – Paksi </span></h2>
<p>Dan Petrescu a avut un ghinion teribil în <span>manșa secundă cu Paksi</span> din primul tur preliminar UEFA Europa League. Lindon Emerllahu și Mohammed Kamara s-au accidentat în primele 15 minute ale partidei și nu au mai putut continua.</p>
<p>Antrenorul echipei CFR Cluj nu a avut încotro și a fost nevoit să-i scoată din teren. În locul lor au intrat Damjan Djokovic și Alin Fică, care a marcat unicul gol al ardelenilor în Supercupa României cu FCSB, scor 1-2.</p>

]]></description>
    </item>
    <item>
      <title>Arbitrul delegat la CFR Cluj – Paksi, cât pe ce să fie asasinat! I-a fost montată o bombă în mașină</title>
      <link>https://www.prosport.ro/fotbal-extern/europa-league/arbitrul-delegat-la-cfr-cluj-paksi-cat-pe-ce-sa-fie-asasinat-i-a-fost-montata-o-bomba-in-masina-20219014</link>
      <description><![CDATA[<img src="https://www.prosport.ro/wp-content/uploads/2025/07/Arbitrul-delegat-la-CFR-Cluj-–-Paksi-cat-pe-ce-sa-fie-asasinat-I-a-fost-montata-o-bomba-in-masina-1400x1055.jpeg"/><br/><p>Kyriakos Athanasiou, un cipriot în vârstă de 30 de ani, posesor al ecusonului FIFA din 2023, este arbitrul delegat la returul CFR Cluj – Paksi.</p>
<p>Partida din manșa secundă a primului tur preliminar UEFA Europa League este programată joi, 17 iulie 2025, pe stadionul „Dr. Constantin Rădulescu” din Cluj, de la ora 20:30.</p>
<h2><span>Ciprioții au vrut să îl asasineze pe Kyriakos Athanasiou, arbitrul delegat la CFR Cluj – Paksi, după un derby de foc AEL Limassol – AEZ Zakakiou 4-3</span></h2>
<p>Joia trecută, pe 10 iulie, <span>Paksi și CFR Cluj au remizat la Budapesta, scor 0-0</span>, astfel că lupta decisivă pentru calificarea în turul 2 preliminar din UEFA Europa League se va da în Ardeal.</p>
<p>Tot Joi, la data de 17 iulie, CFR Cluj și Paksi se vor întâlni pe stadionul „Dr. Constantin Rădulescu” din Gruia și promit să folosească toate „armele” disponibile pentru a obține un rezultat pozitiv. În turul 2 preliminar, învingătoarea va da peste Lugano, din Elveția.</p>
<p>UEFA a stabilit deja arbitrul care se va afla <span>la centrul returului CFR Cluj – Paksi</span>, iar acesta este Kyriakos Athanasiou, un „central” din Cipru în vârstă de doar 30 de ani care deține ecusonul <span>FIFA</span> din 2023. Va fi doar al treilea meci european fluierat de la centru de Kyriakos Athanasiou, care în sezonul 2023-2024 a fost în centrul unui scandal imens.</p>
<p>Concret, în etapa a doua a stagiunii menționate, arbitrul s-a aflat la centrul unul derby din Cipru, AEL Limassol – AEZ Zakakiou, care s-a terminat cu 4-3 în favoarea gazdelor. Însă, jocul a fost unul de infarct. Oaspeții au condus cu 2-0, după care AEL Limassol a răsturnat scorul la 3-2 în favoarea ei. Ulterior, în prelungiri, a venit punctul culminant. În minutul 90+3, AEZ Zakakiou a dus scorul la 3-3, mulțumită unui penalty dictat de Kyriakos Athanasiou, însă nu acesta a fost ultimul gol al derby-ului. În cele 11 minute de prelungiri pe care le-a permis, „centralul” a eliminat doi jucători din tabăra oaspete, iar în cele din urmă, chiar înainte de fluierul final, AEL Limassol a dat golul de 4-3.</p>
<p>Imediat după meci, în mașina arbitrului Kyriakos Athanasiou a fost plasată o bombă artizanală confecționată dintr-un obiect metalic care a fost încărcat cu explozibil, însă din fericire, dispozitivul s-a detonat înainte ca arbitrul să ajungă la autoturism. Astfel, tentativa de asasinat asupra lui Kyriakos Athanasiou nu a avut succes.</p>
<figure aria-labelledby="figcaption_attachment_20219019" class="wp-caption aligncenter" id="attachment_20219019"><img alt="" class="size-large wp-image-20219019" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Kyriakos-Athanasiou-1400x933.jpg" srcset="https://www.prosport.ro/wp-content/uploads/2025/07/Kyriakos-Athanasiou-1400x933.jpg 1400w, https://www.prosport.ro/wp-content/uploads/2025/07/Kyriakos-Athanasiou-768x512.jpg 768w, https://www.prosport.ro/wp-content/uploads/2025/07/Kyriakos-Athanasiou-1536x1024.jpg 1536w, https://www.prosport.ro/wp-content/uploads/2025/07/Kyriakos-Athanasiou.jpg 1800w" width="1400"/><figcaption class="wp-caption-text" id="figcaption_attachment_20219019">SURSA FOTO: PROFIMEDIA. 14 iulie 2025. Kyriakos Athanasiou, în timpul unui meci din prima ligă daneză, în 2024</figcaption></figure>
<h2><span>Ar trebui CFR Cluj să aibă emoții?</span></h2>
<p>Revenind la duelul CFR Cluj – Paksi, ambele echipe au emoții în privința delegării UEFA, deoarece Kyriakos Athanasiou se va afla la doar al treilea său meci european, așa cum am precizat deja, și la primul din acest sezon. Concret, cipriotul a mai fluierat de la centru două dueluri din sezonul 2024-2025, unul din primul tur preliminar al Europa League și unul din primul tur preliminar al Conference League.</p>
<p>În Gruia, Kyriakos Athanasiou va fi ajutat de conaționalii Marios Kalogirou și Pavlos Georgiou, pe post de asistenți, și Andres Tehrani, din postura de al patrulea oficial. În camera VAR se vor afla tot doi ciprioți, anume Marios Christoforou şi Rovertos Kosta.</p>

]]></description>
    </item>
    <item>
      <title>Ungurii agită atmosfera înaintea meciului de la Cluj Napoca dintre CFR și Paksi: „Funar a vopsit băncile în culorile României. Merită tributul pentru statuia și memoria lui Matei Corvin”</title>
      <link>https://www.prosport.ro/fotbal-extern/europa-league/ungurii-agita-atmosfera-inaintea-meciului-de-la-cluj-napoca-dintre-cfr-si-paksi-funar-a-vopsit-bancile-in-culorile-romaniei-merita-tributul-pentru-statuia-si-memoria-lui-matei-corvin-20219111</link>
      <description><![CDATA[<img src="https://www.prosport.ro/wp-content/uploads/2025/07/Ungurii-agita-atmosfera-inaintea-meciului-de-la-Cluj-Napoca-dintre-CFR-si-Paksi-„Funar-a-vopsit-bancile-in-culorile-Romaniei.-Merita-tributul-pentru-statuia-si-memoria-lui-Matei-Corvin-e1752489253420-1400x965.jpg"/><br/><p>Meciul CFR Cluj – Paksi din manșa secundă a turului 1 al preliminariilor Europa League este important pentru accederea în faza următoare a competiției europene. Cu o remiză albă în partida tur, jocul de joi, de la Cluj, are o însemnătate și mai mare pentru formația maghiară.</p>
<p>Iar acest lucru este consemnat de unguri, care agită atmosfera dinaintea meciului și fac trimiteri la istorie, inclusiv la perioada în care orașul era condus de Gheorghe Funar.</p>
<p>Fost edil între 1992 și 2004, Funar este cunoscut pentru atitudinea sa ultranaționalistă, dar și pentru faptul că a vopsit cu tricolorul românesc bănci, stâlpi și coșuri de gunoi. De altfel, Emil Boc, cel care l-a urmat pe Funar la Primăria Cluj, a adus <span>dramul de normalitate de care are nevoie o comunitate multietnică, așa cum este cea din Cluj</span>.</p>
<h2><span>„Funar a vopsit băncile în culorile României. Merită tributul pentru statuia și memoria lui Matei Corvin”</span></h2>
<p><span>Presa maghiară</span> susține că meciul dintre CFR Cluj și Paksi este un meci istoric, însă nu prin miza pe care o are, calificarea în turul 2 din Europa League, ci prin locul unde se desfășoară acesta.</p>
<p>Jurnaliștii de la NemzetiSport fac o trecere în revistă a ceea ce a reprezentat Cluj Napoca pentru competițiile din Ungaria anilor 1940, iar ceea ce încearcă aceștia să scoată în evidență poate fi privit și ca un mod de a agita atmosfera înaintea meciului programat joi, 17 iulie, pe stadionul din Gruia.</p>
<p>„CFR Cluj, Kolozsvari Vasutas Sport Club (KVSC), denumirea pe care a avut-o la înființare, în 1907, a ajuns în finala Cupei Ungariei, încheind prima manșă la egalitate, 2-2, cu FTC, în meciul disputat în iulie 1944 la Budapesta. Returul a avut loc la Cluj Napoca, în condiții de război, sub alerte de raid aerian, cu victoria FTC, scor 3-1”, scriu cei de la NemzetiSport.</p>
<p>De Ungaria ar fi legată și cealaltă echipă din Cluj, Universitatea, care a fost înființată la Budapesta, în 1919, dar care s-a mutat rapid la Cluj, devenind în peroada interbelică o echipă tot mai naționalistă.</p>
<p>Potrivit ungarilor, după 1940, U Cluj a rămas pe mâna românilor, în timp ce actuala CFR a fost în continuare considerată o echipă maghiară, acesta fiind și motivul pentru care KVSC a putut juca finala maghiară din 1944, în timp ce U Cluj a jucat finala Cupei României, în 1942.</p>
<p>Anii 1940 au fost cei care au dus la rivalitatea deja cunoscută dintre cele două echipe clujene, o rivalitate care se regăsește, din păcate, și în afara stadioanelor. De altfel, <span>incidentele din acest an au arătat că rivalitatea dintre suporteri poate fi greu de stăpânit</span>.</p>
<p>„Funar a vopsit băncile în culorile României. Merită tributul pentru statuia și memoria lui Matei Corvin, cu steagurile Paks”, au scris cei de la NemzetiSport, făcând trimitere la istoria actuală a Clujului.</p>
<ul>
<li>Grupul statuar dedicat lui Matei Corvin, cunoscut ca Regele Ungariei, este amplasat în Piața Unirii încă din 1902 și a rezistat timpului, deși în 1919 au fost discuții ca acesta să fie mutat fiind considerat un simbol al naționaismului maghiar. Cel care a găsit soluția salvării monumentului, premiat la  Expoziția Universală de la Paris, a fost istoricul Nicolae Iorga. Soluția lui Iorga a fost aceea de a evidenția originea română a lui Matei Corvin, născut în Cluj, într-o casă din centrul vechi, și se a amplasa o plăcută trilingvă pe latura nordică a postamentului.</li>
<li>Casa în care a fost născut Matei Corvin îi poartă numele și este sediul unei secții din cadrul Universității de Artă și Design Cluj.</li>
</ul>
<h2><span>Disputele dintre „U” și CFR, în atenția maghiarilor</span></h2>
<p>Ungurii au făcut mai multe referiri și la meciurile echipei CFR Cluj, în campionatul național, dar și la cele din cupele europene, unde atmosfera a fost destabilizată inclusiv de către cei din galeria „studenților”.</p>
<p>„Au folosit toate mijloacele, permise și nepermise, pentru a zădărnici triumful istoric al rivalilor maghiari dn Cluj. Într-un meci extrem de tensionat și violent, CFR a smuls în cele din urmă victoria și titlul cu un penalty. Încet, încet, lumea a fost nevoită să se obișnuiască cu succesul echipei CFR”, au mai scris maghiarii.</p>

]]></description>
    </item>
  </channel>
</rss>
