<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Marius Şumudică i-a distrus pe Mihai Popescu şi pe Adrian Şut! „Nu l-am văzut niciodată în halul ăsta”</title>
      <link>https://www.prosport.ro/fotbal-extern/liga-campionilor/marius-sumudica-i-a-distrus-pe-mihai-popescu-si-pe-adrian-sut-nu-l-am-vazut-niciodata-in-halul-asta-20234921</link>
      <description><![CDATA[<img src="https://www.prosport.ro/wp-content/uploads/2025/08/Marius-Sumudica-i-a-distrus-pe-Mihai-Popescu-si-pe-Adrian-Sut-Nu-l-am-vazut-niciodata-in-halul-asta-scaled-e1754033989643-1400x803.jpg"/><br/><p>Marius Șumudică, antrenor liber de contract după despărțirea de Rapid București, a comentat eliminarea celor de la FCSB din preliminariile Ligii Campionilor. Tehnicianul a pus tunurile pe doi fotbaliști ai campioanei, Mihai Popescu și Adrian Șut, despre care spune că sunt de nerecunoscut.</p>
<p>Criza debutului de sezon continuă la FCSB, după prestații foarte slabe încă din primul tur al preliminariilor de Liga Campionilor. Bucureștenii au trecut cu mari emoții de andorranii de la Inter Club d’Escaldes, dar <span>au clacat în fața campioanei Macedoniei de Nord</span>, Shkendija. Marius Șumudică a comentat în termeni duri prestațiile unor vedete ale „roș-albaștrilor”.</p>
<h2><span>Marius Șumudică pune tunurile pe Mihai Popescu și Adrian Șut</span></h2>
<p>După rezultatul rușinos din returul dublei manșe cu Shkendija, Marius Șumudică a discutat amplu despre prestația campioanei Superligii. Printre altele, tehnicianul a criticat doi fotbaliști ai campioanei, Adrian Șut și Mihai Popescu. „Șumi-gol” este de părere că marea vină este a antrenorilor Elias Charalambous și Mihai Pintilii, nu a patronului Gigi Becali.</p>
<p>„Mijlocașii noștri centrali sunt de o lentoare ieșită din comun. Eu nu l-am văzut niciodată pe Adrian Șut sleit de puteri în halul ăsta. Nu l-am văzut pe Șut să nu accelereze cu mingea în momentul în care nimeni nu îl ataca. El trebuia să urce și să creeze superioritate.</p>
<p>Urcă mai mult fundașii centrali. Sunt momente când Ngezana sau Popescu urcă cu mingea și trec peste nivelul mijlocașilor. Sunt lucruri vizibile. Trebuie corectate. Eu văd jocul la televizor. Trebuie corectate aceste lucruri.</p>
<p>Până acum s-au plâns că nu au avut atacant. FCSB-ul nu creează nicio superioritate când urcă Mihai Popescu sus. Lasă libere zonele din spate. Nimeni nu vine să îl acopere. El și faultează aiurea. Nu se fac astfel de lucruri la 32 de ani, fotbalist de echipă națională. Ieri au suferit foarte mult în flancuri”, a declarat Marius Șumudică, potrivit <span>Fanatik</span>.</p>
<h2><span>FCSB luptă pentru calificarea în grupa Europa League</span></h2>
<p>Odată eliminați de Shkendija, bucureștenii și-au luat la revedere de la marele vis Liga Campionilor. Totuși, FCSB are o plasă de salvare importantă, calificarea în grupa Europa League. Formația „roș-albastră” a fost „retrogradată” în turul 3 al acestei competiții, unde <span>va juca cu Drita, echipă din Kosovo</span>.</p>
<p>Judecând după cotele de piață, dubla manșă cu Drita ar urma să fie mai grea decât cea cu Shkendija. În cazul în care vor trece de kosovari, jucătorii FCSB pot avea o misiune dificilă în play-off-ul de UEFA Europa League, deși echipa este cap de serie la tragerea la sorți.</p>
<p>Printre adversarele formației lui Gigi Becali sunt Rijeka/Shelbourne, Genk, Pafos/Dinamo Kiev, RFS/KuPS, Zrinjski/Breidablik, Lincoln Red Imps/Noah, Aberdeen, Sigma Olomouc, Samsunspor, Brann/Hacken, Shkendija/Qarabag sau Kairat Almaty/Slovan Bratislava.</p>
<p>În cazul în care vor fi eliminați de kosovari în turul 3 al UEFA Europa League, cei de la FCSB vor merge în play-off-ul de Conference League, unde adversarii sunt mult mai slabi cotați. Printre adversare ar putea fi Levadia/Differdange, Hamrun/Maccabi Tel Aviv, Milsami/Virtus, Noah/Lincoln Red Imps sau Shelbourne/Rijeka.</p>

]]></description>
    </item>
    <item>
      <title>Universitatea Craiova și CFR Cluj au bătut palma. Ce se va întâmpla cu meciul din Superliga</title>
      <link>https://www.prosport.ro/fotbal-intern/superliga/universitatea-craiova-si-cfr-cluj-au-batut-palma-ce-se-va-intampla-cu-meciul-din-superliga-20234914</link>
      <description><![CDATA[<img src="https://www.prosport.ro/wp-content/uploads/2025/08/Universitatea-Craiova-si-CFR-Cluj-au-batut-palma.-Ce-se-va-intampla-cu-meciul-din-Superliga-scaled-e1754029205910-1400x856.jpg"/><br/><p>Universitatea Craiova și CFR Cluj, două rivale constante în lupta pentru titlu, se pot înțelege pentru a se ajuta reciproc în lupta pentru cupele europene. Nelu Varga și Mihai Rotaru ar putea cere amânarea meciului din runda 4 a Superligii pentru a se pregăti mai bine pentru turul următor european.</p>
<p>CFR Cluj a avut parte de un meci tare în turul 2 al UEFA Europa League, împotriva elvețienilor de la Lugano. <span>Ardelenii s-au impus cu scorul de 1-0</span>, după prelungiri. În schimb, Universitatea Craiova și-a câștigat calificarea după un rezultat surprinzător de bun, 4-0 contra bosniacilor de la FK Sarajevo, care porneau cu un gol în plus după meciul tur.</p>
<h2><span>CFR Cluj – Universitatea Craiova, aproape de acord pentru a se amâna meciul de campionat</span></h2>
<p>În următoarea rundă de Superliga ar fi trebuit să aibă loc derby-ul dintre CFR Cluj și Universitatea Craiova. Cum ambele sunt angrenate în lupta pentru cupele europene, este posibil ca duelul să fie amânat, odată ce AMBELE formații și-au exprimat interesul.</p>
<p>„Ne dorim amânarea meciului din SuperLiga”, a declarat Neluțu Varga, patronul celor de la CFR Cluj, imediat după calificarea echipei sale în turul 3 al UEFA Europa League, conform <span>Fanatik</span>.</p>
<p>În următorul tur, CFR Cluj va avea parte de un adversar foarte tare: Braga. Portughezii au trecut destul de greu de Levski Sofia, scor 1-0 la general, după prelungiri. Universitatea Craiova va juca cu Spartak Trnava, după ce <span>a trecut en-fanfare de FK Sarajevo</span>, scor 5-2 la general.</p>
<h2><span>Ce obstacol ar putea interveni în amânarea derby-ului CFR Cluj – Universitatea Craiova</span></h2>
<p>Conform sursei, o decizie ar trebui să fie luată vineri de reprezentanții Federației Române de Fotbal. Un obstacol în calea înțelegerii dintre cele două cluburi ar putea fi ziua când meciurile europene vor avea loc. Oltenii sunt de acord cu amânarea, dar numai dacă meciul din Conference League este miercuri. În cazul programării în ziua de joi, oltenii vor dori să joace în runda 4, contra ardelenilor.</p>
<p>Programarea meciurilor din cupele europene va depinde de mai mulți factori, printre care decizia UEFA, dar și decizia posturilor TV care vor achiziționa drepturile de televizare ale meciurilor. Până la acest moment, Flashscore oferă informația că meciul oltenilor se va disputa pe 7 august, adică în ziua de joi.</p>
<p>În acest caz, meciul din runda 4 s-ar putea juca, deoarece oltenii vor să își susțină un ritm tot mai accelerat de joc, după ce au impresionat ieri.</p>

]]></description>
    </item>
    <item>
      <title>Reacție imprevizibilă! Mirel Rădoi a făcut scut în jurul FCSB: „Linșaj!”</title>
      <link>https://www.prosport.ro/fotbal-intern/superliga/reactie-imprevizibila-mirel-radoi-a-facut-scut-in-jurul-fcsb-linsaj-20235075</link>
      <description><![CDATA[<img src="https://www.prosport.ro/wp-content/uploads/2025/08/Reactie-imprevizibila-Mirel-Radoi-a-facut-scut-in-jurul-FCSB-„Linsaj-1400x833.png"/><br/><p>Joi seară, 1 august 2025, imediat după ce Universitatea Craiova a eliminat-o pe Sarajevo din turul doi preliminar al UEFA Europa Conference League, Mirel Rădoi (44 de ani) a avut o reacție neașteptată în fața camerelor de filmat.</p>
<p>La conferința de presă de după meci, antrenorul și-a mutat atenția înspre ce a pățit FCSB miercuri seară și a făcut un scut în jurul echipei roș-albastre.</p>
<h2><span>Mirel Rădoi sare în apărarea campioanei FCSB. Ce l-a deranjat pe antrenor, după eșecul roș-albaștrilor cu Shkendija</span></h2>
<p><span>FCSB a dezamăgit la mijlocul săptămânii, după ce a pierdut și returul cu nord-macedonenii de la Shkendija</span> Tetovo, scor 1-2, și a ratat astfel calificarea în turul trei preliminar din Liga Campionilor.</p>
<p>Roș-albaștrii vor juca în aceeași fază din Europa League, iar adversară le va fi Drita, campioana en-titre din Kosovo.</p>
<p>Așa cum era de așteptat, eșecul campionilor lui Charalambous a stârnit multe reacții de nemulțumire în spațiul public, iar Mirel Rădoi, care joi seară a sărbătorit, după <span>Universitatea Craiova – Sarajevo 4-0</span>, a ținut să le ia apărarea roș-albaștrilor.</p>
<p>Fost antrenor la clubul patronat de nașul său, Gigi Becali, Rădoi este de părere că FCSB a fost victima unui linșaj mediatic în ultimele 48 de ore:</p>
<blockquote><p>Cred că nu există nicio echipă în România care să joace cu vreun adversar din Europa, în meciurile internaționale, și să domine 90 de minute, iar adversarul să nu-și creeze nicio ocazie. Suntem în 2025, unde toată lumea știe să atace, toată lumea știe să se apere. (…) Sper ca FCSB să se califice, îmi pare rău de cei de la Universitatea Cluj, am înțeles că în minutul 117 au pierdut calificarea. E important pentru fotbalul românesc să încercăm să creștem acel coeficient, iar după aceea să încercăm să-i creștem pe jucătorii români pentru ca ei să ajute echipa națională. Pentru mine, n-a fost o rușine atât de mare (n.r. eliminarea suferită de FCSB), pentru că, până la urmă, nici Shkendija nu mi se pare o echipă foarte, foarte slabă. Totuși, mai au șansa de a se califica în Europa League, apoi Conference League… Nu mi s-a părut normal linșajul de care au avut parte jucătorii și clubul, pentru că asta se poate întâmpla în viața unei echipe. Până la urmă, e echipa care anul trecut ne-a reprezentat cu brio”, a declarat Mirel Rădoi, imediat după ce a dus-o pe Universitatea Craiova în turul 3 preliminar din Conference League.</p></blockquote>
<h2><span>Atacul a continuat: „Am văzut specialiști care vorbesc despre pregătirea fizică…”</span></h2>
<p>Printre altele, campionii României au fost acuzați că nu au avut pregătirea fizică necesară pentru a face față la un debut de sezon atât de încărcat, cu meciuri importante pe două fronturi. Mirel Rădoi a continuat să le ia apărarea elevilor lui Elias Charalambous și a adăugat:</p>
<blockquote><p>De obicei, după un sezon cu atâtea meciuri, foarte multe internaționale, e normal să ai o cădere imediată. Am văzut că sunt specialiști care vorbesc despre pregătirea fizică… Din punctul meu de vedere, nu e așa! Ei acuză o stare de oboseală, mulți dintre ei au fost și la echipele naționale, au avut o pauză foarte scurtă, cum a avut toată lumea vara asta. E ușor să vii și să dai lecții tuturor, dar nu e așa! Nu vreau să pară că le iau apărarea, dar sunt lucruri logice! Pe mine mă surprinde faptul că [anumite critici] vin de la antrenori, când ei știu lucrurile acestea! Sau dacă nu le știu, atunci ei au o problemă, nu cei de la FCSB!”, a completat antrenorul oltenilor.</p></blockquote>
<p>În etapa 4 din Superliga României, FCSB va evolua în deplasare cu Dinamo, iar Universitatea Craiova cu CFR Cluj.</p>

]]></description>
    </item>
    <item>
      <title>Ce nume mari! Adversari de top pentru CFR Cluj și Universitatea Craiova: au aflat cu cine pot juca dacă ajung în play-off-ul european</title>
      <link>https://www.prosport.ro/fotbal-extern/europa-league/ce-nume-mari-adversari-de-top-pentru-cfr-cluj-si-universitatea-craiova-au-aflat-cu-cine-pot-juca-daca-ajung-in-play-off-ul-european-20234920</link>
      <description><![CDATA[<img src="https://www.prosport.ro/wp-content/uploads/2025/08/Ce-nume-mari-Adversari-de-top-pentru-CFR-Cluj-si-Universitatea-Craiova-au-aflat-cu-cine-pot-juca-daca-ajung-in-play-off-ul-european--e1754030610246-1400x756.jpg"/><br/><p>CFR Cluj și Universitatea Craiova, formații proaspăt calificate în turul 3 din Europa League și Conference League, au aflat cu cine pot juca dacă ajung în play-off-ul european.</p>
<p>Așa cum era de așteptat, pe cele două reprezentante ale României le vor aștepta adversari de top, cu loturi evaluate la zeci de milioane de euro.</p>
<h2><span>Cum arată listele de posibili adversari pentru CFR Cluj și Universitatea Craiova</span></h2>
<p>După dezamăgirea produsă de FCSB miercuri, CFR Cluj și Universitatea Craiova au mai readus optimismul la nivelul fotbalului românesc și au reușit să se califice mai departe în cupele europene.</p>
<p><span>CFR Cluj a câștigat returul cu Lugano, 1-0</span>, și a obținut un bilet către turul trei preliminar din UEFA Europa League, în timp ce <span>Universitatea Craiova s-a impus cu 4-0 în manșa secundă a dublei cu Sarajevo</span> și de asemenea s-a calificat în turul trei preliminar din UEFA Conference League.</p>
<p>Urmează acum dueluri și mai tari pentru cele două formații. CFR Cluj va da peste Braga în lupta pentru un loc în play-off, în timp ce Universitatea Craiova o va întâlni pe Trnava.</p>
<p>Însă, CFR Cluj are și un beneficiu de pe urma dublei cu Braga. Dacă vor trece mai departe, ardelenii vor prelua coeficientul portughezilor, astfel că vor fi cap de serie în play-off. Totuși, având în vedere că vorbim despre ultimul pas înainte de faza principală din Europa League, adversarii care le-ar putea ieși în cale jucătorilor lui Dan Petrescu tot sunt unii de top. Mai jos lista completă a formațiilor pe care CFR le poate întâlni în play-off:</p>
<ul>
<li>Rijeka / Shelbourne</li>
<li>Genk</li>
<li>Pierzătoarea dintre Pafos și Dinamo Kiev</li>
<li>RFS / Kups</li>
<li>HSK Zrinjski / Breidablik<br/>
Lincoln/ Noah</li>
<li>Aberdeen</li>
<li>Pierzătoarea dintre Shkendija și Qarabag</li>
<li>Sigma Olomouc</li>
<li>Samsunspor</li>
<li>Bran / Hacken</li>
</ul>
<p>În cazul în care nu va trece de Braga, CFR Cluj va merge în play-off-ul Conference League și va lupta pentru un loc în faza principală a celei de-a treia competiții intercluburi la nivel de continent. Și în play-off-ul Conference League, CFR Cluj va avea statutul de cap de serie și va întâlni un adversar din următoarea listă:</p>
<ul>
<li>Santa Clara / Larne</li>
<li>Astana / Lausanne</li>
<li>Pierzătoarea dintre Servette și Utrecht</li>
<li>Klaksvik / Neman Grodno</li>
<li>Vikingur / Brondby</li>
<li>Hajduk Split / Dinamo City</li>
<li>Riga / Beitar Jerusalim</li>
<li>AEK Atena / Aris Limasol</li>
<li>Pierzătoarea dintre Wolfsburg și PAOK</li>
<li>Banik Ostrava / Austria Viena</li>
<li>Rosenborg / Hammarby</li>
<li>Pierzătoarea dintre Fredrikstad și Midtjylland</li>
<li>Pierzătoarea dintre AEK Larnaca și Legia</li>
<li>Pierzătoarea dintre Hacken și SK Brann</li>
<li>AIK / Gyor</li>
<li>Arda Kardzhali / Hauno Zalgiris</li>
<li>Polissya / Paks</li>
<li>Levski Sofia / Sabah</li>
</ul>
<h2><span>Adversari teribili pentru Universitatea Craiova</span></h2>
<p>Spre deosebire de CFR Cluj, care va fi sigur cap de serie la următoarea tragere la sorți, Universitatea Craiova nu se poate bucura de acest avantaj. Astfel, oltenii lui Mirel Rădoi vor fi întâlni cei mai grei adversari posibili în lupta pentru faza principală din Conference League. Printre echipele din lista de mai jos se numără și Crystal Palace, câștigătoarea Cupei Angliei, care beneficiază de un lot evaluat la 457.100.000 de euro, potrivit Transfermarkt.</p>
<ul>
<li>Fiorentina</li>
<li>AZ Alkmaar / Vaduz</li>
<li>Rapid Viena / Dundee United</li>
<li>Sparta Praga / Arrarat Armenia</li>
<li>Anderlecht / Sheriff Tiraspol</li>
<li>Crystal Palace</li>
<li>Istanbul Basaksehir / Viking</li>
<li>Partizan / Hibernian</li>
<li>Lugano / Celjie</li>
<li>Rayo Vallecano</li>
<li>Braga (dacă este eliminată de CFR)</li>
<li>Maccabi Haifa / Rakow</li>
<li>Shamrock Rovers / Ballkani</li>
<li>Omonia Nicosia / Araz</li>
<li>Mainz</li>
<li>Pierzătoarea dintre Panathinaikos și Shaktar</li>
<li>Beșiktaș / St Patrick’s</li>
<li>Strasbourg</li>
<li>Jagiellonia / Silkeborg</li>
</ul>
<p>Tragerile la sorți sunt programate luni, 4 august 2025.</p>

]]></description>
    </item>
    <item>
      <title>Despre FCSB, U Cluj, CFR Cluj și Universitatea Craiova în cupele europene: între românul David Popovici care stăpânește toate apele lumii și țara lui pe care inundațiile o devastează mereu. Analiză de Gabriel Berceanu</title>
      <link>https://www.prosport.ro/fotbal-intern/despre-fcsb-u-cluj-cfr-cluj-si-universitatea-craiova-in-cupele-europene-intre-romanul-david-popovici-care-stapaneste-toate-apele-lumii-si-tara-lui-pe-care-inundatiile-o-devasteaza-mereu-analiza-de-20232373</link>
      <description><![CDATA[<img src="https://www.prosport.ro/wp-content/uploads/2025/08/Despre-FCSB-U-Cluj-CFR-Cluj-si-Universitatea-Craiova-in-cupele-europene-intre-romanul-David-Popovici-care-stapaneste-toate-apele-lumii-si-tara-lui-pe-care-inundatiile-o-devasteaza.jpg"/><br/><p>În Singapore, românul David Popovici zâmbește: a stăpânit încă o dată toate apele lumii, cu aceeași nonșalanță cu care își poate recunoaște mistuirile. În același timp, țara lui România e devastată încă o dată de ape, într-un blestem recurent care te lasă mut.</p>
<p>Sigur, nimeni nu e de vină pentru ploi. La fel cum n-avem vreun merit pentru gloria lui David. Dar cum se poate totuși ca, între inteligența artificială a zilei și <span>orezul ce se pregătește a fi cultivat de italieni pe Marte</span>, noi încă să ne mai urcăm părinții prin poduri în timp ce viața lor, răstignită în câteva lucruri și animale, li se scufundă sub ochi?</p>
<p>Știm, România e țara paradoxurilor și a coincidențelor răvășitoare. E poate primul lucru de care ne dăm seama că-l știm, după ce ne naștem. Apa învinsă de un român la mii de kilometri de casă ne face să lăcrimăm de mândrie și bucurie, apa care ne învinge acasă răstoarnă tot destinul plânsului și-l întoarce în cearcăn, a neputință și a furie.</p>
<p>Iar între valurile cumințite în spatele lui David Popovici și cele nărăvașe din curțile copilăriei noastre, fotbalul își caută drumul către Europa unui fotbal mai bun. FCSB, U Cluj, CFR Cluj și Universitatea Craiova, precum neamurile noastre care rup granița spre muncă plătită pe măsură ori minte recompensată pe merit. Cu ce rămânem, până la urmă, în singurătatea acestor maluri? Cu paradoxurile, cu coincidențele răvășitoare, cum cu ce?</p>
<h2><span>Slabă tare, studenție…</span></h2>
<p>La peste jumătate de secol după ce pleca în bejenie la Sibiu pe cutremurele războiului, U Cluj a ajuns în bejenie de Untold la Sibiu. V-am spus că despre paradox și coincidențe e vorba în toate!</p>
<p>Singura din cele patru echipe românești în cupele europene cu susținere din bani publici s-a oprit, la revenirea în acest peisaj după tot o jumătate de secol și ceva, precum Arca lui Noe pe Muntele Ararat. Dezvelindu-și orbitor neputințele de neînțeles, în fața suporterilor ei de poveste.</p>
<p>Oricât ar construi uimitor Sabău, refăcând de ani buni fotbaliști alungați de prin Superliga, eficientizând un Lukic pierdut la Craiova prin integrarea lui într-un angrenaj tactic care îl valorizează, oricât ar trage Chipciu și Nistor din talent și dăruire perdeaua peste calendar, n-ai cum să pleci spre cucerirea Europei fără un fundaș dreapta și un fundaș central! E de neacceptat și pare o glumă, cu atât mai mult cu cât, în lipsa soluțiilor pe aceste două posturi, conducătorii se grăbeau să transfere extrema dreapta Ștefănescu de la FCSB!</p>
<p>Să pornești spre grupa Conference League cu o defensivă în care, din patru posturi, îi ai doar pe Iulian Cristea și pe Alex Chipciu, fundaș dreapta „devenit”, e ca și cum i-ai cere lui David Popovici medalie într-o cursă cu o mână legată. În campionatul românesc mai merge cu „cârpeli”, cu mijlocași mutați fundaș stânga sau stoperi. Treci clasa acasă, dar nu vei trece vreodată BAC-ul european așa.</p>
<figure aria-labelledby="figcaption_attachment_20234898" class="wp-caption aligncenter" id="attachment_20234898"><img alt="" class="size-full wp-image-20234898" decoding="async" fetchpriority="high" height="1920" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-scaled.jpg" srcset="https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-scaled.jpg 2560w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-1400x1050.jpg 1400w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-768x576.jpg 768w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-1536x1152.jpg 1536w, https://www.prosport.ro/wp-content/uploads/2025/08/FC-UNIVERSITATEA-CLUJ-FC-ARARAT-ARMENIA-TURUL-2-PRELIMINAR-CONFERENCE-LEAGUE-31.07.2025-2048x1536.jpg 2048w" width="2560"/><figcaption class="wp-caption-text" id="figcaption_attachment_20234898">Tribuna clujeana la startul meciului de fotbal dintre FC Universitatea Cluj si FC Ararat-Armenia, contand pentru Turul 2 Preliminar al Conference League, desfasurat pe Stadionul Municipal din Sibiu, joi 31 iulie 2025. © FOTO: Valentin Macrea/SPORT PICTURES</figcaption></figure>
<p>Urmăriți conferința lui Sabău după eliminarea cu Ararat. Da, e greu de urmărit. Aproape că doare fizic. Și nu e acolo un strigăt al limitelor care strâng, cât o rană vie din faptul că mii și mii de oameni respiră pentru U și s-au bucurat prea puțin de provocarea ei continentală. Pe Sabău îl doare, iar decența lui ne oferă pe o tipsie nedorită toată starea.</p>
<p>De patru sezoane, de când a revenit în Superliga, Universitatea Cluj a cheltuit 100.000 de euro pe transferuri de jucători. A pierdut, cu tot zâmbetul larg al primarului Boc, în fața unui club din Armenia patronat de Samvel Karapetyan, cu o avere de 5,5 miliarde de dolari. Fondat în 2017, când U Cluj se pregătea să sărbătorească centenarul. Pe tiktok, oricât de frumoasă ar fi povestea, durează doar cât o trecere de deget dintr-o parte în alta.</p>
<h2><span>Dan Petrescu a regăsit manualul fotbalului-menghină care nu seduce, dar produce</span></h2>
<p>După albume de ghinion invocat și năpaste proiectate pe toate cerurile posibile, <span>cum inspirat evidenția colegul meu Daniel Nazare aici în cronica de la CFR Cluj – Lugano 1-0</span>, Dan Petrescu poate răsufla ușurat. Nu doar pentru karma deturnată, ci pentru că norocul și reușita i-au venit ca recompensă la abordarea lui „de autor”, preferată și redutabilă. Pe cale de consecință, nu pur și simplu.</p>
<p>„Bursucul” a aruncat artificiile și a căutat până a regăsit, în pântecul unui atelier diabolic din Gruia, manualul fotbalului-menghină, cel care nu seduce, dar produce.</p>
<p>Culmea, echipa cu cei mai puțini suporteri dintre cele patru, CFR Cluj petrece în fața celui mai greu adversar dintre cei ai echipelor românești în aceste zile. Echipa a reintrat în pielea șarpelui destoinic, s-a întors la ADN-ul invocat pe drept de Nelu Varga, ADN-ul care e cam singurul ce ne poate face să contăm cu cei buni: oricât se chinuie Mircea Lucescu să ne convingă de altceva, sunt dovezi incontestabile de la EURO 2024 până în Gruia.</p>
<p>Până la urmă, norocul chiar e o chestiune relativă. N-a fost și ghinion când Muhar a ratat penalty-ul din tur? Îndrăznesc să cred că felul acesta de noroc, din calificarea cu Lugano, e mai mult o reacție firească a zeului fotbal care, când vede atâta organizare tactică și sacrificiu, aruncă recompensa. Sau, pur și simplu, nu mai poate privi și renunță, învins 🙂 În ambele scenarii, e nevoie să îl poți provoca așa cum Dan Petrescu știe la perfecție.</p>
<figure aria-labelledby="figcaption_attachment_20234899" class="wp-caption aligncenter" id="attachment_20234899"><img alt="" class="size-full wp-image-20234899" decoding="async" height="1707" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-scaled.jpg" srcset="https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-scaled.jpg 2560w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-1400x933.jpg 1400w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-768x512.jpg 768w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-1536x1024.jpg 1536w, https://www.prosport.ro/wp-content/uploads/2025/08/FC-CFR-1907-CLUJ-FC-LUGANO-UEFA-LEAGUE-31.07.2025-3-2048x1365.jpg 2048w" width="2560"/><figcaption class="wp-caption-text" id="figcaption_attachment_20234899">Cei doi antrenori Dan Vasile Petrescu si Mattia Croci-Torti se saluta inaintea meciului de fotbal dintre FC CFR 1907 Cluj si FC Lugano, contand pentru UEFA League al doilea tur preliminar, desfasurat pe Stadionul Dr. Constantin Rădulescu din Cluj-Napoca, joi 31 iulie 2025. © FOTO: Flaviu Buboi/SPORT PICTURES</figcaption></figure>
<h2><span>Calificarea Craiovei: Mirel Rădoi, atacantul palestinian și răbdarea oltenească</span></h2>
<p>Universitatea Craiova a dat 1 milion de euro pe un atacant, Al Hamlawi, și s-a calificat. Universitatea Cluj l-a luat gratis pe atacantul îndepărtat de olteni și, chiar dacă Lukic a respins ca stoperii la două cornere fierbinți cu Ararat, iar apoi a și marcat, bosniacul n-avea cum să rezolve tot. Și din acest unghi al coincidenței și al paradoxului trebuie să privim lucrurile.</p>
<p>Am crezut și am simțit că echipa lui Mirel Rădoi se va califica. Există în căutarea ei actuală fermentul clar al unei construcții care, când se va decanta, poate furniza primele argumente durabile pentru proiecția unui trofeu. <span>Am scris-o aici, am explicat pe larg</span>. Da, pe fagurele lui Rădoi încă se rotesc foarte multele soluții aduse vara asta și „căruța” scârțâie previzibil, ba pe-aici, ba pe-acolo. Va mai dura. Dar dinamica și viziunea tactică, raportate la calitatea resurselor de vestiar, n-au cum să nu primeze, finalmente.</p>
<p>Paradoxul, în cazul oltenilor, e că au nevoie de răbdare. După amar de ani fără titlu și faimă în Europa, realitatea i-a obligat oricum să fie răbdători pe cei mai fierbinți dintre noi. La cât au îndurat, mai pot trage puțin ființa spre ceasul neîndurător? Momentan, să câștigi un meci în cupele europene cu 4-0, la cât s-au echilibrat lucrurile pe continent și pretutindeni, e o performanță la care te poți raporta mândru indiferent de adversar.</p>
<p>Și mai rămâne ceva, o secvență tulburătoare, pentru istorie. La golul doi cu FK Sarajevo, pe banca oltenilor, fiul lui Mirel urlă cu pumnii în aer și ochii purtând o scânteie nebună pe care n-am mai văzut-o atât de aprigă de pe vremea când tatăl juca. În prim-plan, părintele antrenor e secat de secunde, cu gura uscată desface o sticlă de apă într-un aparent calm enervant. Până și Marius Lăcătuș, „fiara” din iarbă care pe bancă devenise efectiv alt om, ar zâmbi.</p>
<figure aria-labelledby="figcaption_attachment_20234901" class="wp-caption aligncenter" id="attachment_20234901"><img alt="" class="size-full wp-image-20234901" decoding="async" height="1920" sizes="(max-width: 2560px) 100vw, 2560px" src="https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-scaled.jpg" srcset="https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-scaled.jpg 2560w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-1400x1050.jpg 1400w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-768x576.jpg 768w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-1536x1152.jpg 1536w, https://www.prosport.ro/wp-content/uploads/2025/08/UNIVERSITATEA-CRAIOVA-FK-SARAJEVO-PRELIMINARIILE-CONFERENCE-LEAGUE-31.07.2025-2048x1536.jpg 2048w" width="2560"/><figcaption class="wp-caption-text" id="figcaption_attachment_20234901">Assad Al Islam Al Hamlawi se bucura dupa un gol marcat in meciul de fotbal dintre Universitatea Craiova si FK Sarajevo, contand pentru Preliminariile Conference League, desfasurat pe Stadionul Ion Oblemenco din Craiova, joi 31 iulie 2025. © FOTO:Razvan Pasarica/SPORT PICTURES</figcaption></figure>
<h2><span>Gigi Becali și zilele când antrenorul bate patronul</span></h2>
<p>FCSB a ieșit din parcursul Champions League iar eșecul ei zguduie ferestrele serios, comparativ cu bătălia aproape romantică, raportat la carențele esențiale despre care am vorbit, a Universității Cluj.</p>
<p>Dar să-l invoci pe Chiricheș printre factorii fundamentali ai înfrângerii mi se pare o mare prostie. Adică în februarie era imperial cu PAOK Salonic dar acum, în iulie, l-a ajuns bătrânețea? Sau pregătirea fizică. Nu tocmai asta se lăuda peste tot până acum, rezistența, capacitatea de regenerare, forța fizică a roș-albaștrilor? A uitat Neubert meseria în trei luni? Să fim serioși.</p>
<p>Mă încumet să cred că Gigi Becali a intrat inconștient cu FCSB în principiul neaoș „eu te-am făcut, eu te omor”. El, care a investit atât de mult și de amplu în vestiar, a anulat cu profilul său de antrenor tot ce ridicase prin profilul de patron. Paradoxuri, deh.</p>
<p>La cum arăta echipa până la pauză, pe Arena Națională, aș paria oricât că FCSB ar fi câștigat meciul cu Shkendija. Dar să îl scoți pe Tavi Popescu, unul dintre cei mai creativi și implicați ofensiv jucători în primele 45 de minute, pentru un Alibec nerefăcut care îl împinge pe Bîrligea atacant lateral… S-a rupt totul.</p>
<figure aria-labelledby="figcaption_attachment_20234900" class="wp-caption aligncenter" id="attachment_20234900"><img alt="" class="size-full wp-image-20234900" decoding="async" height="1707" loading="lazy" sizes="auto, (max-width: 2560px) 100vw, 2560px" src="https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-scaled.jpg" srcset="https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-scaled.jpg 2560w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-1400x933.jpg 1400w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-768x512.jpg 768w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-1536x1024.jpg 1536w, https://www.prosport.ro/wp-content/uploads/2025/08/FCSB-KF-SHKENDIJA-PRELIMINARIILE-LIGII-CAMPIONILOR-30.07.2025-2048x1366.jpg 2048w" width="2560"/><figcaption class="wp-caption-text" id="figcaption_attachment_20234900">Fotbalistii ros-albastrii Valentin Cretu, Risto Radunovic, Dennis Politic, Denis Alibec, Daniel Graovac, Juri Cisotti, David Raul Miculescu si Adrian Gheorghe Șut saluta galeria dupa meciul de fotbal dintre FCSB si KF Shkendija, contand pentru Preliminariile Ligii Campionilor, desfasurat pe Arena Nationala din Bucuresti, miercuri 30 iulie 2025. © FOTO:Razvan Pasarica/SPORT PICTURES</figcaption></figure>
<p>Pe fond, cred că și mai acută e problema mentală. Din mai multe unghiuri. Pe de o parte, jocul „bici-recompensă” publică prestat de Gigi Becali atâta vreme nu mai are cum să funcționeze. La interviuri, jucătorii chiar admit, când sunt întrebați, că „așa e patronul, ne-am obișnuit”. Această obișnuință înseamnă că ei au descoperit un blazon protector – nu mai pun la suflet, nu îi mai arde critica la tv, există poate și un ghid nescris în vestiar prin care până și nou-veniții sunt învățați cum să reziste și să-și vadă de-ale lor în fața tiradelor publice.</p>
<p>Pe de altă parte, FCSB a jucat bine cu CFR Cluj în Supercupă și bine cu Petrolul la 1-0 în deplasare. Nu poți alterna astfel de meciuri cu impotența europeană decât dacă mental e ceva șubred. Poate că există în spatele conștientului la jucători senzația că au cucerit tot, după două titluri consecutive și o campanie formidabilă în Europa League, iar mobilizarea spre alte obiective nu se urnește. Poate că unii dintre ei ar fi trebuit să plece „afară”, au vrut asta, nu s-a întâmplat, iar sămânța asta crește împotriva lor în clipele decisive din meciuri.</p>
<h2><span>Până la urmă, depinde doar de pe care mal trăiești lucrurile</span></h2>
<p>O realitate: dacă în vara lui 2024 ne spunea cineva că vom avea o echipă în grupa Europa League, am fi râs. Nu doar că am avut FCSB, dar campioana României a ajuns până în optimile de finală. O creștere organică realistă pentru fotbalul nostru ar însemna să avem, în acest sezon, o echipă în grupa Europa League și una în grupa Conference League. Suntem în grafic pentru asta. Orice ar fi în plus, jos pălăria!</p>
<p>O altă realitate, paradoxală, cum altfel: am câștigat chinuit cu Andorra, ne-a bătut Macedonia de Nord, am bătut Bosnia-Herțegovina, ne-a eliminat Armenia, dar am triumfat cu Elveția! Ambele realități stau în picioare. Depinde cu care ochi vrei să vezi.</p>
<p>David Popovici iese din apa învinsă pentru a asculta pe podium, uscat și fericit, imnul României. Acasă, românii se târăsc din apa care i-a învins, pentru a asculta noaptea, în poduri, uzi și plângând, imnul pierzaniei. Depinde de pe care mal trăiești lucrurile, cel din Singapore sau cel de la Broșteni.</p>
<p>Oricum, de astăzi, 1 august, se scumpesc toate. Și, cum spuneau bunicii, poate că unii nici nu vom mai avea după ce bea apă.</p>

]]></description>
    </item>
  </channel>
</rss>
