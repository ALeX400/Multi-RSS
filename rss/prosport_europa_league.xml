<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Olandezii se așteaptă ca Elias Charalambous să fie demis</title>
      <link>https://www.prosport.ro/fotbal-extern/europa-league/olandezii-se-asteapta-ca-elias-charalambous-sa-fie-demis-20277593</link>
      <description><![CDATA[<img src="https://www.prosport.ro//wp-content/uploads/2025/09/Olandezii-se-asteapta-ca-Elias-Charalambous-sa-fie-demis-1400x1050.jpg"/><br/><p>Presa din Olanda se așteaptă ca Elias Charalambous să fie demis până la ora jocului cu Go Ahead Eagles.</p>
<p>Jurnaliștii batavi au analizat criza prin care trece FCSB și au tras o concluzie cât se poate de clară.</p>
<h2><span>Olandezii se așteaptă ca Elias Charalambous să fie demis</span></h2>
<p>FCSB <span>a pierdut rușinos cu FC Botoșani</span> în etapa 10 din Superliga. Echipa lui Gigi Becali se află pe locul 13 în campionat și în acest moment e mai aproape de retrogradare decât de play-off.</p>
<p>Valeriu Iftime a intrat în direct după victoria cu formația bucureșteană și i-a sugerat lui Gigi Becali să îl dea afară pe Elias Charalambous. Pentru FCSB urmează meciul cu Go Ahead Eagles din UEFA Europa League.</p>
<p>Declarația lui Valeriu Iftime i-a pus pe gânduri pe jurnaliștii olandezi. Presa batavă a ajuns să se întrebe dacă Elias va mai fi principal la ora meciului.</p>
<p>„Nu este sezonul celor de la FCSB. În ajunul confruntării din Europa League cu Go Ahead Eagles, giganții români au suferit a cincea înfrângere pe teren propriu în zece meciuri. Acest lucru a stârnit ironii din partea adversarilor. Valeriu Iftime, patronul echipei gazdă, a fost într-o dispoziție bună după meci.</p>
<p>Iftime l-a învinuit pe antrenorul Elias Charalambous pentru declinul FCSB-ului și l-a sfătuit pe Gigi Becali să-l demită pe tehnicianul cipriot. După meciul cu Botoșani, Charalambous a recunoscut că poziția sa este nesigură. Va mai fi antrenorul FCSB pe banca tehnică la Adelaarshorst, joi?”, au scris <span>jurnaliștii olandezi</span>.</p>
<h2><span>Reacția lui Elias Charalambous după FC Botoșani – FCSB 3-1</span></h2>
<p>Elias Charalambous <span>a reacționat după eșecul cu FC Botoșani</span> și a vorbit despre o posibilă demitere. Antrenorul campioanei României a recunoscut că postul său este în pericol.</p>
<p>„Sunt multe meciuri pe care le pierdem… Am obosit să caut de ce. Tot ce se întâmplă e ciudat. Nu înțeleg ce se întâmplă în fiecare zi. Nu vă pot explica motivul. Încercăm să găsim soluția.</p>
<p>Sunt multe puncte în joc, cel mai important e să ne revenim. Jobul meu este în pericol în fiecare zi, dar nu mă gândesc la asta. Voi da tot ce am mai bun. Este munca noastră, încerc să dau totul cât de bine pot. Este munca noastră.</p>
<p>Acum trebuie să ne focusăm pe Europa League. Este o competiție diferită. Încercăm să avem un meci bun ca să avem încredere, dar acum e diferit. Apoi, să ne vedem din nou în campionat”, a declarat Elias Charalambous, la finalul partidei.</p>

]]></description>
    </item>
    <item>
      <title>Laurențiu Reghecampf s-a convins: „La FCSB e o situație mai gravă decât la Rapid”</title>
      <link>https://www.prosport.ro/fotbal-intern/superliga/laurentiu-reghecampf-s-a-convins-la-fcsb-e-o-situatie-mai-grava-decat-la-rapid-20279801</link>
      <description><![CDATA[<img src="https://www.prosport.ro//wp-content/uploads/2025/09/Laurentiu-Reghecampf-s-a-convins-„La-FCSB-e-o-situatie-mai-grava-ca-la-Rapid.webp"/><br/><p>Laurențiu Reghecampf (50 de ani), antrenor care a cucerit două titluri de campion alături de FCSB, a comentat situația supărătoare pe care echipa roș-albastră o traversează în prima jumătate a sezonului 2025-2026.</p>
<p>După 10 etape scurse din Superliga, campioana ultimelor două stagiuni se află pe locul 13 în clasament, cu doar 7 puncte. Metaloglobus, ultima clasată, are 3 puncte, în timp ce liderul Universitatea Craiova conduce Superliga cu 23 de puncte.</p>
<h2><span>Laurențiu Reghecampf crede că ceea ce se întâmplă la FCSB „e grav”. Ce l-a determinat să tragă această concluzie</span></h2>
<p><span>FCSB a suferit o prăbușire inexplicabilă în sezonul 2025-2026</span> și titlul pare să fie un obiectiv ratat după doar 10 etape. Roș-albaștrii sunt la 16 puncte distanță de liderul Universitatea Craiova și la 10 de Unirea Slobozia, care ocupă poziția a 6-a, ultima ce duce în play-off.</p>
<p>Așadar, urmează o toamnă și o iarnă foarte grele pentru campioana României, care în acest moment nu are un plan de redresare. FCSB a înregistrat o singură victorie în primele 10 etape și nici măcar antrenorul Elias Charalambous, patronul Gigi Becali sau managerul Mihai Stoica nu au putut găsi o explicație pentru declin.</p>
<p>Pus în postura de a comenta situația, <span>Laurențiu Reghecampf, dublu campion în România cu FCSB și în prezent antrenor în Sudan</span>, a spus că la formația roș-albastră se întâmplă ceva grav. Motivul? Roș-albaștrii nu au renunțat la niciun jucător de valoare în vara recent încheiată și, în plus, s-au întărit cu câteva achiziții importante, cum ar fi Dennis Politic și Mamadou Thiam.</p>
<p>„Am văzut și eu că a pierdut FCSB, urmăresc toate meciurile. Este frustrant, începutul de meci al FCSB-ului a fost foarte bun. Mă gândesc la minutul 10, la ocazia lui Thiam. Putea să îi paseze lui Tănase ca să dea gol cu latul. Cred eu că rezultatul, dacă ne uităm la primele 30 de minute, nu este unul corect. Clasamentul în momentul de față ne face să fim puțin sceptici în momentul în care facem declarații. Este o distanță destul de mare, iar jocul echipelor bune este unul care lasă de dorit. Ca valoare și ca lot, echipele care ar trebui să fie în fruntea clasamentului o să-și revină la un moment dat. Așa cum spuneați și voi, să nu fie prea târziu. S-au investit foarte mulți bani, este echipa care a dominat campionatul anul trecut și se regăsește undeva pe la coada clasamentului… Aici e o situație mai gravă decât cea de la Rapid”, a declarat Laurențiu Reghecampf, citat de <span>Fanatik</span>.</p>
<h2><span>Ce prevede pentru campioana en-titre</span></h2>
<p>În continuare, tehnicianul a fost pus în postura de a încerca să prevadă viitorul pentru campioana en-titre. Fără să pară foarte sigur pe el, Reghecampf a sugerat că la FCSB s-ar putea produce declicul mult așteptat în perioada următoare:</p>
<p>„E îngrijorător acest lucru, nu mai sunt foarte multe meciuri. Temperatura, vremea o să se schimbe brusc în România, vor fi terenuri mult mai grele, vor fi și meciurile din Europa League. Încărcătura meciurilor va fi mult mai mare în perioada următoare. Va începe și Cupa României, care este foarte importantă pentru cei de la FCSB în momentul de față. În continuare am încredere în lotul echipei FCSB, am încredere că se va întâmpla ceva acolo, va fi un declic, și echipa o să-și revină. Au valoare individuală, cât și ca echipă. Sunt aceeași jucători ca în anul trecut, sper să-și revină cât mai repede și să intre pe făgașul normal. Se va schimba situația în momentul în care o să câștigi 2-3 meciuri la rând”, a completat Reghecampf.</p>
<p>Pe lângă titlurile deja menționate, Laurențiu Reghecampf a mai cucerit cu FCSB o Cupă a Ligii și o Supercupă a României.</p>

]]></description>
    </item>
    <item>
      <title>Gigi Becali a anunțat echipa pentru meciul cu Go Ahead Eagles. Nimeni nu se aștepta la un asemenea prim 11</title>
      <link>https://www.prosport.ro/fotbal-extern/europa-league/gigi-becali-a-anuntat-echipa-pentru-meciul-cu-go-ahead-eagles-nimeni-nu-se-astepta-la-un-asemenea-prim-11-20277917</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-a-anuntat-echipa-pentru-meciul-cu-Go-Ahead-Eagles.-Nimeni-nu-se-astepta-la-un-asemenea-prim-11-1400x956.jpg"/><br/><p>Gigi Becali nu a mai avut răbdare și a anunțat deja echipa pe care Elias Charalambous o va alinia la startul meciului cu Go Ahead Eagles, din UEFA Europa League.</p>
<p>Latifundiarul din Pipera a pregătit mai multe surprize în primul 11, în speranța că echipa lui va reuși să ia toate cele trei puncte din disputa cu gruparea din Olanda.</p>
<h2><span>Gigi Becali a ales echipa de start</span></h2>
<p>FCSB se pregătește pentru primul meci din faza principală din UEFA Europa League, pe care îl va disputa joi, 25 septembrie 2025, în fața celor de la Go Ahead Eagles. <span>Gigi Becali nu a mai avut răbdare</span> și a anunțat deja echipa pe care Elias Charalambous o va alinia la ora jocului. Latifundiarul din Pipera s-a săturat de rezultatele slabe pe care echipa lui le înregistrează în Superliga României și a decis să se bazeze pe jucători care nu au prins foarte multe minute în teren în această stagiune.</p>
<p>(n.r. – Pe cine băgați joi?) Echipa a doua. Baba, Edjouma, Alibec, David Miculescu, cu Cisotti, stânga-dreapta, și cu Olaru. Nu e chiar a doua, dar… (n.r .- Și în apărare?) Și în apărare Graovac, Popescu, Ngezana și cu Kiki. Și gata! Păi de ce l-am luat pe Alibec? Să joace fotbal! Ia să joace, mă!</p>
<p>Baba și Edjouma? De ce i-am luat? Ia jucați, mă! Pe Kiki de ce l-am luat? Să joace! Ia joacă, mă! (n.r. – Crețu?) Crețu e accidentat”, a declarat Gigi Becali, conform <span>fanatik.ro</span>.</p>
<p>Go Ahead Eagles, viitoarea adversară a celor de la FCSB, a ajuns să joace în UEFA Europa League după ce a cucerit Cupa Olandei. În prezent, după 5 etape scurse din Eredivisie, viitoarea adversară a roș-albaștrilor ocupă poziția a 13-a a clasamentului, cu doar 6 puncte acumulate.</p>
<h2><span>FCSB, parcurs slab în Superliga României</span></h2>
<p><span>FCSB are parte de un start foarte slab de sezon</span> în Superliga României. În zece etape disputate, echipa pregătită de Elias Charalambous și Mihai Pintilii a înregistrat o singură victorie, patru rezultate de egalitate și cinci înfrângeri.</p>
<p>Astfel, cu doar șapte puncte acumulate, „roș-albaștrii” se află în acest moment doar pe poziția a 13-a a clasamentului. Poziția a șasea, ultima care asigură prezența în play-off-ul Superligii României, este ocupată în acest moment de Unirea Slobozia, formație care are parte de un start neașteptat de bun de sezon, acumulând 14 puncte în nouă meciuri disputate.</p>

]]></description>
    </item>
    <item>
      <title>Ce veste! Două reveniri de top la FCSB pentru Europa</title>
      <link>https://www.prosport.ro/fotbal-extern/europa-league/ce-veste-doua-reveniri-de-top-la-fcsb-pentru-europa-20276725</link>
      <description><![CDATA[<img src="https://www.prosport.ro//wp-content/uploads/2025/09/Ce-veste-Doua-reveniri-de-top-la-FCSB-pentru-Europa-scaled-e1758293492346-1400x901.jpg"/><br/><p>FCSB a primit o veste uriașă înainte de primul meci din acest sezon al grupei principale din UEFA Europa League.</p>
<p>Doi jucători de bază vor reveni după accidentări și vor putea fi folosiți în meciul cu olandezii de la Go Ahead Eagles, în prima etapă a noului sezon de Europa League.</p>
<h2><span>Ce veste! Două reveniri de top la FCSB pentru Europa</span></h2>
<p>Concret, este vorba despre Adrian Șut și Risto Radunovic, jucători cu adevărat esențiali în <span>echipa lui Elias Charalambous</span>. Cipriotul a avut mari probleme de lot în acest start de sezon din cauza accidentărilor, iar situația continuă și pentru meciul cu FC Botoșani.</p>
<p>FCSB nu se va putea baza în deplasarea din Moldova pe cei doi jucători menționați anterior, dar aceștia vor putea face totuși deplasarea în Țările de Jos, pentru meciul cu cei de la Go Ahead Eagles, programat joi, pe 25 septembrie, de la 19:45, în prima etapă a acestui sezon din grupa principală a UEFA Europa League, anunță <span>Fanatik</span>.</p>
<p>Astfel, campioana României va avea mult mai multe soluții la dispoziție pentru meciul de debut cu olandezii, mai ales că duelul se anunță unul foarte complicat.</p>
<p>Go Ahead Eagles este o formație cotată la aproximativ 30 de milioane de euro, potrivit portalului de specialitate Transfermarkt, însă FCSB are ca scop victoria, dată fiind performanță excelentă reușită în sezonul precedent de Europa League.</p>
<h2><span>Gigi Becali a schimbat strategia pentru meciul cu FC Botoșani! Ce poziție i-a găsit fotbalistului pe care cere 15 milioane de euro</span></h2>
<p>Deși Daniel Bîrligea s-a făcut remarcat în fotbalul românesc pe poziția de atacant central, Gigi Becali are de gând să îi schimbe poziția acestuia. Patronul de la FCSB îl vrea pe Bîrligea pe postul de extremă dreapta.</p>
<p>Dat fiind transferul lui Mamadou Thiam, Gigi Becali e convins că FCSB ar putea da un randament mult mai bun dacă jucătorul adus de la U Cluj va juca atacant central, iar Daniel Bîrligea va fi folosit pe post de extremă.</p>
<p>Astfel, golgheterul campioanei și totodată omul pe care Gigi Becali cere 15 milioane de euro va deveni „noul Lăcătuș” și <span>va evolua în banda dreaptă a atacului</span>.</p>
<p>Cine este scos din schemă prin aceste modificări? Darius Olaru! Starul celor de la FCSB va lua loc pe banca de rezerve, în urma deciziilor luate de patron. Iată cum va arăta primul „11” al celor de la FCSB pentru meciul din deplasare cu FC Botoșani, programat azi, de la 20:30, în Superliga României:</p>
<p>FCSB: Târnovanu – Toma, Ngezana, M. Popescu, Pantea – Baba, Lixandru – Bîrligea, Tănase, Politic – Thiam</p>

]]></description>
    </item>
    <item>
      <title>Incredibil! Cât a putut să vorbească Mihai Stoica cu Gigi Becali la telefon într-o zi: „Ăsta e recordul”</title>
      <link>https://www.prosport.ro/fotbal-intern/superliga/incredibil-cat-a-putut-sa-vorbeasca-mihai-stoica-cu-gigi-becali-la-telefon-intr-o-zi-asta-e-recordul-20276392</link>
      <description><![CDATA[<img src="https://www.prosport.ro//wp-content/uploads/2025/09/Incredibil-Cat-a-putut-sa-vorbeasca-Mihai-Stoica-cu-Gigi-Becali-la-telefon-intr-o-zi-„Asta-e-recordul-2-scaled-e1758275611525-1400x843.jpg"/><br/><p>Mihai Stoica, „filtrul” lui Gigi Becali în ceea ce privește activitatea de la FCSB, este într-o comunicare continuă cu patronul campioanei Superligii. Președintele Consiliului de Administrație a dezvăluit că are conversații telefonice de ore întregi cu acesta. Recordul a fost de 4 ore și 27 de minute, spune Meme.</p>
<p>FCSB nu are parte de cel mai bun debut de sezon, iar atmosfera generală a echipei pare una încă pesimistă. Mihai Stoica a dezvăluit că <span>este în contact permanent cu Gigi Becali</span>, cu care vorbește chiar și câteva ore pe zi la telefon legat de soarta echipei.</p>
<h2><span>Mihai Stoica, conversații telefonice de ore întregi cu Gigi Becali</span></h2>
<p>Conducătorul celor de la FCSB a spus că mediază relația patronului cu clubul în fiecare zi, motiv pentru care discută telefonic cu Gigi Becali ore întregi. Cei doi au avut un record personal de 4 ore și 27 de minute. Nu în puține rânduri, Mihai Stoica a fost acuzat de oameni din fotbal că este cel care transmite schimbările propuse de patron în timpul meciurilor.</p>
<p>„(n.r. Cât timp vorbești la telefon cu Gigi Becali într-o zi?) Recordul a fost 4 ore și 22 de minute, când am însumat convorbirile în ziua respectivă. Recordul cap-coadă, două ore. La o vreme, convorbirea se întrerupea automat la o oră. Acum nu se mai întrerupe. Nu există zi fără câteva convorbiri. Doar dacă e plecat, dar și de acolo găsește timp”, a spus Mihai Stoica, conform <span>Fanatik</span>.</p>
<p>Mihai Stoica are o carieră îndelungată la FCSB, pe care a condus-o în mai multe mandate catalogate chiar de el de succes. Acesta a spus într-un interviu recent că ar fi putut avea o cu totul altă carieră dacă l-ar fi ascultat pe tatăl lui la vârsta de 37 de ani, care l-a îndrumat să se facă antrenor.</p>
<h2><span>FCSB, în derivă înaintea debutului în UEFA Europa League</span></h2>
<p><span>FCSB este complet decimată moral</span> înainte de meciul cu Go Ahead Eagles din prima rundă a grupei XXL de UEFA Europa League. Bucureștenii s-au întors din Harghita, după duelul cu FK Csikszereda, cu doar un singur punct, deși gazdele au arătat în majoritatea meciurilor o treaptă inferioară de viteză față de media Superligii.</p>
<p>Gigi Becali declara că nu mai are încredere în echipa sa, astfel că va propune mai multe rotații de jucători pentru a găsi cheia succesului. Patronul FCSB se teme de o posibilă soartă neagră a clubului, care ar putea să joace în play-out dacă va continua seria nefastă.</p>
<p>Ba mai mult, bucureștenii sunt decimați și la capitolul accidentări, deoarece Ionuț Cercel a devenit recent indisponibil. Totuși, fotbalistul nu a fost trecut pe lista UEFA, dar îngreunează misiunea echipei și a fundașilor dreapta rămași, deoarece vor fi obosiți. Nici Valentin Crețu nu va putea juca, deoarece a suferit o mică fractură de metatarsian, astfel că banda dreapta va fi acoperită fie cu Pantea, fie cu reprofilatul Mihai Toma.</p>
<p>Cum nici Risto Radunovic nu este disponibil, probabil FCSB îl va titulariza în flancul stâng pe Kiki, fotbalistul din Benin care a fost folosit la nevoie. Totuși, africanul nu a arătat că este aproape de nivelul muntenegreanului.</p>

]]></description>
    </item>
  </channel>
</rss>
