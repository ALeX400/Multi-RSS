<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fotbalistul supersonic a fost remarcat în FCSB – Lyon, iar Chelsea trebuie să achite 50.000.000 de euro pe masă pentru transfer</title>
      <link>https://www.prosport.ro/fotbal-extern/campionate-externe/franta/fotbalistul-supersonic-a-fost-remarcat-in-fcsb-lyon-iar-chelsea-trebuie-sa-achite-50-000-000-de-euro-pe-masa-pentru-transfer-20197136</link>
      <description><![CDATA[<img src="https://www.prosport.ro/wp-content/uploads/2025/06/Fotbalistul-supersonic-a-fost-remarcat-in-FCSB-–-Lyon-iar-Chelsea-trebuie-sa-achite-50.000.000-de-euro-pe-masa-pentru-transfer-scaled-e1750105948296-1400x973.jpg"/><br/><p>Fotbalistul supersonic a fost unul dintre remarcații dublei dintre FCSB și Lyon, din optimile UEFA Europa League, iar acum a ajuns în atenția giganților din Premier League.</p>
<p>Chelsea Londra este gata să achite nu mai puțin de 50 de milioane de euro în schimbul tânărului jucător, care a reușit să se impună foarte rapid în Franța, în Ligue 1.</p>
<h2><span>Malick Fofana, dorit de Chelsea Londra</span></h2>
<p>Malick Fofana, fotbalistul supersonic care a fost unul dintre remarcații <span>dublei dintre FCSB și Lyon, din optimile UEFA Europa League</span>, a intrat în vizorul giganților din Premier League. Chelsea Londra a intrat pe fir și a luat deja legătura cu francezii pentru transferul tânărului jucător, în schimbul căruia trebuie să achite nu mai puțin de 50 de milioane de euro, notează jurnaliștii de la L’Équipe. Până în prezent, londonezii au înaintat doar o solicitară verbală, susține sursa menționată anterior, fără să avanseze momentan o ofertă concretă.</p>
<p>Cu toate acestea, dacă există interes din partea ambelor cluburi, este posibil ca gruparea din Premier League să înainteze o ofertă oficială în viitorul apropiat.</p>
<h2><span>Malick Fofana, om cheie la Lyon</span></h2>
<p><span>Malick Fofana a ajuns în Franța, la Lyon, în ianuarie 2024</span>. Atunci, acesta a fost transferat de la Gent, în schimbul sumei de 19.5 milioane de euro. În doar câteva luni, acesta a devenit unul dintre cei mai importanți oameni din lotul formației din Ligue 1.</p>
<p>În sezonul recent încheiat, Malick Fofana a reușit să marcheze de 11 ori și să ofere șase pase decisive în toate competițiile. Șase goluri au venit în UEFA Europa League, unde Lyon a ajuns până în sferturile de finală.</p>
<p>Printre momentele memorabile ale tânărului fotbalist se numără și „dubla” din turul disputat în fața celor de la FCSB, scor 3-1, din optimile de finală din UEFA Europa League. În meciul respectiv, Malick Fofana a intrat pe final și a distrus apărarea campioanei României, contribuind decisiv la calificarea francezilor, care s-au impus cu scorul general de 7-1.</p>
<p>Meciurile bune pe care le-a reușit pe parcursul sezonului 2024-2025 i-au adus lui Malick Fofana și o primă convocare la echipa națională a Belgiei, în luna octombrie a anului trecut.</p>
<p>Conform platformei de specialitate Transfermarkt, Malick Fofana, în vârstă de doar 20 de ani, este cotat în acest moment la suma de 30 de milioane de euro.</p>
<p>Lyon, echipa lui Malick Fofana, a încheiat ultimul sezon competițional pe poziția a șasea a clasamentului din Ligue 1.</p>

]]></description>
    </item>
    <item>
      <title>„Messi al portarilor”, un antrenor cu CV important sau excentricul de la EURO 2024. Totul despre posibilii adversari ai CFR Cluj în Europa League. ANALIZĂ</title>
      <link>https://www.prosport.ro/fotbal-extern/europa-league/messi-al-portarilor-un-antrenor-cu-cv-important-sau-excentricul-de-la-euro-2024-totul-despre-posibilii-adversari-ai-cfr-cluj-in-europa-league-analiza-20197388</link>
      <description><![CDATA[<img src="https://www.prosport.ro/wp-content/uploads/2025/01/Trofeu-Europa-League-01-1050x1400.jpg"/><br/><p>Câștigătoarea Cupei României își află la ora 16:00 adversarul din primul tur preliminar al Europa League. Tragerea la sorți realizată în această dimineață de către UEFA a redus lista cu potențiali adversari la patru nume: AEK Larnaca (Cipru), Paksi (Ungaria), Levski Sofia (Bulgaria) și FC Aktobe (Kazahstan). Dintre aceste echipe se va stabili prima adversară a CFR-ului în cupele europene.</p>
<p>Am analizat toți acești <span>posibili adversari ai lui CFR Cluj</span>, din perspectiva valorii loturilor, al băncilor tehnice și al istoricului european. Cel mai accesibil adversar pare să fie Paksi, iar cel mai <span>dificil duel pentru Dan Petrescu</span> ar fi cu Levski Sofia și cu antrenorul spaniol al acestei echipe.</p>
<h2><span>Posibil duel cu Andrei Vlad și Bogdan Vătăjelu</span></h2>
<p>Aktobe este formația din Kazahstan unde evoluează Bogdan Vătăjelu și Andrei Vlad. Cei doi sunt titulari la formația aflată pe locul 3 în acest moment, în clasamentul din Kazahstan. Este o țară unde campionatul se află în plină desfășurare.</p>
<p>Aktobe a terminat sezonul trecut tot pe locul 3, dar s-a calificat în Europa League după ce a câștigat cupa, într-o finală cu Atyrau.</p>
<p>Aktobe<br/>
Valoare lot: 7,7 milioane de euro<br/>
Poziție în clasamentul UEFA: 352</p>
<h2><span>Spaniolul pe care Dan Petrescu nu-l vrea adversar</span></h2>
<p>Club de legendă în fotbalul bulgar, cu 26 de titluri cucerite, Levski a dispărut din prim plan după 2009, când a câștigat ultimul campionat.<br/>
În sezonul trecut a terminat pe locul 2, la 11 puncte în spatele campioanei Ludogorets. Așa a reușit să se califice în Europa League. Anul 2025 a fost foarte bun pentru Levski, care a pierdut doar două partide în primele șase luni ale anului.</p>
<p>Parcursul coincide cu mandatul noului antrenor, spaniolul Julio Velasquez, care are un CV important. A fost antrenor la Villarreal, Betis sau Udinese și a adunat până la 43 de ani meciuri antrenate pentru 12 echipe. Pe lângă Serie A și La Liga, a mai antrenat în La Liga 2 și în prima ligă din Portugalia.</p>
<p>Ultima prezență în cupele europene a fost în 2023, când s-a oprit în play-off-ul din Conference League, unde a fost eliminată de Frankfurt.<br/>
Vedeta echipei este mijlocașul ofensiv Marin Petkov (21 de ani), evaluat la 3 milioane de euro. Este titular în echipa națională a Bulgariei și al doilea golgheter al echipei.</p>
<p>Levski Sofia<br/>
Valoare lot: 22 milioane de euro<br/>
Poziție în clasamentul UEFA: 312</p>
<h2><span>Excentricul atacant de la EURO 2024 și un lot 100% maghiar</span></h2>
<p>Un adversar bun pentru CFR ar fi Paksi, formația maghiară care anul trecut a fost eliminată din Europa League de Corvinul Hunedoara (4-2, la general). Paksi a câștigat<span>,</span> surprinzător, Cupa Ungariei. A fost o victorie la penalty-uri, în fața lui Ferencvaros. În campionat, posibila adversară a CFR-ului a terminat pe locul 3.</p>
<p>Atipic pentru fotbalul de astăzi este faptul că Paksi FC are în lot doar jucători maghiari.</p>
<p>Cel mai cunoscut este Martin Adam, atacantul care a participat cu naționala Ungariei la ultimul EURO și a impresionat cu barba sa și gabaritul pe care îl are.</p>
<p>Golgheterul campionatului Ungariei a fost un alt atacant de la Paksi FC. Este vorba de Daniel Bode, care a marcat 15 goluri, la cei 38 de ani ai săi.</p>
<p>Paksi FC<br/>
Valoare lot: 9,4 milioane de euro<br/>
Poziție în clasamentul UEFA: 288</p>
<h2><span>Secundul lui Unai Emery și o amintire tristă</span></h2>
<p>AEK Larnaca s-a calificat în Europa League după ce a învins campioana Pafos, în finala Cupei din Cipru. A fost o victorie obținută la penalty-uri. În campionat, AEK Larnaca a terminat pe locul 4, după Pafos, Aris și Omonia.</p>
<p>Posibilul adversar al CFR-ului tocmai s-a despărțit de antrenorul principal, norvegianul Henning Berg, care a preluat Omonia Nicosia. Acesta avea în palmares titluri cucerite în Polonia și Cipru.</p>
<p>AEK tocmai l-a numit antrenor pe spaniolul Imanol Idiakez, fostul secund al lui Unai Emery, la Villarreal și care ultima dată a pregătit Deportivo la Coruna.</p>
<p>Echipa din Cipru are și un director tehnic spaniol, pe Xavi Roca și a avut 7 jucători spanioli în lotul de anul trecut. CFR nu are amintiri plăcute despre echipele din Cipru. A fost eliminată anul trecut chiar de Pafos, echipă care ulterior a devenit campioană.</p>
<p>AEK Larnaca<br/>
Valoare lot: 12,2 milioane de euro<br/>
Loc în clasamentul UEFA: 172</p>

]]></description>
    </item>
    <item>
      <title>CFR Cluj cunoaște azi primul adversar din preliminariile Europa League. Tragerea la sorți, de la ora 16:00. Cu cine poate juca echipa lui Dan Petrescu</title>
      <link>https://www.prosport.ro/fotbal-extern/europa-league/cfr-cluj-cunoaste-azi-primul-adversar-din-preliminariile-europa-league-tragerea-la-sorti-de-la-ora-1600-cu-cine-poate-juca-echipa-lui-dan-petrescu-20197197</link>
      <description><![CDATA[<img src="https://www.prosport.ro/wp-content/uploads/2025/06/CFR-Cluj-cunoaste-azi-primul-adversar-din-preliminariile-Europa-League.-Tragerea-la-sorti-de-la-ora-1600.-Cu-cine-poate-juca-echipa-lui-Dan-Petrescu-1400x933.jpg"/><br/><p>CFR Cluj, echipa antrenată de Dan Petrescu, își află, astăzi, primul adversar din preliminariile Europa League. Tragerea la sorți va avea loc, marți, 17 iunie, de la ora 16:00, iar deținătoarea Cupei României este cap de serie în turul 1.</p>
<p>Meciul tur de la debutul în preliminariile Europa League, a doua cea mai importantă competiție la nivel european intrecluburi, este programat pe 10 iulie, iar returul, o săptămână mai târziu, pe 17 iulie. Meciurile dn turul doi al preminariilor Europa League se joacă pe 24 iulie, respectiv pe 31 iulie.</p>
<p><span>Campioana en-titre în Europa League este Tottenham-ul lui Radu Drăgușin</span>, care s-a impus cu 1-0 în finala cu Manchester United.</p>
<h2><span>CFR Cluj își cunoaște primul adversar din preliminariile Europa League</span></h2>
<p>Tragerea la sorți pentru primul tur al preliminariilor din Europa Leaue, competiție în care joacă echipa CFR Cluj, are loc marți, 17 iunie, de la ora 16:00.</p>
<p>Lista posibililor adversari ai CFR Cluj din turul 1 preliminar include formațiile: AEK Larnaca (Cipru), Paksi (Ungaria), Levski Sofia (Bulgaria) și FC Aktobe (Kazahstan).</p>
<p>Dacă în primul tur al preliminariilor Europa League, CFR Cluj este cap de serie, lucrurile se schimbă în turul 2, unde se va afla în urna a doua.</p>
<p>Adversara CFR-ului se va alege dintre: Șahtior Donețk (Ucraina), Braga (Portugalia), Maccabi Tel-Aviv (Israel), Midtjylland (Danemarca), <span>Legia Varșovia (Polonia, echipa antrenată de Edi Iordănescu)</span>, Anderlecht (Belia). Partiza (Serbia) sau Sheriff Tiraspol (R. Moldova).</p>
<p>Tragerea la sorți pentru turul 2 din Liga Campionilor, Europa League și Conference League are loc miercuri, 18 iunie. În preliminariile Conference League, România are două echipe: Universitatea Craova (locul 3 în sezonul 2024-2025) și U Cluj (locul 4 în sezonul 2024-2025).</p>
<h2><span>CFR Cluj, traseu în Europa League</span></h2>
<p>Dacă CFR Cluj este eliminată în turul 2 din preliminariile Europa League, va merge în preliminariile Conference League, în turul 3, unde poate fi cap de serie, inclusiv în play-off-ul competiției.</p>
<p>Astfel, dacă CFR joacă în turul 2 cu Șahtior, Braga, Maccabi, Midtjylland, Legia sau Anderlecht și trece, va fi cap de serie, iar adversa i se va alege între Partizan, Sheriff, Servette, Wolfsberger, Brann, Fredrikstad sau Austria Viena.</p>
<p>Dacă evoluează cu Partizar sau cu Sheriff și trece, CFR Cluj nu va fi cap de serie, iar adversara se va alege dintre Șahtior, Braga, PAOK, Maccabi, Midtjylland, Legia sau Anderlecht.</p>
<p>Dacă ajunge în play-off, CFR Cluj are șanse să aibă statut de cap de serie, însă doar dacă o echipă cu un coeficient mai bun decât al său (19000) este eliminată.</p>

]]></description>
    </item>
    <item>
      <title>Românul care lucrează la UEFA, anunț de senzație despre o finală europeană la București: „Asta îndreptățește România să solicite organizarea”. EXCLUSIV</title>
      <link>https://www.prosport.ro/u21/romanul-care-lucreaza-la-uefa-anunt-de-senzatie-despre-o-finala-europeana-la-bucuresti-asta-indreptateste-romania-sa-solicite-organizarea-exclusiv-20196321</link>
      <description><![CDATA[<img src="https://www.prosport.ro/wp-content/uploads/2025/06/Romanul-care-lucreaza-la-UEFA-anunt-de-senzatie-despre-o-finala-europeana-la-Bucuresti.jpg"/><br/><p>CORESPONDENȚĂ DIN SLOVACIA. România speră să organizeze o finală de Europa League în următorii ani, iar șansele ca acest lucru să se întâmple sunt destul de mari.</p>
<p>În schimb, visul unei finale de Champions League pe Arena Națională sunt extrem de mici, având în vedere că stadionul pe care evoluează constant naționala României în ultimii ani are mai puțin de 60.000 de locuri.</p>
<h2><span>Finala Europa League ar putea reveni în România: „Asta îndreptățește România să solicite organizarea!”</span></h2>
<p>Cu ocazia turneului final U21 din Slovacia, <span>ProSport </span>a stat de vorbă cu Ștefan Lecca, românul care lucrează la un nivel înalt pentru cei de la UEFA.</p>
<p>Ajuns în Elveția în urmă cu aproape zece ani, Lecca este prezent la toate finalele importante organizate de UEFA, coordonând aspecte care țin de securitate.</p>
<p>Cum Ștefan Lecca a fost prezent și la meciurile tricolorilor lui Daniel Pancu, n-am ratat ocazia unui interviu special. Și am aflat că România știe să organizeze competiții importante, impresia forului european fiind pozitivă și în această perioadă, atunci când în țara noastră are loc turneul final rezervat jucătorilor sub 19 ani.</p>
<p>Prin urmare, o finală de Europa League până în 2030, așa cum își dorește Răzvan Burleanu, este un țel care poate fi îndeplinit în următorii ani. <span>În urmă cu 13 ani, zeci de mii de spanioli au ajuns la București</span>, acolo unde Atletico Madrid a câștigat trofeul în fața celor de la Athletic Bilbao. A fost 3-0 pentru rivala Realului, după o prestație excelentă pe care a avut-o Radamel Falcao, fotbalistul columbian reușind o dublă la București.</p>
<blockquote><p>Nu depinde de mine atribuirea unei finale pentru România. Dar ceea ce pot să spun cu siguranță este că tot ce a a avut în România în perioada în care am lucrat aici a fost foarte bine. Am fost implicat în acel turneu U21 de la București. Nu sunt acum la U19, dar am feedback din partea colegilor și lucrurile sunt în regulă. Ceea ce am reușit la nivel organizatoric a fost la standardele cerute de UEFA și asta îndreptățește România să solicite organizarea unei noi finale”, a spus Ștefan Lecca, pentru <span>ProSport.</span></p></blockquote>
<h2><span>„Arena Națională nu este destul de mare pentru o finală de Champions League!”</span></h2>
<p>Oficialul român care lucrează pentru UEFA a mărturisit că șansele unei finale de Champions League la București sunt egale cu zero. Asta chiar dacă cea mai mare arenă din România se prezintă în continuare destul de bine, dovadă că poate găzdui fără probleme și meciuri din primăvara europeană.</p>
<p>Totuși, cum an de an în finală ajung două echipe de top, Arena Națională este prea mică pentru echipe ca Real Madrid, Barcelona, Bayern sau Inter. Interesul a fost unul uriaș chiar și pentru duelul de pe arena lui Bayern Munchen, din moment ce <span>în ultimul act din Germania au ajuns PSG și Inter.</span></p>
<p>În schimb, vecinii noștri maghiari se pregătesc să fie gazde pentru finala de anul viitor, ceea ce va reprezenta un eveniment de cinci stele pentru Budapesta. Acolo unde an de an are loc celebra cursă de Formula 1 din cadrul Campionatului Mondial.</p>
<blockquote><p>Arena Națională nu este destul de mare pentru o finală de Champions League. E prea mic. Știți discuțiile despre bilete pentru finala de la Munchen. Cererea a fost uriașă. Și la anul ne ducem pe un stadion puțin mai mic, să vedem cum va fi acolo, pentru că finala Champions League va fi la Budapesta”, a subliniat oficialul UEFA.</p></blockquote>
<p>„În primul rând, stadionul este mai mare. Mai mulți spectatori și nu cred că e vorba de altceva în plus. În rest, nicio diferență”, a completat Lecca.</p>
<figure aria-labelledby="figcaption_attachment_20196716" class="wp-caption aligncenter" id="attachment_20196716"><img alt="" class="wp-image-20196716 size-large" decoding="async" fetchpriority="high" height="1400" sizes="(max-width: 1050px) 100vw, 1050px" src="https://www.prosport.ro/wp-content/uploads/2025/06/Stefan-Lecca-1050x1400.jpg" srcset="https://www.prosport.ro/wp-content/uploads/2025/06/Stefan-Lecca-1050x1400.jpg 1050w, https://www.prosport.ro/wp-content/uploads/2025/06/Stefan-Lecca-768x1024.jpg 768w, https://www.prosport.ro/wp-content/uploads/2025/06/Stefan-Lecca-1152x1536.jpg 1152w, https://www.prosport.ro/wp-content/uploads/2025/06/Stefan-Lecca.jpg 1536w" width="1050"/><figcaption class="wp-caption-text" id="figcaption_attachment_20196716">Ștefan Lecca a fost implicat recent în organizarea finalei Nations League de la Munchen</figcaption></figure>
<h2><span>Șanse foarte mari pentru o finală de Conference League: „Cererea de bilete este mai mică!”</span></h2>
<p>Dacă visul unei finale de Champions League este spulberat din start, România are șanse foarte mari să găzduiască o finală de Conference League.</p>
<p>Cum suporterii nu dau năvală nici pentru un ultim act al acestei competiții, țara noastră s-ar putea lăuda și cu un astfel de eveniment.</p>
<p>Prima finală de Conference League a avut loc tocmai în Albania, la Tirana, fiind câștigată de Roma lui Mourinho, în timp ce lupta pentru trofeu în acest an s-a dat în Polonia, la Wroclaw. Acolo unde Chelsea s-a impus cu scorul de 4-1 în fața celor de la Betis.</p>
<blockquote><p>Evident, cererea de bilete pentru o finală de Conference League este mai mică și atunci se caută stadioane cu o capacitate mai mică. Evident, șansele pentru un stadion din România sunt mari”, este sigur fostul comentator sportiv.</p></blockquote>
<ul>
<li>Andrei Preotu, Andrei Trifan și Mihai Pop (foto&amp;video) sunt trimișii <span>ProSport </span>la Euro U21 și vă țin la curent cu tot ceea ce se întâmplă cu naționala de tineret a României pe parcursul turneului final.</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/RYZNqZ7p4Tw?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="Pe urmele românului care lucrează pentru UEFA! Ștefan Lecca, despre o finală europeană la București" width="500"></iframe></div>

]]></description>
    </item>
    <item>
      <title>Răzvan Lucescu a ales un fotbalist de la FCSB: „Îmi place”. Gigi Becali va fi cel mai fericit</title>
      <link>https://www.prosport.ro/fotbal-extern/europa-league/razvan-lucescu-a-ales-un-fotbalist-de-la-fcsb-imi-place-gigi-becali-va-fi-cel-mai-fericit-20183861</link>
      <description><![CDATA[<img src="https://www.prosport.ro/wp-content/uploads/2025/05/Razvan-Lucescu-a-ales-un-fotbalist-de-la-FCSB-„Imi-place.-Gigi-Becali-va-fi-cel-mai-fericit-1400x1050.jpg"/><br/><p>Răzvan Lucescu a vorbit despre sezonul pe care l-a avut pe banca lui PAOK, în care întâlnit-o pe FCSB în Europa League. Antrenorul grupării din Salonic a mărturisit că a rămas impresionat de un jucător al campioanei României.</p>
<p>În duelurile cu FCSB, PAOK a pierdut și a părăsit competiția europeană încă din play-off-ul pentru calificarea în optimi. Lucescu a mărturisit că fotbalistul pe care l-a remarcat e Juri Cisotti.</p>
<h2><span>Răzvan Lucescu, impresionat de un fotbalist de la FCSB</span></h2>
<p>Răzvan Lucescu a tras concluziile despre sezonul recent încheiat pe banca lui PAOK Salonic și în care a evoluat în Europa League, unde a dat și peste FCSB.</p>
<p>Lucescu a dezvăluit faptul că a rămas impresionat de unul dintre fotbaliștii campioanei României. Este vorba despre Juri Cisotti, italianul adus în iarnă de la Oțelul Galați, pentru 200.000 de euro.</p>
<p>„Îmi place în general grupul la FCSB. Îmi place mentalitatea. Îmi plac jucătorii din față. Îmi place Cisotti. I-am analizat foarte bine. Olaru, Șut, Bîrligea, Gheorghiță, Miculescu sunt jucători agresivi, cu o tehnică bună, penetranți. Jucători care pot fi decisivi, dar dincolo de asta este această unitate între ei. Ei în meciurile din Europa s-au transformat față de ceea ce au arătat în campionat până la un anumit moment. Au dat absolut totul. În România, Europa este mai importantă de trei ori decât ce se întâmplă cu campionatul”, a spus Răzvan Lucescu, la Digi Sport.</p>
<h2><span>Darius Olaru, despre concurența cu Juri Cisotti</span></h2>
<p>Mijlocașul celor de la FCSB, Darius Olaru, a revenit pe teren la <span>meciul cu Universitatea Craiova, din penultima etapă a play-off-ului Superligii</span>, după ce a lipsit o lungă perioadă de pe gazon, în urma accidentării la umăr pe care a suferit-o în amicalul din Antalya împotriva lui Hamburg.</p>
<p>De asemenea, el a vorbit și despre concurența cu Juri Cisotti. „E mai diferit, dar în același timp parcă m-am bucurat ca prima dată. E o bucurie imensă penttru noi, pentru toată lumea care a venit la stadion în această seară. Ne bucurăm că am reușit din nou în acest an. De o săptămână avem petreceri, dar avem și rezultate. Asta este echipa, când intrăm, suntem concentrați să câștigăm.</p>
<p>(n.r. despre un eventual transfer) Eu doar ce revin după accidentare, îmi doresc să joc, să îmi fac treaba cât mai bine și după cine știe. Mi-aș dori mult să rămânem în aceeași formulă pentru că am avut multe rezultate bune și, de ce nu, la anul să ne propunem mai mult. Știu că echipa poate mai mult și trebuie să arătăm.</p>
<p>Am văzut că mai multă lume vrea să ne vadă împreună (n.r. pe el și Cisotti), asta pune presiune pe noi, nu știu cum va fi, dar știu că amândoi muncim mult. Oricine ar fi să joace știu că va trage mult pentru echipă. Obiectivele sunt cele mai importante”, a spus Darius Olaru imediat după ce FCSB a primit trofeul de campioană, potrivit <span>sport.ro</span>.</p>

]]></description>
    </item>
  </channel>
</rss>
