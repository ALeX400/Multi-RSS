<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Radu Drăgușin n-a fost uitat de Ange Postecoglou. Ce a zis antrenorul despre român după calificarea lui Tottenham în finala Europa League</title>
      <link>https://www.prosport.ro/fotbal-extern/europa-league/radu-dragusin-n-a-fost-uitat-de-ange-postecoglou-ce-a-zis-antrenorul-despre-roman-dupa-calificarea-lui-tottenham-in-finala-europa-league-20166322</link>
      <description><![CDATA[<img src="https://www.prosport.ro/wp-content/uploads/2025/05/Radu-Dragusin-n-a-fost-uitat-de-Ange-Postecoglou.-Ce-a-zis-antrenorul-despre-roman-dupa-calificarea-lui-Tottenham-in-finala-Europa-League.jpg"/><br/><p>Ange Postecoglou a dat verdictul despre Radu Drăgușin după calificarea lui Tottenham în finala UEFA Europa League.</p>
<p>Antrenorul lui Spurs a ținut să aducă în discuție contribuția unor jucători pe parcursul acestui sezon și nu l-a uitat pe fundașul român.</p>
<h2><span>Ange Postecoglou a dat verdictul despre Radu Drăgușin</span></h2>
<p><span>Tottenham Hotspur a câștigat cu Bodo/Glimt</span>, scor 2-0 (5-1 la general), în semifinalele UEFA Europa League.</p>
<p>Echipa antrenată de Ange Postecoglou a obținut calificarea în finala de la Bilbao, unde va juca cu Manchester United.</p>
<p>Antrenorul lui Spurs a adus în discuție contribuția lui Radu Drăgușin, care <span>a suferit o ruptură a ligamentelor încrucișate</span> la finalul lunii ianuarie.</p>
<p>„Sunt jucători care nu au fost azi cu noi și care au rămas acasă. Fraser Forster, Heung-Min Son, James Madisson, Lucas Bergvall și Radu Drăgușin au jucat un rol important în acest sezon.</p>
<p>Fiecare a contribuit și cel mai important este că am ajuns aici. Am avut probleme, cu siguranță, dar important este că am rămas uniți și merităm această calificare.</p>
<p>Ar fi ceva uriaș pentru noi. De ce să îmi pese ce crede Manchester United? Întrebați-l pe managerul de acolo de ce consideră asta.</p>
<p>Se pare că există oamenii care se tem că s-ar putea întâmpla asta (n.r – ca Tottenham să câștige Europa League).</p>
<p>Vor cumva să diminueze o posibilă astfel de performanță, să spună că am avut un sezon slab, că nu merităm sau să ne compare cu Manchester United.</p>
<p>Eu mi-am asumat acest rol când am venit aici. Dacă am fi fost pe locul 5, vă garantez că ar fi existat comentarii de tipul: «Da, Ange, excelent, dar acest club trebuie să câștige ceva!».</p>
<p>Bineînțeles că ar fi ceva uriaș dacă am câștiga Europa League. O astfel de performanță trebuie pusă în contextul în care s-a aflat acest club în ultimii 15-20 de ani.</p>
<p>Manchester United are propriul ei drum. Dacă și ei ar fi trecut printr-o perioadă de 15 ani fără trofee, poate că și ei și-ar schimba perspectiva”, a spus Postecoglou, după calificarea în finala Europa League, potrivit Sky Sports.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 270px; left: 174px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Ange Postecoglou nu s-a ferit să spună ce trebuie să facă Radu Drăguşin în următoarea perioadă: „Să se asigure că rămâne”</title>
      <link>https://www.prosport.ro/fotbal-extern/ange-postecoglou-nu-s-a-ferit-sa-spuna-ce-trebuie-sa-faca-radu-dragusin-in-urmatoarea-perioada-sa-se-asigure-ca-ramane-20170191</link>
      <description><![CDATA[<img src="https://www.prosport.ro/wp-content/uploads/2025/05/Ange-Postecoglou-nu-s-a-ferit-sa-spuna-ce-trebuie-sa-faca-Radu-Dragusin-in-urmatoarea-perioada-„Sa-asigure-ca-ramane22-e1747203015110-1400x779.jpg"/><br/><p>Tottenham se pregătește să joace finala UEFA Europa League, pe 21 mai, în compania rivalei Manchester United, iar cu aproximativ o săptămână înaintea acestui meci, Ange Postecoglou (59 de ani) a rostit în fața reporterilor numele lui Radu Drăgușin (23).</p>
<p>Talentatul fundaș central al naționalei României nu va putea lua parte la super duelul menționat mai sus, dat fiind faptul că se recuperează în continuare după accidentarea gravă pe care a suferit-o la genunchi în ianuarie 2025.</p>
<h2><span>Radu Drăgușin va avea rolul lui în finala din Europa League, Tottenham – Manchester United. Ce a spus Ange Postecoglou</span></h2>
<p>Radu Drăgușin nu a mai jucat un meci oficial din data de 30 ianuarie 2025. Atunci a început titular partida Tottenham – Elfsborg 3-0, din faza principală a Europa League, însă în minutul 20 a suferit o accidentare gravă la genunchi și a fost înlocuit. Verdictul medicilor? Ruptură la nivelul ligamentelor încrucișate de la genunchi. Drăgușin a fost operat și imediat după a început perioada de recuperare, care durează de cele mai multe ori cel puțin 6 luni de zile.</p>
<p>Multe săptămâni mai târziu, Tottenham a avansat în Europa League până în ultimul act, pe care îl va juca, la data de 21 mai, în compania rivalei Manchester United. Partida se anunță a fi una incendiară, dat fiind faptul că ambele echipe sunt în subsolul clasamentului din Premier League și un triumf în Europa League reprezintă singura lor șansă de a juca în Liga Campionilor în 2025 – 2026.</p>
<p>Radu Drăgușin va absenta de pe gazon la acest meci, însă chiar și așa va avea un rol în cadrul echipei, după cum a dezvăluit Ange Postecoglou.</p>
<p><span>Drăgușin a fost surprins în tribune la meciul Tottenham – Bodo/Glimt 3-1</span>, din semifinale, iar la câteva zile după meci, <span>Ange Postecoglou a lăsat de înțeles că și-ar fi dorit să îl aibă la dispoziție</span> în acest punct critic al sezonului.</p>
<p>Acum, cu doar o săptămână înaintea finalei Europa League, Ange Postecoglou i-a rostit din nou numele lui Radu Drăgușin și a spus că românul, alături de ceilalți jucători accidentați de la Tottenham, vor juca un rol important în perioada imediat următoare.</p>
<blockquote><p>Întotdeauna există un rol de jucat. Este ciudat când ești accidentat. Nici tu nu vrei să stai prin preajmă, pentru că dorești să îi lași în pace pe colegi, să se pregătească și să se antreneze. I-am încurajat pe Maddison, pe Bergvall, pe Radu la fel, să se asigure că rămân în jurul grupului. Ideea este să îi ținem în jurul grupului cât mai mult posibil în următoarele două săptămâni. Să ne asigurăm că se implică alături de coechipierii lor și că fac parte din tot ceea ce facem. Cu siguranță, Maddison, Bergvall și Drăgușin vor rămâne implicați și cred că este bine pentru ei și la fel de bine este pentru grup”, a declarat Ange Postecoglou, citat de <span>Spurs-Web.com</span>.</p></blockquote>
<h2><span>Presa britanică aplaudă gestul lui Postecoglou</span></h2>
<p>Așadar, Radu Drăgușin va face deplasarea în Spania, la Bilbao, și va asista din tribunele stadionului San Memes la finala UEFA Europa League, Tottenham Hotspur – Manchester United.</p>
<blockquote><p>Ange Postecoglou a declarat că James Maddison, Lucas Bergvall și Radu Drăgușin au roluri importante de jucat înaintea și în timpul finalei Europa League, dezvăluind ce le-a spus celor trei elevi ai săi de la Tottenham despre responsabilitățile lor”, au scris jurnaliștii britanici de la sursa menționată mai sus, aplaudând astfel gestul managerului de la Tottenham.</p></blockquote>
<p>În sezonul 2024 – 2025, Radu Drăgușin a jucat 28 de partide pentru Tottenham, dintre care 7 le-a bifat în UEFA Europa League.</p>

]]></description>
    </item>
    <item>
      <title>Situație incredibilă la cel mai iubit club din lume! Ce decizie controversată a luat conducerea înaintea finalei: „Insultă la adresa staff-ului”</title>
      <link>https://www.prosport.ro/fotbal-extern/europa-league/situatie-incredibila-la-cel-mai-iubit-club-din-lume-ce-decizie-controversata-a-luat-conducerea-inaintea-finalei-insulta-la-adresa-staff-ului-20167978</link>
      <description><![CDATA[<img src="https://www.prosport.ro/wp-content/uploads/2025/05/Situatie-incredibila-la-cel-mai-iubit-club-din-lume-Ce-decizie-controversata-a-luat-conducerea-inaintea-finalei-„Insulta-la-adresa-staff-ului.jpg"/><br/><p>Conducerea celui mai iubit club din lume a luat o decizie care i-a șocat chiar și pe fani înaintea finalei Europa League.</p>
<p><span>Manchester United a avut un sezon dezastruos</span>, dar poate „spăla rușinea” cu un triumf în Europa League în fața unei alte echipe care se află în aceeași situație, Tottenham Hotspur. Sir Jim Ratcliffe a înfuriat staff-ul echipei cu multe decizii prin care a dorit să scadă costurile clubului.</p>
<p>Dacă celelalte echipe le-au pregătit fanilor bilete pentru finalele din cupele europene, Manchester United s-a decis să ofere un număr limitat de bilete pentru personal, alegând să organizeze o tombolă.</p>
<h2><span>Decizie controversată luată de Sir Ratcliffe: tombolă pentru personal și maximum 2 băuturi de persoană</span></h2>
<p>Conducerea de la Manchester United a făcut reduceri masive și se pare că nici pentru finala Europa League nu se vor face compromisuri pentru personalul clubului.</p>
<p>PSG le plătește deplasarea și biletele celor 600 de angajați la finala Ligii Campionilor de la Munchen. La fel va proceda și cealaltă finalistă, Inter Milano. Adversara „diavolilor” din finala Europa League, Tottenham, a decis să le ofere câte un bilet gratuit celor 700 de angajați.</p>
<p>Doar Manchester United va adopta o altă politică în acest sens<span>. Sir Jim Ratclife a decis</span> că fanii să aibă prioritate în achiziționarea celor 15.000 de bilete puse la dispoziție clubului de către organizatori. Deoarece Manchester United a avut prestații modeste în ultima vreme, conducerea clubului dorește ca fanii să nu fie dezamăgiți și să aibă șansa să ajungă să își urmărească favoriții pe stadionul San Mames din Bilbao.</p>
<p>Pentru staff va fi organizată o tombolă cu un număr limitat de bilete. De asemenea, cei care doresc să își vadă favoriții alături de colegii lor, se va face o proiecție specială, toată lumea din cadrul clubului fiind invitată. Fiecare persoană va avea voie să consume două băuturi gratuit, în timp ce invitații își vor achita singuri băuturile, notează <span>givemesport</span>.</p>
<h2><span>Fanii au reacționat din nou împotriva conducerii de pe Old Trafford: „Decizie rușinoasă”</span></h2>
<p>Pe Reddit au circulat numeroase mesaje ale fanilor „diavolilor” care au reacționat dur împotriva conducerii clubului pentru modul în care își tratează angajații.</p>
<blockquote><p>„Omule, asta e pur și simplu comic de malefic în acest moment”, „Ce glumă și insultă la adresa personalului” sau „Decizie rușinoasă” sunt câteva dintre comentarii.</p></blockquote>
<p>Finala Europa League va avea loc pe 21 mai pe stadionul San Mames din Bilbao. Arena din Spania poate găzdui 53.000 de spectatori, astfel că prețul biletelor va fi pe măsura cererii. Ambele echipe primesc câte 15.000 de bilete, iar restul vor fi puse la vânzare de forul european. Cel mai ieftin bilet costă 55 de lire, iar cel mai scump costă 204 lire. Cererea e atât de mare încât există deja site-uri pe care prețurile au ajuns și la 1.500 de lire.</p>

]]></description>
    </item>
    <item>
      <title>Veste proastă pentru FCSB! Ce șansă a ratat echipa lui Gigi Becali înaintea preliminariilor Ligii Campionilor</title>
      <link>https://www.prosport.ro/fotbal-intern/superliga/veste-proasta-pentru-fcsb-ce-sansa-a-ratat-echipa-lui-gigi-becali-inaintea-preliminariilor-ligii-campionilor-20165981</link>
      <description><![CDATA[<img src="https://www.prosport.ro/wp-content/uploads/2025/05/Veste-proasta-pentru-FCSB-Ce-sansa-a-ratat-echipa-lui-Gigi-Becali-inaintea-preliminariilor-Ligii-Campionilor.jpg"/><br/><p>Joi seară, 8 mai 2025, odată cu stabilirea finalelor Europa League și Conference League, Tottenham – Manchester United și Chelsea – Betis, FCSB a primit o veste proastă.</p>
<p>Fotbaliștii lui Gigi Becali au fost interesați în primul rând de duelul Bodo/Glimt – Tottenham 0-2, din manșa secundă a semifinalelor Europa League.</p>
<h2><span>Două meciuri în plus pentru fotbaliștii lui Gigi Becali. Partida Bodo/Glimt – Tottenham nu a fost cu noroc pentru FCSB</span></h2>
<p><span>FCSB, formație care poate deveni matematic campioană a României în etapa 8 din play-off, se pregătește pentru campania de calificare din Liga Campionilor</span> care va începe din vară.</p>
<p>Roș-albaștrii vor evolua în preliminariile UEFA Champions League încă din primul tur, însă mulțumită coeficientului pe care l-au crescut în sezonul 2024 – 2025, vor avea statutul de cap de serie până în turul 3, cel mai probabil.</p>
<p>Totuși, fotbaliștii FCSB ar fi putut să mai primească o veste bună. Concret, ar fi putut evita primul tur preliminar, ceea ce le-ar fi permis să sară din schemă două partide și să înceapă stagiunea 2025 – 2026 mai relaxați din punct de vedere fizic.</p>
<p>Însă, pentru ca acest scenariu să se fi aplicat, Bodo/Glimt ar fi trebuit să câștige <span>finala UEFA Europa League din data de 21 mai</span>.</p>
<p>Iar până la duelul din ultimul act, norvegienii ar fi trebuit să producă surpriza în manșa secundă a semifinalelor și să întoarcă înfrângerea încasată în tur, scor 1-3 cu Tottenham Hotspur. Acest lucru nu s-a întâmplat și Bodo/Glimt a pierdut și returul, scor 0-2.</p>
<p>Astfel, fotbaliștii FCSB vor evolua, așa cum se așteptau de altfel, încă din primul tur preliminar al Ligii Campionilor.</p>
<h2><span>De ce ar fi ajutat-o pe FCSB un triumf al lui Bodo/Glimt în Europa League</span></h2>
<p>Bodo/Glimt și-a asigurat deja titlul în campionatul Norvegiei, motiv pentru care va evolua în play-off-ul Ligii Campionilor la startul sezonului 2025 – 2026.</p>
<p>Însă, dacă ar fi câștigat finala UEFA Europa League, norvegienii și-ar fi asigurat un loc direct în faza principală din Champions League.</p>
<p>În acest scenariu, locul lor din play-off ar fi fost luat de cea mai bună echipă campioană din turul inferior, care în cazul de față ar fi putut fi Steaua Roșie Belgrad. Sârbii ar fi avansat direct în faza play-off-ului, iar locul lor ar fi fost luat, de asemenea, de o altă echipă.</p>
<p>În ceea ce o privește pe FCSB, potențiala viitoare campioană a României s-ar fi numărat printre echipele mari favorite, alături de Ludogorets, să avanseze direct în turul 2 preliminar.</p>
<p>Însă, așa cum am precizat deja, toate aceste calcule sunt irelevante în prezent, deoarece Bodo/Glimt nu își va mai ceda locul din play-off-ul UEFA Champions League.</p>
<p>În altă ordine de idei, FCSB nu are motiv de supărare prea mare, deoarece în primul tur preliminar va întâlni adversare foarte accesibile, precum Inter Club D`Escaldes, Levadia Tallinn, Dinamo Minsk, Kairat, Differandge, Iberia 1999, Vikingur, Shelbourne sau Virtus.</p>

]]></description>
    </item>
    <item>
      <title>S-au decis finalele Europa League şi Conference League. Anglia e la putere</title>
      <link>https://www.prosport.ro/fotbal-extern/europa-league/s-au-decis-finalele-europa-league-si-conference-league-anglia-e-la-putere-20165968</link>
      <description><![CDATA[<img src="https://www.prosport.ro/wp-content/uploads/2025/05/S-au-decis-finalele-Europa-League-si-Conference-League.jpg"/><br/><p>Premier League are cele mai multe reprezentante în finalele Europa League și Conference League, care se vor juca pe 21, respectiv, 28 mai.</p>
<p>Tottenham, Manchester United, Chelsea și Betis Sevilla sunt cele patru formații care, în a doua parte a lunii mai, își vor disputa trofeele.</p>
<h2><span>Anglia are trei echipe calificate în finalele Europa League şi Conference League</span></h2>
<p>Manchester United este singura echipă care în actualul sezon al cupelor europene s-a calificat în ultimul act fără să piardă vreun meci. Trupa pregătită de portughezul Ruben Amorim a obținut 9 victorii – <span>inclusiv pe Arena Națională, 2-0 cu FCSB</span> – și 5 rezultate de egalitate.</p>
<p>În semifinale a eliminat Athletic Bilbao fără niciun fel emoții, cu două victorii categorice. După 3-0 în Spania, echipa engleză s-a impus cu 4-1 pe teren propriu. Golurile au fost marcate de Mount (72, 90+1), Casemiro (80) şi Hojlund (85), după ce Jauregizar deschisese scorul (31).</p>
<p>Cel mai dificil moment din această campanie s-a consumat în returul de pe teren propriu cu Olympique Lyon. A fost 2-2 în Franța, scor înregistrat după 90 de minute și pe Old Trafford, astfel că s-a intrat în prelungiri.</p>
<p>Oaspeții au marcat în minutele 105 și 110 prin Cherki și Lazazette, dar „diavolii” au întors rezultatul incredibil, grație reușitelor lui Bruno Fernandes (114, din penalti), Mainoo (120) și Maguire (120+1).</p>
<p>La rândul ei, Tottenham a învins Bodo/Glimt în deplasare, cu 2-0, după 3-1 la Londra. Solanke (63) şi Porro (69) au dus trupa lui Ange Postecoglou în finala care se va disputa pe 21 mai, la Bilbao.</p>
<p>Anglia va avea nu mai puțin de 6 echipe în viitoarea ediție a Ligii Campionilor: primele 5 din clasamentul final al Premier League plus câștigătoarea Europa League.</p>
<h3>Drumul spre finală al celor două echipe</h3>
<ul>
<li>Manchester United: 1-1 acasă cu Twente, 3-3 în deplasare cu FC Porto, 1-1 în deplasare cu Fenerbahce, 2-0 acasă cu PAOK, 3-2 acasă cu Bodo/Glimt, 2-1 în deplasare cu Viktoria Plzen, 2-1 acasă cu Rangers și 2-0 în deplasare cu FCSB – toate în grupa principală; 1-1 în deplasare și 4-1 acasă cu Real Sociedad – în optimile de finală; 2-2 în deplasare și 5-4 acasă după prelungiri cu Lyon – în sferturtile de finală; 3-0 în deplasare și 4-1 acasă cu Athletic Bilbao – în semifinale</li>
<li>Tottenham: 3-0 acasă cu Qarabag, 2-1 în deplasare cu Ferencvaros, 1-0 acasă cu AZ Alkmaar, 2-3 în deplasare, cu Galatasaray, 2-2 acasă cu AS Roma, 1-1 în deplasare cu Rangers, 3-2 în deplasare cu Hoffenheim, 3-0 acasă cu Elfsborg – toate în grupa principală; 0-1 în deplasare și 3-1 acasă cu Alkmaar – în optimile de finală; 1-1 acasă și 1-0 în deplasare cu Eintracht – în sferturi; 3-1 acasă și 2-0 în deplasare cu Bodo/Glimt – în semifinale</li>
</ul>
<h2><span>Betis elimină Fiorentina după prelungiri</span></h2>
<p><span>Trofeul în Conference League</span> și-l vor disputa Chelsea și Betis Sevilla. Gruparea londoneză s-a impus la limită cu 1-0, pe teren propriu, în fața lui Djurgarden, dar calificarea era decisă încă din tur, când echipa engleză a câștigat cu 4-1. Pe Stamford Bridge a marcat Dewsbury-Hall (38).</p>
<p>La rândul ei, Betis Sevilla a avut nevolie de prelungiri pentru a elimina Fiorentina. După 2-1 pe teren propriu, gruparea spaniolă s-a văzut condusă cu același scor în minutul 90 al manșei secunde.</p>
<p>S-a intrat în prelungiri, iar Ezzalzouli a marcat în minutul 97 ceea ce avea să fie golul calificării. Anterior punctaseră Gosens (34, 42) pentru Fiorentina, respectiv, Antony (30). Finala va avea loc în data de 28 mai, la Wroclaw.</p>
<h3>Drumul spre finală al celor două echipe</h3>
<ul>
<li>Chelsea: 2-0 acasă și 1-2 în deplasare cu Servette Geneva – în play-off-ul pentru grupa principală; 4-2 acasă cu Genk, 4-1 în deplasare cu Panathinaikos, 8-0 acasă cu Noah, 2-0 în deplasare cu FC Heidenheim, 3-1 în deplasare cu Astana și 5-1 acasă cu Shamrock Rovers – toate în grupa principală; 2-1 în deplasare și 1-0 acasă cu FC Copenmhaga – în optimile de finală; 3-0 în deplasare și 1-2 acasă cu Legia Varșovia – în sferturile de finală; 4-1 în deplasare și 1-0 acasă cu Djurgardens</li>
<li>Betis Sevilla: 3-0 acasă și 2-0 în deplasare cu Kryvbas Kryvyi Rih – în play-off-ul pentru grupa principală; 0-1 în deplasare cu Legia, 1-1 acasă cu FC Copenhaga, 2-1 acasă cu Cejle, 1-2 în deplasare cu Mlada Boleslav, 1-0 în deplasare cu Petrocub Hîncești, 1-0 acasă cu HJK – toate în grupa principală; 3-0 în deplasare și 0-1 acasă cu Genk – în play-off-ul pentru optimile de finală; 2-2 acasă și 4-0 în deplasare cu Vitoria Guimaraes – în optimile de finală; 2-0 acasă și 1-1 în deplasare Jagiellonia Białystok – în sferturile de finală; 2-1 acasă și 2-2 în deplasare după prelungiri cu Fiorentina – în semifinale</li>
</ul>

]]></description>
    </item>
  </channel>
</rss>
