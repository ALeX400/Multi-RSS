<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>UEFA o poate distruge pe FCSB chiar la returul din Europa: „Nouă ni se poate întâmpla orice”</title>
      <link>https://www.prosport.ro/fotbal-extern/uefa-o-poate-distruge-pe-fcsb-chiar-la-returul-din-europa-noua-ni-se-poate-intampla-orice-20254732</link>
      <description><![CDATA[<img src="https://www.prosport.ro//wp-content/uploads/2025/08/UEFA-o-poate-distruge-pe-FCSB-chiar-la-returul-din-Europa-„Noua-ni-se-poate-intampla-orice.jpg"/><br/><p>Conducerea FCSB se teme de măsura drastică pe care UEFA ar putea să o ia înaintea returului cu Aberdeen din Europa League.</p>
<p>Elias Charalambous nu s-a putut baza pe trei jucători importanți în Scoția din cauza problemelor de vize pentru extracomunitari. FCSB a avut parte de un arbitraj ostil cu Aberdeen, „centralul” partidei eliminându-l destul de ușor pe Juri Cisotti.</p>
<p><span>Daniel Bîrligea a criticat maniera de arbitraj</span> și Mihai Stoica nu exclude varianta în care atacantul roș-albaștrilor să fie suspendat pentru declarațiile de la finalul meciului.</p>
<h2><span>FCSB ar putea rămâne fără atacant înainte de returul cu Aberdeen</span></h2>
<p>Campioana României a avut parte de o deplasare de cooșmar în Scoția. Radunovic, Ngezana și Baba Alhassan nu au putut evolua deoarece sunt jucători extracomunitari, iar procedurile pentru obținerea vizelor au durat mai multe decât se așteptau oficialii FCSB.</p>
<p>FCSB a obținut o remiză în fața celor de la Aberdeen în play-off-ul Europa League. Daniel Bîrligea a deschis scorul în prima parte a jocului.</p>
<p>La revenirea de la cabine, atacantul l-a servit excelent pe Darius Olaru și căpitanul echipei a mărit avantajul pe tabelă. Din minutul 38, FCSB a evoluat în 10 oameni după eliminarea lui Cisotti. Pe final de meci, jocul în 10 s-a resimțit și gazdele au restabilit egalitatea prin Polvara și Sokler.</p>
<p>Daniel Bîrligea a răbufnit la adresa arbitrului Serdar Gozubuyuk la finalul meciului.</p>
<p>„Cred că a fost o greșeală, după mine, la eliminarea lui Cisotti. Sperăm ca cei de la UEFA să facă o anchetă, ceva, pentru că arbitrul… l-am văzut din primul minut că a venit să țină cu ei”, a declarat Bîrligea, la <span>Digisport.</span></p>
<p>Mihai Stoica a prefațat întâlnirea de pe Arena Națională. „Suflă și în iaurt” în ceea ce privește vreo posibilă suspendare a unuia dintre cei mai în formă jucători. Managerul general al roș-albaștrilor nu știe momentan nimic de vreo posibilă măsură luată de UEFA pentru declarațiile numărului 9, dar nu exclude ca Bîrligea să fie suspendat joi seară.</p>
<p class="">„Nu ştiu. Până acum nu am auzit niciodată ca UEFA să suspende un jucător pentru declaraţii, dar nouă ni se poate întâmpla orice”, a concluzionat Mihai Stoica, la<span> Prima Sport.</span></p>
<h2><span>Daniel Bîrligea, menajat la meciul cu Argeș: a plecat din Capitală</span></h2>
<p>Roș-albaștrii nu vor să riște înainte de meciul cu Aberdeen așa că Elias Charalambous <span>nu l-a inclus în lot pe Daniel Bîrligea </span>pentru disputa cu FC Argeș. Atacantul și-a luat partenera, Antonia, și a plecat într-o vizită la bunici.</p>
<p>„Comorile mele”, a scris Bîrligea la o postare pe Instagram în care apare bunica sa alături de Antonia.</p>

]]></description>
    </item>
    <item>
      <title>Reacția presei din Scoția după discursul lui Charalambous, în care le-a cerut fotbaliștilor FCSB „să scuipe sânge” cu Aberdeen</title>
      <link>https://www.prosport.ro/fotbal-extern/europa-league/reactia-presei-din-scotia-dupa-discursul-lui-charalambous-in-care-le-a-cerut-fotbalistilor-fcsb-sa-scuipe-sange-cu-aberdeen-20255799</link>
      <description><![CDATA[<img src="https://www.prosport.ro//wp-content/uploads/2025/08/Reactia-presei-din-Scotia-dupa-discursul-lui-Charalambous-scaled-e1756140945123-1400x756.jpg"/><br/><p>Jurnaliștii din Scoția stau cu ochii pe ceea ce se întâmplă la FCSB și au oferit o primă reacție după ce au auzit discursul lui Elias Charalambous, în care le-a cerut fotbaliștilor „roș-albaștri” „să scuipe sânge” în partida cu Aberdeen.</p>
<p>Reamintim că FCSB și Aberdeen se întâlnesc joi, 28 august 2025, în manșa retur din play-off-ul UEFA Europa League, într-o partidă care se va disputa pe Arena Națională din București, începând cu ora 21:30.</p>
<h2><span>Ce spun scoțienii despre discursul lui Elias Charalambous</span></h2>
<p><span>FCSB a suferit o nouă înfrângere usturătoare </span>în competiția internă. De data aceasta, „roș-albaștrii” au cedat în fața celor de la FC Argeș, pe teren propriu, cu scorul de 0-2. La finalul partidei, <span>Elias Charalambous s-a arătat extrem de dezamăgit </span>de atitudinea pe care fotbaliștii săi au avut-o în timpul meciului disputat pe Arena Națională din București.</p>
<p>Tehnicianul cipriot le-a cerut jucătorilor să facă tot posibilul pentru a se impune în duelul cu Aberdeen, de joi, pentru a se califica în grupa principală din UEFA Europa League.</p>
<p>Jurnaliștii din Scoția stau cu ochii pe ceea ce se întâmplă la campioana României în această săptămână, în vederea manșei retur, și au oferit o primă reacție după ce au auzit discursul lui Elias Charalambous, în care le-a cerut fotbaliștilor „roș-albaștri” „să scuipe sânge” în partida cu Aberdeen. Scoțienii au pus accent pe faptul că tehnicianul cipriot a fost nemulțumit de atitudinea fotbaliștilor de la FCSB.</p>
<p>„Antrenorul Elias Charalambous le-a cerut jucătorilor săi să «scuipe sânge» împotriva lui Aberdeen, săptămâna aceasta, după ce au suferit un eșec major înaintea meciului din UEFA Europa League. FCSB a suferit o înfrângere șocantă, scor 2-0, acasă, în fața nou-promovatei Argeș Pitești, ceea ce l-a determinat pe antrenorul cipriot să-și acuze propriii jucători că au avut o atitudine greșită, aceștia obținând o singură victorie în șapte meciuri de campionat din acest sezon”, notează jurnaliștii de la <span>dailyrecord.co.uk</span>.</p>
<h2><span>FCSB, în criză în Superliga României</span></h2>
<p>FCSB are parte de un start de sezon sub nivelul așteptărilor. Echipa pregătită de Elias Charalambous și Mihai Pintilii a înregistrat o singură victorie în șapte etape disputate, acumulând doar cinci puncte. Astfel, cu patru înfrângeri și două rezultate de egalitate, pe lângă singura victorie, „roș-albaștrii” ocupă doar poziția a 12-a a clasamentului.</p>
<p>Lucrurile merg puțin mai bine pentru FCSB în UEFA Europa League. Campioana României mai are de făcut un singur pas pentru a ajunge în grupa principală a competiției: trebuie să se impună în fața scoțienilor de la Aberdeen, în manșa retur, din play-off.</p>
<p>Reamintim că manșa tur, care s-a disputat în Scoția, s-a încheiat la egalitate, scor 2-2.</p>

]]></description>
    </item>
    <item>
      <title>După eșecul cu FC Argeș, Gigi Becali a anunțat primele de la FCSB pentru calificarea în Europa League. „E diferență mare”</title>
      <link>https://www.prosport.ro/fotbal-extern/europa-league/dupa-esecul-cu-fc-arges-gigi-becali-a-anuntat-primele-de-la-fcsb-pentru-calificarea-in-europa-league-e-diferenta-mare-20255355</link>
      <description><![CDATA[<img src="https://www.prosport.ro//wp-content/uploads/2025/08/Dupa-esecul-cu-FC-Arges-Gigi-Becali-a-anuntat-primele-de-la-FCSB-pentru-calificarea-in-Europa-League.-„E-diferenta-mare-1400x1050.jpg"/><br/><p>FCSB și-a trecut în cont încă un eșec în actualul sezon, cu nou-promovata FC Argeș, 0-2, în etapa 7 a Superligii. Pentru FCSB este a patra înfrângere în campionatul intern și a șaptea din 15 meciuri disputate. În ciuda acestui parcurs, de nerecunoscut pentru campioana României, Gigi Becali a anunțat primele care se vor da pentru calificarea în Europa League.</p>
<p>Joi, 28 august, de la ora 21.30, pe Arena Națională este programat returul cu scoțienii de la Aberdeen. În tur, <span>partida s-a încheiat la egalitate, 2-2</span>, după de FCSB a condus cu 2-0, însă din minutul 40 a jucat în inferioritate numerică după eliminarea lui Juri Cisotti.</p>
<h2><span>Gigi Becali a anunțat primele pentru calificarea FCSB în Europa League</span></h2>
<p>FCSB joacă pe două „fronturi”, în Superliga și în cupele europene, unde a ajuns în play-off-ul Europa League, după victoria în „dubla” cu Drita. Dacă în campionat se află în partea a doua a clasamentul, cu numai cinci puncte acumulate, în Europa League FCSB se concentrează pentru un parcurs cât mai lung, având în vedere că anul trecut a ajuns până în faza optimilor de finală, fiind oprită de Olympique Lyon.</p>
<p>Adversarii de la Aberdeen și-au amânat meciul din campionat, în vederea unei mai bune pregătiri pentru returul cu FCSB,  însă Gigi Becali a exclus acest lucru, subliniind că indiferent de rezultatul de joi va rămâne în cupele europene. În plus, a precizat că nu are emoții, jucătorii săi fiind motivați de primele pe care le vor primi în cazul calificării în Europa League.</p>
<p>„De ce să amânăm meciul? Noi suntem calificați în Conference (n.r. a treia cea mai valoroasă competiție europeană intercluburi), de ce să amânăm? Ce să fac acuma?</p>
<p>Nu am nicio emoție, nimic nimic, noi suntem calificați! O să fie altă echipa, e vorba de bani, de prime, iau sute de mii la calificare în Europa League, e diferență mare la ei! E și 200.000 primă la Europa! La Conference 30.000. E diferență”, a declarat Gigi Becali pentru <span>DigiSport</span>.</p>
<h2><span>FCSB, meci bun în Scoția</span></h2>
<p>Elias Charalambous, antrenorul FCSB, declarase după remiza din Scoția că meciul a fost unul bun, în care s-a văzut spiritul de luptă al echipei sale.</p>
<p>„Cred că am făcut un meci bun. Cel mai important e cum am început, spiritul echipei. Am văzut o echipă care a luptat, agresivă, cu toate probleme pe care le-am avut înainte de meci.</p>
<p>Am jucat în 10, am marcat un al doilea gol rapid. Băieții s-au bătut până la final”, a declarat tehnicianul cipriot.</p>
<p>Meciul a fost unul foarte apropriat cu cel din <span>derby-ul cu Rapid</span>, din etapa 6 a Superligii, în care FCSB a condus cu 2-0 până în minutul 83, când Koljic a redus din diferență, ca în prelungiri (90+2) să mai marcheze un gol, cel egalizator. În plus, giuleștenii au avut o ocazie uriașă pe final de meci, cu care ar fi smuls toate cele trei puncte puse în joc.</p>

]]></description>
    </item>
    <item>
      <title>Turcii vor să distrugă Craiova lui Rădoi și Rotaru. Au luat decizia și au primit sprijin, spre deosebire de ce se întâmplă în Superliga</title>
      <link>https://www.prosport.ro/fotbal-extern/europa-league/turcii-vor-sa-distruga-craiova-lui-radoi-si-rotaru-au-luat-decizia-si-au-primit-sprijin-spre-deosebire-de-ce-se-intampla-in-superliga-20254456</link>
      <description><![CDATA[<img src="https://www.prosport.ro//wp-content/uploads/2025/08/Turcii-vor-sa-distruga-Craiova-lui-Radoi-si-Rotaru.-Au-luat-decizia-si-au-primit-sprijin-spre-deosebire-de-ce-se-intampla-in-Superliga-1400x788.jpg"/><br/><p>Universitatea Craiova a învins-o pe Istanbul Bașakșehir cu scorul de 2-1 în prima manșă a play-off-ului UEFA Conference League.</p>
<p>Oltenii pornesc favoriți la calificare, iar decizia luată de adversara lor în privința manșei secunde confirmă ambiția turcilor de a accede în faza principală a competiției.</p>
<p>Returul va avea loc joi, 28 august, începând cu ora 20:30, pe stadionul „Ion Oblemeco”, în format Live Text pe www.prosport.ro.</p>
<h2><span>Turcii au luat decizia și au primit sprijin, spre deosebire de ce se întâmplă în Superliga</span></h2>
<p>Conducerea lui Bașakșehir a solicitat amânarea rundei cu numărul 3 din campionat înaintea confruntării decisive cu Universitatea Craiova de joi seară, iar cererea turcilor a fost acceptată. Formația din Istanbul ar fi trebuit să evolueze astăzi, 24 august, împotriva lui Rizespor, echipa la care a ajuns internaționalul român Valentin Mihăilă după despărțirea de Parma.</p>
<p>Universitatea Craiova nu va beneficia de privilegiul adversarei sale: oltenii vor juca astăzi, pe teren propriu, la ora 18:30, cu Petrolul Ploiești, în etapa cu numărul 7 a Superligii.</p>
<p>Gruparea pregătită de Mirel Rădoi va rămâne lider în campionat indiferent de rezultatul din meciul cu „lupii-galbeni”. Oltenii au remizat în prima etapă cu UTA Arad, dar s-au impus în următoarele cinci confruntări din Superligă. „Alb-albaștrii” se află la cel mai bun start de sezon din ultimii ani, oltenii se pot desprinde la 4 puncte de locul secund și <span>se află la un meci distanță de calificarea într-o competiție europeană</span>.</p>
<p>• Lotul lui Istanbul Bașakșehir este cotat la 61,05 de milioane de euro, în vreme ce lotul Craiovei valorează 22,50 de milioane de euro, potrivit site-ului de specialitate Transfermarkt.</p>
<h2><span>Ce a spus Mirel Rădoi după victoria mare obținută în Turcia</span></h2>
<p><span>Mirel Rădoi rămâne cu picioarele pe pământ</span> după victoria cu locul 5 din Superliga Turciei și speră ca echipa sa să practice un fotbal bun în Bănie. Totodată, fostul selecționer al României a constat că Bașakșehir tratează cu superficialitate faza defensivă.</p>
<p>„Sunt fericit că am câștigat prima repriză. Sper să nu clacăm în fața propriilor suporteri și, pentru prima dată în istoria recentă, să ne calificăm. Ne-am așteptat ca ei să aibă posesia și am încercat să le-o dăm în zonele pe care noi le-am pregătit.</p>
<p>Cred că ei au multe momente în care sunt foarte relaxați în defensivă. Își asumă multe riscuri în situații de 1 la 1, iar asta i-a costat în multe meciuri.</p>
<p>Cu o astfel de echipă e important să termini acțiunile, pentru că dacă pleacă pe tranziție devine foarte periculos”, a declarat Mirel Rădoi, la Digi Sport.</p>

]]></description>
    </item>
    <item>
      <title>Veste grea pentru FCSB! Daniel Bîrligea va lipsi de la următorul meci</title>
      <link>https://www.prosport.ro/fotbal-intern/superliga/veste-grea-pentru-fcsb-daniel-birligea-va-lipsi-de-la-urmatorul-meci-20254389</link>
      <description><![CDATA[<img src="https://www.prosport.ro//wp-content/uploads/2025/08/Veste-grea-pentru-FCSB-Daniel-Birligea-va-lipsi-de-la-urmatorul-meci.webp"/><br/><p>Înaintea meciului cu FC Argeș, programat duminică, 24 septembrie, de la ora 21:30, în etapa 7 din Superliga României, susținătorii FCSB au primit o veste grea.</p>
<p>Daniel Bîrligea (25 de ani) nu se va afla nici măcar în lotul lui Elias Charalambous (44), după cum a sugerat managerul general al roș-albaștrilor, Meme Stoica (60).</p>
<h2><span>Daniel Bîrligea, nici măcar pe bancă la duelul FCSB – FC Argeș. Luptele pe care le-a dat cu scoțienii au lăsat urme</span></h2>
<p>În ultimele cinci partide oficiale jucate de FCSB, Daniel Bîrligea a marcat patru goluri și a oferit două pase decisive, motiv pentru care <span>Meme Stoica și-a scos pălăria în fața lui și a spus că echipa s-ar fi calificat în play-off-ul Champions League</span> dacă atacantul ar fi fost apt fizic de la începutul sezonului.</p>
<p>Cuvinte mari la adresa lui Daniel Bîrligea a utilizat și patronul <span>Gigi Becali, care l-a declarat pe atacant MVP-ul partidei Aberdeen – FCSB 2-2</span>.</p>
<p>Bîrligea a marcat un gol și a oferit un assist pe stadionul Pittodrie din Scoția, însă nu doar reușitele de pe tabelă au atras atenția, ci și felul în care s-a luptat cu fundașii adverși. Bîrligea a avut nu de puține ori câte trei, patru adversari în jurul său și cu toate acestea a izbutit să găsească soluții optime pentru coechipieri.</p>
<p>Însă, din nefericire pentru FCSB, cele 90 de minute în care Bîrligea s-a războit cu scoțienii au lăsat și urme. Atacantul are noi probleme fizice, iar potrivit sugestiilor făcute de Meme Stoica, la meciul cu FC Argeș de duminică nici măcar nu va fi în lotul lui Charalambous.</p>
<p>Bîrligea nu era așteptat să înceapă partida din postura de titular, cel mai probabil urmând a fi utilizat în premieră Thiam, însă ar fi putut ajuta în repriza secundă, în eventualitatea în care lucrurile nu vor merge conform planului.</p>
<p>Totuși, Meme Stoica spune că sunt slabe șanse ca un astfel de scenariu să se aplice, deoarece atacantul va trebui să stea „în gheață până joi”:</p>
<p>„Bîrligea nu cred că va fi în lot. Bîrligea stă în gheaţă până joi. Înainte de meci vorbeam cu Gigi despre Thiam, despre Bîrligea, şi i-am zis aşa: «Pe Dică şi Rusescu nu i-am considerat atacanţi, ci număr 10». Am zis: «Gigi, după Thereau, nu am avut un atacant de valoarea lui Bîrligea». Asta e părerea mea. Am făcut comparaţie şi între el şi Louis Munteanu, un jucător excepţional, dar îl prefer pe Bîrligea, că are alte calităţi şi văd altceva la el”, a declarat Mihai Stoica, la <span>Prima Sport</span>.</p>
<h2><span>Gigi Becali, cucerit de Bîrligea: „Cel mai bun, numărul unu!”</span></h2>
<p>Așa cum am precizat deja, Gigi Becali a vorbit foarte frumos despre Daniel Bîrligea după remiza din manșa întâi a play-off-ului Europa League:</p>
<p>„A fost cel mai bun de când este la noi. Nu că a dat gol și pasă de gol, dar cum s-a descurcat cu câte trei-patru (n.r. adversari) pe el. A mai alergat el așa de multe ori, dar cum s-a descurcat, cum a ieșit din clinciuri… Bîrligea, de departe, numărul 1!”, a declarat Gigi Becali, la DigiSport.</p>
<p>Returul FCSB – Aberdeen, în care Bîrligea e așteptat să revină pe teren, va avea loc joia viitoare, pe 27 august, de la ora 21:30, pe Arena Națională din București.</p>

]]></description>
    </item>
  </channel>
</rss>
