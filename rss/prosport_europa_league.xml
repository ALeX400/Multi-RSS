<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>MERCATO Gazzetta dello Sport anunță transferul lui Daniel Bîrligea: „7 sau 8 milioane de euro”</title>
      <link>https://www.prosport.ro/fotbal-intern/superliga/gazzetta-dello-sport-anunta-transferul-lui-daniel-birligea-7-sau-8-milioane-de-euro-20363429</link>
      <description><![CDATA[<img src="https://www.prosport.ro//wp-content/uploads/2026/01/Gazzetta-dello-Sport-anunta-transferul-lui-Daniel-Birligea-„7-sau-8-milioane-de-euro.jpg"/><br/><p>Prestigioasa publicație italiană Gazzetta dello Sport a anunțat, joi seară, 15 ianuarie 2026, interesul mai multor cluburi din Serie A pentru transferul lui Daniel Bîrligea (25 de ani).</p>
<p>Atacantul din tabăra campioanei României nu îi este străin fotbalului din Peninsulă, deoarece în intervalul 2016-2022 le-a reprezentat pe Palermo și Teramo.</p>
<h2><span>„Privirile” cluburilor din Serie A sunt pe Daniel Bîrligea! Anunțul făcut de Gazzetta dello Sport</span></h2>
<p><span>Recent s-a adus din nou în discuție transferul lui Daniel Bîrligea, după ce Adrian Ilie a amintit</span> în direct, la TV, de clauza de reziliere a fotbalistului, care se ridică la 15 milioane de euro.</p>
<p>Fostul mare atacant al naționalei s-a arătat încrezător cu privire la eventuala sosire a unei oferte pentru Bîrligea și a spus că Gigi Becali îi va da drumul imediat în cazul în care va fi satisfăcut financiar.</p>
<p>Pe de altă parte, în toamna lui 2025, în presă s-a vehiculat că <span>Gigi Becali ar fi dispus să îi dea drumul lui Bîrligea și pentru 10 milioane de euro</span>.</p>
<p>Însă, până când o propunere oficială va ajunge în birourile FCSB, prestigioasa publicație <span>Gazzetta dello Sport</span> a venit cu un anunț de nicăieri.</p>
<p>„Privirile pe Bîrligea”, scriu cei de la Gazzetta dello Sport, într-o secțiune a paginii de mercato de pe site-ul lor.</p>
<p>În continuare, jurnaliștii susțin că mai multe cluburi din Serie A îl monitorizează pe atacantul campioanei României:</p>
<p>„Mai multe cluburi din Serie A s-au interesat de Daniel Bîrligea, atacantul de la Steaua București cu o clauză de 15 milioane de euro, dar care ar putea schimba echipa și într-o afacere de 7-8 milioane”, notează Gazzetta dello Sport.</p>
<h2><span>Cum se descurcă Daniel Bîrligea în sezonul 2025-2026</span></h2>
<p>Statutul de golgheter de la FCSB nu îi aparține lui Daniel Bîrligea, ci lui Florin Tănase, care în sezonul 2025-2026 a contribuit cu 10 goluri și 4 pase decisive în 21 de meciuri de Superliga.</p>
<p>În schimb, Bîrligea a contribuit în campionat cu doar 3 goluri și două assist-uri în 13 partide. Pe de altă parte, trebuie menționat că atacantul, care a avut ceva probleme medicale în debutul sezonului, a mai ajutat cu 4 goluri și 3 pase decisive în cupele europene.</p>
<p>„(n.r. e FCSB o candidată la titlu?) De ce nu? Matematic, da. Avem jucători, avem credință în noi că vom ajunge acolo. Până nu ne scoate cineva din calcule, nu putem zice contrariul. (n.r. Sunteți cea mai puternică echipă din SuperLiga?) Da, detașat”, a declarat Daniel Bîrligea, din cantonamentul din Antalya.</p>
<p>Atacantul își va putea îmbunătăți statistica vineri seară, 16 ianuarie 2026, de la ora 20:00, când FCSB va evolua în deplasare cu FC Argeș, în etapa 22.</p>
<p>Potrivit site-ului de specialitate Transfermarkt, cota de piață a lui Daniel Bîrligea este de 4.5 milioane de euro. El este al doilea cel mai bine evaluat fotbalist din Superliga, la egalitate cu Ștefan Baiaram (23) și Ștefan Târnovanu (25). Lider în clasamentul cotelor e Darius Olaru (27), cu suma de 6.5 milioane de euro.</p>

]]></description>
    </item>
    <item>
      <title>EXCLUSIV Nici Gigi Becali nu este atât de optimist! A bătut-o pe FCSB la București, dar e convins că roș-albaștrii pot da o dublă lovitură în 2026</title>
      <link>https://www.prosport.ro/corespondenta-antalya/nici-gigi-becali-nu-este-atat-de-optimist-a-batut-o-pe-fcsb-la-bucuresti-dar-e-convins-ca-ros-albastrii-pot-da-o-dubla-lovitura-in-2026-20362986</link>
      <description><![CDATA[<img src="https://www.prosport.ro//wp-content/uploads/2026/01/Nici-Gigi-Becali-nu-este-atat-de-optimist-A-batut-o-pe-FCSB-la-Bucuresti-dar-e-convins-ca-ros-albastrii-pot-da-prima-mare-lovitura.jpg"/><br/><p>Zoli Kadar a bătut-o pe FCSB cu Young Boys, scor 2-0, într-un meci care s-a disputat la București, însă antrenorul secund al elvețienilor este convins că roș-albaștrii se pot califica.</p>
<p>Fostul dinamovist așteaptă chiar șase puncte din duelurile pe care FCSB le mai are în luna ianuarie. Roș-albaștrii vor da peste Dinamo Zagreb, în Croația, iar apoi la București vine gigantul Fenerbahce, într-un meci care s-ar putea juca cu casa închisă.</p>
<h2><span>A bătut-o pe FCSB în Europa League, dar anunță calificarea roș-albaștrilor: „Pot să facă șase puncte!”</span></h2>
<p>Aflat și el în cantonament în Antalya în această perioadă, Zoli Kadar este la curent și cu tot ce se întâmplă în fotbalul românesc.</p>
<p>Recent, Kadar și oamenii lui au fost pe Arena Națională pentru meciul cu FCSB, <span>câștigat de Young Boys mai clar decât o arată scorul: 2-0.</span> Totuși, Zoli este sigur că echipa lui Charalambous și Pintilii este capabilă să obțină două victorii în meciurile rămase de disputat în Europa League.</p>
<p>„Pot să facă șase puncte cu Dinamo Zagreb și Fenerbahce. Și cu 12 puncte este calificat sigur”, a spus Zoli Kadar, într-un interviu pe care ni l-a acordat în cantonamentul elvețienilor din Antalya.</p>
<ul>
<li>7 goluri a înscris FCSB în noul format din Europa League. Patru dintre reușite au venit în victoria fabuloasă cu Feyenoord, scor 4-3</li>
</ul>
<h2><span>Young Boys are nouă puncte, dar Zoli Kadar este mult mai pesimist: „O să fie greu, greu de tot!”</span></h2>
<p>În schimb, Zoli Kadar nu este atât de optimist în ceea ce o privește pe Young Boys. Programul elvețienilor se anunță unul foarte dificil, având în vedere că vor urma meciuri cu Lyon și Stuttgart.</p>
<p>Totuși, spre deosebire de FCSB, Young Boys se află deocamdată pe locul 21, într-o bătălie teribilă pentru poziția care asigură calificarea în play-off-ul Europa League.</p>
<p>„Noi avem nouă puncte, dar două meciuri foarte grele. Cu Lyon pe teren propriu și cu Stuttgart în deplasare. Eu zic că avem un program mai greu decât Steaua (n.n. FCSB). O să fie greu, greu de tot să obținem trei puncte”, este convins fostul dinamovist.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/E1dRNjjGsEQ?start=227&amp;feature=oembed" title="Transferul neașteptat pe care l-ar fi putut prinde Adrian Șut! Kadar: „Avem nevoie de asta!”" width="500"></iframe></div>
<h2><span>Dezastru istoric pentru Young Boys: „De vreo 25 de ani n-a mai primit șase goluri acasă!”</span></h2>
<p>Zoli Kadar a ținut să puncteze și faptul că Young Boys are oscilații incredibile, dovadă cele șase goluri luate acasă de la cunoscuta formație Grasshoppers, care acum este pe penultimul loc în prima ligă din Elveția.</p>
<p>În acest cantonament din Turcia, <span>Young Boys n-a arătat grozav nici în amicalul cu Dinamo</span>, pe care echipa lui Zeljko Kopic l-a câștigat cu 2-0.</p>
<p>„După ce am câștigat 2-0 cu FCSB, zic eu meritat, am pierdut cu 5-0 în fața lui Lausanne. Am reușit să câștigăm împotriva lui Lille, iar apoi am pierdut cu Grasshoppers, care sunt și ei în coada clasamentului. A fost 6-2. De vreo 25 de ani n-a mai primit șase goluri acasă Young Boys”, și-a adus aminte Kadar, ținând să sublinieze că echipa a avut „oscilații foarte mari”.</p>
<ul>
<li>6 este locul pe care Young Boys îl ocupă în prima ligă din Elveția. La fel ca în România, aceasta este ultima poziție care asigură prezența în play-off</li>
</ul>

]]></description>
    </item>
    <item>
      <title>MERCATO Gigi Becali l-a anunțat ca pe un transfer vedetă la FCSB, dar Gabi Balint are dubiile lui: „Să vedem”</title>
      <link>https://www.prosport.ro/fotbal-intern/superliga/gigi-becali-l-a-anuntat-ca-pe-un-transfer-vedeta-la-fcsb-dar-gabi-balint-are-dubiile-lui-sa-vedem-20362705</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-l-a-anuntat-ca-pe-un-transfer-vedeta-la-FCSB-dar-Gabi-Balint-are-dubiile-lui-„Sa-vedem.webp"/><br/><p>Gabi Balint (63 de ani) nu este impresionat de transferul lui Ofri Arad (27) la FCSB, în ciuda faptului că Gigi Becali (67) l-a descris pe mijlocașul născut in Israel ca pe o vedetă.</p>
<p>Fostul atacant al echipei naționale spune că lipsa de pregătire a lui Arad ar putea să o încurce pe campioana României în perioada următoare. Pe scurt, internaționalul israelian nu a mai jucat de la începutul lunii noiembrie și a ratat perioada de pregătire de iarnă.</p>
<h2><span>Cum comentează Gabi Balint transferul lui Ofri Arad la FCSB. S-a grăbit Gigi Becali?</span></h2>
<p><span>Gigi Becali l-a convins pe Ofri Arad, un mijlocaș foarte experimentat din Israel, să semneze un contract cu FCSB</span> și imediat s-a mândrit cu afacerea pe care a făcut-o.</p>
<p><span>Ofri Arad a jucat în Liga Campionilor și are 5 titluri în palmares</span>, 3 cu Maccabi Haifa și două cu Kairat Almaty, iar per total, cartea sa de vizită este foarte interesantă. De asemenea, fotbalistul adus pentru a-l înlocui pe Adrian Șut are 10 apariții bifate în naționala mare a Israelului și o cotă de piață de 1.2 milioane de euro, potrivit Transfermarkt.</p>
<p>Însă, problema în cazul său este că nu a mai jucat din debutul lunii noiembrie, atunci când a suferit o accidentare. Încă legitimat la Kairat Almaty și aflat într-o formă bună, cu un gol și cu o pasă decisivă reușite în doar câteva săptămâni, Arad s-a lovit într-o deplasare cu Inter Milano din faza principală a UEFA Champions League. „Nerazzurrii” au câștigat pe 5 noiembrie la limită, scor 2-1, iar unicul gol din dreptul lui Kairat a fost marcat chiar de noul jucător al FCSB.</p>
<p>Ulterior, așa cum am precizat deja, Ofri Arad nu a mai bifat niciun minut pentru Kairat, iar în cele din urmă a ajuns să îi fie reziliat contractul.</p>
<p>Fără pregătire de iarnă și fără joc oficial de peste două luni, Ofri Arad nu reprezintă o certitudine în opinia lui Gabi Balint, care așteaptă să îl vadă la treabă pe fotbalist înainte de a da un verdict:</p>
<p>„Tocmai de asta l-a luat, ca înlocuitor al lui Adrian Șut. Nu-l cunosc, eu cred că nici voi nu l-ați văzut jucând. Trebuie văzut de ce nu s-a mai bazat echipa. Între Maccabi Haifa și Kairat a oscilat. Vedem ce va fi, nu-l cunoaștem. Are vizita medicală de făcut, dacă e în regulă, lucrurile sunt puse la punct. În primul rând, trebuie să știm dacă s-a antrenat. Depinde gradul lui de pregătire, dacă s-a antrenat bine. El sigur va fi supus unor teste fizice. Îți trebuie minimum o lună ca să fi antrenat. El nu a stat toată perioada aceasta, s-a mai antrenat”, a declarat Gabi Balint, la <span>Digi Sport</span>.</p>
<h2><span>Ce a spus Gigi Becali despre forma fizică a lui Ofri Arad</span></h2>
<p>Pentru Kairat Almaty, Ofri Arad a marcat 3 goluri și a oferit 10 pase decisive într-un total de 92 de partide. În schimb, la fosta sa echipă, Maccabi Haifa, mijlocașul a contribuit cu 6 goluri și 6 pase decisive în 141 de meciuri.</p>
<p>În ceea ce privește forma fizică în care se află jucătorul, Gigi Becali a exclus ca Ofri Arad să poată fi utilizat în luna ianuarie.</p>
<p>Din discuțiile pe care le-a avut cu Mihai Stoica, patronul campioanei României a înțeles că mijlocașul israelian ar putea fi apt selecției abia pe la mijlocul lunii februarie. În acest context, Ofri Arad ar putea debuta la dubla cu Universitatea Craiova din Cupa României și Superliga.</p>

]]></description>
    </item>
    <item>
      <title>Gigi Becali, maşină de făcut bani. Ce sumă a luat de curând</title>
      <link>https://www.prosport.ro/fotbal-extern/europa-league/gigi-becali-masina-de-facut-bani-ce-suma-a-luat-de-curand-20362357</link>
      <description><![CDATA[<img src="https://www.prosport.ro//wp-content/uploads/2026/01/Gigi-Becali-masina-de-facut-bani.-Ce-suma-a-luat-de-curand-1400x788.jpg"/><br/><p>Gigi Becali a dezvăluit cât de ușor a reușit să facă bani din meciurile jucate pe Arena Națională.</p>
<p>Cupele europene sunt o mașină de făcut bani pentru FCSB, mai ales la duelurile disputate pe teren propriu. Roș-albaștrii sunt în grafic pentru calificarea în play-off, astfel că Arena Națională ar putea fi neîncăpătoare la duelul cu Fenerbahce. Patronul FCSB a spus că a dat lovitura la capitolul biletelor vândute pentru ultimul meci din Europa League.</p>
<h2><span>FCSB își umple conturile cu 1 milion de euro doar dintr-un singur meci</span></h2>
<p>Campioana Superligii are o rețetă financiară de succes în ultimii ani. Sezonul trecut au venit peste 15 milioane de euro doar din Europa League, iar în acest sezon <span>clubul a mai încasat</span> peste 7 milioane de euro. Nu au fost performanțe la nivelul sezonului trecut, dar cu două rezultate surpriză în duelurile cu Dinamo Zagreb și Fenerbahce, roș-albaștrii pot să meargă în fazele superioare.</p>
<p>Gigi Becali a anunțat că a vândut deja toate locurile la loje pentru meciul cu Fenerbahce. A umplut conturile clubului cu vreo 200.000 de euro, iar suma ar putea crește la 1 milion de euro dacă FCSB va juca cu calificarea pe masă ultimul duel din faza principală a competiției.</p>
<p>„Am vândut toate lojele, numai din loje cât am luat… Aproape 500 de euro un scaun, și noi le-am vândut pe toate. Sunt 30-40 de loje… deci vreo 200.000 de euro numai din loje.</p>
<p>Dacă câștigăm la Zagreb, îți dai seama că o să avem stadionul plin cu turcii? 1 milion din bilete. Celelalte echipe de unde să scoată atât? Din buzunar!”, a spus Gigi Becali, la <span>Fanatik</span>.</p>
<p>Cu încă două victorii în grupe, FCSB și-ar mai umple conturile cu 900.000 de euro. Calificarea în optimi e recompensată cu încă 300.000 de euro.</p>
<h2 id="chapter-1"><span>Programul celor de la FCSB în UEFA Europa League</span></h2>
<p id="p-7">Etapa 1: Go Ahead Eagles – FCSB 0-1<br/>
Etapa 2: FCSB – Young Boys 0-2<br/>
Etapa 3: FCSB – Bologna 1-2<br/>
Etapa 4: FC Basel – FCSB 3-1<br/>
Etapa 5: Steaua Roșie – FCSB 1-0<br/>
Etapa 6: FCSB – Feyenoord 4-3<br/>
Etapa 7: Dinamo Zagreb – FCSB, 22 ianuarie, ora 22:00<br/>
Etapa 8: FCSB – Fenerbahce, 29 ianuarie, ora 22:00</p>
<p>Biletele pentru meciul cu Fenerbahce au fost puse deja la vânzare. Cel mai ieftin costă 40 de lei la Peluza Nord inel 3. Biletele la Tribună variază între 75 și 125 de lei, în timp ce la VIP prețul poate ajunge până la 500 de lei.</p>
<p>Peste 20.000 de fani sunt așteptați la acest meci doar din <span>pachetele vândute</span> de roș-albaștrii pentru cele patru meciuri din Europa League. Stadionul va fi arhiplin în cazul unui meci decisiv pentru calificarea în play-off.</p>

]]></description>
    </item>
    <item>
      <title>Primul mega-transfer pe care Florin Cernat îl face la FCSB. Gigi Becali şi Mihai Stoica, dați pe spate: „Ne place propunerea lui”</title>
      <link>https://www.prosport.ro/fotbal-intern/superliga/primul-mega-transfer-pe-care-florin-cernat-il-face-la-fcsb-gigi-becali-si-mihai-stoica-dati-pe-spate-ne-place-propunerea-lui-20360829</link>
      <description><![CDATA[<img src="https://www.prosport.ro//wp-content/uploads/2026/01/Primul-mega-transfer-pe-care-Florin-Cernat-il-face-la-FCSB.-Gigi-Becali-si-Mihai-Stoica-dati-pe-spate-„Ne-place-propunerea-lui22.webp"/><br/><p>Florin Cernat (45 de ani), în strânsă colaborare cu Gigi Becali (67) și Mihai Stoica (60), este pe punctul de a realiza primul mega-transfer pentru clubul de fotbal FCSB.</p>
<p>Campioana României este în căutarea unui fotbalist cu care să întărească mijlocul terenului, iar Cernat a venit cu o recomandare care este pe placul conducerii.</p>
<h2><span>Florin Cernat, gata să vină cu prima contribuție majoră la FCSB. Ce fotbalist le-a recomandat lui Gigi Becali și Mihai Stoica</span></h2>
<p>FCSB s-a despărțit de Adrian Șut în această iarnă, după ce Gigi Becali a acceptat o ofertă de aproximativ 1.5 milioane de euro înaintată de Al-Ain, lider în Emiratele Arabe Unite.</p>
<p>La doar câteva zile după, FCSB a fost aproape de a oficializa aducerea unui înlocuitor pentru Adrian Șut, însă pe ultima sută de metri, transferul a picat.</p>
<p><span>Gigi Becali a mărturisit că el a fost cel care a stricat transferul mijlocașului</span>, deoarece a oferit detalii în spațiul public și i-a dezvăluit inclusiv prețul, 500 de mii de euro. Impresarul a încercat să îi forțeze mâna miliardarului, a solicitat o sumă mai mare decât cea menționată inițial, iar Gigi Becali s-a retras din negocieri.</p>
<p>Meme Stoica și-a mutat atenția înspre alți jucători, însă între timp, <span>Florin Cernat, noul director sportiv al FCSB, a venit</span> cu o recomandare.</p>
<p>Acesta le-a prezentat lui Mihai Stoica și Gigi Becali un mijlocaș care ar putea fi luat, iar managerul și patronul FCSB au fost încântați de profilul jucătorului.</p>
<p>Meme a oferit toate detaliile despre stadiul negocierilor și a spus că jucătorul ar putea accepta oferta din Superliga, chiar dacă e ademenit cu salarii mai mari de pe alte continente:</p>
<p>„Gigi îşi doreşte foarte mult un mijlocaş central. Urmărim foarte mulţi jucători. Florin Cernat a venit cu o propunere care ne place, nu ştim dacă jucătorul va alege să vină la noi, are şi oferte mult mai interesante din punct de vedere lucrativ, bani mult mai mulţi, dar înţeleg că ezită să plece pe un alt continent şi ar putea să dea curs ofertei noastre. E un jucător foarte interesant, dar nu are niciun sens să-i pronunţăm numele din moment ce nu avem certitudinea că ne va alege pe noi”, a declarat Mihai Stoica, la <span>Prima Sport</span>.</p>
<h2><span>Florin Cernat vrea titlul la primul sezon în calitate de director sportiv al FCSB</span></h2>
<p>FCSB este în continuare în afara locurilor de play-off, însă mulțumită prestațiilor din finalul lui 2025 s-a apropiat de zona celor șase și inclusiv față de liderul Universitatea Craiova mai e despărțită de doar 9 puncte. Cum în play-off se va recurge la înjumătățirea punctelor, Florin Cernat crede că prima jumătate a anului 2026 va fi mai luminoasă pentru echipa la care e implicat:</p>
<p>„După doi ani foarte foarte buni, în cariera unei echipe se întâmplă momente de genul. Nu e nimeni perfect și era normal să apară un asemenea moment. Eu cred că în viitorul apropiat o să avem o altă față și am încredere în toți băieții. Avem un lot foarte bun și foarte echilibrat”, a declarat Florin Cernat, într-un interviu acordat pentru Sport Content EAD, în decembrie 2025.</p>

]]></description>
    </item>
  </channel>
</rss>
