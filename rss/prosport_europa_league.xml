<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adrian Șut nu acceptă nicio scuză pentru o eventuală eliminare șocantă a FCSB din Europa League: „Nu putem discuta”</title>
      <link>https://www.prosport.ro/fotbal-extern/europa-league/adrian-sut-nu-accepta-nicio-scuza-pentru-o-eventuala-eliminare-socanta-a-fcsb-din-europa-league-nu-putem-discuta-20245004</link>
      <description><![CDATA[<img src="https://www.prosport.ro//wp-content/uploads/2025/08/Adrian-Sut-nu-accepta-nicio-scuza-pentru-o-eventuala-eliminare-socanta-a-FCSB-din-Europa-League-„Nu-putem-discuta-1400x1051.jpg"/><br/><p>Adrian Șut nu concepe ca FCSB să fie eliminată de Drita în turul 3 preliminar din UEFA Europa League.</p>
<p>Fotbalistul lui Gigi Becali a prefațat partida de pe Stadionul Fadil Vokrri și a tras concluzia.</p>
<h2><span>Reacția lui Adrian Șut înainte de Drita – FCSB</span></h2>
<p><span>FCSB o va întâlni pe Drita</span> în turul 3 preliminar din UEFA Europa League. Echipa lui Gigi Becali a câștigat cu 3-2 pe Arena Națională și este favorită la calificare. Returul se va disputa pe Stadionul Fadil Vokrri din Priștina.</p>
<p>Adrian Șut nu acceptă nicio scuză pentru o eventuală eliminare. Optarul campioanei României susține că el și colegii săi se gândesc doar la Europa League, nu și la Conference League.</p>
<p>„Am încercat să pregătim detaliat meciul. Încercăm să nu primim gol, de la meci la meci, dar nici adversarul nu poate fi blocat mereu. Vom fi mai concentrați de mâine. Sper că am înțeles ce greșeli am făcut la București.</p>
<p>Toată lumea este concentrată, toți vor să arate că putem trece peste perioada grea. E important să trecem mai departe, să obținem calificarea. În toate meciurile suntem concentrați, dar nu-ți ies mereu toate lucrurile pe teren.</p>
<p>Sper să facem un joc bun la Priștina și să ne calificăm. Lipsa fanilor va conta. În comparație cu ce atmosferă fac suporterii noștri pe Arena Națională… Nu știu dacă vin 10.000 de spectatori joi la meci.</p>
<p>Oricum, nu putem discuta de emoții, de frica fanilor. Nu pot face atmosferă mai bună decât pe Arena Națională. Trebuie să dăm dovadă de caracter în momentele grele și să ieșim de pe teren cu capul sus”, a declarat Adrian Șut.</p>
<blockquote><p>Nu vrem să gândim negativ, luăm în calcul doar Europa League, nu Conference League. Nu cred că vom face nimic diferit sau să schimbăm ceva că n-am avut rezultate bune. Să ne antrenăm bine, iar la meciuri să arătăm că facem față la orice. Rezultatele n-au fost cele mai bune, le mulțumim fanilor că ne-au fost alături”, a spus fotbalistul FCSB.</p></blockquote>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 93px; left: 370px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Fanii FCSB nu au mers în deplasare, iar kosovarii anunță infernul pentru fotbaliştii lui Becali</title>
      <link>https://www.prosport.ro/fotbal-extern/europa-league/fanii-fcsb-nu-au-mers-in-deplasare-iar-kosovarii-anunta-infernul-pentru-fotbalistii-lui-becali-20244983</link>
      <description><![CDATA[<img src="https://www.prosport.ro//wp-content/uploads/2025/08/Fanii-FCSB-nu-au-mers-in-deplasare-iar-kosovarii-anunta-infernul-pentru-fotbalistii-lui-Becali.jpg"/><br/><p>FCSB va avea o deplasare „de coșmar” la Priștina unde fanii lui Drita vor veni în număr foarte mare la stadion.</p>
<p>Campioana din Kosovo se pregătește pentru remondata pe teren propriu. Fanii celor de la Drita iau cu asalt Priștina pentru duelul cu FCSB. <span>Elevii lui Elias Charalambous</span> nu vor avea parte de susținerea fanilor, dar gazdele așteaptă peste 10.000 de suporteri.</p>
<h2><span>Fanii kosovari iau cu asalt stadionul de la Priștina: peste 10.000 de suporteri vor fi la meci</span></h2>
<p>Din motive de siguranță, fanii roș-albaștrilor nu au făcut deplasarea în Kosovo. Așa li s-a recomandat și fanilor kosovari atunci când echipa a venit la București, dar tot și-au făcut apariția la stadion câțiva suporteri și nu au existat incidente.</p>
<p>FCSB va avea o misiune dificilă fără proprii suporteri aproape. Drita va disputa returul cu campioana României la o oră distanță de casă deoarece stadionul de 9.000 de locuri nu e omologat pentru meciurile internaționale. Doar arena din Priștina poate găzdui meciuri din cupele europene și sunt șanse mari ca până la joi seară să fie sold-out.</p>
<blockquote><p>„Va fi un duel teribil în Kosovo, având în vedere că FCSB trece printr-o criză majoră de rezultate. În plus, peste 10 mii de kosovari vor exercita o presiune maximă asupra echipei lui Gigi Becali, care nu va avea suporteri români. Conform „protocolului”, așa cum nu au fost kosovari în primul meci, nici în meciul retur nu vor fi români.</p>
<p>Atmosfera va fi electrizantă pe stadionul „Fadil Vokrri” joi seară. Stadionul are o capacitate de 13.980 de locuri. Este folosit și de echipa națională a Kosovo. România a jucat și a câștigat Kosovo cu 3:0 la Pristina, în septembrie 2024. Meciul s-a disputat în Liga Națiunilor”, anunță <span>presa din Kosovo.</span></p></blockquote>
<h2><span>Cine transmite live Drita – FCSB</span></h2>
<p>Returul din turul 3 preliminar al Europa League va avea loc joi seară, de la ora 21:00. FCSB nu poate fi văzută la TV, chiar dacă la partida tur a reușit să facă audiență mult mai mare decât ceilalți competitori ai celor de la PRO TV. Conducerea trustului media PRO a decis să pună la dispoziție transmisia partidei doar pe<span><span> platforma online de la Voyo</span></span><span>.</span></p>
<h3><span>Echipe posibile:</span></h3>
<ul>
<li>Drita: Maloku – Krasniqi, Mesa, Bejtulai, Ovouka – Dabiqaj, Broja – Balaj, Krasniqi, Ajzeraj – Manaj</li>
<li>FCSB: Târnovanu – Crețu, M. Popescu, Ngezana, Kiki – Chiricheș, Șut – Miculescu, Olaru, Cisotti – Bîrligea</li>
</ul>
<p>În cazul în care va trece de Drita, FCSB se va duela cu scoțienii de la Aberdeen pentru un loc în faza ligii din Europa League.</p>

]]></description>
    </item>
    <item>
      <title>Florin Tănase riscă o suspendare drastică după ce CCA i-a făcut două plângeri</title>
      <link>https://www.prosport.ro/fotbal-intern/superliga/florin-tanase-risca-o-suspendare-drastica-dupa-ce-cca-i-a-facut-doua-plangeri-20245283</link>
      <description><![CDATA[<img src="https://www.prosport.ro//wp-content/uploads/2025/08/Florin-Tanase-risca-o-suspendare-drastica-dupa-ce-CCA-i-a-facut-doua-plangeri-1400x838.png"/><br/><p>Florin Tănase (30 de ani) s-a ales cu două plângeri din partea Comisiei Centrale a Arbitrilor (CCA) și dacă va fi găsit vinovat riscă o suspendare drastică pentru meciurile din Superliga.</p>
<p>Decarul campioanei României a fost reclamat pentru discursurile dure pe care le-a ținut la adresa „centralilor”, după meciurile cu Farul Constanța și Dinamo din etapele 3 și 4.</p>
<h2><span>CCA l-a reclamat pe Florin Tănase, de două ori, la Comisia de Disciplină și Etică din cadrul FRF</span></h2>
<p>FCSB a început sezonul 2025-2026 sub așteptări, iar după cinci etape scurse din Superliga, campioana en-titre se clasează doar pe locul 12, cu 4 puncte.</p>
<p>Un egal, o victorie și trei înfrângeri a înregistrat gruparea roș-albastră, eșecurile fiind consemnate chiar în ultimele trei runde.</p>
<p>Înainte să fie bătută de Unirea Slobozia, 0-1 pe teren propriu, FCSB a cedat în deplasare cu Dinamo, 3-4, și acasă cu Farul Constanța, 1-2. Roș-albaștrii au sugerat că înfrângerile din urmă menționate au fost posibile și din cauza arbtrilor, Horațiu Feșnic și George Găman, iar cel mai vocal în acest sens a fost Florin Tănase. Decarul campioanei i-a distrus pe cei doi „centrali” la flash-interviurile de după meciuri, iar declarațiile sale au fost contestate vehement de anumiți oameni de fotbal. Totodată, ieșirile nervoase ale lui Tănase nu au fost trecute cu vederea nici de Comisia Centrală a Arbitrilor, care l-a reclamat pe fotbalist, de două ori, la Comisia de Disciplină și Etică din cadrul FRF.</p>
<p>Termenul pentru soluționarea reclamațiilor este data de 20 august 2025, iar dacă va fi găsit vinovat, Florin Tănase riscă o suspendare drastică:</p>
<blockquote><p>Petent – Comisia Centrală a Arbitrilor. Intimat – Florin Tănase, SC Fotbal Club SA. Sesizare. Termen 20.08.2025”, se arată în cele două plângeri înregistrate la FRF, după cum se poate vedea în imaginea din galeria foto a articolului.</p></blockquote>
<p>De asemenea, o plângere a fost făcută și împotriva lui Mihai Stoica, managerul general al campioanei României.</p>
<h2><span>Ce a declarat Florin Tănase după meciurile cu Farul și Dinamo</span></h2>
<p>Florin Tănase a răbufnit pentru prima oară la adresa arbitrajului la data de 26 iulie 2025, după partida FCSB – Farul Constanța 1-2, din etapa 3 a Superligii.</p>
<p><span>„Găman a venit şi ne-a luat punctele şi moralul”, a tunat Florin Tănase</span>, care ulterior a continuat cu un atac devastator împotriva arbitrajului.</p>
<blockquote><p>Ce a făcut în seara asta Găman… eu sincer n-am mai văzut așa ceva. Să fii chemat de atâtea ori pe la VAR, săracul, vai de capul lui. A devenit sensibil în ultimul timp. Fix la meciul nostru. A venit chitit. Nu știa ce explicații să dea. Sunt curios câte etape o să fie și el suspendat acum. Să ne explice și nouă cineva ce s-a întâmplat în seara asta pentru că nu e normal”, a declarat Tănase, printre altele, după înfrângerea cu Farul.</p></blockquote>
<p>Ulterior, <span>Florin Tănase l-a atacat pe arbitrul Horațiu Feșnic, după derby-ul Dinamo – FCSB 4-3</span>, din etapa 4, care s-a disputat pe 2 august. Marcator al unui hat-trick în disputa respectivă, Tănase a transmis:</p>
<blockquote><p>Cazi, penalty dictat. Nu-i mai înțelegi, săracii de ei. Te doare capul!. Ăla e penalty, ținere reciprocă? Să ne explice și nouă! Nici n-a căzut, nici n-a cerut penalty. După, Baba deposedează corect, am văzut de la 30 de metri, iar el fluieră. E clar că fluieră cu intenție! Ce să vorbești cu ei, că îți iei galben, n-ai ce să vorbești cu ei”, a punctat decarul FCSB.</p></blockquote>
<p>În actuala stagiune de Superliga, Florin Tănase este cel mai prolific marcator, cu 4 goluri înscrise într-un total de 5 meciuri.</p>

]]></description>
    </item>
    <item>
      <title>E gata! Elias Charalambous a făcut anunțul înainte de Drita – FCSB</title>
      <link>https://www.prosport.ro/fotbal-extern/europa-league/e-gata-elias-charalambous-a-facut-anuntul-inainte-de-drita-fcsb-20244992</link>
      <description><![CDATA[<img src="https://www.prosport.ro//wp-content/uploads/2025/08/E-gata-Elias-Charalambous-a-facut-anuntul-inainte-de-Drita-FCSB.jpg"/><br/><p>Elias Charalambous a făcut anunțul mult așteptat despre cel mai important jucător înainte de Drita – FCSB.</p>
<p>A rămas mai puțin de o zi până la returul de la Priștina. Campioana României nu traversează o perioada deloc bună, dar poate compensa cu o calificare în faza ligii Europa League. Înaintea returului cu Drita, Elias Charalambous a anunțat că Darius Olaru e 100% apt de joc.</p>
<h2><span>Vestea momentului înainte de Drita – FCSB: Darius Olaru e complet refăcut</span></h2>
<p>Cel mai important jucător de la FCSB a fost măcinat de accidentări în acest an. Abia revenit după o accidentare la umăr care l-a scos din joc aproape șase luni, căpitanul roș-albaștrilor s-a confruntat cu o <span>ruptură musculară </span>la meciul cu Shkendija.</p>
<p>Fanii FCSB au primit o veste proastă în ceea ce privește starea lui Risto Radunovic, dar sunt încrezători înainte de retur fiindcă Darius Olaru ar putea intra pe teren din primul minut.</p>
<blockquote><p>„Risto nu e cu noi, va fi out pentru mâine. Olaru e la 100%”, a anunțat Elias Charalambous la conferința premergătoare meciului.</p></blockquote>
<h2><span>Primire călduroasă din partea kosovarilor: „Fantastic”</span></h2>
<p>Elias Charalambous a fost impresionat de primirea în Kosovo. A fost contrar așteptărilor mai ales că e cunoscut conflictul aprins de la meciurile Kosovo – România. Roș-albaștrii au avut parte de o primire mult peste așteptări și acum nu mai rămâne decât să se concentreze pe ce au de făcut joi seară.</p>
<blockquote><p>„Primele noastre impresii (n.r. despre primirea lor în Kosovo) sunt fantastice. De când am pășit în țară, totul a fost perfect, oamenii ne-au binevenit în cel mai bun mod, până acum avem doar cuvinte bune.</p>
<p>Echipa trebuie să aibă mereu încredere, suntem un club mare și am arătat în multe momente că în momente dificile putem schimba situația și asta fac echipele mari. Repet, mâine înfruntăm un adversar foarte dificil, trebuie să fim serioși în joc.”, a mai spus cipriotul.</p></blockquote>
<p>În meciul tur, roș-albaștrii au avut o revenire spectaculoasă de la 0-2. „Dubla” lui Daniel Bîrligea și reușita cu capul a lui Daniel Graovac au salvat-o pe campioana României de la o nouă rușine în cupele europene.</p>
<p><span>Meciul Drita – FCSB </span>va avea loc joi, de la ora 21:00. Partida poate fi urmărită doar pe platforma Voyo. Dacă va trece de campioana din Kosovo, FCSB se va duela pentru un loc în Europa League cu scoțienii de la Aberdeen.</p>
<h3><span>Echipe posibile:</span></h3>
<ul>
<li>Drita: Maloku – Krasniqi, Mesa, Bejtulai, Ovouka – Dabiqaj, Broja – Balaj, Krasniqi, Ajzeraj – Manaj</li>
<li>FCSB: Târnovanu – Crețu, M. Popescu, Ngezana, Kiki – Chiricheș, Șut – Miculescu, Olaru, Cisotti – Bîrligea</li>
</ul>

]]></description>
    </item>
    <item>
      <title>Britanicii știu cât se va termina scorul meciului Drita – FCSB: „E într-o formă groaznică”</title>
      <link>https://www.prosport.ro/fotbal-extern/europa-league/britanicii-stiu-cat-se-va-termina-scorul-meciului-drita-fcsb-e-intr-o-forma-groaznica-20244940</link>
      <description><![CDATA[<img src="https://www.prosport.ro//wp-content/uploads/2025/08/Britanicii-stiu-cat-se-va-termina-scorul-meciului-Drita-FCSB-„E-intr-o-forma-groaznica-1400x1050.jpg"/><br/><p>Britanicii știu cât se va termina meciul Drita – FCSB din turul 3 preliminar al UEFA Europa League.</p>
<p>Jurnaliștii de la Sports Mole au dat pronosticul pentru partida care va avea loc pe Stadionul Fadil Vokrri din Priștina.</p>
<h2><span>Britanicii știu cât se va termina scorul meciului Drita – FCSB: „E într-o formă groaznică”</span></h2>
<p><span>FCSB va juca cu Drita</span> în turul 3 preliminar din UEFA Europa League. Gruparea roș-albastră s-a impus cu 3-2 pe Arena Națională și este favorită la calificare. Meciul retur va avea loc pe Stadionul Fadil Vokrri din Priștina.</p>
<p>Jurnaliștii de la <span>Sports Mole</span> au prefațat partida din Kosovo. Britanicii sunt convinși că echipa lui Gigi Becali va obține calificarea în play-off-ul Europa League, acolo unde va juca cu Aberdeen.</p>
<p>„Noi spunem: Drita – FCSB 1-3, 3-6 la general. FCSB este într-o formă groaznică, dar diferența de clasă dintre cele două echipe spune că oricare alt rezultat în afara unei victorii în deplasare ar fi o surpriză uriașă.</p>
<p>Drita a profitat de fragilitatea FCSB-ului în primele 65 de minute ale meciului tur, dar a cedat pe final și a arătat că nu e capabilă să facă față la acest nivel”, au notat britanicii de la Sports Mole.</p>
<p>FCSB a obținut doar o victorie în ultimele 6 meciuri. Gruparea roș-albastră a câștigat turul cu Drita, însă a pierdut dubla cu Shkendija și partidele de campionat cu Dinamo București, Farul Constanța și Unirea Slobozia.</p>
<h2><span>Reacția lui Elias Charalambous înainte de Drita – FCSB</span></h2>
<p>Elias Charalambous, antrenorul cipriot de la FCSB, <span>a prefațat meciul retur cu Drita</span> și a dezvăluit cum va juca echipa sa pentru a obține calificarea în play-off-ul UEFA Europa League.</p>
<p>„Așteptările noastre sunt că avem un meci greu contra unei echipe foarte bine organizate. Știm cât am luptat în primul meci. Chiar dacă am câștigat, șansele sunt 50-50 și pentru joi. Am rezolvat ceva probleme, am primit ușor niște goluri, consider eu.</p>
<p>Avem pasiune, energie, avem în minte să înscriem. Nu ne vom apăra, este un meci foarte important pentru noi, e clar. Primele noastre impresii despre Kosovo? Din primul moment în care am pășit, totul este fantastic, toți s-au comportat extraordinar cu noi, am fost tratați bine.</p>
<p>Am fost cu naționala țării mele aici, la Priștina, Kosovo s-a dezvoltat foarte mult și bine. (n.r Au fost multe transferuri din Kosovo în fotbalul românesc, v-ar interesa cineva de aici?) Nu am în minte asemenea lucruri.</p>
<p>Da, mulți fotbaliști din Kosovo au venit în România, ceea ce demonstrează calitatea jucătorilor. Poate, după meci, sesizăm ceva și am putea vorbi despre cineva, până acum n-am făcut-o.</p>
<p>Echipa a păstrat mereu încrederea, fiindcă suntem un club mare, trebuie să reacționăm în momentele grele. Ca marile cluburi. Putem face multe lucruri bune. Vom da de un adversar focusat pe meci, un adversar puternic”, a declarat Charalambous.</p>

]]></description>
    </item>
  </channel>
</rss>
