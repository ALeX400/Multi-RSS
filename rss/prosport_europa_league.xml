<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gigi Becali, sinceritate totală: „De aia m-am uitat pe PRO TV”</title>
      <link>https://www.prosport.ro/fotbal-extern/europa-league/gigi-becali-sinceritate-totala-de-aia-m-am-uitat-pe-pro-tv-20241066</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-sinceritate-totala-„De-aia-m-am-uitat-pe-PRO-TV-1400x786.jpg"/><br/><p>Entuziasmat după ce FCSB a întors scorul cu Drita și are prima șansă la calificarea în play-off-ul Europa League, Gigi Becali a spus motivul pentru care a preferat să se uite la PRO TV.</p>
<p>Campioana României a reușit o adevărată „remondata”, cu Drita, în 30 de minute, iar Gigi Becali a preferat să vadă meciul pe PRO TV, fără să-l intereseze ce face echipa din Bănie.</p>
<h2><span>Motivul pentru care Gigi Becali s-a uitat la PRO TV</span></h2>
<p>Joi, de la ora 21:30, românii au avut de ales între a vedea la PRO TV <span>FCSB – FC Drita, din prima manșă a turului 3 preliminar din Europa League</span>, sau Universitatea Craiova – Spartak Trnava, din Conference League, la Digi Sport 1 și Prima Sport 1.</p>
<p>Patronul de la FCSB, Gigi Becali, a preferat să se uite la PRO TV, chiar și în momentele în care Drita conducea cu 2-0, și nu a fost impresionat de victoria caregorică a Universității Craiova, cu 3-0, după o a doua repriză excelentă.</p>
<p>„Nu mă interesează, m-am uitat mai mult la PRO TV, acolo aveam meciul. Nu m-a interesat. Mă mai interesează pe mine Universitatea Craiova?</p>
<p>Îți spun trăirile mele. Nu mă mai uit la Craiova. Ar trebui să fiu împotriva ei și nu îmi ajută Dumnezeu. Ca să nu fiu împotriva cuiva, nu mă uit. Nu mai sunt împotriva finului dacă nu mă uit”, a declarat Gigi Becali, la <span>PrimaSport</span>.</p>
<h2><span>Bîrligea a adus victoria lui FCSB din penalty, în minutul 90+4</span></h2>
<p>FC Drita conducea FCSB cu 2-0 după o oră de joc și în acel moment șansele campioanei României să continue parcursul european în aceeași competiție erau infime. Dar echipa lui Gigi Becali a avut o ultimă jumătate de oră senzațională, în care a marcat de 3 ori.</p>
<p>După ce Veton Tusha (7) și Arb Manaj (49) au marcat pentru echipa vizitatoare, Daniel Bîrligea a redus din diferență în minutul 64, Graovac (72) a restabilit egalitatea și același Bîrligea (90+4) a adus victoria după ce a transformat o lovitură de la 11 metri.</p>
<p>În Bănie, Universitatea Craiova a avut emoții doar în prima parte a confruntării cu Spartak Trnava, dar putea intra la pauză în avantaj, numai că Baiaram a luat la țintă transversala, deși se afla la marginea careului mic.</p>
<p>Formația antrenată de Mirel Rădoi <span>a făcut o a doua repriză excelentă</span> și s-a impus prin golurile marcate de Ștefan Baiaram (51), Assad Al Hamlawi (54) și Carlos Mora (81). În acest context, trupa din Bănie este cu un pas în play-off-ul pentru Conference League.</p>
<p>Cea de-a treia echipă care a jucat joi, CFR Cluj, a fost învinsă, tot pe teren propriu, de portughezii de la Braga, cu 2-1, în prima manșă a turului 3 preliminar din Europa League. Toate cele trei formații românești joacă returul pe 14 august: FCSB de la ora 21:00, iar CFR Cluj și Universitatea Craiova de la 21:30.</p>

]]></description>
    </item>
    <item>
      <title>„Am fost rănit și hingherit în război”. Gigi Becali i-a făcut profilul psihologic lui Daniel Bîrligea după ce atacantul a plâns din senin la TV</title>
      <link>https://www.prosport.ro/fotbal-extern/europa-league/am-fost-ranit-si-hingherit-in-razboi-gigi-becali-i-a-facut-profilul-psihologic-lui-daniel-birligea-dupa-ce-atacantul-a-plans-din-senin-la-tv-20241211</link>
      <description><![CDATA[<img src="https://www.prosport.ro//wp-content/uploads/2025/08/„Am-fost-ranit-si-hingherit-in-razboi.-Gigi-Becali-i-a-facut-profilul-psihologic-lui-Daniel-Birligea-dupa-ce-atacantul-a-plans-din-senin-la-TV-1400x788.jpg"/><br/><p>Patronul de la FCSB, Gigi Becali, a fost impresionat de lacrimile lui Daniel Bîrligea, în direct, la TV, și a interpretat atitudinea atacantului ca a unui om rănit în război.</p>
<p>FCSB a câștigat, până la urmă, meciul cu Drita, din prima manșă a turului 3 preliminar din Europa League, în special datorită evoluției lui Daniel Bîrligea din ultimele 30 de minute.</p>
<h2><span>Paralela lui Gigi Becali între lacrimile lui Daniel Bîrligea și un om rănit și hingherit în război</span></h2>
<p>Atacantul a dat startul revenirii, cu un gol senzațional, după care a „închis tabela” în minutul 90+4, din lovitură de la 11 metri. Celălalt gol al campioanei României a fost marcat de Graovac.</p>
<p>După meci, <span>Bîrligea a izbucnit în lacrimi când dădea declarații</span>, lucru care l-a impresionat foarte mult pe Gigi Becali.</p>
<blockquote><p>„Pe mine m-a bucurat foarte mult revenirea. M-a bucurat ce ne rezervă viitorul. Băi, să ai doi jucători, Bîrligea și George Popescu, care-și revin, asta e bucurie!</p>
<p>Înseamnă că noi vom spulbera! Tavi va fi mai bun decât a fost pentru că e mai bărbat cu trei ani. Va arăta mai multă bărbăție.</p>
<p>M-au bucurat lacrimile lui Bîrligea de la declarații. Un om, când face așa ceva, aia este din dorință de învingător, de câștigător.</p>
<p>Ce înseamnă lacrimile alea: «Eu sunt războinicul care nu mai știam să țin sabia și am fost rănit și hingherit în război. Acum, am mânuit sabia și am distrus tot dușmanul în fața mea». Cam asta înseamnă lacrima lui”, a spus Gigi Becali, potrivit <span>Fanatik</span>.</p></blockquote>
<h2><span>Becali tot nu pricepe cum FCSB a pierdut de două ori cu Shkendija în turul 2 preliminar al Ligii Campionilor</span></h2>
<p>Returul dintre Drita și FCSB are loc joi, 14 august, de la ora 21:00 a României. pentru a se califica, campioanei României îi este suficient un rezultat de egalitate. Dacă echipa gazdă are avantaj de un gol după 90 de minute, partida se va duce în prelungiri.</p>
<p>În cazul în care egalitatea persistă și după cele două reprize suplimentare, echipa care ajunge în play-off-ul pentru Europa League se decide după loviturile de departajare.</p>
<p>Gigi Becali a mai precizat că mai sunt lucruri pe care nu le înțelege după 25 de ani în fotbal. Latifundiarul din Pipera tot nu pricepe <span>cum a reușit Shkendija să elimine FCSB</span> din turul 2 preliminar al Ligii Campionilor după cu 1-0 pe teren propriu și 2-1 în deplasare.</p>
<blockquote><p>„O să fim concentrați pentru retur, dar eu vreau să le dau încredere. Dacă ți-au dat două goluri trebuie să tratezi serios. Gândește-te că vine Ngezana, vine Risto, George Popescu și-a revenit… vine Olaru, alt câștig. Va fi echipa cu încă 20% în plus ca valoare, chiar mai mult.</p>
<p>Vine Bîrligea cu moral. Când i-a luat mingea cu capul în partea stângă acolo, parcă a fost șarpe, oare cum a putut să facă așa ceva!? Spune lumea că îi critic, uite că îi laud acum”, a mai precizat patronul campioanei României.</p></blockquote>

]]></description>
    </item>
    <item>
      <title>De ce nu a mai umplut FCSB Arena Națională. Gigi Becali a spus fără să stea pe gânduri</title>
      <link>https://www.prosport.ro/fotbal-extern/europa-league/de-ce-nu-a-mai-umplut-fcsb-arena-nationala-gigi-becali-a-spus-fara-sa-stea-pe-ganduri-20240928</link>
      <description><![CDATA[<img src="https://www.prosport.ro//wp-content/uploads/2025/08/De-ce-nu-a-mai-umplut-FCSB-Arena-Nationala.-Gigi-Becali-a-spus-fara-sa-stea-pe-ganduri.jpeg"/><br/><p>Gigi Becali a dezvăluit motivul pentru care fanii FCSB nu au mai umplut Arena Națională.</p>
<p>Joi seară, FCSB s-a duelat cu campioana din Kosovo, Drita, în turul 3 preliminar al Europa League. Elevii lui Elias Charalambous au întors spectaculos soarta meciului, după ce oaspeții au avut un avans de 2 goluri în primele 50 de minute de joc.</p>
<p>Față de alte meciuri din cupele europene, asistența la acest meci a fost destul de scăzută, dar Gigi Becali crede că acest lucru se datorează faptului că meciurile au loc în perioada concediilor la români.</p>
<h2><span>Gigi Becali, despre numărul foarte mic de fani prezenți pe Arena Națională: „Vin să vadă echipele mari”</span></h2>
<p>Fanii FCSB au așteptat nerăbdători startul noului sezon în care campioana Superligii și-a propus să revină în Liga Campionilor după mai bine de 10 ani.</p>
<p>La meciul din primul tur preliminar al Ligii Campionilor, FCSB a avut cea mai mare audiență pe stadion dintre echipele angrenate în această fază a competiției. Peste 20.000 de fani au asistat la victoria roș-albaștrilor împotriva lui Inter Escaldes, 3-1.</p>
<p>Numărul spectatorilor prezenți la meci a crescut considerabil în turul 2 preliminar. Peste 32.000 de spectatori și-au susținut favoriții în manșa retur cu Shkendija. Roș-albaștrii veneau după duelul pierdut, 0-1, în Macedonia de Nord, dar nu au reușit să facă o prestație solidă și s-au trezit învinși și în returul de la București, 1-2.</p>
<p>Eșecul cu Dinamo din Superliga i-a dezamăgit cumplit pe fani și nu s-au mai îngrămădit să prindă bilete în turul 3 preliminar din Europa League. Aproximativ 13.000 de fani au asistat la victoria elevilor lui Elias Charalambous, dar Gigi Becali crede că nu rezultatele slabe din ultima vreme au făcut ca spectatorii să nu mai vină la stadion, ci faptul că meciurile se desfășoară în perioada când majoritatea românilor sunt plecați în concediu.</p>
<div class="html-div xdj266r x14z9mp xat24cr x1lziwak xexx8yu xyri2b x18d9i69 x1c1uobl x6ikm8r x10wlt62">
<div class="html-div xdj266r x14z9mp xat24cr x1lziwak x14ctfv x13sv91t x6ikm8r x10wlt62 xerhiuh x1pn3fxy x10zy8in xm9bcq3 x1n2onr6 x1vjfegm x1k4qllp x1mzt3pk x13faqbe x1xr0vuk x1jm4cbz x114wg8e xrrpcnn x14rx4xb x13fuv20 x18b5jzi x1q0q8m5 x1t7ytsu x19livfd x1h2krnu x3p3xfz xet2kk3 xaymx6s x1lu5o8o x1ou5ly4 xofb2d2" role="presentation">
<blockquote>
<div class="html-div xexx8yu xyri2b x18d9i69 x1c1uobl x1gslohp x14z9mp x12nagc x1lziwak x1yc453h x126k92a x18lvrbx" dir="auto">„(Pentru FCSB, 13.000 de suporteri, destul de puțin) E lumea în concediu, nu era nici echipa mare. Oamenii vin să vadă echipele mari la stadion, de asta vin”, a declarat Gigi Becali, la <span>Digi Sport.</span></div>
</blockquote>
</div>
</div>
<p><span>Nu toți fanii</span> prezenți pe Arena Națională au rezistat până la finalul meciului. O parte din fani a început să părăsească stadionul la scorul de 2-0 în favoarea kosovarilor. Nu credeau că roș-albaștrii vor mai face ceva, dat fiind faptul că păreau complet deconectați de la joc și nu le ieșise nimic până în minutul 62.</p>
<p><span>Suporterii de la tribuna 2 </span>au început să huiduie jucătorii și și-au pierdut speranța în favoriții lor. Unii au părăsit arena mult prea devreme și nu s-au mai putut întoarce să vadă cum FCSB întoarce scorul, grație reușitelor lui Daniel Bîrligea și Daniel Graovac.</p>

]]></description>
    </item>
    <item>
      <title>„Să vă spună Ilie”. Gigi Becali l-a pus pe Ilie Dumitrescu să explice în direct, la TV, momentul cheie din FCSB – Drita</title>
      <link>https://www.prosport.ro/fotbal-extern/europa-league/sa-va-spuna-ilie-gigi-becali-l-a-pus-pe-ilie-dumitrescu-sa-explice-in-direct-la-tv-momentul-cheie-din-fcsb-drita-20241133</link>
      <description><![CDATA[<img src="https://www.prosport.ro//wp-content/uploads/2025/08/„Sa-va-spuna-Ilie.-Gigi-Becali-l-a-pus-pe-Ilie-Dumitrescu-sa-explice-in-direct-la-TV-momentul-cheie-din-FCSB-–-Drita-1400x785.jpg"/><br/><p>Campioana României a reușit o „remontada”, cu Drita, în ultimele 30 de minute, iar Gigi Becali l-a pus pe Dumitrescu să explice momentul cheie al partidei.</p>
<p>Echipa lui Gigi Becali era condusă de Drita cu 2-0, pe Arena Națională, după o oră de joc, iar primul al lui Bîrligea a fost momentul cheie al confruntării, în opinia lui Gigi Becali.</p>
<h2><span>Ilie Dumitrescu a explicat în direct, la TV, momentul cheie din FCSB – Drita, la cererea lui Gigi Becali</span></h2>
<p>Formația antrenată de Elias Charalambous are prima șansă la calificarea în play-off-ul pentru Europa League, deși după 60 de minute din meciul cu Drita, de pe Arena Națională, lucrurile stăteau cu totul altfel.</p>
<p>Campioana a revenit în joc <span>prin reușita lui Daniel Bîrligea</span>, cu un șut la colțul lung, cu stângul. Faza l-a impresionat pe Gigi Becali, care i-a cerut fostului internațional român Ilie Dumitrescu, în prezent analist tv, să explice modul în care au stat lucrurile.</p>
<blockquote><p>„Cu stângul, da, direct. Aia a fost o execuție, mai ales că nu era piciorul lui bun. O reacție foarte bună a lui Bîrligea la gol”, a reacționat Ilie Dumitrescu, la <span>Digi Sport</span>.</p></blockquote>
<h2><span>Ce l-a impresionat cel mai mult pe Ilie Dumitrescu la Daniel Bîrligea</span></h2>
<p>Dumitrescu a fost impresionat nu doar de execuția de la golul care a readus FCSB în meci, ci și de efortul depus de Daniel Bîrligea pe toată durata confurntării.</p>
<blockquote><p>„Este profilul de jucător care, indiferent de rezultat, nu ai ce să-i reproșezi. E un luptător, dă tonul la pressing. Chiar dacă nu întorceau scorul, eu aveam același discurs, că el dă totul pe teren și încearcă de fiecare dată”, a declarat expertul Digi Sport.</p></blockquote>
<p>După ultimul fluier al abirtrului, Daniel <span>Bîrligea a dat declarațiile cu lacrimi în ochi</span>, ca o descărcare după perioada dură prin care a trecut campioana României, cu 4 eșecuri la rând, două în preliminariile Ligii Campionilor și tot atâtea în Superliga.</p>
<p>„Am fost prea euforici, am zis că suntem prea buni, a trebuit să ne întoarcem cu picioarele pe pământ și să jucăm fotbal.</p>
<p>Am crezut că suntem prea buni, dar s-a arătat că nu suntem atât de buni și că trebuie să muncim, să luptăm. Nu am luptat, nu am jucat bine. Eram într-o hibernare cu toții, ca echipă. Sper să câștigăm din nou. A fost urât, te duceai la antrenamente, era urât, te duceai pe stradă, era urât”, a spus Daniel Bîrligea.</p>
<p>Pentru FCSB urmează meciul de campionat cu Unirea Slobozia, care va avea loc pe 10 august, de la ora 21:30, în etapa 5 din Superliga. Joi, 15 august, de la 21:30, echipa lui Gigi Becali joacă returul cu Drita, și îi este suficient un egal pentru a ajunge în play-off-ul din Europa League. dacă ratează calificarea, ajunge în play-off-ul din Conference League.</p>

]]></description>
    </item>
    <item>
      <title>Ungurii sunt cu ochii pe români. Ce au scris despre eșecul lui CFR Cluj și despre revenirea FCSB din Europa League</title>
      <link>https://www.prosport.ro/fotbal-extern/europa-league/ungurii-sunt-cu-ochii-pe-romani-ce-au-scris-despre-esecul-lui-cfr-cluj-si-despre-revenirea-fcsb-din-europa-league-20241007</link>
      <description><![CDATA[<img src="https://www.prosport.ro//wp-content/uploads/2025/08/Ungurii-sunt-cu-ochii-pe-romani.-Ce-au-scris-despre-esecul-lui-CFR-Cluj-si-despre-revenirea-FCSB-din-Europa-League-1400x1050.jpg"/><br/><p>Jurnaliștii unguri de la publicația Nemzeti Sport au fost cu ochii pe români, joi seară, 7 august 2025, în preliminariile din UEFA Europa League.</p>
<p>CFR Cluj a pierdut la limită cu portughezii de la Braga, scor 1-2 în Gruia, în timp ce FCSB a reușit o revenire de senzație în fața kosovarilor de la Drita și s-a impus cu 3-2.</p>
<h2><span>Cum au rezumat ungurii meciurile făcute de CFR Cluj și FCSB în turul trei preliminar din Europa League</span></h2>
<p>Echipele românești care ne reprezintă în cupele europene au ieșit din nou la rampă, joi seară, iar rezultatele înregistrate la finalul zilei au fost mixte.</p>
<p>În Conference League, <span>Universitatea Craiova a învins-o fără drept de apel pe Spartak Trnava, 3-0</span>, și și-a asigurat astfel prima șansă la calificarea în play-off.</p>
<p>În schimb, în Europa League, lucrurile nu au fost la fel de simple. <span>CFR Cluj a pierdut cu Braga în Gruia, scor 1-2</span>, astfel că va fi nevoită să meargă la victorie în returul din Portugalia.</p>
<p>La București, <span>FCSB, care a „retrogradat” din preliminariile Ligii Campionilor, a izbutit să o învingă la limită pe Drita, scor 3-2</span>, însă după ce a trecut prin niște emoții imense. Roș-albaștrii au fost conduși cu 0-2 până după minutul 60, însă în ultima jumătate de oră au reușit remontada, mulțumită unor goluri marcate de Daniel Graovac și Daniel Bîrligea, care s-a făcut remarcat cu o dublă.</p>
<p>Echipele românești angrenate în Europa League au fost urmărite cu mare atenție și de jurnaliștii unguri de la publicația <span>Nemzeti Sport</span>.</p>
<blockquote><p>CFR Cluj a pierdut acasă în runda a treia a preliminariilor UEFA Europa League”, au titrat maghiarii.</p></blockquote>
<p>În continuare, jurnaliștii au punctat:</p>
<blockquote><p>CFR, care anterior a învins-o pe PAKS (n.r. – formație din Ungaria), a întâlnit-o pe Braga, echipa care a încheiat pe poziția a 4-a în prima ligă portugheză. Gorby i-a adus pe oaspeți de două ori în avantaj, în timp ce pentru echipa clujeană a marcat Sheriff Sinyan. CFR a pierdut prima manșă cu 1-2”, au scris ungurii.</p></blockquote>
<h2><span>Cum au descris revenirea FCSB</span></h2>
<p>Cât despre revenirea de senzație a campioanei României, maghiarii nu au fost la fel creativi și s-au rezumat la a transmite doar câteva cuvinte:</p>
<blockquote><p>FCSB a revenit după ce a fost condusă cu două goluri de Drita. Daniel Bîrligea a marcat golul victoriei de la punctul cu var, în minutul 90+4”, se mai arată pe publicația online Nemzeti Sport.</p></blockquote>
<p>Retururile Braga – CFR Cluj și Drita – FCSB sunt programate joia viitoare, pe 14 august, de la orele 21:30, respectiv 21:00.</p>

]]></description>
    </item>
  </channel>
</rss>
