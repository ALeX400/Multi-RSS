<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Grecii au reacționat după ce PAOK-ul lui Răzvan Lucescu a ajuns la un pas de eliminare din Europa League: „Au plătit pentru asta!”</title>
      <link>https://www.prosport.ro/fotbal-extern/europa-league/grecii-au-reactionat-dupa-ce-paok-ul-lui-razvan-lucescu-a-ajuns-la-un-pas-de-eliminare-din-europa-league-au-platit-pentru-asta-20385594</link>
      <description><![CDATA[<img src="https://www.prosport.ro//wp-content/uploads/2026/02/grecii-au-reactionat-dupa-ce-paok-ul-lui-razvan-lucescu-a-ajuns-la-un-pas-de-eliminare-din-europa-league-„au-platit-pentru-asta.webp"/><br/><p><span>Presa din Grecia a reacționat imediat după înfrângerea suferită de PAOK FC în fața celor de la Celta Vigo, scor 1-2, în prima manșă a play-off-ului pentru optimile UEFA Europa League. </span></p>
<p><span>Formația antrenată de Răzvan Lucescu va merge la Vigo cu un handicap de un gol, după un meci în care, potrivit jurnaliștilor eleni, „a plătit pentru prima repriză slabă și pentru contraatacurile nemiloase ale spaniolilor”.</span></p>
<h2><span>Presa din Grecia a reacționat imediat după meci</span></h2>
<p><span>Tehnicianul român nu a fost pe bancă, fiind suspendat după eliminarea din meciul cu Lyon, iar absența sa a fost menționată constant în comentariile de după partidă. PAOK a început ezitant, <span>iar oaspeții au profitat de spațiile</span> lăsate în defensivă.</span></p>
<p><span>Celta a deschis scorul în minutul 34. O pasă greșită a lui Dejan Lovren a dus la o fază rapidă finalizată de Iago Aspas, care a primit o pasă excelentă de la Miguel Roman. Înainte de pauză, în minutul 43, Williot Swedberg a făcut 0-2, după un contra-atac. </span></p>
<p><span>Publicațiile din Grecia au scris că PAOK „a fost expusă defensiv” și că echipa spaniolă „a predat o lecție de fotbal rapid”, sancționând momentele de neatenție al băieților lui Lucescu JR.</span></p>
<p><span>În repriza a doua, Celta a gestionat avantajul. PAOK a încercat să revină în joc, iar golul marcat de Jeremejeff în minutul 77, după o pasă inspirată a lui Zivkovic, a reaprins speranțele. Până la final, elenii au presat, iar Zivkovic a fost aproape de egalare în prelungiri, însă mingea a trecut puțin pe lângă poartă.</span></p>
<p><span>Presa din Salonic notează că rezultatul lasă deschisă calificarea, dar spune că diferența s-a făcut în prima parte a meciului. „Au plătit pentru greșelile din prima repriză”, au concluzionat jurnaliștii.</span></p>
<h2><span>Ce a spus Răzvan Lucescu înainte de meci</span></h2>
<p><span>Antrenorul grecilor a vorbit despre cât de mult înseamnă <span>PAOK pentru el </span>și, respectiv, Grecia. </span></p>
<p><span>”PAOK e viața mea. Am descoperit o lume aici care trăiește la un nivel emoțional pe care nici nu ți-l poți imagina. PAOK nu e o echipă de fotbal cu suporteri și fani fanatici în spatele ei, nu.</span></p>
<p><span>Pentru ei, e mult mai mult decât despre a fi un fan, este întreaga lor viață. Nu pot să explic mai bine decât atât. Trebuie să trăiești aici ca să-ți dai seama în totalitate de ceea ce reprezintă PAOK.</span></p>
<p><span>Pentru ei, pentru că este o zonă care suferă, unde oamenii nu sunt foarte bogați, nu au așa multe posibilități și trăiesc de pe o zi pe alta. De aceea, ceea ce-i ajută pe oameni să trăiasă este PAOK.</span></p>
<p><span>Când PAOK câștigă, ei sunt extrem de fericiți. Când nu se întâmplă sta, se simte o tristețe incredibilă. Niciodată nu am mai văzut așa ceva”, a spus Răzvan Lucescu</span></p>

]]></description>
    </item>
    <item>
      <title>Nota lui Ionuț Radu după ce l-a învins pe Răzvan Lucescu în PAOK – Celta</title>
      <link>https://www.prosport.ro/fotbal-extern/europa-league/nota-lui-ionut-radu-dupa-ce-l-a-invins-pe-razvan-lucescu-in-paok-celta-20385585</link>
      <description><![CDATA[<img src="https://www.prosport.ro//wp-content/uploads/2026/02/Nota-lui-Ionut-Radu-dupa-ce-l-a-invins-pe-Razvan-Lucescu-in-PAOK-Celta.jpg"/><br/><p>Integralist în meciul pe care Celta Vigo l-a câștigat, cu 2-1, pe terenul lui PAOK, în prima manșă a barajului pentru optimile de Europa League, Ionuț Radu a primit o notă sub media echipei.</p>
<p>PAOK Salonic a avut un singur șut pe poarta celor de la Celta Vigo, în afara golului, astfel că Ionuț Radu nu a avut ce să apere. Pe cale de consecință, a primit doar 6,7.</p>
<h2><span>Nota modestă primită de Ionuț Radu în victoria celor de la Celta pe terenul lui PAOK</span></h2>
<p>Învingătoare cu 2-1 la Salonic, cu PAOK, în prima manșă a play-off-ului pentru optimile de finală din Europa League, Celta Vigo are șanse mari de calificare. Echipa spaniolă s-a impus grație golurilor marcate de Aspas, după o jumătate de oră de joc, și Swedberg, cu două minute înainte de pauză.</p>
<p>În minutul 77, la scurt timp după ce formația vizitatoare a avut un gol anulat pentru ofsaid, PAOK a redus din diferență. Zivkovic a centrat de pe dreapta, Jeremejeff a deviat mingea, iar aceasta a intra în poartă, <span>cu toată intervenția lui Ionuț Radu</span>.</p>
<p>Internaționalul român s-a poziționat bine, dar execuția lui Jeremejeff a avut suficient efect căt să-l „depășească” pe tricolor. Ionuț Radu a primit nota 6,7 din partea platformei de specialitate <span>Sofascore</span>, a doua cea mai mică de la Celta. Mai slab a fost doar atacantul Iglesias, 6,4.</p>
<h2><span>Răzvan Lucescu a fost suspendat pentru meciul PAOK Salonic – Celta Vigo 1-2</span></h2>
<p>De-a lungul partidei, portarul naționalei României a avut puține intervenții, deoarece fundașii și-au făcut treaba, iar PAOK nu a avut ocazii periculoase. În minutul 21, Camara a încercat să-i dea o pasă în adâncime lui Jeremejeff, dar mingea a ajuns în brațele lui Radu.</p>
<p>După o oră de joc, o altă centrare trimisă în suprafața de pedeapsă a formației din La Liga, pentru Jeremejeff, a fost prea lungă, iar Ionuț Radu a ieșit curajos și a respins fără probleme.</p>
<p>Radu, Mingueza și Miguel Roman au jucat cu suspendarea plutind deasupra capului, deoarece se aflau la limită, în ceea ce privește cartonașele galbene. Niciunul, însă, nu a fost avertizat, așa că vor fi titulari în meciul retur, programat pe 26 februarie, dacă nu se vor accidenta până atunci sau dacă antrenorul Claudio Giraldez nu apelează la altă strategie la confruntarea de pe teren propriu.</p>
<p><span>Eliminat în ultimul meci al lui PAOK Salonic</span> din grupa de Europa League, când formația din Grecia a fost învinsă pe terenul lui Olympique Lyon, tehnicianul român Răzvan Lucescu a fost suspendat și a privit meciul din tribună. Atribuțiile lui au fost preluate de secundul Gianpaolo Castorina.</p>

]]></description>
    </item>
    <item>
      <title>Reacția spaniolilor după ce Celta lui Ionuț Radu a răpus-o pe PAOK și e cu un pas în optimi: „Nicio echipă spaniolă nu mai reușise asta!”</title>
      <link>https://www.prosport.ro/fotbal-extern/europa-league/reactia-spaniolilor-dupa-ce-celta-lui-ionut-radu-a-rapus-o-pe-paok-si-e-cu-un-pas-in-optimi-nicio-echipa-spaniola-nu-mai-reusise-asta-20385595</link>
      <description><![CDATA[<img src="https://www.prosport.ro//wp-content/uploads/2026/02/Reactia-spaniolilor-dupa-ce-Celta-lui-Ionut-Radu-a-rapus-o-pe-PAOK-si-e-cu-un-pas-in-optimi.jpg"/><br/><p>Celta Vigo, cu Ionuț Radu integralist, a răpus PAOK, la Salonic, în prima manșă a barajului pentru otpimile Europa League, iar spaniolii au reacționat imediat după finalul meciului.</p>
<p>Echipa spaniolă Celta Vigo a învins PAOK, în deplasare, cu 2-1, formaţia greacă PAOK Salonic. Este prima victorie a unei echipe din La Liga la Salonic.</p>
<h2><span>Performanța unică a lui Celta, care a răpus PAOK, a fost scoasă în evidență de spanioli</span></h2>
<p>PAOK avea palmares impresionant pe teren propriu cu formațiile din Spania. Nu pierduse niciun meci până la ora partidei cu Celta, din prima manșă a play-off-ului pentru optimile de finală din Europa League.</p>
<p>Numai că statistica nu a contat deloc pentru echipa pregătită de Claudio Giraldez. Celta s-a impus cu 2-1, grație golurilor marcate de Iago Aspas (34) și Swedberg (43), în timp ce gazdele au punctat prin Jeremejeff (77), fază la care <span>Ionuț Radu nu a avut nicio vină</span>.</p>
<p>„Aspas cucerește Toumba”, au scris ziariștii de la <span>AS</span>, care scot în evidență faptul că Celta a obținut prima victorie a unei echipe spaniole pe terenul lui PAOK.</p>
<p>„Barcelona a încercat prima. Apoi Atlético, Villarreal, Betis, Granada și Sevilla. Dar nimic, niciuna dintre ele nu a reușit să cucerească stadionul Tomba, unde nimeni nu câștigase în ultimele 12 luni.</p>
<p>Până când a sosit Iago Aspas și și-a plantat steagul. Talentul jucătorului născut în Moana strălucește întotdeauna în meciurile mari. Au sosit calificările europene, iar Iago Aspas a intrat în scenă”, se mai menținează în material.</p>
<h2><span>Condusă de un Aspas genial, Celta a pus capăt seriei de meciuri fără înfrângere pe teren propriu ale lui PAOK în ultimul an</span></h2>
<p><span>Eliminat în ultimul meci din grupa de Europa League</span>, pierdut de PAOK Salonic pe terenul lui Olympique Lyon cu 2-4, antrenorul român Răzvan Lucescu a fost suspendat.</p>
<p>„Aspas profanează Mormântul (n.r. – Toumba, numele stadionului lui PAOK) și aduce Celta mai aproape de optimile de finală”, este titlul din <span>Marca</span>.</p>
<p>„Căpitanul lui Celta demontează PAOK în 20 de minute și își pune echipa pe drumul spre calificare, după ce a obținut prima victorie spaniolă la Salonic.</p>
<p>Europa League intră în faza sa decisivă, unde fiecare greșeală costă și nu există loc pentru jumătate de măsură.</p>
<p>Este terenul de joacă al lui Iago Aspas. Vom vedea dacă acesta este ultimul său dans, dar magicianul din Moana, în vârstă de 38 de ani și cu peste 600 de meciuri profesioniste la activ, este nerăbdător să continue să scrie istorie cu Celta și a găsit în Europa League scena perfectă pentru a-și finaliza capodopera: câștigarea unui titlu.</p>
<p>Echipa galiciană se apropie de optimile de finală după ce a învins PAOK în urma unei prime reprize superbe, condusă de un Aspas genial, care a pus capăt seriei de meciuri fără înfrângere pe teren propriu ale echipei din Grecia în ultimul an.</p>
<p>Celta a citit jocul infinit mai bine și și-a impus stilul, dominând fiecare zonă a terenului. Nu aștepta niciun favor pe stadionul Toumba, arătând clar că se afla la Salonic pentru a câștiga”, mai notează jurnaliștii.</p>

]]></description>
    </item>
    <item>
      <title>UEFA a luat decizia și a „zdrobit” România după scandalurile interne din arbitraj! Ce s-a întâmplat în Europa</title>
      <link>https://www.prosport.ro/fotbal-extern/liga-campionilor/uefa-a-luat-decizia-si-a-zdrobit-romania-dupa-scandalurile-interne-din-arbitraj-ce-s-a-intamplat-in-europa-20384504</link>
      <description><![CDATA[<img src="https://www.prosport.ro//wp-content/uploads/2012/11/10272571/1-uefa-logo1.jpg"/><br/><p>UEFA a luat o decizie radicală și a „zdrobit” România după scandalurile care au izbucnit în ultima perioadă în arbitrajul de la noi din țară, iar veștile nu sunt deloc îmbucurătoare.</p>
<p>La puțin timp după controversele din competiția internă, UEFA a anunțat brigăzile de arbitri pentru meciurile din prima rundă eliminatorie a cupelor europene, iar arbitrii români nu și-au făcut apariția pe listă.</p>
<h2><span>Fără arbitri români la meciurile din cupele europene</span></h2>
<p>În ultima perioadă, în fotbalul românesc <span>au izbucnit mai multe scandaluri din cauza greșelilor de arbitraj</span>, iar aceste informații au ajuns și la UEFA, care nu a stat prea mult pe gânduri și a luat o decizie radicală.</p>
<p>La foarte scurt timp după controversele apărute în Superliga României, printre care se numără și <span>episodul tensionat de la meciul dintre Petrolul Ploiești și FC Argeș</span>, UEFA a anunțat arbitrii delegați pentru meciurile din prima rundă eliminatorie a cupelor europene, iar România nu este prezentă pe această listă.</p>
<p>Numele importante din arbitrajul românesc au fost omise de UEFA, iar acest lucru reprezintă o noutate, având în vedere că, în ultimele sezoane, arbitrii români au primit în mod constant meciuri extrem de importante la nivel european.</p>
<p>În stagiunea precedentă, Istvan Kovacs a condus chiar finala UEFA Champions League, în care PSG a învins-o pe Inter Milano, iar prestația centralului român a fost extrem de apreciată la nivel internațional.</p>
<h2><span>Finalul anului 2025, extrem de bun pentru arbitrii români</span></h2>
<p>Luna decembrie a anului 2025 a fost una extrem de bună pentru arbitrii de la noi din țară. Atunci, UEFA a decis să trimită cinci brigăzi din România la partidele disputate în UEFA Europa League și Conference League, într-o singură etapă.</p>
<p>Printre cei care au arbitrat partidele din cele două competiții se numără Marian Barbu, Horațiu Feșnic, Radu Petrescu și Andrei Chivulete.</p>
<p>Situația ar putea schimbat la meciurile care se vor disputa în retur, când arbitrii români și-ar putea face apariția pe lista UEFA. Este foarte probabil ca programul încărcat al centralilor din Superliga din ultimele săptămâni să fi cântărit foarte mult și să fie unul dintre motivele pentru care nume importante nu și-au făcut apariția la meciurile care se dispută săptămâna aceasta în competițiile europene.</p>

]]></description>
    </item>
    <item>
      <title>SPECIAL Turcia – România e deja 23-5 în barajul de Mondial: ei se pregătesc prin Liga Campionilor, Europa League și Conference League, iar noi căutăm telecomanda!</title>
      <link>https://www.prosport.ro/fotbal-intern/nationala/turcia-romania-e-deja-23-5-in-barajul-de-mondial-ei-se-pregatesc-prin-liga-campionilor-europa-league-si-conference-league-iar-noi-cautam-telecomanda-20384065</link>
      <description><![CDATA[<img src="https://www.prosport.ro//wp-content/uploads/2026/02/Turcia-Romania-e-deja-23-5-in-barajul-de-Mondial-ei-se-pregatesc-in-Liga-Campionilor-Europa-League-si-Conference-League-iar-noi-cautam-telecomanda.webp"/><br/><p>Episodul din această săptămână al rubricii „RMN tricolor” e unul special. Ieșim din tiparul clasic al radiografiei evoluțiilor la cluburi pentru jucătorii cu care sperăm să ne impunem în Turcia – România, barajul de Mondial de peste 37 de zile, și construim o perspectivă provocatoare, extrem de relevantă în anticiparea duelului cu miză uriașă.</p>
<p>Cum în aceste zile încep fazele superioare ale competițiilor europene, facem o pauză din bilanțul prestației la cluburi în ultima săptămână pentru tricolori. Și lansăm întrebarea: câți fotbaliști din circuitul naționalei Turciei și câți din al naționalei României se pregătesc de duelurile tari, cu miză, în confruntările continentale? Și câți le vor urmări doar la televizor? Practic, cine are șansa unui „antrenament” optim pentru barajul de Mondial, în condiții de presiune, miză, intensitate și nivel fotbalistic adaptate „șocului” ce urmează la nivel de reprezentative?</p>
<p>Din păcate, concluziile sunt dezastruoase pentru noi! Scorul Turcia – România e 23-5 la fotbaliști în cupele europene: cu 37 de zile înaintea barajului de Mondial, ei se pregătesc în Liga Campionilor, Europa League și Conference League, iar noi căutăm telecomanda! Turcii au efectiv un lot întreg, 23 de jucători, la cel mai nivel continental!</p>
<h2><span>Turcia – România e 23-5 în cupele europene, cu 37 de zile înaintea barajului de Mondial</span></h2>
<p>Din start, plecăm cu un dezavantaj teribil la acest nivel. Asta pentru că România n-are echipă în fazele superioare ale competițiilor europene, Conference League, Europa League și Champions League. Nici măcar o reprezentantă dincolo de nivelul grupelor.</p>
<p>În vreme ce turcii au nu mai puțin de trei, câte una în fiecare competiție: Samsunspor (play-off Conference League), Fenerbahce (play-off Europa League) și Galatasaray (play-off Champions League).</p>
<div class="wp-caption aligncenter" id="attachment_20325949" style="width: 1277px"><img alt="" aria-describedby="caption-attachment-20325949" class="size-full wp-image-20325949" decoding="async" fetchpriority="high" height="852" sizes="(max-width: 1267px) 100vw, 1267px" src="https://www.prosport.ro//wp-content/uploads/2025/11/Vincenzo-Montella-selectionerul-Turciei-i-a-pus-gand-rau-Romaniei-„E-primul-meu-obiectiv.-Ce-a-zis-de-Lucescu-e1763653295785.jpg" srcset="https://www.prosport.ro/wp-content/uploads/2025/11/Vincenzo-Montella-selectionerul-Turciei-i-a-pus-gand-rau-Romaniei-„E-primul-meu-obiectiv.-Ce-a-zis-de-Lucescu-e1763653295785.jpg 1267w, https://www.prosport.ro/wp-content/uploads/2025/11/Vincenzo-Montella-selectionerul-Turciei-i-a-pus-gand-rau-Romaniei-„E-primul-meu-obiectiv.-Ce-a-zis-de-Lucescu-e1763653295785-768x516.jpg 768w" width="1267"/><p class="wp-caption-text" id="caption-attachment-20325949">Foto: Profimedia (20.11.2025)</p></div>
<p>La nivel de echipă națională, raportat la convocările selecționerul italian <span>Vincenzo Montella (foto sus)</span> din ultimele 12 luni, asta se traduce în 14 jucători:</p>
<ul>
<li>7 jucători Galatasaray: Cakir, Alper Yilmaz, Kutucu, Elmali, Ayhan, Akgun, Bardakci</li>
<li>7 jucători Fenerbahce: Soyuncu, Muldur, Gunok, Aydin, Akturkoglu, Yuksek, Mor</li>
</ul>
<p>Un aport extraordinar de meciuri tari, o pregătire ideală pentru un baraj de Mondial! Și, culmea, nu este nici pe departe totul.</p>
<p>Tot în play-off sau optimi de finală ale cupelor europene se află, unii dintre ei la cluburi de mare anvergură: Calhanoglu (Inter), Guler (Real Madrid), Yildiz (Juventus), Celik (Roma), Gul (Porto), Karazor (Stuttgart), Ozcan (Dortmund), Șimșir (Midtjylland), Tiknaz (Braga). Un segment de 9 stranieri pentru Turcia, toți angrenați încă în cupele europene!</p>
<p>Bilanțul adversarilor noștri din barajul de Mondial? Simplu și apăsător pentru noi: 14 fotbaliști din Superlig + 9 stranieri, adică 23 de fotbaliști turci, fix un lot întreg care așteaptă meciuri de nivel înalt în aceste zile!</p>
<div class="wp-caption aligncenter" id="attachment_20359797" style="width: 1330px"><img alt="" aria-describedby="caption-attachment-20359797" class="size-full wp-image-20359797" decoding="async" height="743" sizes="(max-width: 1320px) 100vw, 1320px" src="https://www.prosport.ro//wp-content/uploads/2026/01/transferul-lui-andrei-ratiu-la-inter-marea-lovitura-pentru-chivu-e-pe-lista-scurta-salt-important.webp" srcset="https://www.prosport.ro/wp-content/uploads/2026/01/transferul-lui-andrei-ratiu-la-inter-marea-lovitura-pentru-chivu-e-pe-lista-scurta-salt-important.webp 1320w, https://www.prosport.ro/wp-content/uploads/2026/01/transferul-lui-andrei-ratiu-la-inter-marea-lovitura-pentru-chivu-e-pe-lista-scurta-salt-important-768x432.webp 768w" width="1320"/><p class="wp-caption-text" id="caption-attachment-20359797">FOTO: Profimedia 16.12.2025</p></div>
<p>Noi? Mai mult cu telecomanda! Rămânem cu ochii doar spre portarul Ionuț Radu de la Celta Vigo în play-off Europa League, fundașul dreapta Andrei Rațiu (Rayo Vallecano), mijlocașul Răzvan Marin (AEK Atena) și stoperul Bogdan Racovițan (Rakow Cszestochowa) în optimile de finală ale Conference League. Asta câtă vreme stoperul Radu Drăgușin nu e parte din campania de Liga Campionilor a lui Tottenham, așa cum ne-am obișnuit.</p>
<p>Raportat la Superliga noastră, campioana FCSB a ratat calificarea din grupa Europa League, scenariu identic pentru Universitatea Craiova din grupa de Conference League.</p>
<ul>
<li><span>Descoperă AICI cum arăta RMN tricolor cu 44 de zile înainte de Turcia – România, barajul de Mondial!</span></li>
</ul>

]]></description>
    </item>
  </channel>
</rss>
