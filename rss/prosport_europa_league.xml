<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cea mai bună veste pentru FCSB din ultimul timp. Revine după mai bine de 6 luni</title>
      <link>https://www.prosport.ro/fotbal-intern/superliga/cea-mai-buna-veste-pentru-fcsb-din-ultimul-timp-revine-dupa-mai-bine-de-6-luni-20244501</link>
      <description><![CDATA[<img src="https://www.prosport.ro//wp-content/uploads/2025/08/Cea-mai-buna-veste-pentru-FCSB-din-ultimul-timp.-Revine-dupa-mai-bine-de-6-luni.webp"/><br/><p>Revenirea lui Joyskim Dawa (29 de ani), după mai bine de 6 luni de absență, reprezintă poate cea mai bună veste pentru staff-ul tehnic al campioanei României, FCSB.</p>
<p>Talentatul fundaș central s-a accidentat la data de 19 martie, într-un meci disputat la echipa națională, Eswatini – Camerun 0-0, iar ulterior a fost supus unei intervenții chirurgicale.</p>
<h2><span>Vești noi despre revenirea lui Joskim Dawa. Când ar putea fi văzut din nou în tricoul FCSB</span></h2>
<p>Joyskim Dawa a suferit o ruptură la nivelul ligamentelor încrucișate de la genunchi, accidentare care l-a forțat să se opereze și ulterior să înceapă o perioadă dură de recuperare, care de cele mai multe ori durează peste 6 luni de zile.</p>
<p>Pe parcursul verii, despre accidentarea internaționalului camerunez au apărut mai multe informații. <span>Impresarul lui Joyskim Dawa s-a declarat optimist și a spus că stoperul va reveni alături de FCSB</span> la finalul lunii august. Însă, nu la fel de pozitiv a fost Meme Stoica. Managerul general al roș-albaștrilor a spus că <span>„sunt șanse ca Dawa să revină în octombrie”</span>, ceea ce ar duce perioada de absență a fundașului la peste 7 luni de zile.</p>
<p>Totuși, cei de la <span>Digisport.ro</span> au aflat noi detalii din anturajul fotbalistului și se pare că Joyskim Dawa va fi din nou apt fizic undeva la mijlocul perioadelor menționate anterior. Concret, sursa citată susține că fostul jucător de la FC Botoșani va reveni pe gazon pentru câteva antrenamente ușoare începând chiar din următoarele zile. Ulterior, după pauza generată de meciurile echipelor naționale, în septembrie, Joyskim Dawa este așteptat să li se alăture colegilor la antrenamentele colective.</p>
<p>Mai apoi, totul depinde de camerunez și de rapiditatea cu care acesta reușește să își regăsească ritmul. Iar decizia finală, cu privire la trimiterea lui Dawa într-o partidă oficială, îi va aparține lui Elias Charalambous.</p>
<p>Primul meci pe care FCSB îl are programat după pauza generată de jocurile echipelor naționale este în compania nou-promovatei Csikszereda Miercurea Ciuc. Cele două se vor duela în etapa 9 din Superliga, în weekendul 13-14 septembrie.</p>
<p>Așadar, dacă informațiile prezentate mai sus se confirmă, Joyskim Dawa își va consemna revenirea fix la 6 luni de la momentul accidentării.</p>
<h2><span>Gigi Becali abia îl așteaptă înapoi pe Joyskim Dawa</span></h2>
<p>În lipsa lui Joyskim Dawa, titularii din centrul defensivei de la FCSB au fost Siyabonga Ngezana și Mihai Popescu. Însă, minute a prins și proaspăt transferatul Daniel Graovac și, de asemenea, în centrul defensivei a fost utilizat și Baba Alhassan.</p>
<p>Totuși, Gigi Becali abia îl așteaptă înapoi pe Joyskim Dawa, motiv pentru care i-a păstrat locul cald pe listele de UEFA și Superliga:</p>
<blockquote><p>S-a terminat cu plecările. Mai am și un loc pe listă. Va fi ocupat de Dawa”, a declarat Gigi Becali, conform aceleiași surse.</p></blockquote>
<p>Față de toți fotbaliștii menționați mai sus, Joyskim Dawa iese în evidență cu aportul pe care îl aduce pe plan ofensiv, la fazele fixe mai precis. În cele 133 de meciuri pe care le-a jucat pentru FCSB, internaționalul camerunez a izbutit să contribuie cu 12 goluri și cu două pase decisive.</p>
<p>Potrivit site-ului de specialitate Transfermarkt, cota de piață a lui Joyskim Dawa este de trei milioane de euro.</p>

]]></description>
    </item>
    <item>
      <title>CFR Cluj pierde peste 40% din forța de atac la returul cu Braga. Cifrele care îl dezamăgesc pe Dan Petrescu. Antrenorul, nevoit să schimbe tactica. ANALIZĂ </title>
      <link>https://www.prosport.ro/fotbal-extern/europa-league/cfr-cluj-pierde-peste-40-din-forta-de-atac-la-returul-cu-braga-cifrele-care-il-dezamagesc-pe-dan-petrescu-antrenorul-nevoit-sa-schimbe-tactica-analiza-20244515</link>
      <description><![CDATA[<img src="https://www.prosport.ro//wp-content/uploads/2025/08/CFR-Cluj-pierde-peste-40-din-forta-de-atac-la-returul-cu-Braga.-Cifrele-care-il-dezamagesc-pe-Dan-Petrescu.-Antrenorul-nevoit-sa-schimbe-tactica-1400x741.jpg"/><br/><p>Returul cu Braga a început deja cu o veste cum nu se putea mai proastă pentru CFR Cluj. Louis Munteanu nu s-a urcat în avionul care a dus echipa lui Dan Petrescu în Portugalia pentru returul din Europa League. Un dezavantaj cu care ardelenii pornesc, încă de la scara avionului, în tentativa de a produce o „remontada” care și cu vedeta echipei în teren părea una miraculoasă.</p>
<p>Tocmai atacantul de care CFR a avut atâta grijă, în tentantiva de a-l proteja de accidentări, are probleme medicale la cel mai important meci al echipei lui Dan Petrescu din acest start de sezon.</p>
<h2><span>Louis Munteanu e menajat tocmai de frica unei accidentări</span></h2>
<p>Subiectul mai multor tratative pe piața transferurilor, <span>Louis Munteanu a fost menajat</span> în debutul campionatului. Atacantul a jucat la Campionatul European U21, în această vară, motiv pentru care și-a decalat vacanța și nu a făcut toată pregătirea alături de CFR, iar Varga a cerut ca el să nu fie forțat, decât în momentul în care este 100% pregătit fizic.</p>
<p>Astfel, Louis Munteanu a jucat doar 15 minute în meciurile cu Paksi din Europa League, iar în jocurile din România a fost folosit doar în 19% din minutele jucate de CFR.</p>
<h2><span>Louis </span><span>Munteanu înseamnă 41% din atacul celor de la CFR Cluj</span></h2>
<p>Dar cât de mult pierde CFR, prin faptul că <span>Louis Munteanu nu va fi prezent la returul cu SC Braga</span>? Este meciul în care românii încearcă să întoarcă avantajul luat în tur de echipa portugheză (2-1). Calculat din punct de vedere statistic, prin absența golgheterului CFR pierde 41% din forța ofensivă.</p>
<p>Am luat în calcul aportul pe care l-a avut Louis Munteanu la golurile marcate de CFR, în sezonul trecut și în actualul sezon al cupelor europene. Am calculat golurile și pasele decisive ale atacantului de 23 de ani. A rezultat faptul că Louis Munteanu a adus mai bine de o treime din golurile echipei, în campionatul trecut și a contribuit decisiv în calificarea în Europa League, cu golurile din finala Cupei.</p>
<p>Chiar dacă nu jucat foarte mult în acest sezon, aportul lui Munteanu la golurile din Europa League a fost unul important. Atacantul a marcat în returul cu Paksi și a contribuit decisiv la golul cu Braga, din partida tur.</p>
<p>Contribuțiile lui Louis Munteanu la golurile lui CFR (sezonul 2024-2025):</p>
<p>Superliga, sezonul regulat: 37,5 % din goluri<br/>
Superliga, play-off: 23,5% din goluri<br/>
Finala Cupei României: 66,6% din goluri<br/>
Cupele europene (sezonul 2025-2026): 40% din goluri<br/>
Medie: 41,7%</p>
<h2><span>Absența lui Louis Munteanu schimbă tactica lui Dan Petrescu</span></h2>
<p>Fără cel mai valoros atacant, antrenorului de la CFR îi rămân doar variantele Gjorgjievski și Badamosi, pentru poziția de „vârf” împins. Cele mai mari șanse să înceapă jocul de la Braga sunt ale fotbalistului din Macedonia de Nord. Marko Gjorgjievski are 325 de minute jucate pentru CFR și a fost titular în partidele cu Paksi, când Munteanu era menajat. Atacantul adus în această vară nu a marcat încă nici un gol pentru CFR Cluj.</p>
<p>Doar că Gjorgjievski este un jucător de un profil diferit, față de Louis Munteanu, iar Dan Petrescu va trebui să schimbe tactica. Stilul de joc al echipei din Gruia conta mult pe execuțiile lui Munteanu, lucru recunoscut de Dan Petrescu, înainte de victoria cu Lugano: „Organizare foarte bună, un spirit de echipă fantastic, să știm să suferim și să reușim să-i ducem mingi lui Munteanu, în față. Louis poate să inventeze mereu ceva. Am mare încredere că el poate să facă ceva”.</p>

]]></description>
    </item>
    <item>
      <title>Şoc pentru CFR Cluj. Ce s-a întâmplat cu Louis Munteanu</title>
      <link>https://www.prosport.ro/fotbal-extern/europa-league/soc-pentru-cfr-cluj-ce-s-a-intamplat-cu-louis-munteanu-20244470</link>
      <description><![CDATA[<img src="https://www.prosport.ro//wp-content/uploads/2025/08/Soc-pentru-CFR-Cluj.-Ce-s-a-intamplat-cu-Louis-Munteanu.webp"/><br/><p>CFR Cluj a primit o lovitură șoc înaintea meciului retur cu Braga, care e programat joi, 14 august 2025, de la ora 21:30, în turul trei preliminar din UEFA Europa League.</p>
<p>Louis Munteanu (23 de ani), atacantul pe care patronul Nelu Varga speră să îl vândă cu 18 milioane de euro, a acuzat o problemă medicală.</p>
<h2><span>Louis Munteanu, lăsat la Cluj de Dan Petrescu. CFR o va înfrunta pe Braga fără cel mai periculos om de atac</span></h2>
<p><span>Louis Munteanu, fotbalist pe care Nelu Varga visează să îl vândă cu 18 milioane de euro</span>, are parte de un start de sezon ezitant, cu un singur gol marcat în 7 meciuri, însă chiar și așa, rămâne cel mai periculos om din ofensiva echipei antrenate de Dan Petrescu.</p>
<p>Golgheterul stagiunii trecute de Superliga a jucat 89 de minute în partida CFR Cluj – Braga 1-2, din manșa întâi a turului trei preliminar din Europa League, însă nu a izbutit să își ajute colegii cu un gol. Munteanu era așteptat să facă diferența în returul de la Braga, care e programat joi, de la ora 21:30, însă din nefericire, ardelenii nu se vor putea baza pe el.</p>
<p>Cei de la <span>Sport.ro</span> au aflat că atacantul a acuzat o problemă medicală după partida tur cu portughezii, iar Dan Petrescu a decis să nu îl forțeze la jocul retur.</p>
<p>Conform sursei citate, ardelenii au plecat deja spre Portugalia în seara zilei de marți, iar Munteanu nu și-a făcut apariția la aeroport, semn că decizia staff-ului tehnic este clară.</p>
<p>Așadar, atacul CFR-ului la meciul cu Braga ar putea fi condus de moldoveanul Virgiliu Postolachi, în timp ce Louis Munteanu ar putea reveni, în cel mai bun scenariu posibil, pentru partida cu FC Botoșani din etapa 6 a Superligii.</p>
<p>CFR Cluj îl mai are la dispoziție și pe nord-macedoneanul Marko Gjorgjievski, însă acesta a evoluat puțin în sezonul 2025-2026 și nu s-a făcut remarcat cu nicio contribuție ofensivă.</p>
<p>În schimb, Postolachi a înscris un gol în victoria cu Unirea Slobozia din etapa inaugurală a Superligii și a lovit și în runda 2, în remiza cu Rapid București.</p>
<h2><span>Munteanu a acuzat probleme medicale și înaintea meciului retur cu Lugano</span></h2>
<p>În finalul lunii iulie, la conferința de presă premergătoare returului CFR Cluj – Lugano, <span>Dan Petrescu anunța cu îngrijorare că Louis Munteanu „a pățit ceva”</span> la antrenamente:</p>
<blockquote><p>Mi se pare într-o formă bună (n.r. – Louis Munteanu). La antrenament, ieri (n.r. – marți, 29 iulie) a pățit ceva. Dacă azi (n.r. – miercuri, 30 iulie) se antrenează normal am mare încredere că poate face ceva. Nu se știe nimic despre el acuma. Erau vorbe că pleacă. Băiatul e liniștit, se antrenează bine”, spunea antrenorul vicecampioanei.</p></blockquote>
<p>În cele din urmă, Munteanu a jucat 112 minute în returul cu Lugano, pe care CFR Cluj l-a câștigat la limită, 1-0, mulțumită unui gol înscris de Sheriff Sinyan în minutul 96.</p>

]]></description>
    </item>
    <item>
      <title>Gigi Becali a făcut echipa pentru Drita – FCSB. Surpriză din cauza problemelor medicale</title>
      <link>https://www.prosport.ro/fotbal-extern/europa-league/gigi-becali-a-facut-echipa-pentru-drita-fcsb-surpriza-din-cauza-problemelor-medicale-20244203</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-a-facut-echipa-pentru-Drita-FCSB.-Surpriza-din-cauza-problemelor-medicale.webp"/><br/><p>Gigi Becali a făcut echipa pentru meciul cu Drita din turul 3 preliminar al Europa League.</p>
<p>Patronul FCSB a anunțat că David Kiki ar putea fi titularizat în locul lui Risto Radunovic, care suferă de pubalgie.</p>
<h2><span>Gigi Becali a făcut echipa pentru Drita – FCSB. Surpriză din cauza problemelor medicale</span></h2>
<p><span>FCSB va juca cu Drita</span> în turul 3 preliminar din UEFA Europa League. Gruparea roș-albastră s-a impus cu 3-2 pe Arena Națională. Formația bucureșteană a revenit de la 0-2 și a obținut victoria.</p>
<p>Veton Tusha, Arb Manaj, Daniel Bîrligea (x2) și Graovac au înscris în partida de la București. Returul va avea loc pe 14 august și se va disputa pe Stadionul Fadil Vokrri din Priștina.</p>
<p>Gigi Becali a făcut echipa pentru meciul din Kosovo. Risto Radunovic suferă de pubalgie și ar putea fi înlocuit de David Kiki.</p>
<p>„Stai să vedem că nu suntem chiar siguri (n.r. dacă va fi absent Radunovic). Nu suntem siguri da sau nu. Era vorba că da, acum că e în dubiu dacă joacă. Face tratamente. Vom vedea…</p>
<p>O să fie Kiki dacă nu joacă el. E posibil și Olaru să fie absent. Dacă nu joacă Olaru, am stabilit să fie Edjouma, au ei talie mai mare. Politic am mare încredere că va fi mare fotbalist. S-a odihnit”, a declarat Gigi Becali, la <span>DigiSport</span>.</p>
<h2><span>Anunțul lui Meme Stoica despre Radunovic înainte de Drita – FCSB</span></h2>
<p>Președintele Consiliului de Administrație de la FCSB <span>a confirmat absența lui Risto Radunovic</span>. Fundașul stânga din Muntenegru nu va face deplasarea la meciul retur cu Drita.</p>
<p>„Radunovic nu face deplasarea. Pubalgie. Se poate antrena, face orice, dar nu poate lovi mingea tare, la pasa lungă…Nu poţi juca aşa, iar acolo e meci de luptă, n-ai cum să te duci doar cu jucători de experienţă, iar dacă trebuie să dai minge lungă ce faci?</p>
<p>Durerile sunt atroce. El are pubalgie. Durata nu se ştie, Sorin Ghionea şi Narcis Răducan mi-au zis că într-o zi te trezeşti bine, deodată le-a trecut. Alibec este indisponibil”, a declarat Meme Stoica, la <span>PrimaSport</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 152px; left: 430px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Gigi Becali face un nou transfer la FCSB. „Află titularul și se supără”</title>
      <link>https://www.prosport.ro/fotbal-intern/superliga/gigi-becali-face-un-nou-transfer-la-fcsb-afla-titularul-si-se-supara-20244368</link>
      <description><![CDATA[<img src="https://www.prosport.ro//wp-content/uploads/2025/08/Gigi-Becali-face-un-nou-transfer-la-FCSB.-„Afla-titularul-si-se-supara.webp"/><br/><p>Chiar înaintea returului Drita – FCSB, programat joi, 14 august 2025, de la ora 21:00, în turul trei preliminar din UEFA Europa League, Gigi Becali (67 de ani) a anunțat că face un nou transfer la echipă.</p>
<p>Afaceristul din Pipera a ajuns la concluzia că lotul pregătit de Elias Charalambous (44) și Mihai Pintilii (40) suferă pe o poziție, astfel că va aduce întăriri în perioada imediat următoare.</p>
<h2><span>S-a răzgândit Gigi Becali! Campania de achiziții de la FCSB, redeschisă</span></h2>
<p>La finalul săptămânii trecute, Gigi Becali lăsa de înțeles că fereastra de transferuri de la FCSB s-a închis oficial și că <span>singurul loc liber pe care îl mai are pe listele de UEFA și Superliga va fi ocupat de fundașul central Joyskim Dawa</span>, atunci când acesta se va întoarce după accidentarea gravă pe care a suferit-o în martie.</p>
<p>Dennis Politic, Denis Alibec și Daniel Graovac sunt jucătorii care i s-au alăturat campioanei României în această vară, în timp ce la capitolul plecări, pe listă se află mai multe nume, William Baeten, Marius Ștefănescu, Alexandru Musi, Ovidiu Perianu, Alexandru Băluță, Andrei Gheorghiță, Laurențiu Vlăsceanu și Sebastian Radu, cu mențiunea că ultimii trei au fost împrumutați.</p>
<p>Chiar dacă era convins că nu mai are nevoie de transferuri, după ce a văzut ultima prestație a echipei, din partida FCSB – Unirea Slobozia 0-1, Gigi Becali s-a răzgândit. Pentru campioana României urmează un duel foarte important, returul cu Drita din turul trei preliminar al Europa League, iar înaintea confruntării de la Priștina, patronul FCSB a anunțat că va mai face un transfer.</p>
<p>Gigi Becali a spus că lotul pregătit de Elias Charalambous și Mihai Pintilii suferă pe o poziție, însă nu a vrut să ofere detalii, din dorința de a nu-l supăra pe titularul care o ocupă în prezent:</p>
<blockquote><p>O să mai luăm un jucător, dar să vedem ce. Nu vreau să spun ce, apoi află titularul postului și se supără. O să spună cineva că nu mai am încredere”, a dezvăluit patronul celor de la FCSB la „Fotbal Club”, emisiune de la <span>DigiSport</span>.</p></blockquote>
<h2><span>Cum va arăta echipa la returul cu Drita</span></h2>
<p><span>Gigi Becali a făcut deja echipa pentru Drita – FCSB</span> și, din nefericire pentru el, s-a văzut nevoit să plaseze în „primul 11” și câțiva jucători care nu sunt titulari în mod normal. Însă, accidentările îi dau în continuare bătăi de cap campioanei României, iar o absență importantă de la Priștina va fi cea a lui Risto Radunovic. Acesta suferă de pubalgie și are șanse infime de a face deplasarea cu echipa.</p>
<blockquote><p>Stai să vedem că nu suntem chiar siguri (n.r. dacă va fi absent Radunovic). Nu suntem siguri da sau nu. Era vorba că da, acum că e în dubiu dacă joacă. Face tratamente. Vom vedea… O să fie Kiki dacă nu joacă el. E posibil și Olaru să fie absent. Dacă nu joacă Olaru, am stabilit să fie Edjouma, au ei talie mai mare. Politic am mare încredere că va fi mare fotbalist. S-a odihnit”, a mai precizat Gigi Becali, potrivit aceleiași surse.</p></blockquote>

]]></description>
    </item>
  </channel>
</rss>
