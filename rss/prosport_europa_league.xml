<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Decizia UEFA a venit şi o distruge pe FCSB! Pedeapsa pentru rasism loveşte crunt la meciul din Europa</title>
      <link>https://www.prosport.ro/fotbal-extern/europa-league/decizia-uefa-a-venit-si-o-distruge-pe-fcsb-pedeapsa-pentru-rasism-loveste-crunt-la-meciul-din-europa-20263954</link>
      <description><![CDATA[<img src="https://www.prosport.ro//wp-content/uploads/2025/09/Decizia-UEFA-a-venit-si-o-distruge-pe-FCSB-Pedeapsa-pentru-rasism-loveste-crunt-la-meciul-din-Europa.webp"/><br/><p>UEFA a înștiințat clubul de fotbal FCSB cu privire la faptul că va fi penalizat pentru un episod care s-a petrecut pe Arena Națională la partida cu Aberdeen din returul play-off-ului Europa League.</p>
<p>Vestea le-a fost comunicată fanilor de managerul general Mihai Stoica, prin intermediul unei ample postări realizate pe rețelele de socializare.</p>
<h2><span>UEFA a sancționat clubul FCSB pentru rasism și primul meci din Europa League nu se va disputa cu stadionul plin</span></h2>
<p>Joia trecută, pe 28 august, <span>FCSB a învins-o cu 3-0 pe Aberdeen</span>, pe Arena Națională, și s-a calificat în faza principală din UEFA Europa League, a doua cea mai importantă competiție intercluburi.</p>
<p>Din păcate, aceiași <span>fani care l-au „bombardat” pe Gigi Becali cu tricouri și fulare pentru autografe</span> ar fi făcut la un moment dat și scandări interzise. Momentul a fost reclamat la UEFA, care în urma unei analize a decis să sancționeze clubul de fotbal FCSB atât cu o amendă, în valoare de 30.000 de euro, cât și cu închiderea unui inel de la peluză pentru primul meci programat acasă în faza principală din Europa League.</p>
<p>Trista veste le-a fost comunicată roș-albaștrilor de Mihai Stoica, prin intermediul unei postări realizate pe platformele de socializare. Totodată, managerul general al campioanei a sugerat că la mijloc ar putea fi vorba și despre o conspirație împotriva FCSB:</p>
<p>„Reprezentantul FARE – ca de obicei – a căutat pete în instalația de iluminat nocturn și a găsit. Mult după ce s-a terminat jocul cu Aberdeen (pentru a cărui organizare am fost felicitați de UEFA) omul a filmat câțiva suporteri care au cântat pentru câteva secunde șlagărul rapidist. Long story short, inelul 1 al galeriei noastre va fi închis la meciul cu Young Boys Berna pentru rasism. Plus o amendă de 30,000€. Cu virgulă, nu cu punct. Mulțumim pe această cale românilor colaboratori FARE… se simte că sunteți patrioți și mereu alături de echipa asta. Totodată, am vaga senzație că cineva regizează chestiile astea”, a scris Meme Stoica, pe <span>pagina sa de Facebook</span>, postarea adunând peste 500 de reacții în doar câteva zeci de minute.</p>
<h2><span>Programul FCSB din faza principală a Europa League</span></h2>
<p>FCSB va debuta în faza principală din Europa League în deplasare, pe terenul olandezilor de la Go Ahead Eagles. Ulterior, primul meci programat acasă este cel cu elvețienii de la Young Boys Berna, pe 2 octombrie, de la ora 19:45.</p>
<p>Mai jos programul complet al roș-albaștrilor din Europa League:</p>
<ul>
<li>Etapa 1: 25 septembrie – Go Ahead Eagles – FCSB, ora 19:45</li>
<li>Etapa 2: 2 octombrie 2025 – FCSB – Young Boys, ora 19:45</li>
<li>Etapa 3: 23 octombrie 2025 – FCSB – Bologna, ora 19:45</li>
<li>Etapa 4: 6 noiembrie 2025 – Basel – FCSB, ora 19:45</li>
<li>Etapa 5: 27 noiembrie 2025 – Steaua Roșie – FCSB, ora 22:00</li>
<li>Etapa 6: 11 decembrie 2025 – FCSB – Feyenoord, ora 22:00</li>
<li>Etapa 7: 22 ianuarie 2026 – Dinamo Zagreb – FCSB, ora 22:00</li>
<li>Etapa 8: 29 ianuarie 2026 – FCSB – Fenerbahce, ora 22:00</li>
</ul>

]]></description>
    </item>
    <item>
      <title>O nouă critică pentru Gigi Becali după ce l-a dat afară pe ușa din dos pe Vlad Chiricheș de la FCSB. „Urât. Asta i-a pus capac”</title>
      <link>https://www.prosport.ro/fotbal-intern/superliga/o-noua-critica-pentru-gigi-becali-dupa-ce-l-a-dat-afara-pe-usa-din-dos-pe-vlad-chiriches-de-la-fcsb-urat-asta-i-a-pus-capac-20263732</link>
      <description><![CDATA[<img src="https://www.prosport.ro//wp-content/uploads/2025/09/O-noua-critica-pentru-Gigi-Becali-dupa-ce-l-a-dat-afara-pe-usa-din-dos-pe-Vlad-Chiriches-de-la-FCSB.-„Urat.-Asta-i-a-pus-capac.webp"/><br/><p>Gigi Becali (67 de ani) s-a ales cu o nouă critică virulentă, după ce l-a înlocuit pe veteranul Vlad Chiricheș (35) în minutul 29 al partidei CFR Cluj – FCSB și ulterior l-a anunțat în direct, la TV, că îl dă afară de la echipă.</p>
<p>De data aceasta, cel care a comentat subiectul este Florin Lovin (43), fost mijlocaș care a cucerit două titluri alături de gruparea roș-albastră, plus o Supercupă a României.</p>
<h2><span>Gestul pe care Gigi Becali l-a făcut față de Vlad Chiricheș i-a lăsat un gust amar lui Florin Lovin</span></h2>
<p><span>Vlad Chiricheș a fost scos de pe teren după doar 29 de minute în partida CFR Cluj – FCSB 2-2</span>, din etapa 8 a Superligii, iar în momentul în care a părăsit gazonul a surprins cu un zâmbet.</p>
<p>Cel mai probabil, veteranul campioanei României știa că ce e mai rău urmează abia după fluierul final al confruntării. Iar după ce arbitrul a pus capăt partidei, <span>Gigi Becali a intrat în direct, la TV, și l-a dat afară pe Chiricheș de la FCSB</span>. Patronul roș-albaștrilor a spus că experimentatul fotbalist nu va mai juca niciun meci pentru echipa sa și dacă va dori să rămână în peisaj va trebui să accepte o ofertă la nivelul staff-ului tehnic.</p>
<p>Așa cum era de așteptat, episodul a stârnit o mulțime de reacții, iar <span>Gigi Becali a fost apostrofat și acuzat de lipsă de respect</span> din mai multe direcții.</p>
<p>Ultimul nume care a acceptat să comenteze subiectul este Florin Lovin, fost jucător la FCSB în intervalul 2005-2009, care este legat și de o strânsă relație de prietenie cu Vlad Chiricheș. În acest context, fostul mijlocaș a fost destul de acid în declarații și nu l-a iertat pe miliardar:</p>
<p>„Anul trecut, în aceeaşi perioadă, Chiricheş era judecat la fel, e un deja vu. Mă leagă şi o prietenie de el. Aş începe cu schimbarea aia din minutul 29, am avut şi eu un episod similar cu Şumudică. Dacă aş fi antrenor, nu aş scoate genul acesta de jucători nici dacă şi-ar da 10 autogoluri. (n.r. – Ţi s-a părut jenant momentul?) Da, foarte. Pe chipul său se vedea un râs ironic, asta i-a pus capac. Urat, urât. Sunt nişte decizii luate pe feelingul patronului, nu au justificare fotbalistică. (n.r. – Stă în picioare argumentul cu banii lui Gigi Becali, i-a dat 240 de mii de euro bonus de calificare şi spune că asta nu e umilinţă) Nu e corect. În momentul când am semnat un contract, acelea au fost sumele”, a declarat Florin Lovin, la <span>Prima Sport</span>.</p>
<h2><span>E conștient de faptul că Gigi Becali nu poate fi schimbat</span></h2>
<p>Pe de altă parte, Florin Lovin a evidențiat și un detaliu important. Orice jucător care acceptă să revină la FCSB trebuie să fie conștient că poate ajunge într-o situație similară celei în care se află Chiricheș. În august 2021, fostul atacant Claudiu Keșeru a revenit și el la FCSB, însă a rămas în peisajul echipei doar un sezon, în care a bifat 19 meciuri în toate competițiile.</p>
<p>„Când semnezi cu FCSB, trebuie să îţi asumi şi astfel de lucruri. E urât, din punct de vedere uman şi al respectului faţă de un jucător care a făcut ceva pentru clubul tău. E urât din punct de vedere al respectului, să fie asta ultima lui partidă, să fie scos în minutul 28”, a completat Florin Lovin.</p>

]]></description>
    </item>
    <item>
      <title>Marius Șumudică, aliatul lui Gigi Becali în cazul îndepărtării lui Vlad Chiricheș de la FCSB. „E ceva obișnuit. Trebuie să accepți că poți fi schimbat și în minutul 10”</title>
      <link>https://www.prosport.ro/fotbal-intern/superliga/marius-sumudica-aliatul-lui-gigi-becali-in-cazul-indepartarii-lui-vlad-chiriches-de-la-fcsb-e-ceva-obisnuit-trebuie-sa-accepti-ca-poti-fi-schimbat-si-in-minutul-10-20263796</link>
      <description><![CDATA[<img src="https://www.prosport.ro//wp-content/uploads/2025/09/Marius-Sumudica-aliatul-lui-Gigi-Becali-in-cazul-indepartarii-lui-Vlad-Chiriches-de-la-FCSB.webp"/><br/><p>Marius Șumudică (54 de ani) a comentat și el subiectul îndepărtării lui Vlad Chiricheș (35) de la FCSB și a decis să se poziționeze de partea lui Gigi Becali (67).</p>
<p>Patronul campioanei României l-a schimbat pe experimentatul fotbalist după doar 29 de minute în derby-ul CFR Cluj – FCSB 2-2, după care l-a anunțat, prin intermediul unei reacții televizate, că îl dă afară de la echipă.</p>
<h2><span>Vlad Chiricheș nu are de ce să fie supărat după ce Gigi Becali l-a dat afară de la FCSB, spune Marius Șumudică</span></h2>
<p>Vlad Chiricheș a început din postura de titular derby-ul CFR Cluj – FCSB 2-2, din etapa 8 a Superligii, însă <span>a fost scos de pe teren după doar 29 de minute, la ordinul lui Gigi Becali</span>.</p>
<p>După meci, patronul FCSB a intrat în direct, la TV, și l-a distrus public pe Chiricheș, despre care a spus că nu mai are ce căuta la echipă din postura de fotbalist.</p>
<p>Pe scurt, <span>Gigi Becali l-a dat afară pe Chiricheș și i-a sugerat să se retragă, motiv pentru care s-a ales și cu o mulțime de critici</span> și a fost acuzat de lipsă de respect. Asta în condițiile în care Chiricheș are peste 100 de meciuri jucate pentru FCSB, a câștigat 4 titluri cu echipa, a jucat în cupele europene și i-a băgat și o sumă importantă de bani în conturi patronului, 9.5 milioane de euro, în urma transferului la Tottenham din 2013.</p>
<p>Întrebat despre toată această controversă a fost și Marius Șumudică, iar spre deosebire de majoritate, antrenorul a părut să se poziționeze de partea lui Gigi Becali. „Șumi” nu a spus cu subiect și predicat că Gigi Becali a acționat corect la meciul CFR Cluj – FCSB 2-2 și după, dar a transmis că Vlad Chiricheș nu are de ce să fie supărat, din moment ce știa ce îl așteaptă încă dinainte de a accepta să revină la gruparea roș-albastră:</p>
<p>„(n.r. – Ce senzație ai avut când l-ai văzut pe Chiricheș scos în minutul 29?) Nicio senzație! E ceva obișnuit. În momentul în care îți accepți acest statut, trebuie să accepți că poți fi schimbat și în minutul 10. Chiar patronul a zis lucrul acesta, el e omul care decide. În momentul în care accepți că nu există nimeni pe lângă Gigi… Îți accepți statutul ca antrenor, ca jucător, ca delegat, ca orice! Ești pregătit în orice minut să iei o decizie. Asta este, toată lumea știe, Gigi a spus-o de atâtea ori că el decide, că el face. În momentul în care greșește, își asumă, ați văzut. Antrenorii sunt liniștiți, nu au nicio responsabilitate, nu îi dă nimeni afară. Acolo nu e niciun fel de problemă și trebuie să te aștepți la orice. Atât timp cât ești jucător și te transferi la FCSB, trebuie să îți asumi că există astfel de momente”, a declarat Marius Șumudică, potrivit <span>Fanatik</span>.</p>
<h2><span>Vlad Chiricheș va împlini 36 de ani în noiembrie</span></h2>
<p>Momentan nu este clar ce se va întâmpla cu Vlad Chiricheș. Gigi Becali l-a dat deja afară de pe lista UEFA, iar fotbalistul ar putea fi exclus și de pe lista de Superliga în perioada imediat următoare.</p>
<p>Chiricheș mai are contract cu formația roș-albastră până la data de 30 iunie 2026, însă Gigi Becali i-a sugerat să își ducă înțelegerea la final din postura de angajat în cadrul staff-ului tehnic.</p>
<p>Așadar, rămâne de văzut dacă Vlad Chiricheș va dori să își continue cariera de fotbalist în altă parte sau va accepta propunerea actualului patron.</p>
<p>Chiricheș urmează să împlinească vârsta de 36 de ani la data de 14 noiembrie 2025.</p>

]]></description>
    </item>
    <item>
      <title>Cine e cel mai bine cotat fotbalist din Superliga. Darius Olaru, liderul FCSB, detronat</title>
      <link>https://www.prosport.ro/fotbal-intern/superliga/cine-e-cel-mai-bine-cotat-fotbalist-din-superliga-darius-olaru-liderul-fcsb-detronat-20263714</link>
      <description><![CDATA[<img src="https://www.prosport.ro//wp-content/uploads/2025/09/Cine-e-cel-mai-bine-cotat-fotbalist-din-Superliga.-Darius-Olaru-liderul-FCSB-detronat-scaled-e1756964090786-1400x807.jpg"/><br/><p>Darius Olaru (27 de ani) a fost timp de multe luni consecutive cel mai bine cotat fotbalist din Superliga României, conform ierarhiei întocmite de site-ul de specialitate Transfermarkt.</p>
<p>Însă, perioada de glorie a căpitanului de la FCSB a apus, iar acum un alt jucător conduce clasamentul, cu o cotă de piață de 10 milioane de euro.</p>
<h2><span>Adio, Darius Olaru! Kurt Zouma este cel mai bine cotat fotbalist din Superliga României</span></h2>
<p><span>Darius Olaru, fotbalist care a reușit două goluri în partida FCSB – Aberdeen 3-0</span>, a dominat timp de mai bine de un an de zile clasamentul celor mai bine cotați jucători din Superliga României.</p>
<p>În vara lui 2024, Olaru era evaluat la 7 milioane de euro de site-ul de specialitate Transfermarkt, la fel precum coechipierul de pe atunci, Florinel Coman. Însă, acesta din urmă a fost vândut în Qatar, iar Olaru a rămas să domine ierarhia menționată. Ulterior, în decembrie 2024, cota căpitanului de la FCSB a urcat la 7.5 milioane de euro și de atunci nu a mai scăzut. În acest context, nici Olaru nu a avut emoții că va fi detronat de un alt jucător din competiția internă.</p>
<p>Însă, miercuri, 3 septembrie 2025, aproape de miezul nopții, <span>Kurt Zouma a semnat oficial cu CFR Cluj</span> și a devenit unul dintre cele mai spectaculoase transferuri din istoria fotbalului românesc. Câștigător a două titluri în Premier League și al Ligii Campionilor, cu Chelsea, Zouma are în prezent 30 de ani și, după o perioadă mai puțin bună petrecută la West Ham, a acceptat să vină în România și să mai dea o șansă carierei sale pe „Bătrânul continent”.</p>
<p>Totodată, internaționalul francez cu 11 apariții și un gol bifate în tricoul primei reprezentative a stopat și hegemonia lui Darius Olaru din topul menționat în debutul articolului.</p>
<p>Evaluat la 10 milioane de site-ul de specialitate <span>Transfermarkt</span>, Kurt Zouma este, începând de joi, 4 septembrie 2025, cel mai bine cotat jucător din Superliga României.</p>
<h2><span>Cea mai mare cotă din cariera lui Zouma și cum arată TOP 10 cote din Superliga</span></h2>
<p>Kurt Zouma are în prezent aceeași cotă pe care o avea la 19 ani, în 2014, anul în care Chelsea l-a transferat de la Saint-Etienne, din Franța, pentru 14.6 milioane de euro.</p>
<p>Ulterior, după anii de glorie petrecuți în tricoul londonezilor, în 2019, Zouma a ajuns să fie evaluat la 35 de milioane de euro, cea mai mare cotă de piață din întreaga sa carieră.</p>
<p>În ceea ce privește topul cotelor din Superliga, acesta arată în felul următor:</p>
<ol>
<li>Kurt Zouma (CFR Cluj) – 10 milioane de euro</li>
<li>Darius Olaru (FCSB) – 7.5 milioane de euro</li>
<li>Daniel Bîrligea (FCSB) – 5 milioane de euro</li>
<li>Ștefan Târnovanu (FCSB) – 5 milioane de euro</li>
<li>Louis Munteanu (CFR Cluj) – 5 milioane de euro</li>
<li>Adrian Șut (FCSB) – 4.5 milioane de euro</li>
<li>Siyabonga Ngezana (FCSB) – 3.5 milioane de euro</li>
<li>Joyskim Dawa (FCSB) – 3 milioane de euro</li>
<li>Florin Tănase (FCSB) – 2.5 milioane de euro</li>
<li>David Miculescu (FCSB) – 2.5 milioane de euro</li>
</ol>

]]></description>
    </item>
    <item>
      <title>Gigi Becali s-a ținut de cuvânt! Cum arată lotul trimis de FCSB la UEFA</title>
      <link>https://www.prosport.ro/fotbal-extern/europa-league/gigi-becali-s-a-tinut-de-cuvant-cum-arata-lotul-trimis-de-fcsb-la-uefa-20263604</link>
      <description><![CDATA[<img src="https://www.prosport.ro//wp-content/uploads/2025/09/Gigi-Becali-s-a-tinut-de-cuvant-Cum-arata-lotul-trimis-de-FCSB-la-UEFA-scaled-e1756931658530-1400x884.jpg"/><br/><p>Gigi Becali s-a ținut de cuvânt în momentul în care a anunțat că va face schimbări importante în echipa pregătită de Elias Charalambous și Mihai Pintilii.</p>
<p>Latifundiarul din Pipera a stabilit lotul pe care echipa lui se va baza în grupa principală din UEFA Europa League, unde va întâlni adversare importante din Europa.</p>
<h2><span>Vlad Chiricheș, scos de Gigi Becali de pe lista UEFA</span></h2>
<p>FCSB a reușit o nouă performanță importantă și s-a calificat, pentru al doilea sezon consecutiv, în faza principală din UEFA Europa League. Echipa pregătită de Elias Charalambous și Mihai Pintilii<span> a reușit să îi elimine pe scoțienii de la Aberdeen în play-off-ul competiției</span>, după ce s-a impus cu scorul general de 5-2 (2-2 în manșa tur și 3-0 în manșa retur).</p>
<p>Astfel, campioana României a aflat recent și adversarele pe car ele va întâlni în faza principală din UEFA Europa League și este vorba despre nume importante din Europa.</p>
<p>Gigi Becali și-a făcut deja planurile și a stabilit care este lotul cu care va ataca primăvara europeană. Latifundiarul din Pipera s-a ținut de cuvânt în momentul în care a anunțat că va face schimbări importante în echipa lui Elias Charalambous. Astfel, <span>numele lui Vlad Chiricheș nu mai apare pe lista pe care Campioana României a trimis-o la UEFA</span>. În locul lui, pe listă a fost introdus Joyskim Dawa, fotbalist care în prezent se recuperează după o accidentare.</p>
<p>Reamintim că Gigi Becali s-a arătat extrem de nemulțumit de evoluția pe care Vlad Chiricheș a avut-o în derby-ul cu CFR Cluj. Astfel, experimentatul fotbalist a fost scos din teren după doar 29 de minute, după ce a greșit la golul prin care ardelenii au deschis scorul în Gruia.</p>
<h2><span>Cum arată lotul trimit de FCSB la UEFA</span></h2>
<p>Portari: Ștefan Târnovanu, Mihai Udrea, Lukas Zima</p>
<p>Fundași: Valentin Crețu, Danijel Graovac, Joyskim Dawa, Andrei Dăncuș, David Kiki, Mihai Popescu, Alexandru Pantea, Siyabonga Ngezana, Risto Radunovic</p>
<p>Mijlocași: Adrian Șut, Mihai Lixandru, Malcom Edjouma, Dennis Politic, Darius Olaru, Juri Cisotti, Octavian Popescu, Baba Alhassan</p>
<p>Atacanți: Denis Alibec, Daniel Bîrligea, Florin Tănase, David Miculescu, Mihai Toma, Mamadou Thiam</p>

]]></description>
    </item>
  </channel>
</rss>
