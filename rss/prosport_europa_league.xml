<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ungurii sunt gata să le predea o lecție românilor, după ce anul trecut au avut parte de o surpriză neplăcută: „Am învățat din ce s-a întâmplat”</title>
      <link>https://www.prosport.ro/fotbal-extern/europa-league/ungurii-sunt-gata-sa-le-predea-o-lectie-romanilor-dupa-ce-anul-trecut-au-avut-parte-de-o-surpriza-neplacuta-am-invatat-din-ce-s-a-intamplat-20197666</link>
      <description><![CDATA[<img src="https://www.prosport.ro/wp-content/uploads/2025/06/Ungurii-sunt-gata-sa-le-predea-o-lectie-romanilor-dupa-ce-anul-trecut-au-avut-parte-de-o-surpriza-neplacuta-„Am-invatat-din-ce-s-a-intamplat-1400x933.jpg"/><br/><p>Ungurii sunt gata să le predea o lecție românilor, după ce anul trecut au avut parte de o surpriză neplăcută când au fost eliminați din UEFA Europa League de Corvinul Hunedoara.</p>
<p>Reamintim că CFR Cluj a aflat marți, 17 iunie 2025, pe cine va întâlni în primul tur preliminat al UEFA Europa League. Gruparea pregătită de Dan Petrescu va da piept cu Paksi, din Ungaria.</p>
<h2><span>Ungurii, gata să își ia revanșa în fața românilor</span></h2>
<p>Ungurii au planuri mari pentru <span>primul tur al preliminariilor din UEFA Europa League</span> și își doresc să le predea o lecție românilor, după ce anul trecut au avut parte de o surpriză neplăcută când au fost eliminați de Corvinul Hunedoara.</p>
<p>Janos Szabo, fundașul în vârstă de 35 de ani al celor de la Paksi, a declarat că echipa lui și-a învățat lecția după ce a fost eliminată de divizionara secundă din România.</p>
<p>„Am avut un presentiment că, dacă anul trecut am primit o echipă din România, de data aceasta o vom avea pe CFR Cluj ca adversar. Adevărul este că, de fapt, nu prea conta cu cine urma să jucăm, deoarece nu eram capi de serie, așa că nu am fi fost favoriți în niciun duel.</p>
<p>Anul trecut am fost sub presiune pentru că am primit un adversar din liga a doua din România, iar apoi am constatat că echipa nu era deloc atât de slabă cum credeau mulți.</p>
<p>Am învățat din ceea ce s-a întâmplat atunci, iar de data aceasta ne vom confrunta cu un adversar mai bine cotat decât noi.”, a spus Janos Szabo, potrivit <span>nemzetisport.hu</span>.</p>
<p>Reamintim că <span>CFR Cluj a aflat marți, 17 iunie 2025, pe cine va întâlni în primul tur preliminat al UEFA Europa League</span>. Gruparea pregătită de Dan Petrescu va da piept cu Paksi, din Ungaria.</p>
<h2><span>Cum arată duelurile din primul tur preliminar al UEFA Europa League</span></h2>
<p>Primul tur preliminar al UEFA Europa League aduce dispute extrem de interesante, între echipe care sunt prezențe obișnuite în cupele europene.</p>
<p>Tot astăzi, 17 iunie 2025, Edi Iordănescu a aflat ce adversar va întâlni echipa lui, Legia Varșovia, în primul tur preliminar din UEFA Europa League. Polonezii vor avea parte de o misiune dificilă pentru a ajunge în următoarea fază a competiției, întrucât vor da piept cu FK Aktobe, din Kazakhstan.</p>
<p>FC Șahtior Donețk (Ucraina) – Ilves Tampere (Finlanda)<br/>
FC Sheriff Tiraspol (Moldova) – FC Prishtina (Kosovo)<br/>
FC Spartak Trnava (Slovacia) – BK Hacken (Suedia)<br/>
Sabah FC (Azerbaijan) – NK Celje (Slovenia)<br/>
Legia Varșovia (Polonia) – FK Aktobe (Kazakhstan)<br/>
PFC Levski Sofia (Bulgaria) – Hapoel Beer Sheva (Israel)<br/>
AEK Larnaca (Cipru) – FK Partizan Belgrad (Serbia)<br/>
Paksi FC (Ungaria) – CFR Cluj (România)</p>

]]></description>
    </item>
    <item>
      <title>CFR Cluj și-a aflat primul adversar din preliminariile Europa League. Ardelenii întâlnesc o echipă din Ungaria</title>
      <link>https://www.prosport.ro/fotbal-extern/europa-league/cfr-cluj-cunoaste-azi-primul-adversar-din-preliminariile-europa-league-tragerea-la-sorti-de-la-ora-1600-cu-cine-poate-juca-echipa-lui-dan-petrescu-20197197</link>
      <description><![CDATA[<img src="https://www.prosport.ro/wp-content/uploads/2025/06/CFR-Cluj-cunoaste-azi-primul-adversar-din-preliminariile-Europa-League.-Tragerea-la-sorti-de-la-ora-1600.-Cu-cine-poate-juca-echipa-lui-Dan-Petrescu-1400x933.jpg"/><br/><p>CFR Cluj, echipa antrenată de Dan Petrescu, își află, astăzi, primul adversar din preliminariile Europa League. Tragerea la sorți va avea loc, marți, 17 iunie, de la ora 16:00, iar deținătoarea Cupei României este cap de serie în turul 1.</p>
<p><span>Update:</span> CFR Cluj va întâlni Paksi FC în primul tur preliminar al Europa League!</p>
<p>Primul meci va avea loc în Ungaria, pe 10 iulie, iar returul la Cluj, pe 17 iulie.</p>
<p><iframe allowfullscreen="allowfullscreen" frameborder="0" height="679" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fcfr1907%2Fposts%2Fpfbid0kUb3QGC59i13Jav6qTripGf65akudSfa5din49So1kRXvZPZ95taKfbEfev2sdXel&amp;show_text=true&amp;width=500" style="border: none; overflow: hidden;" width="500"></iframe></p>
<p>În primul tur preliminar al Europa League din sezonul trecut, Paksi a fost eliminată de Corvinul Hunedoara, după o victorie spectaculoasă a românilor pe tărâm maghiar, 4-0, și o înfrângere la Sibiu, 0-2.</p>
<hr/>
<p>Știrea inițială:</p>
<p>Meciul tur de la debutul în preliminariile Europa League, a doua cea mai importantă competiție la nivel european intrecluburi, este programat pe 10 iulie, iar returul, o săptămână mai târziu, pe 17 iulie. Meciurile dn turul doi al preminariilor Europa League se joacă pe 24 iulie, respectiv pe 31 iulie.</p>
<p><span>Campioana en-titre în Europa League este Tottenham-ul lui Radu Drăgușin</span>, care s-a impus cu 1-0 în finala cu Manchester United.</p>
<h2><span>CFR Cluj își cunoaște primul adversar din preliminariile Europa League</span></h2>
<p>Tragerea la sorți pentru primul tur al preliminariilor din Europa Leaue, competiție în care joacă echipa CFR Cluj, are loc marți, 17 iunie, de la ora 16:00.</p>
<p>Lista posibililor adversari ai CFR Cluj din turul 1 preliminar include formațiile: AEK Larnaca (Cipru), Paksi (Ungaria), Levski Sofia (Bulgaria) și FC Aktobe (Kazahstan).</p>
<p>Dacă în primul tur al preliminariilor Europa League, CFR Cluj este cap de serie, lucrurile se schimbă în turul 2, unde se va afla în urna a doua.</p>
<p>Adversara CFR-ului se va alege dintre: Șahtior Donețk (Ucraina), Braga (Portugalia), Maccabi Tel-Aviv (Israel), Midtjylland (Danemarca), <span>Legia Varșovia (Polonia, echipa antrenată de Edi Iordănescu)</span>, Anderlecht (Belia). Partiza (Serbia) sau Sheriff Tiraspol (R. Moldova).</p>
<p>Tragerea la sorți pentru turul 2 din Liga Campionilor, Europa League și Conference League are loc miercuri, 18 iunie. În preliminariile Conference League, România are două echipe: Universitatea Craova (locul 3 în sezonul 2024-2025) și U Cluj (locul 4 în sezonul 2024-2025).</p>
<h2><span>CFR Cluj, traseu în Europa League</span></h2>
<p>Dacă CFR Cluj este eliminată în turul 2 din preliminariile Europa League, va merge în preliminariile Conference League, în turul 3, unde poate fi cap de serie, inclusiv în play-off-ul competiției.</p>
<p>Astfel, dacă CFR joacă în turul 2 cu Șahtior, Braga, Maccabi, Midtjylland, Legia sau Anderlecht și trece, va fi cap de serie, iar adversa i se va alege între Partizan, Sheriff, Servette, Wolfsberger, Brann, Fredrikstad sau Austria Viena.</p>
<p>Dacă evoluează cu Partizar sau cu Sheriff și trece, CFR Cluj nu va fi cap de serie, iar adversara se va alege dintre Șahtior, Braga, PAOK, Maccabi, Midtjylland, Legia sau Anderlecht.</p>
<p>Dacă ajunge în play-off, CFR Cluj are șanse să aibă statut de cap de serie, însă doar dacă o echipă cu un coeficient mai bun decât al său (19000) este eliminată.</p>

]]></description>
    </item>
    <item>
      <title>Reacția presei maghiare despre duelul CFR Cluj – Paksi din Europa League</title>
      <link>https://www.prosport.ro/fotbal-extern/europa-league/reactia-presei-maghiare-despre-duelul-cfr-cluj-paksi-din-europa-league-20197542</link>
      <description><![CDATA[<img src="https://www.prosport.ro/wp-content/uploads/2025/06/Reactia-presei-maghiare-despre-duelul-CFR-Cluj-–-Paksi-din-Europa-League-1400x797.jpg"/><br/><p>Jurnaliștii maghiari au reacționat imediat după tragerea la sorți a meciurilor din turul 1 preliminar din Europa League, în care CFR Cluj întâlnește Paksi.</p>
<p>S-au tras la sorți meciurile din primul tur preliminar al Europa League, iar CFR Cluj întâlnește Paksi, ambele fiind câștigătoarele cupelor naționale.</p>
<h2><span>Ce au scris ziariștii din Ungaria despre dubla manșă CFR Cluj – Paksi din Europa League</span></h2>
<p>Primele două clasate în ierarhia finală a Superligii în sezonul precedent, FCSB și CFR Cluj, <span>și-au aflat adversarele din tururile preliminare</span> ale Ligii Campionilor, respectiv, Europa League. echipa lui Gigi Becali întâlnește Inter Club d’Escaldes din Andorra, iar ardelenii, deținătorii Cupei României, dau peste <span>maghiarii de la FC Paksi</span>. Presa din Ungaria a reacționat imediat.</p>
<p>„CFR Cluj o așteaptă pe Paksi în prima rundă a preliminariilor Europa League! Tragerea la sorți pentru prima rundă preliminară din Europa League a avut loc marți după-amiază la Nyon. Câștigătoarea Cupei Ungariei din acest an, Paksi FC, va înfrunta CFR Cluj-Napoca, o echipă din prima ligă românească, primul meci urmând să fie jucat acasă de echipa din Tolna.</p>
<p>Se știa deja că Paksi FC, care s-a calificat drept câștigătoare a Cupei Ungariei, nu va fi cap de serie în prima rundă a calificărilor, în care vor concura 16 echipe.</p>
<p>Marți dimineață, UEFA a împărțit echipele cap de serie și cele necapăzute în două grupe, reducând astfel numărul posibililor adversari de la opt la patru. Rivalele lui Paksi ar fi putut fi câștigătoarea Cupei Poloniei, Legia Varșovia, câștigătoarea Cupei României, CFR Cluj, câștigătoarea Cupei Israelului, Hapoel Beer Seva și Partizan Beograd, medaliată cu argint la campionatul Serbiei.</p>
<p>Tragerea la sorți de la Nyon a decis apoi ca echipa lui György Bognár să înfrunte CFR Cluj în prima rundă a preliminariilor seriei. Echipa Paksi va juca primul meci al duelului acasă pe 10 iulie, iar meciul retur va avea loc pe 17 iulie”, scriu cei de la <span>Nemzeti Sport</span>.</p>
<h2><span>Edi Iordănescu debutează la Legia Varșovia împotriva unei echipe azere</span></h2>
<p>Forul continental va anunța, în cursul zilei de 20 iunie, orele de start ale partidelor. Celelalte trei duble manșe din turul 1 preliminar al Europa League sunt Șahtior Donețk (Ucraina) – Ilves (Finlanda), Șerif Tiraspol (Republica Moldova) – Priștina (Kosovo), Spartak Trnava (Slovacia) – Häcken (Suedia), Sabah (Azerbaijan) – Celje (Slovenia), Legia Varșovia (Polonia) – Aktobe (Kazakhstan), Levski Sofia (Bulgaria) – Hapoel Be’er Sheva (Israel) și AEK Larnaca (Cipru) – Partizan (Serbia).</p>
<p>Legia Varșovia este antrenată de Edi Iordănescu, fostul selecționer al naționalei României. tehnicianul a fost prezentat oficial ieri, chiar în ziua în care a împlinit 47 de ani, și a oferit un interviu pentru site-ul oficial al clubului.</p>
<p>„Pentru mine este cu adevărat o onoare, sunt mândru și fericit că începând de astăzi sunt oficial antrenorul principal al echipei Legia Varșovia. Sunt pregătit să-mi asum întreaga responsabilitate pentru partea tehnică a echipei.</p>
<p>Știu că există așteptări mari și mă simt pregătit pentru tot. Știu că sunt așteptări mari din partea fanilor fantastici ai Legiei. Clubul este cel mai mare din Polonia, dar este și un brand internațional.</p>
<p>Și cred că și fanii sunt un brand internațional. Am studiat mult echipa în ultimele zile, cunosc foarte bine campionatul polonez, pentru că la echipa națională a României am avut câțiva jucători care au evoluat aici.</p>
<p>Cunosc și antrenori care au activat în acest campionat. Cu fostul antrenor, echipa a făcut multe lucruri bune, dar trebuie să ridicăm nivelul în campionatul polonez foarte rapid.</p>
<p>Sunt în ultima etapă a acestei evaluări. Am tras câteva concluzii și vom lucra intens la strategie. Am găsit o bază excelentă, condiții fantastice, oameni profesioniști care mi-au prezentat proiectul întregului club, infrastructura și condițiile. Am venit cu încredere că putem facem din Legia un club mare din nou”, a spus, el, printre altele.</p>

]]></description>
    </item>
    <item>
      <title>„Messi al portarilor”, un antrenor cu CV important sau excentricul de la EURO 2024. Totul despre posibilii adversari ai CFR Cluj în Europa League. ANALIZĂ</title>
      <link>https://www.prosport.ro/fotbal-extern/europa-league/messi-al-portarilor-un-antrenor-cu-cv-important-sau-excentricul-de-la-euro-2024-totul-despre-posibilii-adversari-ai-cfr-cluj-in-europa-league-analiza-20197388</link>
      <description><![CDATA[<img src="https://www.prosport.ro/wp-content/uploads/2025/01/Trofeu-Europa-League-01-1050x1400.jpg"/><br/><p>Câștigătoarea Cupei României își află la ora 16:00 adversarul din primul tur preliminar al Europa League. Tragerea la sorți realizată în această dimineață de către UEFA a redus lista cu potențiali adversari la patru nume: AEK Larnaca (Cipru), Paksi (Ungaria), Levski Sofia (Bulgaria) și FC Aktobe (Kazahstan). Dintre aceste echipe se va stabili prima adversară a CFR-ului în cupele europene.</p>
<p>Am analizat toți acești <span>posibili adversari ai lui CFR Cluj</span>, din perspectiva valorii loturilor, al băncilor tehnice și al istoricului european. Cel mai accesibil adversar pare să fie Paksi, iar cel mai <span>dificil duel pentru Dan Petrescu</span> ar fi cu Levski Sofia și cu antrenorul spaniol al acestei echipe.</p>
<h2><span>Posibil duel cu Andrei Vlad și Bogdan Vătăjelu</span></h2>
<p>Aktobe este formația din Kazahstan unde evoluează Bogdan Vătăjelu și Andrei Vlad. Cei doi sunt titulari la formația aflată pe locul 3 în acest moment, în clasamentul din Kazahstan. Este o țară unde campionatul se află în plină desfășurare.</p>
<p>Aktobe a terminat sezonul trecut tot pe locul 3, dar s-a calificat în Europa League după ce a câștigat cupa, într-o finală cu Atyrau.</p>
<p>Aktobe<br/>
Valoare lot: 7,7 milioane de euro<br/>
Poziție în clasamentul UEFA: 352</p>
<h2><span>Spaniolul pe care Dan Petrescu nu-l vrea adversar</span></h2>
<p>Club de legendă în fotbalul bulgar, cu 26 de titluri cucerite, Levski a dispărut din prim plan după 2009, când a câștigat ultimul campionat.<br/>
În sezonul trecut a terminat pe locul 2, la 11 puncte în spatele campioanei Ludogorets. Așa a reușit să se califice în Europa League. Anul 2025 a fost foarte bun pentru Levski, care a pierdut doar două partide în primele șase luni ale anului.</p>
<p>Parcursul coincide cu mandatul noului antrenor, spaniolul Julio Velasquez, care are un CV important. A fost antrenor la Villarreal, Betis sau Udinese și a adunat până la 43 de ani meciuri antrenate pentru 12 echipe. Pe lângă Serie A și La Liga, a mai antrenat în La Liga 2 și în prima ligă din Portugalia.</p>
<p>Ultima prezență în cupele europene a fost în 2023, când s-a oprit în play-off-ul din Conference League, unde a fost eliminată de Frankfurt.<br/>
Vedeta echipei este mijlocașul ofensiv Marin Petkov (21 de ani), evaluat la 3 milioane de euro. Este titular în echipa națională a Bulgariei și al doilea golgheter al echipei.</p>
<p>Levski Sofia<br/>
Valoare lot: 22 milioane de euro<br/>
Poziție în clasamentul UEFA: 312</p>
<h2><span>Excentricul atacant de la EURO 2024 și un lot 100% maghiar</span></h2>
<p>Un adversar bun pentru CFR ar fi Paksi, formația maghiară care anul trecut a fost eliminată din Europa League de Corvinul Hunedoara (4-2, la general). Paksi a câștigat<span>,</span> surprinzător, Cupa Ungariei. A fost o victorie la penalty-uri, în fața lui Ferencvaros. În campionat, posibila adversară a CFR-ului a terminat pe locul 3.</p>
<p>Atipic pentru fotbalul de astăzi este faptul că Paksi FC are în lot doar jucători maghiari.</p>
<p>Cel mai cunoscut este Martin Adam, atacantul care a participat cu naționala Ungariei la ultimul EURO și a impresionat cu barba sa și gabaritul pe care îl are.</p>
<p>Golgheterul campionatului Ungariei a fost un alt atacant de la Paksi FC. Este vorba de Daniel Bode, care a marcat 15 goluri, la cei 38 de ani ai săi.</p>
<p>Paksi FC<br/>
Valoare lot: 9,4 milioane de euro<br/>
Poziție în clasamentul UEFA: 288</p>
<h2><span>Secundul lui Unai Emery și o amintire tristă</span></h2>
<p>AEK Larnaca s-a calificat în Europa League după ce a învins campioana Pafos, în finala Cupei din Cipru. A fost o victorie obținută la penalty-uri. În campionat, AEK Larnaca a terminat pe locul 4, după Pafos, Aris și Omonia.</p>
<p>Posibilul adversar al CFR-ului tocmai s-a despărțit de antrenorul principal, norvegianul Henning Berg, care a preluat Omonia Nicosia. Acesta avea în palmares titluri cucerite în Polonia și Cipru.</p>
<p>AEK tocmai l-a numit antrenor pe spaniolul Imanol Idiakez, fostul secund al lui Unai Emery, la Villarreal și care ultima dată a pregătit Deportivo la Coruna.</p>
<p>Echipa din Cipru are și un director tehnic spaniol, pe Xavi Roca și a avut 7 jucători spanioli în lotul de anul trecut. CFR nu are amintiri plăcute despre echipele din Cipru. A fost eliminată anul trecut chiar de Pafos, echipă care ulterior a devenit campioană.</p>
<p>AEK Larnaca<br/>
Valoare lot: 12,2 milioane de euro<br/>
Loc în clasamentul UEFA: 172</p>

]]></description>
    </item>
    <item>
      <title>Fotbalistul supersonic a fost remarcat în FCSB – Lyon, iar Chelsea trebuie să achite 50.000.000 de euro pe masă pentru transfer</title>
      <link>https://www.prosport.ro/fotbal-extern/campionate-externe/franta/fotbalistul-supersonic-a-fost-remarcat-in-fcsb-lyon-iar-chelsea-trebuie-sa-achite-50-000-000-de-euro-pe-masa-pentru-transfer-20197136</link>
      <description><![CDATA[<img src="https://www.prosport.ro/wp-content/uploads/2025/06/Fotbalistul-supersonic-a-fost-remarcat-in-FCSB-–-Lyon-iar-Chelsea-trebuie-sa-achite-50.000.000-de-euro-pe-masa-pentru-transfer-scaled-e1750105948296-1400x973.jpg"/><br/><p>Fotbalistul supersonic a fost unul dintre remarcații dublei dintre FCSB și Lyon, din optimile UEFA Europa League, iar acum a ajuns în atenția giganților din Premier League.</p>
<p>Chelsea Londra este gata să achite nu mai puțin de 50 de milioane de euro în schimbul tânărului jucător, care a reușit să se impună foarte rapid în Franța, în Ligue 1.</p>
<h2><span>Malick Fofana, dorit de Chelsea Londra</span></h2>
<p>Malick Fofana, fotbalistul supersonic care a fost unul dintre remarcații <span>dublei dintre FCSB și Lyon, din optimile UEFA Europa League</span>, a intrat în vizorul giganților din Premier League. Chelsea Londra a intrat pe fir și a luat deja legătura cu francezii pentru transferul tânărului jucător, în schimbul căruia trebuie să achite nu mai puțin de 50 de milioane de euro, notează jurnaliștii de la L’Équipe. Până în prezent, londonezii au înaintat doar o solicitară verbală, susține sursa menționată anterior, fără să avanseze momentan o ofertă concretă.</p>
<p>Cu toate acestea, dacă există interes din partea ambelor cluburi, este posibil ca gruparea din Premier League să înainteze o ofertă oficială în viitorul apropiat.</p>
<h2><span>Malick Fofana, om cheie la Lyon</span></h2>
<p><span>Malick Fofana a ajuns în Franța, la Lyon, în ianuarie 2024</span>. Atunci, acesta a fost transferat de la Gent, în schimbul sumei de 19.5 milioane de euro. În doar câteva luni, acesta a devenit unul dintre cei mai importanți oameni din lotul formației din Ligue 1.</p>
<p>În sezonul recent încheiat, Malick Fofana a reușit să marcheze de 11 ori și să ofere șase pase decisive în toate competițiile. Șase goluri au venit în UEFA Europa League, unde Lyon a ajuns până în sferturile de finală.</p>
<p>Printre momentele memorabile ale tânărului fotbalist se numără și „dubla” din turul disputat în fața celor de la FCSB, scor 3-1, din optimile de finală din UEFA Europa League. În meciul respectiv, Malick Fofana a intrat pe final și a distrus apărarea campioanei României, contribuind decisiv la calificarea francezilor, care s-au impus cu scorul general de 7-1.</p>
<p>Meciurile bune pe care le-a reușit pe parcursul sezonului 2024-2025 i-au adus lui Malick Fofana și o primă convocare la echipa națională a Belgiei, în luna octombrie a anului trecut.</p>
<p>Conform platformei de specialitate Transfermarkt, Malick Fofana, în vârstă de doar 20 de ani, este cotat în acest moment la suma de 30 de milioane de euro.</p>
<p>Lyon, echipa lui Malick Fofana, a încheiat ultimul sezon competițional pe poziția a șasea a clasamentului din Ligue 1.</p>

]]></description>
    </item>
  </channel>
</rss>
