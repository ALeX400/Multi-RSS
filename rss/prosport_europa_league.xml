<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>🚨 Paksi – CFR Cluj 0-0 Live Text Online, în prima manșă din turul 1 preliminar în Europa League. S-a reluat meciul</title>
      <link>https://www.prosport.ro/fotbal-extern/europa-league/paksi-cfr-cluj-live-text-online-de-la-ora-20-00-in-prima-mansa-din-turul-1-preliminar-din-europa-league-trupa-lui-dan-petrescu-incepe-drumul-spre-grupele-competitiei-echipe-probabile-20215695</link>
      <description><![CDATA[<img src="https://www.prosport.ro/wp-content/uploads/2025/07/Paksi-CFR-Cluj-Live-Text-Online-de-la-ora-20.00-in-prima-mansa-din-turul-1-preliminar-din-Europa-League.-Trupa-lui-Dan-Petrescu-incepe-drumul-spre-grupele-competitiei-Echipe-probabile-1400x777.jpg"/><br/><p>CFR Cluj debutează în această seară, de la ora 20.00, în Europa League, ardelenii urmând a da piept, în deplasare, cu maghiarii de la Paksi.</p>
<p>Partida din turul 1 preliminar al EL va fi Live Text Online pe <span>prosport.ro</span> și în direct la TV pe DigiSport 1 și PrimaSport 1.</p>
<h2><span>Paksi – CFR Cluj, în prima manșă din turul 1 preliminar din Europa League. Trupa din Gruia pleacă la drum spre grupele competiției</span></h2>
<p>CFR Cluj debutează în această seară, de la ora 20.00, în Europa League. Băieții lui Dan Petrescu joacă în deplasare cu maghiarii de la Paksi. <span>Partida din turul 1 preliminar al EL</span> va fi Live Text Online pe <span>prosport.ro</span> și în direct la TV pe DigiSport 1 și PrimaSport 1.</p>
<p>Adversara ardelenilor s-a clasat pe locul 3 în ediția trecută a campionatului maghiar, cu 57 de puncte acumulate, golaveraj 65-47, și a triumfat în Cupa Ungariei.</p>
<p>În sezonul trecut al Europa League, maghiarii au fost eliminați din cupele europene de divizionara secundă Corvinul Hunedoara, după 0-4 pe teren propriu și 2-0 la Hunedoara. De partea cealaltă, CFR Cluj a câștigat și ea Cupa României și revine astfel în Europa League.</p>
<p>În urmă cu două săptămâni, formația antrenată de Gyorgy Bognar a pierdut amicalul cu Csikszereda, scor 2-0.</p>
<p><span>Fanii maghiari au epuizat toate biletele pentru duelul din această seară</span>, 5.000 la număr, iar stadionul Paksi FC Stadion va fi astfel plin ochi.</p>
<p>Învingătoarea din acest prim tur preliminar al Europa League va da piept în turul secund cu Lugano, din Elveția.</p>
<blockquote><p>Louis Munteanu nu e pregătit sută la sută și a rămas la Cluj. Korenica va reintra, Simao e în continuare accidentat, dar Matei și Nkololo vor intra. Practic, doar Munteanu și Simao lipsesc în acest moment – Dan Petrescu</p></blockquote>
<h2><span>Cum au prefațat disputa cei doi antrenori</span></h2>
<p>Va fi un meci foarte greu pentru noi. Echipa încă nu e într-o formă bună, nu e sută la sută. Au venit mulți jucători târziu la pregătire. Paksi a început înainte, au pregătire fizică mai bună. Au urmărit vreo patru, cinci meciuri ale lor de anul trecut. E o echipă agresivă, puternică și au făcut rezultate excelente pentru un club ca ei – au câștigat doi ani la rând Cupa Ungariei și au terminat pe locul trei.</p>
<p>Au jucători înalți și puternici în atac, la mijloc au jucători agresivi, iar pe extreme au jucători care aruncă mingea în careu foarte bine. D-aia au marcat și cele mai multe goluri în campionatul Ungariei, un campionat apropiat cu cel al României. E o echipă bună și trebuie să fim într-o formă excelentă pentru a ne califica”, a spus Dan Petrescu.</p>
<p>„Pregătirea a fost scurtă până acum, deoarece primele zece zile le-am dedicat formării lotului, jucătorii au venit și au plecat, acest lucru este complet normal în această perioadă. Am avut două săptămâni în total la dispoziție pentru a ne pregăti pentru acest meci cu lotul existent, ceea ce nu a fost suficient, a fost foarte scurt.</p>
<p>Nu din cauza jucătorilor noi, ci mai degrabă din cauza problemelor care au apărut. Osvath are o hernie de disc, a fost operat, am decis să se opereze cât mai curând posibil. Adam Martin are o problemă la genunchi, nici el nu se poate antrena, a avut un al doilea control marți, nu știm încă rezultatele”, a declarat Gyorgi Bognar.</p>
<h2><span>Formații probabile</span></h2>
<p>Paksi: Kovacsik – Lenzser, Vas, Vecei – Ninorai, Papp, Balogh, Windecker, Silye – Toth, Haraszti</p>
<p>CFR Cluj: Hindrich – Abeid, Bolgado, Sinyan, Camora – Emerllahu, Djokovic, Ad. Păun – Korenica, Nkololo, Kamara</p>
<p> </p>
<p> </p>

]]></description>
    </item>
    <item>
      <title>Gigi Becali le vrea eliminate din Europa pe rivalele CFR Cluj, U Cluj și Universitatea Craiova: „Sunt păcătos”</title>
      <link>https://www.prosport.ro/fotbal-intern/superliga/gigi-becali-le-vrea-eliminate-din-europa-pe-rivalele-cfr-cluj-u-cluj-si-universitatea-craiova-sunt-pacatos-20215689</link>
      <description><![CDATA[<img src="https://www.prosport.ro/wp-content/uploads/2025/07/Gigi-Becali-le-vrea-eliminate-din-Europa-pe-rivalele-CFR-Cluj-U-Cluj-si-Universitatea-Craiova-scaled-e1752163316430-1400x842.jpg"/><br/><p>Gigi Becali a recunoscut că vrea ca rivalele CFR Cluj, Universitatea Cluj și Universitatea Craiova să nu aibă parte de un parcurs foarte lung în cupele europene și să fie eliminate.</p>
<p>Latifundiarul din Pipera are și un motiv pentru care nu dorește ca rivalele din Superliga României să avanseze prea mult în UEFA Europa League sau în UEFA Conference League.</p>
<h2><span>Gigi Becali vrea ca rivalele din Superliga să fie eliminate din Europa</span></h2>
<p>Oricât de mult și-ar dori, Gigi Becali recunoaște că nu poate ține cu rivalele din Superliga României în momentul în care acestea evoluează în cupele europene. Latifundiarul din Pipera vrea ca CFR Cluj, Universitatea Cluj și Universitatea Craiova să fie eliminate și are și un motiv care a condus la această dorință.</p>
<p>Omul cu banii de la FCSB nu își dorește ca rivalele echipei pregătite de Elias Charalambous și Mihai Pintilii să încaseze sumele de bani puse în joc de UEFA.</p>
<p>„Mie nu îmi convine. Ca să nu ia banii. Nu mă interesează pe mine. E adevărat că sunt egoist, că sunt păcătos, dar nu pot să fiu diplomat, să mint. Aș vrea să țin cu ei”, a declarat Gigi Becali, la<span> DigiSport</span>.</p>
<h2><span>Ce adversare au echipele din România în Europa</span></h2>
<p>CFR Cluj, gruparea care a reușit să câștige Cupa României în ultimul sezon competițional, <span>va da piept cu maghiarii de la Paksi</span> în dublă manșă în primul tur preliminar din UEFA Europa League.</p>
<p>Universitatea Craiova, echipă pregătită de Mirel Rădoi, care și-a pierdut vedeta în această vară, pe Alex Mitriță, <span>va juca cu cei de la Sarajevo în turul al doilea preliminar al UEFA Conference League</span>.</p>
<p>Universitatea Cluj, echipă pregătită de Ioan Ovidiu Sabău, va juca o dublă cu Ararat-Armenia, în turul al doilea preliminar al UEFA Conference League.</p>
<p>FCSB și-a început deja aventura europeană. Campioana României a dat piept cu Inter Escaldes, în primul tur preliminar din UEFA Champions League. În manșa tur, care s-a disputat la București, în cursul zilei de miercuri, 9 iulie 2025, echipa pregătită de Elias Charalambous și Mihai Pintilii s-a impus cu scorul de 3-1, grație golurilor marcate de David Miculescu, Darius Olaru și Marius Ștefănescu.</p>
<p>Manșa retur este programată marți, 15 iulie 2025, începând cu ora 21:30, în Andorra.</p>
<p>Astfel, în acest sezon competițional, România ar putea avea patru echipe în grupele competițiilor europene.</p>

]]></description>
    </item>
    <item>
      <title>Ce au scris maghiarii despre transferul lui Daniel Bîrligea la FCSB, înainte de Paksi – CFR Cluj</title>
      <link>https://www.prosport.ro/fotbal-intern/superliga/ce-au-scris-maghiarii-despre-transferul-lui-daniel-birligea-la-fcsb-inainte-de-paksi-cfr-cluj-20215232</link>
      <description><![CDATA[<img src="https://www.prosport.ro/wp-content/uploads/2025/07/Ce-au-scris-maghiarii-despre-transferul-lui-Daniel-Birligea-la-FCSB-inainte-de-Paksi-CFR-Cluj-1400x1050.jpg"/><br/><p>Presa maghiară a făcut o analiză interesantă a echipei CFR Cluj, care debutează joi în Europa League împotriva formației Paksi. Iar aspectul pe care l-au avut în vedere maghiarii a fost cel legat de modul în care sunt realizate transferurile de către CFR Cluj, unul dintre acestea fiind cel al lui Daniel Bîrligea.</p>
<p>Atacantul Daniel Bîrligea (25 de ani) a ajuns anul trecut la FCSB și a devenit cel mai bun marcator al „roș-albaștrilor”, cu 21 de goluri înscrise în 46 de meciuri jucate, în toate competițiile. În sezonul 2023-2024, la CFR Cluj, Bîrligea a avut 15 goluri marcate, șapte pase decisive, tot în 46 de partide.</p>
<p>Potrivit site-ului specializat <span>Transfermarkt</span>, cota de piață a lui Bîrligea este de 5 milioane de euro.</p>
<ul>
<li>Meciul Paksi – CFR Cluj este programat joi, 10 iulie (ora 20.00), iar meciul din manșa retur va avea loc pe 17 iulie, la Cluj (ora 20.30).</li>
</ul>
<h2><span>Transferul lui Bîrligea la FCSB, analizat înaintea meciului dintre Paksi și CFR Cluj în Europa League</span></h2>
<p><span>CFR Cluj, ocupanta locului 2 în sezonul trecut din Superliga, deținătoarea Cupei României și finalistă în Supercupa</span>, are o valoare estimată la aproape 30 de milioane de euro, cu mult peste valoarea adversarei sale din manșa tur a Europa League, Paksi FC, 8,43 milioane de euro.</p>
<p>În acest context, presa din Ungaria a analizat modul inedit în care se fac transferurile în cadrul echipei finanțate de Nelu Varga. Iar transferul lui Daniel Bîrligea, la FCSB, realizat în 2024, a fost în atenția maghiarilor.</p>
<p>„CFR este dispusă să cheltuiască anual peste un milion de euro pe jucători, cu scopul de a-i vinde ulterior la prețuri mult mai mari. În ultimele două sezoane, clubul a vândut jucători în valoare totală de 20 de milioane de euro.</p>
<p>La fiecare perioadă de transferuri, pleacă jucători importanți, dar clubul încearcă să-i înlocuiască cu fotbaliști de valoare similară, folosind banii obținuți.</p>
<p>De exemplu, în sezonul trecut, Otele și Bîrligea, cu 32 de goluri în campionat, au părăsit echipa, dar achizițiile din vara trecută, cum ar fi Munteanu (n.r. golgheterul din Superliga) și Korenica, au compensat aceste pierderi, aducând același număr de goluri”, au scris cei de la <span>Nemzeti Sport</span>.</p>
<p>Louis Munteanu (CFR Cluj) este golgheterul sezonului trecut din Superliga, cu 25 de goluri înscrise în 41 de meciuri disputate. <span>Munteanu are o cotă de piață de 5 milioane de euro și este considerat o „mină de aur” pentru patronul Nelu Varga</span>.</p>
<h2><span>Paksi, o echipă cu jucători fără experiență</span></h2>
<p>Potrivit jurnaliștilor maghiari, situația echipei Paksi nu este una încurajatoare. Asta deoarece gruparea nu beneficiază de un potențial financiar care să îi permită să realizeze transferuri răsunătoare, echipa fiind una care are jucători tineri, fără prea multă experiență.</p>
<p>„În schimb, la Paksi problema este că, atunci când pleacă un jucător de bază, clubul nu își permite să cumpere un înlocuitor de același nivel, deoarece sumele încasate sunt mult mai mici comparativ cu cele de la CFR Cluj.</p>
<p>Astfel, Paksi poate transfera doar tineri fără experiență, care mai au nevoie de timp pentru a deveni cu adevărat utili echipei.</p>
<p>Cealaltă opțiune a celor de la Paksi este să aducă jucători mai experimentați, dar care au fost dați la o parte sau nu sunt în formă, și care pot fi transferați gratuit, dar nici aceștia nu oferă un plus imediat echipei”, au continuat jurnaliștii din Ungaria.</p>

]]></description>
    </item>
    <item>
      <title>Cine transmite la TV Paksi – CFR Cluj</title>
      <link>https://www.prosport.ro/fotbal-extern/europa-league/cine-transmite-la-tv-paksi-cfr-cluj-20215285</link>
      <description><![CDATA[<img src="https://www.prosport.ro/wp-content/uploads/2025/07/Cine-transmite-la-TV-Paksi-CFR-Cluj-1400x1050.jpg"/><br/><p>Partida Paksi – CFR Cluj este programată joi seară, de la ora 20:00, pe stadionul Fehevari ut din Budapesta, iar posturile de televiziune care vor transmite meciul în direct sunt Digi Sport 1 și Prima Sport 1.</p>
<p>De asemenea, confruntarea din primul tur preliminar al competiției UEFA Europa League va putea fi urmărită și în format LIVE TEXT ONLINE pe www.prosport.ro.</p>
<h2><span>Digi Sport 1 și Prima Sport 1 vor transmite la TV meciul Paksi – CFR Cluj</span></h2>
<p>CFR Cluj, câștigătoarea Cupei României, ediția 2024-2025, începe aventura europeană din sezonul 2025-2026 în Ungaria.</p>
<p>Joi seară, de la ora 20:00, pe stadionul Fehevari ut din Budapesta, ardelenii vor da peste Paksi în manșa întâi a primului tur preliminar din UEFA Europa League.</p>
<p>Adversara CFR-ului a încheiat sezonul din Ungaria pe locul 3 în clasament, însă asemenea ardelenilor a câștigat Cupa, scor 2-1 în fața lui Ferencvaros, și astfel a obținut calificarea în Europa League.</p>
<p>Paksi și CFR Cluj nu s-au mai duelat niciodată în istorie, însă gruparea maghiară are totuși o amintire recentă cu o echipă din România. În 2024, Paski a dezamăgit toată Ungaria, după ce a fost eliminată de Corvinul Hunedoara, grupare din eșalonul secund al fotbalului românesc, în primul tur preliminar din Europa League. Paksi a pierdut turul din Ungaria cu un rușinos 0-4, iar în returul din România, deși s-a impus cu 2-0, nu a izbutit să răstoarne soarta calificării.</p>
<p><span>Duelul Paksi – CFR Cluj va putea</span> fi urmărit la televizor pe posturile Digi Sport 1 și Prima Sport 1.</p>
<h2><span>CFR Cluj, din nou fără golgheterul Louis Munteanu</span></h2>
<p>CFR Cluj are probleme serioase de lot în debutul sezonului 2025-2026, iar în Supercupa României nu a putut utiliza mai mulți jucători de bază, între care și golgheterul Louis Munteanu.</p>
<p>Din păcate, atacantul este în continuare nepregătit fizic și Dan Petrescu nu l-a inclus în lot nici pentru deplasarea cu Paksi.</p>
<p>Totuși, există ceva aspecte pozitive. Korenica, Matei și Nkololo s-au refăcut și sunt apți selecției pentru partida din Ungaria. În schimb, pe lista accidentaților se regăsește în continuare Simao.</p>
<h2><span>Ce urmează pentru învingătoare</span></h2>
<p>Returul CFR Cluj – Paks este programat în Gruia peste fix o săptămână, la data de 17 iulie 2025, de la ora 20:30.</p>
<p>În eventualitatea în care la capătul acestui duel CFR Cluj va fi învingătoare, atunci gruparea antrenată de Dan Petrescu va merge în turul 2 preliminar din UEFA Europa League, unde va da peste elvețienii de la Lugano.</p>
<p>Lugano a terminat pe locul 4 în Elveția, iar în prezent se bazează pe un lot evaluat la aproximativ 70.000.000 de euro. Așadar, confruntarea din turul 2 preliminar va fi una mult mai dificilă.</p>
<p>Dubla din urmă menționată este programată pe 24, respectiv 31 iulie 2025.</p>
<p>Trebuie precizat și faptul că o înfrângere în fața lui Paksi ar fi similară cu o eliminare din cupele europene pentru CFR Cluj. Abia din turul 2 preliminar al Europa League, echipele învinse ajung în preliminariile Conference League.</p>
<h2><span>Dan Petrescu, semnal de alarmă pentru fotbaliștii săi</span></h2>
<p>La conferința de presă premergătoare jocului de joi, Dan Petrescu și-a avertizat jucătorii și a spus că se vor putea califica doar dacă se vor prezenta în cea mai bună formă:</p>
<blockquote><p>Va fi un meci foarte greu pentru noi. Echipa încă nu e într-o formă bună, nu e sută la sută. Au venit mulți jucători târziu la pregătire. Paksi a început înainte, au pregătire fizică mai bună. Au urmărit vreo patru, cinci meciuri ale lor de anul trecut. E o echipă agresivă, puternică și au făcut rezultate excelente pentru un club ca ei – au câștigat doi ani la rând Cupa Ungariei și au terminat pe locul trei”, a declarat antrenorul CFR-ului, la conferința de presă.</p></blockquote>
<h2><span>Pesimism în tabăra lui Paksi</span></h2>
<p>În tabăra adversă, pesimismul este la cote maxime, deoarece <span>antrenorul Bognar Gyorgy (63 de ani) nu va putea utiliza mai mulți jucători importanți</span>. În acest context a spus că CFR are 90% șanse de calificare:</p>
<blockquote><p>Nu trebuie să mergi în prima manșă cu ideea de a decide cine merge mai departe. Lecția a fost să păstrăm primul meci strâns, oricum se decide în al doilea. CFR este mult mai bună decât Corvinul, mai ales în compartimentul ofensiv. Ei au 90-10% șanse împotriva noastră pe hârtie, dar să nu uităm că lucrurile stau așa doar pe hârtie, pe teren va fi altceva”, a punctat antrenorul lui Paksi.</p></blockquote>

]]></description>
    </item>
    <item>
      <title>Vasile Miriuță, omul cu 9 meciuri jucate pentru Ungaria, a analizat duelul CFR Cluj – Paksi: „Nu zic că o să se califice fără emoții”. Ce salarii oferă adversara ardelenilor. INTERVIU</title>
      <link>https://www.prosport.ro/fotbal-extern/europa-league/vasile-miriuta-omul-cu-9-meciuri-jucate-pentru-ungaria-a-analizat-duelul-cfr-cluj-paksi-nu-zic-ca-o-sa-se-califice-fara-emotii-ce-salarii-ofera-adversara-ardelenilor-interviu-20215253</link>
      <description><![CDATA[<img src="https://www.prosport.ro/wp-content/uploads/2025/07/Vasile-Miriuta-omul-cu-9-meciuri-jucate-pentru-Ungaria-a-analizat-duelul-CFR-Cluj-Paksi.-„Nu-zic-ca-o-sa-se-califice-fara-emotii.-Ce-salarii-ofera-adversara-ardelenilor-1400x1050.jpg"/><br/><p dir="ltr">Vasile Miriuță a fost în două rânduri antrenorul celor de la CFR Cluj și a jucat trei ani în naționala Ungariei, țară care i-a oferit cetățenie, tocmai pentru a-l folosi în prima reprezentativă. Antrenorul cunoaște bine campionatul maghiar și oferă informații despre Paksi, adversara de astăzi a ardelenilor, din primul tur preliminar din Europa League.</p>
<p dir="ltr">Miriuță spune că românii vor avea în față o echipă extrem de ofensivă, pe placul fostului „decar” care o antrenează, și o pune pe CFR Cluj în gardă, pentru a evita o surpriză neplăcută. Vasile Miriuță crede că Dan Petrescu va duce formația din Gruia în grupele Europa League, chiar dacă este de părere că echipa mai are nevoie de 2-3 jucători de top și de păstrarea lui Louis Munteanu pentru a putea visa la titlu.</p>
<h2 dir="ltr"><span>Vasile Miriuță, verdict înaintea duelului cu Paksi: „CFR Cluj are antrenor de grupe”</span></h2>
<p dir="ltr">Vasile, cât de bună este Paksi FC? Ar putea avea CFR emoții?<br/>
Nu zic că o să se califice fără emoții, dar pate tranșa calificarea încă din primul meci. Nu va fi ușor și trebuie să fie atentă la Paksi. Este o echipă foarte ofensivă. Și o echipă care a câștigat cupa Ungariei, în finală cu Ferencvaros. Bode este cel mai periculos jucător al lor. Are 38 de ani și a fost și golgheterul campionatului, în sezonul trecut. Și-au vândut doi dintre cei mai buni jucători în această vară. Nu este o echipă care să ofere salarii mari. 5.000 – 6.000 de euro și are doar jucători maghiari. Dar, are un antrenor foarte bun, pe Gyorgy Bodnar. Îl cunosc personal. L-am avut adversar și ne-am întâlnit și anul trecut, când a jucat cu Corvinul. A jucat în Franța și Belgia. Era „număr 10” și de acolo și stilul ofensiv de joc al lui Paksi.</p>
<p>Care este raportul de forțe. Chiar are CFR 90% șanse de calificare?<br/>
Datorită experienței internaționale și a valorii individuale, CFR este peste Paksi.  Dar, am auzit multă lume spunând că dacă i-a eliminat Corvinul… Nu se pune problema așa. Cred că va fi echilibrat duelul.</p>
<p dir="ltr">Grupele Europa League, un obiectiv realist la CFR?<br/>
CFR se poate califica în grupe. Are lot cu care să poată ajunge în grupe, dar în primul rând are antrenor de grupe. Dan Petrescu a dovedit și anul trecut, cu acel lot, cu multe plecări, a reușit să câștige Cupa. Este cel mai bun din România, ăsta e adevărul. Am văzut și posibilele adversare din tururile următoare. Nu poți să zici că sunt echipe de top. CFR poate să ajungă acolo și ar merita.</p>
<h2 dir="ltr"><span>„Ca să fie sigură că va câștiga titlul, are nevoie de 2-3 jucători de top”</span></h2>
<p dir="ltr">Cum ți se par transferurile de la CFR Cluj?<br/>
Nu cunosc toți jucătorii care au venit. În afară de Muhar și am văzut că au luat un portar cu experiență. Dar, pe ceilalți nu îi cunosc. Însă, dacă au venit la CFR, înseamnă că sunt de valoare. Acolo, Răzvan Zamfir are ochi pentru jucători și tot timpul s-au adus, mai ales din Italia, jucători foarte buni, datorită lui, în principal.</p>
<p dir="ltr">De ce are nevoie CFR, ca să viseze la titlu?<br/>
CFR se poate bate la titlul, cu condiția să nu le mai plece nici un jucător de bază. Dacă pleacă un Korenica, un Louis Munteanu sau un Kamara ar fi greu de înlocuit. Ca să fie sigură că va câștiga titlul, are nevoie de 2-3 jucători de top.</p>
<p dir="ltr">Crezi că va pleca Louis Munteanu?<br/>
Nu cred că îi vor dea drumul, cum a declarat și patronul Neluțu Varga, dacă nu vor avea o ofertă care să-i satisfacă.</p>
<p dir="ltr">Munteanu mai poate să rămână concentrat la CFR, știind că are atâtea oferte?<br/>
Sută la sută. De ce nu? Știe și el că, dacă va juca bine în continuare și va marca goluri și în Europa, va avea o șansă în plus să prindă un transfer bun.</p>
<ul>
<li dir="ltr">Paksi – CFR Cluj se joacă joi, de la ora 20:00.</li>
</ul>

]]></description>
    </item>
  </channel>
</rss>
