<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>TENIS Predicție devastatoare pentru Emma Răducanu! De cât timp are nevoie ca să devină o jucătoare de top în tenisul mondial</title>
      <link>https://www.prosport.ro/alte-sporturi/predictie-devastatoare-pentru-emma-raducanu-de-cat-timp-are-nevoie-ca-sa-devina-o-jucatoare-de-top-in-tenisul-mondial-20361906</link>
      <description><![CDATA[<img src="https://www.prosport.ro//wp-content/uploads/2026/01/Predictie-devastatoare-pentru-Emma-Raducanu-De-cat-timp-are-nevoie-ca-sa-devina-o-jucatoare-de-top-in-tenisul-mondial.jpg"/><br/><p><span>Emma Răducanu</span> trăiește în continuare din succesul de la US Open 2021, atunci când a dat peste cap toate calculele hârtiei, reușind să câștige trofeul pus în joc. Ulterior, britanica nu a mai confirmat, faima ei ținând mai degrabă de marketing și publicitate decât de rezultatele sportive.</p>
<p>Răducanu, care ocupă locul 29 în lume, va fi pentru prima dată cap de serie la un turneu de Grand Slam, după US Open din 2022 – ultimul eveniment înainte ca punctele obținute prin victoria sa la US Open din 2021 să scadă din clasamentul său.</p>
<h2><span>Predicție devastatoare pentru Emma Răducanu</span></h2>
<p>Emma are 5 victorii și 4 înfrângeri la <span>Australian Open</span>, ajungând în runda a treia în 2025, după eliminări consecutive în turul II, în ultimii trei ani.</p>
<p>Pregătirile jucătoarei în vârstă de 22 de ani pentru sezonul 2026 au fost perturbate de o accidentare la picior, pe care a acuzat-o la sfârșitul sezonului 2025. Răducanu și-a început sezonul la United Cup, unde a pierdut în trei seturi în fața Mariei Sakkari în primul ei meci, jucat din octombrie încoace. Ea joacă săptămâna aceasta la Hobart International, un turneu WTA 250 la care este cap de serie numărul 1.</p>
<h2><span>Mats Wilander: „Emma Răducanu are nevoie de ani pentru a ajunge în top”</span></h2>
<p>În ciuda unei ușoare ascensiuni în plan sportiv, Emma nu este văzută ca o posibilă favorită la Australian Open. Ba chiar, fostul mare tenismen Mats Wilander a avut o predicție devastatoare în ceea ce o privește.</p>
<p>„Nu mă aștept ca prestația Emmei Răducanu să fie suficient de bună pentru a ajunge în sferturi, semifinale sau finală, pentru că nu cred că jocul ei este suficient de bun. Și nu cred nici că e pregătită pentru asta”, a spus suedezul, fost numărul 1 mondial și câștigător a șapte Grand Slamuri.</p>
<p>„Cred că are talent și că din punct de vedere tehnic are lovituri bune. Serviciul ei este suficient de bun din punct de vedere tehnic. În viitor, ea va putea concura cu cele mai bune jucătoare din lume, dar acum nu!”, a mai afirmat Wilander pentru TNT Sport.</p>
<p>Fostul mare campion a dat un verdict deloc încurajator pentru sportia cu tata din România. „Emma nu are nevoie de două luni pentru a ajunge în top. Ea are nevoie de câțiva ani de turneu săptămână de săptămână ca să se întărească fizic și mental”, a punctat acesta.</p>
<p>Emma Răducanu s-a calificat în sferturile de finală ale turneului de la Hobart, beneficiind de abandonul Magdaleneu Frech.</p>

]]></description>
    </item>
    <item>
      <title>TENIS Se reaprinde scandalul legat de dopaj cu Jannik Sinner, iar Simona Halep e dată exemplu: „Nu e conspirație, sistemul e dezechilibrat”</title>
      <link>https://www.prosport.ro/alte-sporturi/tenis/se-reaprinde-scandalul-legat-de-dopaj-cu-jannik-sinner-iar-simona-halep-e-data-exemplu-nu-e-conspiratie-sistemul-e-dezechilibrat-20362081</link>
      <description><![CDATA[<img src="https://www.prosport.ro//wp-content/uploads/2026/01/Se-reaprinde-scandalul-legat-de-dopaj-cu-Jannik-Sinner-iar-Simona-Halep-e-data-exemplu-„Nu-e-conspiratie-sistemul-e-dezechilibrat-e1768398309625.jpg"/><br/><p>Scandalul legat de dopajul lui Jannik Sinner, fost lider ATP, se reaprinde, iar Simona Halep este dată exemplu în privința dublei măsuri a legislației antidoping.</p>
<p>În februarie 2025, la scurt timp după ce a câștigat trofeul la Australian Open, <span>Sinner a fost suspendat pentru numai trei luni de către WADA</span>, deoarece a încălcat regulile antidoping.</p>
<p>Măsura a fost considerată încă de la acel moment una scandaloasă, în comparație cu suspendarea de patru ani pe care a primit-o Simona Halep în octombrie 2022, în cazul dopajului cu Roxadustat, și care a fost apoi redusă de TAS la numai nouă luni, cu posibilitatea de revenire imediată în circuit, în martie 2024.</p>
<h2><span>Scandalul dopajului lui Sinner, reaprins înainte de Australian Open. Simona Halep, retrasă din circuit, este dată exemplu</span></h2>
<p>Scandalul legat de dopajul involuntar al lui Jannik Sinner, cu clostebol, se reaprinde, iar Simona Halep, retrasă din circuit în februarie 2025, este dată exemplu pentru sistemul „dezechibrat” în care se cântăresc încălcările legislației antidoping.</p>
<p>Suspendarea lui Sinner a venit la scurt timp după Australian Open, ca urmare a utilizării involuntare a substanței clostebol, care fusese inclusă pe lista substanțelor interzise de WADA, fiind astfel încălcate două articole din Programul Antidopind din Tenis (TADP). La acel moment, Sinner a susținut că respectiva substanță a intrat în organismul său din neatenție, după ce fizioterapeutul său i-ar fi aplicat un spray ce conținea susbtanța, pentru a-i trata o rană.</p>
<p>În 2024, ITIA a refuzat inițial suspendarea lui Sinner, considerând că nu a existat „nicio vină sau o neglijență” din partea sa și, prin urmare nu exista niciun motiv pentru suspendare. WADA a contestat această decizie în septembrie 2024, deoarece în opinia sa, concluzia ITIA privind „absența vinovăției sau neglijenței” era în contradicție totală cu principiul răspunderii stricte. Multe voci, din lumea sportului și nu numai, au criticat modul în care Sinner a beneficiat de o reducere consistentă a pedepsei, în condițiile în care pentru dopajul involuntar, așa cum a susținut italianul, suspendarea variază între 11 și 18 luni.</p>
<p>„De exemplu, Nicolas Jarry și Simona Halep au primit suspendări de 11 luni, respectiv 18 luni pentru dopaj involuntar, în temeiul aceleiași dispoziții privind «absența unei culpe semnificative» pe care Sinner a evitat-o.</p>
<p>De la cazul Sinner, ITIA a continuat să impună suspendări îndelungate pentru încălcări involuntare. Doar două dintre ultimele nouă cazuri de după cel al italianului, care au fost anunțate public pe site-ul ITIA, au dus la suspendări mai scurte de trei luni – ambele implicau circumstanțe în care sportivul avea mai puțin control asupra dopajului decât în cazul contaminării legate de anturajul lui Sinner. Nu este vorba despre o conspirație, ci sistemul este dezechilibrat”, scriu cei de la <span>The Roar</span>.</p>
<h2><span>Sinner, în lupta pentru al treilea trofeu la rând la Australian Open</span></h2>
<p>Jannik Sinner se pregătește să intre în lupta pentru al treilea trofeu consecutiv la Australian Open, iar în spațiul publuc încep să apară întrebările legitime privind participarea sa, care este una „discutabilă” , fără a i se pune la îndoială „abilitățile sportive”, având în vedere că în ultimii ani a ridicat ștacheta tenisului la un nivel foarte înalt.</p>
<p>Sinner a cucerit anul trecut Turneul Campionilor, după o finală în care l-a învins pe ibericul Carlos Alcaraz. Cei doi și-au împărțit trofeele majore în sezonul trecut, după trei finale consecutive.</p>
<p>În 2025, Sinner a câștigat Australian Open și Wimbledon, în timp ce <span>Alcaraz s-a impus la Roland Garros, după o finală istorică de peste cinci ore</span>, și la US Open.</p>
<ul>
<li>Liderul ATP este Carlos Alcaraz, cu 12.050 de puncte, fiind urmat de Sinner, cu 11.500 de puncte și Alexander Zverev, cu 5.105 puncte.</li>
<li>Novak Djokovic, cel mai titrat jucător de tenis din istorie, cu 24 de titluri majore și unul olimpic, se află pe locul 4, cu 4.780 de puncte. La Melbourne, Djokovic deține recordul, cu zece trofee câștigate (2008, 2011, 2012, 2013, 2015, 2016, 2019, 2020, 2021 și 2023).</li>
</ul>

]]></description>
    </item>
    <item>
      <title>EXTRA Simona Halep nu l-a uitat pe bărbatul care i-a fost alături în loja regală</title>
      <link>https://www.prosport.ro/alte-sporturi/tenis/simona-halep/simona-halep-nu-l-a-uitat-pe-barbatul-care-i-a-fost-alaturi-in-loja-regala-20362245</link>
      <description><![CDATA[<img src="https://www.prosport.ro//wp-content/uploads/2025/12/Simona-Halep-data-pe-spate-de-fiii-Shakirei.-Cum-a-reactionat-cand-i-a-vazut-pe-baietii-cantaretei-si-ai-lui-Pique.png"/><br/><p>La ceas aniversar, Simona Halep nu l-a uitat pe Daniel Dobre, cel care a condus-o spre una dintre cele mai mari performanțe din cariera ei, și a postat un mesaj special pentru acesta, pe rețelele de socializare.</p>
<p>Fosta mare jucătoare de tenis i-a urat „La multi ani” celui care a ajutat-o să câștige cel de-al doilea titlul de Grand Slam, Wimbledon în 2019, după o victorie categorică în fața legendarei Serena Williams.</p>
<h2><span>Simona Halep, mesaj pentru Daniel Dobre</span></h2>
<p>Simona Halep nu l-a uitat pe <span>Daniel Dobre, cel care a condus-o spre una dintre cele mai mari performanțe din cariera ei </span>și a postat un mesaj special pentru acesta, pe rețelele de socializare, chiar de ziua lui. <span>Fosta mare jucătoare de tenis</span> i-a urat „La mulți ani” celui care a ajutat-o să câștige cel de-al doilea titlu de Grand Slam din cariera ei, Wimbledon, în 2019, după o victorie categorică în fața legendarei Serena Williams.</p>
<p>Fostul lider WTA a postat un mesaj special pentru Daniel Dobre, pe rețelele de socializare, unde a publicat și fotografii cu acesta. În prima imagine publicată, sportiva din Constanța apare alături de fostul ei antrenor, în loja regală de la Wimbledon, asistând la finala din 2025.</p>
<p>„La mulți ani, Daniel Dobre! Royal box 2025”, a scris Simona Halep, pe contul personal de Instagram.</p>
<p>A doua fotografie publicată îl surprinde pe Daniel Dobre la finala Wimbledon din 2019, în loja jucătorilor.</p>
<p>„La mulți ani, Daniel Dobre! Player box 2019”, a scris sportiva din Constanța, la a doua fotografie pe care a publicat-o în mediul online.</p>
<h2><span>Simona Halep, alături de Daniel Dobre în loja regală de la Wimbledon</span></h2>
<p>Simona Halep, fost număr 1 mondial, a fost invitată de organizatorii de la Wimbledon să asiste la finala feminină din 2025, primind loc în loja regală. La momentul respectiv, sportiva din Constanța a marcat momentul printr-o întâlnire la un cocktail cu fostul său antrenor, Daniel Dobre, cel care a condus-o spre triumf în 2019.</p>
<p>Astfel, cei doi au asistat la finala care a fost disputată între Iga Swiatek și Amanda Anisimova, câștigată în cele din urmă de sportiva din Polonia, în două seturi, scor 6-0, 6-0.</p>
<p>În 2019, românca s-a impus, scor 6-2, 6-2, în fața Serenei Williams (deținătoarea a 23 de titluri de Grand Slam, din care șapte sunt pe iarba londoneză), în finala de la Wimbledon.</p>

]]></description>
    </item>
    <item>
      <title>TENIS Jaqueline Cristian, calificare facilă în sferturile de la Adelaide</title>
      <link>https://www.prosport.ro/alte-sporturi/tenis/jaqueline-cristian-calificare-facila-in-sferturile-de-la-adelaide-20361859</link>
      <description><![CDATA[<img src="https://www.prosport.ro//wp-content/uploads/2026/01/Jaqueline-Cristian-calificare-facila-in-sferturile-de-la-Adelaide.jpg"/><br/><p>Jaqueline Cristian (27 de ani, locul 37 WTA) a reușit o calificare facilă în sferturile turneului WTA 500 de la Adelaide, după ce s-a impus în fața Dariei Kasatkina (28 de ani, locul 48 WTA), scor 6-4, 6-0, într-o oră și 31 de minute de joc.</p>
<p>Pentru cea mai bună româncă a momentului, aceasta a fost prima victorie în disputele directe <span>cu jucătoarea din Rusia, care de anul trecut reprezintă Australia</span>.</p>
<p>În runda următoare, Jaqueline Cristian o va avea ca adversară pe Kimberly Birrell (27 de ani, locul 107 WTA). Pentru calificarea în sferturile de finală, Jaqueline Cristian va primi 195 de puncte WTA și și-a asigurat un premiu de 33.470 de dolari.</p>
<h2><span>Jaqueline Cristian, victorie categorică și calificare în sferturile de la Adelaide</span></h2>
<p>Jaqueline Cristian (locul 37 WTA)  s-a impus fără probleme în fața Dariei Kasatkina (locul 48 WTA) în optimile de finală la Adelaide, turneu de WTA 500, scor 6-4, 6-0. Kasatkina a fost dublă finalistă a acestei competiții (2023 și 2024) și a câștigat toate meciurile directe pe care le-a avut cu jucătoarea din România.</p>
<p>Ambele seturi au fost intens disputate, în ciuda scorului. În setul inaugural, Jaqueline Cristian a urmărit-o constant pe Daria Kasatkina, iar desprinderea s-a făcut pe serviciul româncei, în gameul șapte, pe care l-a câștigat la zero. Adversara sa a mai reușit să smulgă un game, însă finalul setului i-a aparținut lui Cristian, care a închis setul cu a treia minge de set. În actul secund, Cristian a avut trei mingi de break, reușind un total de opt break-uri pe parcursul întregului meci.</p>
<p>„Înainte de meciul de miercuri, era corect să ne întrebăm dacă Jaqueline Cristian are o problemă cu Daria Kasatkina. În cele două întâlniri anterioare, românca pierduse de fiecare dată, deși Kasatkina era la vremea respectivă clasată mult mai sus în ambele ocazii.<br/>
De data aceasta, rolurile s-au inversat. Cristian a intrat în meci de pe locul 37 mondial, în timp ce Kasatkina a ajuns în prezent pe locul 48 în lume, ca urmare a dificultăți recente pe care le-a avut.</p>
<p>Și, încă o dată, jucătoarea cu cel mai bun clasament a avut câştig de cauză. Cristian a supraviețuit unui prim set haotic, care a inclus nouă break-uri – inclusiv șase consecutive la începutul meciului -, înainte de a câștiga cu 6-4, 6-0, în 1 oră și 31 de minute.</p>
<p>Cristian i-a spart serviciul Dariei Kasatkina de opt ori, transformând opt din cele 18 mingi de break ale sale. De partea cealaltă, Daria s-a chinuit enorm la serviciu, terminând cu nouă duble greșeli. Rezultatul i-a adus lui Cristian a doua victorie la rând în seturi consecutive, după ce a învins-o pe Ekaterina Alexandrova, cap de serie numărul 4, în prima rundă,”, au scris cei de la WTA Tennis pe <span>site-ul oficial</span>.</p>
<h2><span>Jaqueline Cristian, o nouă adversară din Australia</span></h2>
<p>În sferturile de finală, Jaquelin Cristian o va întâlni pe Kimberly Birrell (locul 107 WTA), o altă jucătoare din Australia, care a avansat în această fază a competiție după ce Marketa Vondrousova  s-a retras din cauza unei accidentări înaintea meciului din turul 2.</p>
<p>Cristian și Birrell s-au mai întâlnit de două ori, fiecare dintre cele două a câștigat un meci. Birrell în 2024, la Hobart (hard), iar Cristian în 2025, la Roland Garros (zgură).</p>
<p>Pentru Jaqueline Cristian acesta este al doilea an în care participă la Adelaide, iar în premieră se află pe tabloul principal. Anul trecut a pierdut în turul inaugural al calificărilor.</p>
<p>În acest sezon, <span>Jaqueline Cristian a jucat și la Brisbane, însă a pierdut încă din primul tur</span>.</p>

]]></description>
    </item>
    <item>
      <title>TENIS Mary Stoiana e noua senzație de la Australian Open. Tatăl ei e român, dar ea joacă pentru SUA</title>
      <link>https://www.prosport.ro/alte-sporturi/tenis/australian-open/mary-stoiana-e-noua-senzatie-de-la-australian-open-tatal-ei-e-roman-dar-ea-joaca-pentru-sua-20361805</link>
      <description><![CDATA[<img src="https://www.prosport.ro//wp-content/uploads/2026/01/Mary-Stoiana-e-noua-senzatie-de-la-Australian-Open.jpg"/><br/><p>Circuitul WTA are o nouă jucătoare cu tată român. Mary Stoiana face senzație la Australian Open, dar reprezintă Statele Unite ale Americii.</p>
<p>Primul turneu de Mare Șlem al anului, Australian Open, a început pe 12 ianuarie cu meciurile din calificări. Mary Stoiana a avansat în turul 2.</p>
<h2><span>Americanca Mary Stoiana, al cărei tată e român, e noua senzație de la Melbourne</span></h2>
<p>S-au jucat primele meciuri din calificările pentru <span>Australian Open, cel dintâi turneu de Mare Șlem al anului</span>. Mary Stoiana, al cărei tată, Val, a fost jucător de top 10 la nivel național, în România, înainte să emigreze, după cum scrie <span>12th Man Foundation</span>.</p>
<p>Aflată pe locul 221 în clasamentul WTA, Stoiana a avut-o adversară în runda de debut pe italianca Nuria Brancaccio, aflată mult mai bine clasată în ierarhia mondială, pe 164. Cu toate acestea, sportiva cu tată român a câștigat cu 7-5, 4-6, 7-5, în două ore și 47 de minute.</p>
<p>Mary a început meciul îngrozitor, cedându-și serviciul, deși a revenit de la 0-40, însă și-a revenit pe parcurs. A preluat conducerea la 3-2, iar la 6-5 a convertit în punct a treia minge de set, pe serviciul adversarei.</p>
<p>Partea a doua a confruntării a fost controlată în totalitate de italiancă. Aceasta s-a desprins la 3-0 și a dus partida în decisiv la prima ocazie ivită.</p>
<h2><span>Stoiana ar putea juca în turul 3 preliminar la Australian Open cu Sloane Stephens, invinsa Simonei Halep în finala de la Roland Garros din 2018</span></h2>
<p>Setul al treilea a fost o adevărată nebunie. Brancaccio a servit pentru calificare la 5-2, dar Stoiana a salvat două mingi de meci. În game-ul imediat următor, Nuria a ratat alte 3 mingi de meci.</p>
<p>Cu moralul la cote maxime, Mary nu a mai cedat niciun game până la final, încheind partida cu un break alb.</p>
<p>Următoarea adversară a sportivei cu tată român este altă italiancă, Lucia Bronzetti, aflată pe locul 106 WTA și desemnată a doua favorită a calificărilor de la Australian Open.</p>
<p>Este primul meci direct, iar în cazul unei victorii Stoiana va juca pentru un loc pe tabloul principal la primul turneu de Mare Șlem al anului cu americanca Sloane Stephens sau australianca Olivia Gadecki.</p>
<p>Misiunea lui Mary se anunță cum nu se poate mai dificilă. În septembrie, Bronzetti era pe locul 73. Ea are în palmares un titlu WTA, în Maroc, în mai 2023, iar în aprilie 2024 se afla în Top 50 WTA, pe 46 mai precis, cea mai bunpă clasare a carierei.</p>
<p>Sloane Stephens aproape că nu mai are nevoie de nicio prezentare. Cu 8 titluri înm palmares, inclusiv US Open în 2017, americanca se afla pe locul 3 WTA în ianuarie 2018. În vara aceluiași an <span>era învinsă de Simona Halep în finala de la Roland Garros</span>.</p>
<p>În fine, Gadecki face tenis de un deceniu, are în palmares 3 titluri ITF, a ajuns în turul 2 la Australian Open în 2023 și este o jucătoare valoroasă de dublu, anul trcțând fiind eliminată în turul 3 la Melbourne.</p>

]]></description>
    </item>
  </channel>
</rss>
