<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Rebelul Nick Kyrgios l-a desființat pe Jannik Sinner: „Îi dă sute de mii de dolari fizioterapeutului și eu trebuie să cred că nu știa nimic? Să fim serioși!”</title>
      <link>https://www.prosport.ro/alte-sporturi/tenis/rebelul-nick-kyrgios-l-a-desfiintat-pe-jannik-sinner-ii-da-sute-de-mii-de-dolari-fizioterapeutului-si-eu-trebuie-sa-cred-ca-nu-stia-nimic-sa-fim-seriosi-20176078</link>
      <description><![CDATA[<img src="https://www.prosport.ro/wp-content/uploads/2025/05/Rebelul-Nick-Kyrgios-l-a-desfiintat-pe-Jannik-Sinner.-„Ii-da-sute-de-mii-de-dolari-fizioterapeutului-si-eu-trebuie-sa-cred-ca-nu-stia-nimic.jpg"/><br/><p>Controversatul Nick Kyrgios a pus din nou tunurile pe Jannik Sinner, după ce italianul a scăpat cu o suspendare infimă în urma testului pozitiv la substanța clostebol.</p>
<p>Jucătorul de tenis australian nu crede că a fost un simplu accident în cazul liderului ATP, iar acesta din urmă îi plătește sute de mii de dolari fizioterapeutului său, iar acesta să nu știe că respectiva substanță dopantă se afla în compoziția spray-ului cu care l-a tratat pe sportivul din Peninsulă.</p>
<h2><span>Nick Kyrgios, un nou atac dur la adresa lui Jannik Sinner: „Eu trebuie să cred că nu știa nimic? Să fim serioși!”</span></h2>
<p>Capriciosul jucător de tenis de la Antipozi l-a luat iar în colimator pe Jannik Sinner, după ce <span>italianul a scăpat cu o suspendare de doar 3 luni</span> în urma testului pozitiv descoperit la substanța clostebol.</p>
<p>Kyrgios nu crede că a fost un simplu accident în cazul liderul ierarhiei masculine, mai ales că acesta își plătește fizioterapeutul cu sume importante, de ordinul sutelor de mii de dolari, iar acesta habar să nu aibă de faptul că respectiva substanță dopantă se regăsea în compoziția spray-ului, luat fără prescripție medicală, cu care l-a tratat pe sportivul din Peninsulă.</p>
<p>Australianul lasă astfel de înțeles că nu există nicio șansă ca o astfel de eroare fatală să se întâmple unui nume atât de mare din tenis.</p>
<p>„(n.r. – Despre Sinner) Este numărul unu din lume. Chiar crezi că angaja un fizioterapeut care poartă un bisturiu fără husă în geantă, se taie accidental cu el și apoi îi face un masaj fără protecție?”</p>
<p>Plătește sute de mii de dolari acelei persoane și își pune toată încrederea în el. Jucătorii de tenis precum Sinner sunt super stricți cu totul și foarte profesioniști, nu iau nici măcar o înghițitură de alcool, au grijă maximă de ei. Ar trebui să cred că nu știa nimic despre? Să fim serioși”, a întrebat Kyrgios pe <span>The Changeover Podcast.</span></p>
<p><img alt="" class="size-large wp-image-20166719" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Jannik-Sinner-01-1400x933.jpg" srcset="https://www.prosport.ro/wp-content/uploads/2025/05/Jannik-Sinner-01-1400x933.jpg 1400w, https://www.prosport.ro/wp-content/uploads/2025/05/Jannik-Sinner-01-768x512.jpg 768w, https://www.prosport.ro/wp-content/uploads/2025/05/Jannik-Sinner-01-1536x1024.jpg 1536w, https://www.prosport.ro/wp-content/uploads/2025/05/Jannik-Sinner-01-2048x1365.jpg 2048w" width="1400"/></p>
<h2><span>ITIA, suspendare „de ochii lumii” în cazul liderului ATP</span></h2>
<p>După ce a fost testat pozitiv de două ori cu clostebol, numărul 1 mondial a efectuat o investigație medicală rapidă și a stabilit că substanța cu pricina i-a pătruns în corp după ce terapeutul Giacomo Naldi a folosit un spray fără prescripție medicală pentru a-i trata o rană. Nu și-a pus mănuși atunci când îl masa sportiv și așa a intrat substanța în organismul său. ITIA a acceptat această explicație, spre deosebire de cazul similar al Simonei Halep.</p>
<p>După ce a fost suspendat trei luni pentru dopaj cu WADA, Sinner <span>a continuat să insiste că este nevinovat </span>și că a acceptat sancțiunea doar pentru că a dorit să se termine incertitudinea în cazul său.</p>
<p>Încă prima zi, Kyrgios a criticat decizia în cazul Sinner și explicațiile acestuia. Însă, nimic nu s-a schimbat până acum!</p>

]]></description>
    </item>
    <item>
      <title>Simona Halep străluceşte de când s-a retras! Apariție fermecătoare alături de Andreea Berecleanu la un eveniment inedit</title>
      <link>https://www.prosport.ro/alte-sporturi/tenis/simona-halep/simona-halep-straluceste-de-cand-s-a-retras-aparitie-fermecatoare-alaturi-de-andreea-berecleanu-la-un-eveniment-inedit-20176077</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-straluceste-de-cand-s-a-retras-Aparitie-fermecatoare-alaturi-de-Andreea-Berecleanu-la-un-eveniment-inedit-1400x1047.jpg"/><br/><p>Simona Halep pare că se simte foarte bine de când s-a retras din tenis. Fostul lider WTA strălucește și a avut o apariție fermecătoare alături de Andreea Berecleanu, la un eveniment inedit.</p>
<p>Sportiva din Constanța, care s-a retras din tenisul profesionist în luna februarie a acestui an, are timp pentru foarte multe activități și este prezentă la tot mai multe evenimente.</p>
<h2><span>Simona Halep, apariție strălucitoare</span></h2>
<p>Simona Halep s-a retras din tenisul profesionist la începutul acestui an, în luna februarie. De atunci, sportiva din Constanța pare că se simte foarte bine. <span>Fostul lider WTA strălucește și a avut o apariție fermecătoare </span>alături de Andreea Berecleanu, la un eveniment inedit.</p>
<p>Simona Halep a fost prezentă la un eveniment în cadrul căruia s-a vorbit despre îngrijirea tenului, la o clinică privată. Aceasta și-a făcut apariția într-o ținută lejeră și a reușit să atragă atenția datorită zâmbetului larg pe care l-a afișat. Îmbrăcată cu o pereche de blugi, la care a asortat o poșetă albastră, cu o cămașă albă și o pereche de ochelari de soare, sportiva din Constanța a realizat mai multe fotografii, pe care le-a postat pe contul personal de Instagram.</p>
<p>De când s-a retras din activitate, sportiva are timp pentru foarte multe activități și este prezentă la tot mai multe evenimente, de unde postează frecvent fotografii, pe rețelele de socializare. Astfel, chiar dacă nu mai participă la cele mai importante competiții din circuitul WTA, Simona Halep obișnuiește, în continuare, să își țină fanii la curent cu tot ceea ce i se întâmplă.</p>
<h2><span>Mitică Dragomir o apără pe Simona Halep</span></h2>
<p>După retragerea din activitate, <span>Simona Halep a decis să se mute definitiv în Dubai</span>. Nu puțini au fost cei care au criticat-o pe motiv că a dat uitării România, dar un milionar de aproape 80 de ani e de altă părere.</p>
<p>Dumitru Dragomir, căci despre el vorbim, i-a sărit în apărare fără să stea o clipă pe gânduri. Ba chiar a lăudat-o pentru alegerea pe care a făcut-o.</p>
<p>„S-a mai dus și Halep. S-a mai dus și Halepa. S-a mutat în Dubai. Mulți s-au mutat. La averea ei în Dubai trebuie să trăiască, ce să mai…</p>
<p>(n.r. Deci e viața ei în Dubai. Și mai vine din când în când, mai vede părinții și aia e?) Da, sigur că da. Eu am câțiva prieteni multi-milionari care sunt în Dubai și trag de mine să mă duc și eu. Le-am zis: «Băi, oameni buni, mai am câteva zile și intru în 80 de ani. Sunteți nebuni?»”, a declarat Dumitru Dragomir, despre Simona Halep.</p>

]]></description>
    </item>
    <item>
      <title>Darren Cahill vrea să repete cu Jannik Sinner ce a reușit cu Simona Halep: „Următoarea oprire e acolo!”</title>
      <link>https://www.prosport.ro/alte-sporturi/tenis/darren-cahill-vrea-sa-repete-cu-jannik-sinner-ce-a-reusit-cu-simona-halep-urmatoarea-oprire-e-acolo-20176067</link>
      <description><![CDATA[<img src="https://www.prosport.ro/wp-content/uploads/2025/05/Darren-Cahill-vrea-sa-repete-cu-Jannik-Sinner-ce-a-reusit-cu-Simona-Halep-„Urmatoarea-oprire-e-acolo.png"/><br/><p>Darren Cahill, fostul antrenor al Simonei Halep, speră să repete cu Jannik Sinner ce a reușit cu românca.</p>
<p>Australianul a venit cu un mesaj de consolare pentru numărul 1 mondial după finala pierdută împotriva lui Carlos Alcaraz, scor 7-6 (5), 6-1.</p>
<h2><span>Darren Cahill vrea să repete cu Jannik Sinner ce a reușit cu Simona Halep: „Următoarea oprire e acolo!”</span></h2>
<p><span>Carlos Alcaraz l-a învins pe Jannik Sinner</span> și a cucerit titlul ATP de la Roma. Spaniolul s-a impus după o oră și 43 de minute de joc.</p>
<p>Darren Cahill l-a felicitat pe Alcaraz și a venit cu un mesaj de consolare pentru numărul 1 mondial. Australianul vrea să repete cu Sinner ce a reușit cu Simona Halep și spus că următoarea oprire e la Paris.</p>
<p>„Mulțumim, Roma. Felicitări lui Carlos Alcaraz și echipei sale. O performanță minunată. Două săptămâni fantastice în Italia pentru noi toți.</p>
<p>Bravo, Jannik. Depășirea așteptărilor a devenit norma ta, ceea ce este departe de a fi normal. Paris este următorul pas. Forza Italia”, a scris Darren Cahill.</p>
<h2><span>Jannik Sinner, lăudat de Carlos Alcaraz </span></h2>
<p><span>Carlos Alcaraz a dat dovadă de fair-play</span> după finala câștigată cu Jannik Sinner și a vorbit la superlativ de numărul 1 mondial.</p>
<p>„Știu cât de special trebuie să fie să fii din nou în turneu aici, acasă, la o competiție care este cu adevărat specială pentru tine. Ai avut meciuri atât de bune pe tot parcursul turneului, vreau să te felicit pentru că ceea ce ați făcut tu și echipa ta. Este incredibil.</p>
<p>Nu voi obosi niciodată să spun ce persoană și ce sportiv extraordinar ești. Muncești din greu în fiecare zi pentru a face toate aceste lucruri posibile, pentru a-ți face poporul mândru de tine. Ești incredibil, așa că felicitări ție, familiei tale și echipei tale”, a transmis Alcaraz.</p>
<blockquote><p>Este grozav să îl văd înapoi pe Jannik Sinner. Într-un fel, am avut nevoie de el în circuit, pentru că m-a împins mereu să fiu un jucător mai bun și să dau totul din mine. Am avut nevoie de el, tenisul a avut nevoie de el. Este capabil să aducă o mulțime de fani. Tenisul său este incredibil”, a spus Carlos Alcaraz.</p></blockquote>

]]></description>
    </item>
    <item>
      <title>Carlos Alcaraz e sincer: „Nu pot avea o prietenie prea apropiată cu Jannik Sinner”</title>
      <link>https://www.prosport.ro/alte-sporturi/tenis/carlos-alcaraz-e-sincer-nu-pot-avea-o-prietenie-prea-apropiata-cu-jannik-sinner-20175427</link>
      <description><![CDATA[<img src="https://www.prosport.ro/wp-content/uploads/2025/05/Carlos-Alcaraz-e-sincer-„Nu-pot-avea-o-prietenie-prea-apropiata-cu-Jannik-Sinner-1.jpg"/><br/><p>Carlos Alcaraz, noul număr 2 ATP, după victoria clară în finala de la Roma în fața lui Jannik Sinner, 7-5 (5), 6-1, a oferit o declarație cu privire la relația dintre el și liderul mondial al tenisului masculin.</p>
<p>Apropiați ca vârstă, Alcaraz (22 ani) și Sinner (23 de ani) s-au confruntat de multe ori, în competițiile juniori, dar și când au intrat în circuitul ATP.  <span>Alcaraz, după finala câștigată la Roma</span>, conduce cu 7-4 în meciurile directe cu Sinner, cea mai recentă victorie a italianului fiind în semifinalele turneului de la Beijing, în 2023, scor 7-6 (4), 6-1.</p>
<h2><span>Alcaraz, sincer despre Sinner: „Nu pot avea o prietenie prea apropiată”</span></h2>
<p>Carlos Alcaraz a vorbit deschis despre relația pe care o are cu Jannik Sinner, după ce, la finalul meciului de la Roma, și-a arătat aprecierea față de prestația pe care italianul a avut-o la prima apariție după cele trei luni de suspendare din cauza dosarului de dopaj.</p>
<p>„Nu am vorbit cu el în timpul suspendării sale. Fiecare are grijă de el. Noi nu suntem foarte apropiați, Până la urmă suntem și rivali și nu pot avea o prietenie strânsă cu o persoană pe care vreau să o înving”, a declarat Carlos Alcaraz, citat de <span>Marca</span>.</p>
<p>De altfel, Carlos Alcaraz a ținut să precizeze că are o „relație foarte bună” cu Sinner, dar în afara terenului de tenis. „Am un mare respect pentu el. Ceea ce face acum, după trei luni de absență, este incredibil. Am fost foarte fericit să îl văd înapoi în circuit. Este normal ca el să se simtă dezamăgit. Dar este ceea ce este”, a mai spus Carlos Alcaraz, cel care septembrie 2022 devenea cel mai tânăr lider mondial al tenisului masculin, la doar 19 ani și patru luni.</p>
<p>Carlos Alcaraz l-a devansat, la acel moment, pe australianul Lleyton Hewitt, care devenea numărul 1 ATP la 20 de ani și opt luni, în noiembrie 2001.</p>
<h2><span>Sinner, dezamăgit de unii dintre jucători</span></h2>
<p>Vestea că Sinner a fost depistat pozitiv cu o substanță interzisă a luat prin surprindere pe toată lumea.</p>
<p><span>Novak Djokovic sau Nick Kyrgios au fost indignați de suspendarea pe care a primit-o Sinner, considerând că forurile internaționale au avut o dublă măsură </span>și nu au tratat cazul lui Sinner cu atâta rigurozitate cum s-a întâmplat cu Simona Halep, care a primit o suspendare inițială de patru ani, redusă ulterior, de TAS, la 9 luni.</p>
<p>Sinner a fost suspendat pentru trei luni și a revenit la antrenamentele oficiale pe 13 aprilie, turneul de la Roma fiind prima apariție oficială după ce i s-a încheiat suspendarea. În conferința de presă de la începutul turneul ATP 1.000 de la Roma, Sinner a mărturisit că a fost surprins plăcut de unii dintre colegi, neplăcut de către alții. „Am primut mesaje de la jucători la care nu mă așteptam și nu am primit nimic de la alții la care mă puteam aștepta”, a declarat Sinner.</p>

]]></description>
    </item>
    <item>
      <title>„Sunteți nişte mizerii”. E scandal, după ce Joe Biden a anunțat că are cancer la prostată</title>
      <link>https://www.prosport.ro/diverse/sunteti-niste-mizerii-e-scandal-dupa-ce-joe-biden-a-anuntat-ca-are-cancer-la-prostata-20175475</link>
      <description><![CDATA[<img src="https://www.prosport.ro/wp-content/uploads/2025/05/Sunteti-niste-mizerii.-E-scandal-dupa-ce-Joe-Biden-a-anuntat-ca-are-cancer-la-prostata-e1747745868370-1400x772.jpg"/><br/><p>Scandal imens în America de Nord, după ce fostul președinte al Statelor Unite ale Americii, Joe Biden, a anunțat că are cancer la prostată. Martina Navratilova, fostă jucătoare de tenis, a avut o reacție dură la adresa lui Ed Martin, de la US Pardon Attorney, care punea la îndoială starea de sănătatea a lui Biden.</p>
<p>Una dintre cele mai vocale sportive, Martina Navratilova a discutat despre cel mai popular subiect din presa americană, starea de sănătate a lui Joe Biden. Un reprezentant din departamentul juridic al statului pune la îndoială cancerul de prostată al fostului președinte.</p>
<h2><span>„Wow. Sunteți niște mizerii”. Intervine după ce Joe Biden a anunțat că are cancer la prostată</span></h2>
<p>Joe Biden a oferit un mesaj pe rețelele de socializare, unde a spus că are cancer de prostată. Starea actuală a fostului președinte este una destul de gravă. Bărbatul de 82 de ani se află sub tratament la acest moment. Ed Martin, un reprezentant al departamentului US Pardon Attorney a oferit un mesaj cel puțin surprinzător.</p>
<p>„Dragi americani, integritatea sistemului american de grațiere necesită să examineze grațierile lui Biden și cine a făcut asta. Vom ajunge la fundul problemei. Contați pe noi. Mult succes. Ed Martin. Avocat american pentru grațiere”, a scris Ed Martin pe rețelele de socializare.</p>
<p>Martina Navratilova a reacționat dur, după ce Ed Martin a spus că grațierile lui Joe Biden, în multiplele cauze pentru care a fost judecat, vor fi analizate, chiar după ce a făcut anunțul dur privind starea sa de sănătate.</p>
<p>„Wow. Sunteți niște mizerii”, s-a rezumat Martina Navratilova să scrie pe rețeaua de socializare X, privind situația stranie care a acaparat presa internațională. Aceasta este cunoscută pentru <span>raidurile la adresa lui Donald Trump</span>, actualul președinte al Statelor Unite ale Americii.</p>
<h2><span>Martina Navratilova, o aspră contestatară a lui Donald Trump</span></h2>
<p>Fosta jucătoare de tenis, Martina Navratilova (68 de ani) este o aspră contestatară a lui Donald Trump. De-a lungul timpului, sportiva cu dublă cetățenie a pus la îndoială chiar <span>încercarea de asasinare</span> a actualului președinte nord-american. În urmă cu câteva zile, Donald Trump a discutat din nou despre subiect.</p>
<p>„Mă bazez pe oamenii mei să-mi spună ce se întâmplă. Știți, avem o nebunie adânc înrădăcinată în această țară și mă bazez pe oamenii mei și până acum, ei… și sunt buni, dar până acum, ei, în acest caz, este vorba de Serviciile Secrete… îmi spun că este în regulă, dar e puțin greu de crezut, ca să fiu sincer cu voi, ok?</p>
<p>E puțin greu de crezut, deoarece am acea senzație de pulsare (arătând spre urechea care a fost împușcată în tentativa de asasinat din iulie 2024)”, a spus Donald Trump, conform <span>sportskeeda</span>.</p>
<p>Martina Navratilova a reacționat dur, spunând că are „un sentiment ciudat”. De altfel, aceasta l-a atacat pe Donald Trump, spunând despre el că „nu îi funcționează creierul bine”.</p>

]]></description>
    </item>
  </channel>
</rss>
