<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un rus o dă exemplu pe Simona Halep: „Asta e problema”</title>
      <link>https://www.prosport.ro/alte-sporturi/tenis/un-rus-o-da-exemplu-pe-simona-halep-asta-e-problema-20188047</link>
      <description><![CDATA[<img src="https://www.prosport.ro/wp-content/uploads/2025/06/Un-rus-o-da-exemplu-pe-Simona-Halep-„Asta-e-problema-2-1400x1048.jpg"/><br/><p>Andrey Rublev (27 de ani, locul 15 ATP) s-a declarat dezamăgit de modul în care sunt dispuse suspendările pentru dopaj în tenis. Jucătorul din Rusia, învins de Jannik Sinner în „optimile” de la Roland Garros, a dat-o ca exemplu pe Simona Halep.</p>
<p>Românca a fost suspendată inițial pentru patru ani, de către ITIA, începând cu octombrie 2022, ca apoi, după apelul de la TAS, să i se reducă suspendarea la nouă luni, cu punere în aplicare imediată, în martie 2024.</p>
<p>În ceea ce îl privește pe Sinner, care a fost testat pozitiv de două ori pentru Clostebol, <span>acesta a avut o suspendare de numai trei luni, fapt care a strârnit reacții vehemente în rândul legendelor din tenis</span>, mai ales că în perioada de suspendare nu a ratat niciun turneu important.</p>
<h2><span>Rublev a dat-o ca exemplu pe Simona Halep în cazurile de dopaj din tenis: „Asta e problema”</span></h2>
<p>Andrey Rublev, campion la ATP 1.000 Monte Carlo (2023) și ATP 1.000 Madrid (2024), ambele turnee de zgură, și unul dintre puținii care s-au impus în fața lui Rafael Nadal, „regele zgurii”, în sferturi la Monte Carlo (2021), nu a avut nicio șansă cu Jannik Sinner la Roland Garros.</p>
<p>Rublev și Sinner s-au confruntat în optimile de finală de la Paris, liderul mondial s-a impus, fără emoții, cu 6-1, 6-3, 6-4, în două ore și un minut.</p>
<p>După meci, Rublev a vorbit despre modul în care sunt dispuse suspendările în tenis și nu a ezitat să facă o comparație între Sinner și Halep.</p>
<p>„Nici măcar nu este vorba despre cazul lui Jannik în mod specific. Este mai degrabă vorba despre faptul că întregul sistem de detectare a dopajului este, probabil, greșit.</p>
<p>Nu poți face vreo greșeală mică, ia ca exemplu băieții ruși sau pe Brooksby și Ymer. Ei au fost suspendați doar pentru că au ratat testul antidoping de trei ori. Nu a fost vorba despre un test pozitiv sau negativ. Au uitat să completeze formularele de dopaj și, prin urmare, au ratat testul de trei ori.</p>
<p>Drept urmare, au fost suspendați timp de doi ani, fără proces. A fost într-adevăr o decizie dură”, a declarat Andrey Rublev, pentru <span>BB Tenis</span>.</p>
<p>În același timp, și-a exprimat compasiunea pentru Halep, care și-a văzut ruinată cariera, nereușind să mai revină la forma care a consacrat-o.</p>
<p>„În cazul lui Sinner, totul s-a desfășurat rapid. I-au permis să joace în timpul investigației. În contrast, avem cazul Simonei Halep – cât a trebuit să aștepte până să înceapă investigația?</p>
<p>Nu a putut juca timp de mai bine de un an. Asta este problema, nu ar trebui să fie așa, în opinia mea”, a mai spus Rublev.</p>
<p>Sinner a ajuns în semifinalele turneului de la Roland Garros, iar adversar îi este Novak Djokovic, care are șansa să scrie istorie.</p>
<h2><span>Simona Halep, o bornă importantă în tenisul românesc, s-a retras din circuit la Cluj</span></h2>
<p>Fostul lider mondial, Simona Halep revenit în circuit în martie 2024, la Openul de la Miami, unde a pierdut în fața ibericei Paula Badosa, însă perioada de pauză din cauza suspendării a avut un impact major asupra sportivei, care nu a reușit să mai joace decât șase partide.</p>
<p>Singurele meciuri „legate” au fost cele de la Hong Kong WTA 125, când a trecut trecut în turul inaugural de Arina Rodionova, ca apoi să piardă în fața Annei Blinkova. A mai jucat la WTA 250 Hong Kong, iar ultimul turneu la care a fost prezentă a fost cel de la Cluj-Napoca, din februarie 2025, unde și-a anunțat retragerea din activitatea sportivă.</p>
<p>La WTA 250 Transylvania Open, Halep a pierdut în fața Luciei Bronzetti.</p>
<p>Simona Halep este dublă campioană de Grand Slam, Roland Garros 2018 și Wimbledon 2019, iar în cariera sa a reușit să mai obțină alte 24 de titluri de simplu: Nurnberg, ‘s-Hertogenbosch, Budapesta, New Haven, Moscova, Sofia (2013), Doha și București (2014), Shenzhen, Dubai, Indian Wells (2015), Madrid, București și Montreal (2016), Madrid (2017), Shenzhen și Montreal (2018), Dubai, Praga, Roma (2020), Melboune și Totonto (2022). În 2018, Smona Halep a reușit „dubla” la Shenzhen, unde s-a impus și în finala de dublu, alături de Irina Begu.</p>
<ul>
<li>Simona Halep a ajuns pe primul loc în clasamentul WTA în 9 octombrie 2017, după finala de la Beijing. Românca s-a menținut pe această poziție timp de 64 de săptămâni, încheind doi ani consecutivi pe primul loc, 2017 și 2018. Ultima clasare pe care a avut-o consemnată de site-ul WTA Tennis, cea de pe 10 februarie 2025, o indică pe Simona Halep pe locul 859 WTA.</li>
</ul>

]]></description>
    </item>
    <item>
      <title>Zverev, explicație ilară după ce Djokovic l-a eliminat de la Roland Garros. A dat vina pe condițiile meteo</title>
      <link>https://www.prosport.ro/alte-sporturi/tenis/zverev-explicatie-ilara-dupa-ce-djokovic-l-a-eliminat-de-la-roland-garros-a-dat-vina-pe-conditiile-meteo-20187960</link>
      <description><![CDATA[<img src="https://www.prosport.ro/wp-content/uploads/2025/06/Zverev-explicatie-ilara-dupa-ce-Djokovic-l-a-eliminat-de-la-Roland-Garros.-A-dat-vina-pe-conditiile-meteo.jpg"/><br/><p>Novak Djokovic (38 de ani, locul 6 ATP) s-a calificat în semifinala de la Roland Garros, după ce l-a eliminat pe Alexander Zverev (28 de ani), scor 4-6, 6-3, 6-2, 6-4, într-un meci disputat în sesiunea de seară, iar condițiile meteo au avut impact asupra favoritului 3.</p>
<p>Zverev a vorbit despre acest lucru în cadrul conferinței de presă de după meci, dar nu a ezitat să îi laude reușita lui Djokovic, care este foarte aproape de a scrie istorie.</p>
<p>Potrivit <span>Arynei Sabalenka, liderul WTA, Djokovic mai are multe de zis în tenis</span>, dacă este „lăsat să joace”. Iar dacă va câștiga turneul de la Paris va doborî recordul de trofee majore, un record pe care l-a atins în 2023, la cinci decenii după ce a fost stabilit de Margaret Court.</p>
<h2><span>Zverev a avut o explicație ilară pentru înfrângerea în fața lui Djokovic. A dat vina pe condițiile meteo</span></h2>
<p>Alexander Zverev a vorbit despre motivul pentru care a pierdut în fața lui Djokovic, după ce a salvat patru mingi de meci în setul patru, iar sârbul a ajuns la nouă victorii din cele 14 meciuri directe.</p>
<p>La Australian Open, cei doi s-au întâlnit în semifinală, dar Djokovic a fost nevoit să abandoneze din cauza unei rupturi musculare, suferite în timpul primului set, unul intens disputat, încheiat în tie-break, după 82 de minute. În sezonul pe zgură, Djokovic a avut rezultate modeste, <span>reușind să câștige un singur titlu, ATP 250 Geneva</span>, chiar înainte de Roland Garros.</p>
<p>„Ce vrei să spun? A câștigat 24 de Grand Slam-uri, mă așteptam să joace așa. Nu l-am mai văzut evoluând așa anul acesta. Cred că a fost un nivel foarte, foarte ridicat din partea lui. În unele momente, a fost dificil pentru mine. La începutul meciului, soarele era încă pe cer și era destul de cald.</p>
<p>Am simțit că îl pot face să sufere cu serviciul meu și că pot face niște puncte câștigătoare. Apoi, a început să se facă foarte frig și nu am mai putut face prea multe. A venit un moment în care nu știam cum să câștig un punct de pe linia de fund împotriva lui. Părea că avea o soluție pentru tot ce făceam. A fost mai bun decât mine astăzi.</p>
<p>Cred că mulți oameni nu s-au bazat pe el pentru acest turneu, dar anul acesta l-a învins pe Carlos la Australian Open și pe mine aici. Uitați de vârsta lui”, a declarat Zverev, în cadrul conferinței de presă.</p>
<p>Totodată, Zverev a afirmat că frigul din seara meciului i-a dat bătăi de cap și nu a avut soluții în fața lui Novak Djokovic.</p>
<p>„A fost foarte frig. Viteza serviciului meu a scăzut, m-am chinuit să găsesc modalități de a domina schimburile de mingi pentru că el îmi neutraliza serviciul foarte bine. De asemenea, am simțit că, atunci când am forțat cu loviturile la linie, nu am reușit prea mult. M-am chinuit să găsesc soluții în aceste condiții reci”, a mai spus germanul.</p>
<h2><span>Djokovic, meci important cu Jannik Sinner</span></h2>
<p>În semifinală, Djokovic joacă, vineri, cu Jannik Sinner (23 de ani), liderul mondial, iar scorul meciurilor directe este egal, 4-4. Cel mai recent succes a lui Djokovic a fost în Turneul Campionilor, în 2023, în timp ce italianul are trei victorii consecutive, în Cupa Davis (2023), Australian Open și Shanghai Open (ambele în 2024).</p>
<p>„Jannik… Jannik este într-o formă extraordinară și a fost pe bună dreptate cel mai bun jucător din ultimii doi ani. Joacă un tenis fantastic, un tenis ofensiv și este super puternic în fiecare aspect al jocului său. Nu am mai jucat cu el de ceva vreme, dar mereu am avut meciuri interesante.</p>
<p>Cred că a existat un moment în care am jucat trei sau patru meciuri într-un spațiu foarte mic pe hard, dar pe zgură îmi amintesc doar de un meci la Monte Carlo, acum ani de zile (n.r. 2021, prima victorie a lui Djokovic cu Sinner). O semifinală de Grand Slam împotriva numărului 1 mondial e ceva special, nu există o scenă mai bună pentru mine, așa că voi face tot posibilul să-mi ridic nivelul și să am o performanță la fel de bună ca astăzi”, a declarat Djokovic, cu privire la semifinala cu <span>Sinner, campionul en-titre de la Australian Open</span>, care va avea loc vineri.</p>
<p>În cealaltă semifinală se vor duela Carlos Alcaraz (locul 2 ATP) și Lorenzo Musetti (locul 8 ATP). Meciul este programat tot vineri.</p>

]]></description>
    </item>
    <item>
      <title>Simona Halep a recunoscut: „Când am vorbit cu el, am simțit o emoție”</title>
      <link>https://www.prosport.ro/alte-sporturi/tenis/simona-halep-a-recunoscut-cand-am-vorbit-cu-el-am-simtit-o-emotie-20188135</link>
      <description><![CDATA[<img src="https://www.prosport.ro/wp-content/uploads/2025/06/Simona-Halep-a-recunoscut-„Cand-am-vorbit-cu-el-am-simtit-o-emotie-1400x944.jpeg"/><br/><p>Simona Halep (33 de ani), asociată cu performanța în tenis, a recunoscut emoția pe care a simțit-o când i s-a vorbit despre inițiativa ca numele său să fie alăturat Centrului Național de Tenis. De joi, 5 iunie, complexul se va numi Centrul Național de Tenis Simona Halep.</p>
<p>Fostul lider mondial a vorbit în cadrul evenimentului organizat de FR Tenis și susține că este o recunoaștere a rezultatelor pe care le-a obținut în tenisul feminin.</p>
<p>Simona Halep s-a retras din activitatea sportivă în februarie 2025, la Transylvania Open de la Cluj-Napoca, iar <span>cele mai prestigioase publicații internaționale au făcut reverențe </span>în fața sportivei din Constanța.</p>
<h2><span>Simona Halep a recunoscut: „Când am vorbit cu el, am simțit o emoție”</span></h2>
<p>Simona Halep, vizibil emoționată, a vorbit despre momentul în care i s-a adus la cunoștință propunerea respectivă.</p>
<p>„Este un moment emoționant. Domnul Daniel Dobre mi-a scris acum ceva timp ce părere am despre acest lucru. Când am vorbit cu el, instant, am simțit o emoție și pot să spun că este recunoaștere a tuturor rezultatelor pe care le-am avut de copil.</p>
<p>La 16 ani și jumătate, 17 ani am venit în București și aici, pe terenurile acestea m-am antrenat. Aici au fost condițiile potrivite pentru mine și, chiar dacă a fost greu să plec de acasă, a fost cel mai important moment. Acel moment poate că m-a adus unde am ajuns, la cel mai înalt nivel din tenisul mondial. Vreau să mulțumesc tuturor celor care au fost alături de mine. Știu că de fiecare dată îi menționez, dar pentru mine sunt foarte importanți toți.</p>
<p>Fiecare a pus câte o «cărămidă» la «casa» pe care am construit-o de-a lungul anilor. București este a doua mea casă pentru că aici am crescut și aici m-am  maturizat, aici am promit educația sportului de performanță”, a declarat Simona Halep la evenimentul prin care Centrul Național de Tenis a fost redenumit în Centrul Național de Tenis Simona Halep.</p>
<h2><span>Halep: „Sunt un produs 100% românesc. E o responsabilitate să am numele sus, aici”</span></h2>
<p>Fostul lider mondial a ținut să precizeze că este un „produs 100% românesc”. „Am mai spus înainte că sunt un produs 100% românesc și așa și este. Aici m-am născut, aici am crescut și aici am ajuns pe locul 1 în lume, ceea ce se datorează tuturor celor care au lucrat alături de mine și care au fost alături de mine.</p>
<p>Vreau să mulțumesc pentru această inițiativă. Este un moment unic pentru mine, dar și o responsabilitate să am numele sus, aici”, a mai spus Simona Halep.</p>
<p>Totodată, cea mai titrată jucătoare din România a ținut să le transmită sportivilor prezenți la eveniment că își dorește ca rezultatele sale să îi motiveze pe aceștia. „Sper ca numele acesta, prin rezultatele pe care le-am avut să motiveze, să vă motiveze pe voi, pentru că voi sunteți viitorul și cu tot sufletul o să fiu alături de voi. Performanța nu este ușoară, dar dacă te dedici în totalitate, ai cea mai mare șansă să ajungi. Așa că vă doresc mult succes, să aveți încredere în voi  și, chiar dacă suntem dintr-o țară mică, se poate orice”, a concluzionat Simona Halep, dubla campioană de Grand Slam, Roland Garros (2018) și Wimbledon (2019).</p>
<ul>
<li>Simona Halep a ajuns pe primul loc în clasamentul WTA la 9 octombrie 2017, după finala de la Beijing. Românca s-a menținut pe această poziție timp de 64 de săptămâni, încheind doi ani consecutivi pe primul loc, 2017 și 2018. Ultima clasare pe care a avut-o consemnată de WTA Tennis, cea de pe 10 februarie 2025, o indică pe Simona Halep pe locul 859 WTA.</li>
</ul>

]]></description>
    </item>
    <item>
      <title>Scene tari la Roland Garros, cu Ion Țiriac în prim – plan. Cum l-a ajutat miliardarul român pe Alexander Zverev chiar în meciul cu Novak Djokovic</title>
      <link>https://www.prosport.ro/alte-sporturi/tenis/scene-tari-la-roland-garros-cu-ion-tiriac-in-prim-plan-cum-l-a-ajutat-miliardarul-roman-pe-alexander-zverev-chiar-in-meciul-cu-novak-djokovic-20187888</link>
      <description><![CDATA[<img src="https://www.prosport.ro/wp-content/uploads/2025/06/Scene-tari-la-Roland-Garros-cu-Ion-Tiriac-in-prim-plan.-Cum-l-a-ajutat-miliardarul-roman-pe-Alexander-Zverev-chiar-in-meciul-cu-Novak-Djokovic.jpg"/><br/><p>Miliardarul Ion Țiriac a fost protagonistul unui moment inedit la Roland Garros, în timpul meciului dintre Alexander Zverev (28 de ani, locul 3 ATP) și Novak Djokovic (38 de ani, locul 6 ATP), în sferturile de finală ale Open-ului francez.</p>
<p>În debutul setului inaugural, imediat după primul game câștigat de german, acesta a vrut să trimită una dintre rachete echipei sale, pentru a fi reparat mânerul, dar cum nu putea părăsi terenul în timpul meciului a apelat la un voluntar, însă acesta ar  fi trebuit să treacă prin <span>loja miliardarului român</span>. Astfel, Zverev i-a întins racheta lui Țiriac, care i-a înmânat-o voluntarului, iar momentul a fost apreciat de public printr-o rafală de aplauze.</p>
<p>Djokovic, fostul lider mondial, se află la două victorii de doborârea recordului de trofee majore, pe care l-a atins în 2023, la US Open.</p>
<h2><span>Ion Țiriac în prim-plan la Roland Garros. Miliardarul l-a ajutat pe Zverev</span></h2>
<p>Interacțiunea dintre sportiv și miliardar a fost apreciată de către public și a devenit virală pe social media.</p>
<p>Setul de debut al sfertului de finală a fost dominat de Zverev, care s-a impus cu 6-4, în 47 de minute, însă în următoarele seturi, <span>Djokovic a arătat un tenis de înaltă calitate</span>, câștigându-le cu 6-3, 6-2, 6-4.</p>
<p>Acesta a fost al doilea sfert de finală câștigat de Djokovic, la Roland Garros, în fața lui Zverev, după cel din 2019.</p>
<p>Djokovic deține recordul de titluri majore, la masculin, 24, din care cele mai multe au fost la Australian Open, zece (2008, 2011, 2012, 2013, 2015, 2016, 2019, 2020, 2021 și 2023). La Wimbledon s-a impus de șapte ori (2011, 2014, 2015, 2018, 2019, 2021 și 2022), la US Open are patru titluri (2011, 20115, 2018 și 2023), iar la Roland Garros vrea să îl cucerească pe cel de-al patrulea (2016, 2021 și 2023).</p>
<p>În semifinala din acest an se va confrunta cu Jannik Sinner (23 de ani), liderul mondial, iar dacă va trece de italian se întâlnește cu învingătorul dintre Carlos Alcaraz (22 de ani, locul 2 ATP) și Lorenzo Musetti (23 de ani, locul 8 ATP).</p>
<p>Cu un succes în finală, Djokovic poate doborî recordul de trofee de Grand Slam, un record stabilit de australianca Margaret Court, în 1973, și pe care l-a atins în 2023, când a cucerit US Open.</p>

]]></description>
    </item>
    <item>
      <title>Moment absolut incredibil la Roland Garros. Musetti a lovit-o cu mingea trimisă de furie în piept pe arbitra de linie</title>
      <link>https://www.prosport.ro/alte-sporturi/tenis/roland-garros/moment-absolut-incredibil-la-roland-garros-musetti-a-lovit-o-cu-mingea-trimisa-de-furie-in-piept-pe-arbitra-de-linie-20187669</link>
      <description><![CDATA[<img src="https://www.prosport.ro/wp-content/uploads/2025/06/Moment-absolut-incredibil-la-Roland-Garros.-Musetti-a-lovit-o-cu-mingea-trimisa-de-furie-in-piept-pe-arbitra-de-linie.jpg"/><br/><p>Lorenzo Musetti a fost aproape de o descalificare stupidă de la Roland Garros după ce a lovit arbitra de linie cu mingea direct în piept.</p>
<p>Jucătorul italian s-a temut că ar putea fi penalizat din cauza unui gest de neînțeles într-un moment important al meciului cu Frances Tiafoe. În timpul sferturilor de la Roland Garros, Musetti a avut un moment de nervozitate și și-a descărcat frustrarea pe o minge pe care a șutat-o direct în pieptul arbitrei de linie. Și-a dat rapid seama de gestul stupid și a mers să își ceară scuze.</p>
<h2><span>Lorenzo Musetti, iertat pentru un gest care i-ar fi putut aduce descalificarea de la Roland Garros</span></h2>
<p>Italianul a avut un mmoment de frustrare în setul al doilea al meciului cu favoritul publicului, Frances Tiafoe. Pentru o fază similară, <span>Novak Djokovic a fost eliminat </span>de la US Open, în urmă cu cinci ani, dar arbitrul de la această partidă a fost indulgent cu sportivul, care și-a recunoscut imediat greșeala și s-a asigurat că arbitra de linie nu a pățit nimic grav.</p>
<p>Musetti a primit mingea de la un copil de mingi și a șutat-o puternic direct în pieptul unei arbitre de linie, care nu a avut timp să se ferească. Din fericire, nu s-a întâmplat nimic grav, iar arbitra de linie a putut să rămână în continuare la marginea terenului, deși a încasat o lovitură puternică de la o distanță destul de mică.</p>
<blockquote class="instagram-media" data-instgrm-permalink="https://www.instagram.com/reel/DKcpDMEN2UA/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by TNT Sports (@tntsports)</p>
</div>
</blockquote>
<p><script async="" src="//www.instagram.com/embed.js"></script></p>
<p>Acest gest copilăresc îl putea priva pe Musetti de cel mai important succes la Roland Garros, care i-a adus în premieră calificarea în penultimul act. Adversarul său a contestat vehement gestul și a cerut descalificarea sportivului, însă partida a continuat și italianul a învins după aproape trei ore de joc, scor 6-2, 4-6, 7-5, 6-2.</p>
<blockquote>
<p data-end="1767" data-start="1500">„Sincer, cred că a fost o coincidență nefericită. Trebuie să recunosc că m-am speriat puțin când am văzut ce s-a întâmplat, pentru că nu am vrut să rănesc pe nimeni. M-am dus imediat să-mi cer scuze față de arbitrul de linie și îmi cer scuze și față de toți ceilalți. Cred că a fost corect să mi se acorde un avertisment, pentru că arbitrul de scaun a văzut clar că nu a fost cu intenție. Cred că de aceea m-a lăsat să continui meciul”, a precizat Musetti la conferința de presă.</p>
</blockquote>
<h2 data-end="1767" data-start="1500"><span>Frances Tiafoe, după gestul adversarul său: „Mi se pare comic”</span></h2>
<p>Americanul a asistat la momentul în care adversarul său a lovit cu mingea un arbitru. Camerele au surprins reacția sa. A cerut insistent să se ia măsuri împotriva italianului, dar acesta a scăpat doar cu un avertisment. Pentru Tiafoe ar fi fost benefică o descalificare, mai ales că la capătul jocului el a părăsit competiția.</p>
<blockquote><p>„Evident, a făcut asta și nu s-a întâmplat nimic. Mi se pare comic, dar așa stau lucrurile. Nu s-a întâmplat nimic, deci nu există nimic de reproșat. Evident, nu există consecvenţă cu măsurile, dar aşa stau lucrurile, se pare că nu s-a întâmplat nimic”, a declarat Tiafoe.</p></blockquote>

]]></description>
    </item>
  </channel>
</rss>
