<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Traumatizată”. Coco Gauff a țipat în cinema și s-a panicat după ce a văzut acest film horror</title>
      <link>https://www.prosport.ro/alte-sporturi/tenis/traumatizata-coco-gauff-a-tipat-in-cinema-si-s-a-panicat-dupa-ce-a-vazut-acest-film-horror-20247504</link>
      <description><![CDATA[<img src="https://www.prosport.ro//wp-content/uploads/2025/08/„Traumatizata.-Coco-Gauff-a-tipat-in-cinema-si-s-a-panicat-dupa-ce-a-vazut-acest-film-horror-1400x879.png"/><br/><p>Coco Gauff (21 de ani – 2 WTA), campioana de la Roland Garros 2025, a fost de curând în cinema pentru a vedea un film proaspăt lansat și a avut parte de o experiență nu tocmai plăcută.</p>
<p>Sportiva din Statele Unite ale Americii s-a panicat și a țipat, chiar dacă în jurul ei se mai aflau și alte câteva zeci de persoane.</p>
<h2><span>A mers la cinema pentru a se relaxa, dar a plecat de acolo „traumatizată”. Ce a pățit Coco Gauff la premiera filmului horror Arme</span></h2>
<p><span>Coco Gauff, campioana de la Roland Garros 2025</span>, a părăsit turneul WTA de la Cincinnati în faza sferturilor de finală, după ce a fost învinsă de italianca Jessica Paolini, scor 6-2, 4-6, 3-6.</p>
<p>Într-un dialog pe care l-a purtat cu reporterii americani, Gauff a încercat să se detașeze de tot ceea ce înseamnă fenomenul tenis și a mărturisit că de curând a mers să vadă premiera unui film la cinema. Este vorba despre „Weapons”, Arme în traducere, o producție cinematografică din genul horror care are ca temă dispariția misterioasă a mai multor copii.</p>
<p>Filmul a avut premiera în SUA pe 8 august, iar <span>Coco Gauf, deși nu de puține ori a spus că trăiește cu frică și în viața reală</span>, și-a făcut curaj pentru a-l vedea.</p>
<p>Însă, ceea ce trebuia să fie un moment de relaxare s-a transformat într-un coșmar, iar americanca a plecat de la cinema „tulburată, stresată și traumatizată”.</p>
<blockquote><p>Zilele trecute, am fost la cinema și am văzut Weapons, care este un film de groază. Nu recomand să vezi filme de groază singur. Și apoi, faptul că trebuie să conduci înapoi acasă în toiul nopții, în mijlocul statului Ohio, nu ajută nici el. Așa că nu știu dacă voi mai face asta vreodată. Da, m-am dus singură să văd filmul, ceea ce a fost în regulă. Părea o idee bună, apoi eram în parcare, care era practic goală… Și apoi filmul a fost înfricoșător și mi-am zis: «Nu e nimeni pe stradă în Ohio după ora 22:00, de ce fac asta?». Deci nu recomand asta”, a mai declarat Coco Gauff, citată de <span>Sports Keeda</span>.</p></blockquote>
<h2><span>De ce se teme Coco Gauff</span></h2>
<p>Așa cum am precizat deja, filmul Arme are la bază mai multe răpiri și dispariții ale unor copii care sunt colegi de clasă. Acest detaliu a speriat-o teribil pe Coco Gauff, deoarece nu de puține ori a fost hărțuită de fanii insistenți de-a lungul carierei.</p>
<p>Prin intermediul unei reacții pe care a oferit-o în acest an, americanca a dezvăluit că s-a văzut inclusiv urmărită pe drumul de la aeroport către hotel sau casă:</p>
<blockquote><p>Pățesc asta. Nu știu cum se întâmplă. După părerea mea, cred că cineva din aeroport le dezvăluie aceste lucruri (n.r. – zborurile în care se află și orele la care aterizează pe aeroport)”, a spus Coco Gauff, sugerând că a dat de mai multe ori peste fețele acelorași hărțuitori.</p></blockquote>
<p>Coco Gauff este una dintre cele mai bogate jucătoare de tenis din circuit, cu câștiguri de 27.421.774 dolari doar din turnee, potrivit site-ului oficial al <span>WTA</span>.</p>

]]></description>
    </item>
    <item>
      <title>„Românca a fost cândva o forță dominantă în tenis”. Ce au scris americanii despre Simona Halep și admirația pe care i-o poartă Igăi Swiatek</title>
      <link>https://www.prosport.ro/alte-sporturi/romanca-a-fost-candva-o-forta-dominanta-in-tenis-ce-au-scris-americanii-despre-simona-halep-si-admiratia-pe-care-i-o-poarta-igai-swiatek-20247759</link>
      <description><![CDATA[<img src="https://www.prosport.ro//wp-content/uploads/2025/08/„Romanca-a-fost-candva-o-forta-dominanta-in-tenis.-Ce-au-scris-americanii-despre-Simona-Halep-si-admiratia-pe-care-i-o-poarta-Igai-Swiatek.jpg"/><br/><p>Simona Halep a scris istorie în tenisul feminin, reușind să cucerească două titluri de Grand Slam și să conducă ierarhia WTA.</p>
<p>Americanii nu au uitat performanțele sportivei noastre și au lăudat-o din nou, într-un articol amplu.</p>
<h2><span>Simona Halep, ridicată în slăvi de presa din Statele Unite ale Americii: „A fost o forță dominantă în tenis!”</span></h2>
<p>Chiar dacă <span>Simona Halep s-a retras din tenis</span>, numele ei rămâne unul <span>foarte important la nivel global</span>, tot mai multe jucătoare luând-o exemplu pentru o carieră de succes.</p>
<p>Perioada ei de glorie a fost cu siguranță în 2018-2019, atunci când a reușit să cucerească titlurile de Grand Slam, unul la Roland Garros și unul la Wimbledon.</p>
<p>Presa din SUA a reluat acele momente și a descris-o pe fosta jucătoare drept „o forță dominantă în tenisul feminin”.</p>
<p>„Românca a fost cândva o forță dominantă în tenis, reușind să câștige primul ei titlu de Grand Slam la Roland Garros, în 2018, în fața americancei Sloane Stephens. A fost a patra finală din cariera ei, iar în a cincea, în 2019, a învins-o pe Serena Williams în finala de la Wimbledon.</p>
<p>Simona a continuat să se lupte cu cele mai bune jucătoare din lume până când cariera i-a fost întreruptă temporar, în urma unei suspendări provizorii pentru dopaj.</p>
<p>Revenirea nu a durat însă mult. La începutul acestui an, la 34 de ani, Simona Halep și-a anunțat retragerea definitivă din tenis, confruntându-se cu accidentări care i-au afectat revenirea”, au scris americanii de la tennisuptodate.com.</p>
<h2><span>Simona Halep este impresionată de Iga Swiatek, senzația din circuitul WTA: „Îmi place de ea pentru că este o jucătoare completă!”</span></h2>
<p>Simona Halep a vorbit în presa din America și despre Iga Swiatek, cea mai în formă jucătoare de tenis a momentului. Campioana de la Wimbledon din 2025 a fost lăudată de Simona Halep, sportiva noastră considerând-o pe poloneză „o jucătoare completă”.</p>
<p>Iga Swiatek, în vârstă de 24 de ani, a cucerit lumea tenisului prin jocul său extraordinar. Inițial, ea a atras atenția lumii în 2020, când a câștigat primul ei Grand Slam la Roland Garros. Începând cu 2022, a dominat competiția de la Paris, câștigând trei titluri consecutive pe zgură. Tot în 2022, a obținut și primul ei Grand Slam pe hard, la US Open.</p>
<p>Stilul de joc al polonezei a fost lăudat de Simona Halep, care a recunoscut că o urmărește cu plăcere.</p>
<p>„Nu prea mă uit la tenis, dar din când în când mai urmăresc câte un meci. Îmi place foarte mult Swiatek pentru că este o jucătoare completă. Am urmărit finala de la Wimbledon.</p>
<p>Are un joc foarte bine așezat și se mișcă excelent. Am început să analizez lucruri pe care, ca jucătoare, nu le observam. Mi s-a părut foarte puternică”, a spus Simona Halep, potrivit aceleiași surse.</p>

]]></description>
    </item>
    <item>
      <title>„I-am spălat și i-am gătit”. Celebrul cuplu s-a despărțit, iar fosta iubită a milionarului a rupt tăcerea</title>
      <link>https://www.prosport.ro/diverse/i-am-spalat-si-i-am-gatit-celebrul-cuplu-s-a-despartit-iar-fosta-iubita-a-milionarului-a-rupt-tacerea-20247645</link>
      <description><![CDATA[<img src="https://www.prosport.ro//wp-content/uploads/2025/08/„I-am-spalat-si-i-am-gatit.-Celebrul-cuplu-s-a-despartit-iar-fosta-iubita-a-milionarului-a-rupt-tacerea.jpg"/><br/><p>Fostul număr 13 ATP Nick Kyrgios s-a despărțit de iubita sa, Costeen Hatzi, iar aceasta din urmă a rupt tăcerea în legătură cu relația pe care a avut-o cu milionarul australian.</p>
<p>Cei doi erau împreună de la finalul lui 2021, iar la scurt timp după acest moment Hatzi a devenit „membru cu normă întreagă” în echipa lui Kyrgios, lucru care a avut un impact major pentru jucătorul care a atins prima sa finală de Grand Slam la Australian Open 2022.</p>
<p>Cariera lui Kyrgios a fost pusă pe pauză în 2023 și 2024 din cauza unor probleme medicale, iar în respectiva perioadă <span>australianul a devenit comentator de tenis</span>.  Potrivit ATP, premiile pe care le-a câștigat Kyrgios în cariera sa, în care a jucat atât la simplu, cât și la dublu, au ajuns la 12.653.930 de dolari.</p>
<h2><span>Celebrul cuplu s-a despărțit în primăvară, iar fosta iubită a milionarului a rupt tăcerea</span></h2>
<p>Nick Kyrgios (30 de ani) a revenit în circuit la începutul acestui an, iar până la turneul de la Indian Wells a avut-o alături pe Costeen Hatzi (26 de ani), acela fiind și momentul în care au apărut primele zvonuri legate de despărțirea celor doi, care au fost confirmate câteva săptămâni mai târziu.</p>
<p>La câteva luni de la despărțirea dintre Nick Kyrgios și Costeen Hatzi, aceasta din urmă a rupt tăcerea, însă a lăsat de înțeles că nu regretă alegerile pe care le-a făcut în privința relației cu rebelul australian, chiar dacă finalul nu a fost așa cum și-a dorit.</p>
<p>„L-am susținut pe deplin. Am fost la toate turneele. Mă ocupam de tot în culise. I-am spălat și i-am gătit. Eram fericită să fac asta, pentru că îl iubeam și aveam o relație minunată la momentul respectiv. Așa că nu regret nimic din ce am făcut”, a declarat Costeen Hatzi pentru <span>News Corp</span>.</p>
<h2><span>Costeen Hatzi, dovadă de maturitate</span></h2>
<p>Deși nu a fost mulțumită de cum au decurs unele lucruri în relația cu Nick Kygios, tânara susține că există un lucru pe care nu l-ar vrea să îl facă lui Kyrgios, acela de a-l critica în public. Până la urmă, asta este o dovadă de maturitate pe care o arată tânara.</p>
<p>„Am înțeles asta, pentru că nu vreau să îi stric reputația. Uneori, emoțiile mă copleșesc, dar apoi îmi amintesc că nu este în firea mea să spun ceva rău despre el.</p>
<p>Am avut o relație frumoasă, chiar dacă lucrurile nu au ieșit așa cum speram. Am găsit pacea în mine și sper că și el este fericit. Nu îi doresc nimic rău”, a mai spus Hatzi.</p>
<h2><span>Nick Kyrgios, doar patru turnee în 2025</span></h2>
<p>Australianul, ajuns fără clasament ATP, a revenit în circuit la începutul acestui an, la turneul ATP 250 de la Brisbaine, dar a pierdut încă din turul inaugural.</p>
<p>În 2025 a bifat încă trei turnee, din care unul singur de Grand Slam, la Australian Open, unde a fost eliminat în primul tur.</p>
<p>Celelalte două turnee jucate de rebelul Kyrgios au fost <span>Indian Wells (ATP Masters 1.000,  unde a abandonat în primul tur</span>) și Miami Open (ATP Masters  1.000, unde a reușit o victorie).</p>

]]></description>
    </item>
    <item>
      <title>Rusoaica prietenă cu Sorana Cîrstea a răbufnit: „Cum să mă recuperez?”</title>
      <link>https://www.prosport.ro/alte-sporturi/tenis/rusoaica-prietena-cu-sorana-cirstea-a-rabufnit-cum-sa-ma-recuperez-20246489</link>
      <description><![CDATA[<img src="https://www.prosport.ro//wp-content/uploads/2025/08/Rusoaica-prietena-cu-Sorana-Cirstea-a-rabufnit-„Cum-sa-ma-recuperez-e1755251926476.jpg"/><br/><p>Controversă puternică în tenisul feminin, după ce o jucătoare prietenă a Soranei Cîrstea s-a plâns de programările nedrepte în turnee. Anna Kalinskaya consideră că nu are timp necesar de recuperare înainte de duelul cu Iga Swiatek de la Cincinnati Open.</p>
<p>Tenisul naște frecvente controverse, mai ales prin unele <span>decizii cel puțin judecabile ale forurilor internaționale</span>. Anna Kalinskaya îi atacă pe reprezentanții WTA, după ce a ajuns în sferturile de finală ale Cincinnati Open, unde o va întâlni pe Iga Swiatek.</p>
<h2><span>Anna Kaninskaya, prietena Soranei Cîrstea, atacă WTA înainte de meciul cu Iga Swiatek</span></h2>
<p>Turneul de la Cincinnati a început pentru Kaninskaya cu o victorie obținută greu în fața americanei Payton Stearns. Apoi, rusoaica a trecut de Amanda Anisimova și Ekaterina Alexandrova. După victoria din optimile de finală, sportiva a reacționat pe rețelele de socializare, spunând că programările propuse de WTA nu îi permit să se recupereze optim.</p>
<p>„Cum pot reprezentanții WTA și ai turneului să se aștepte ca atleții să performeze la maximul lor când se fac programările atât de nedrept? După meciul meu cu Alexandrova, am ajuns acasă din campus la 02:40 noaptea și nu m-am pus în pat până la 04:00.</p>
<p>Am dormit puțin, apoi m-am întors la bază pentru antrenament. Apoi am fost programată la un nou meci la ora 11 dimineață. Cum se așteaptă cei de la WTA să mă recuperez și să îmi ajustez continuu ciclul de somn, care e unul dintre cele mai importante aspecte în recuperare? Pare cam nedrept”, a spus Anna Kalinskaya pe Instagram Story.</p>
<h2><span>Ce a spus rusoaica despre duelul cu Iga Swiatek</span></h2>
<p>După un parcurs foarte bun în turneul american, Kalinskaya a prefațat partida cu Iga Swiatek, care va avea loc astăzi, 15 august. <span>Poloneza vine într-o formă de invidiat</span>, mai ales după ce a cucerit turneul de Grand Slam de la Wimbledon.</p>
<p>„Sunt entuziasmată. Mă rog, sper să fie un meci de un nivel foarte bun, adică știm cu toții că Iga este o mare luptătoare. Vom vedea ceea ce se va întâmpla mâine”, a mai spus Anna Kalinskaya, conform <span>Sportskeeda</span>.</p>
<p>Cele două sportive s-au mai întâlnit o singură dată de-a lungul timpului, victoria fiind obținută de rusoaica Anna Kalinskaya. Iga Swiatek se află pe poziția 3 în clasamentul WTA, iar cea din urmă este pe poziția 34. Anul acesta nu a fost unul de excepție pentru rusoaică, care nu a pus mâna pe niciun trofeu, fiind eliminată în dese rânduri în primele tururi ale turneelor unde a participat.</p>

]]></description>
    </item>
    <item>
      <title>„Nu e vina mea!”. Carlos Alcaraz s-a certat cu arbitrul de scaun pentru că a refuzat să-şi mute sticlele cu apă</title>
      <link>https://www.prosport.ro/alte-sporturi/tenis/nu-e-vina-mea-carlos-alcaraz-s-a-certat-cu-arbitrul-de-scaun-pentru-ca-a-refuzat-sa-si-mute-sticlele-cu-apa-20246500</link>
      <description><![CDATA[<img src="https://www.prosport.ro//wp-content/uploads/2025/08/„Nu-e-vina-mea22.-Carlos-Alcaraz-s-a-certat-cu-arbitrul-de-scaun-pentru-ca-a-refuzat-sa-si-mute-sticlele-cu-apa-e1755249338894-1400x801.jpg"/><br/><p>Miercuri, 14 august 2025, în optimile de finală ale turneului de la Cincinnati, Carlos Alcaraz (22 de ani – 2 ATP) s-a certat cu arbitrul de scaun pentru că a refuzat să-și mute sticlele cu apă.</p>
<p>În lupta pentru un loc în sferturile de finală, talentatul sportiv iberic l-a întâlnit pe Luca Nardi (22 de ani – 98 ATP), reprezentant al Italiei.</p>
<h2><span>Carlos Alcaraz, așa cum nu îl vezi prea des: s-a enervat pentru că arbitrul i-a cerut să-și mute sticlele cu apă</span></h2>
<p><span>Carlos Alcaraz, campionul de la Roland Garros 2025</span>, s-a calificat în sferturile de finală ale turneului ATP de la Cincinnati, după ce l-a învins în două seturi pe Luca Nardi, scor 6-1, 6-4.</p>
<p>Până să se dueleze din nou cu rivalul său, <span>Jannik Sinner, pe care recent l-a amenințat public</span>, spaniolul s-a luptat cu un al reprezentant al Italiei și, așa cum am precizat deja, confruntarea nu a fost una dificilă. Alcaraz a dominat la toate capitolele și a avut nevoie de doar o oră și 22 de minute pentru a pune capăt confruntării.</p>
<p>Însă, chiar dacă meciul a fost unul relativ lejer pentru numărul 2 ATP, Alcaraz a putut fi văzut la Cincinnati într-o ipostază nu tocmai obișnuită pentru el. Așa cum <span>se poate vedea în videoclipul de aici</span>, ibericul s-a enervat și s-a certat cu arbitrul de scaun pentru că a refuzat să-și mute sticlele cu apă.</p>
<blockquote><p>Doar pentru asta? Pentru că am pus sticlele acolo și după le-am adus înapoi (n.r. – a fost avertizat de arbitru)”, a întrebat Alcaraz.</p></blockquote>
<p>În replică, arbitrul de scaun i-a transmis:</p>
<blockquote><p>Am vorbit deja despre asta. E vorba despre logo-urile care apar…”, i s-a precizat lui Alcaraz.</p></blockquote>
<p>În acel moment, campionul de la Roland Garros i-a spus arbitrului că nu este vina lui:</p>
<blockquote><p>Da, dar nu a fost vina mea. Nu a fost vina mea, ce ar fi trebuit să fac?”, a spus Alcaraz, arătând cu degetele spre însemnele de pe sticlă.</p></blockquote>
<h2><span>Arbitrul și-a asumat vina</span></h2>
<p>Sticlele respective de apă aparțineau brandului francez Evian, iar din acest motiv, arbitrul a considerat că gestul lui Alcaraz poate fi interpretat drept o reclamă.</p>
<blockquote><p>Este vina mea, pentru că nu am observat asta mai devreme (n.r. – că pe sticle era trecut numele brandului Evian)”, a continuat arbitrul.</p></blockquote>
<p>Însă, Carlos Alcaraz nu s-a potolit și s-a contrat mai departe cu oficialul:</p>
<blockquote><p>Și acum din cauza greșelii tale eu trebuie să acopăr sticlele? Nu așa merg lucrurile… A fost vina ta, iar acum eu trebuie să plătesc pentru asta. A fost vina ta. Nu o să le acopăr”, a încheiat Carlos Alcaraz, în videoclipul care a adunat aproape 400.000 de vizualizări pe rețelele de socializare.</p></blockquote>
<p>În sferturile de finală de la Cincinnati, Carlos Alcaraz îl va înfrunta pe rusul Andrey Rublev (27 de ani – 11 ATP).</p>

]]></description>
    </item>
  </channel>
</rss>
