<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Ce mincinoasă e!”. Prietena Soranei Cîrstea a fost luată în colimator după ce a fost la un concert, deși s-a plâns că programul WTA e prea încărcat</title>
      <link>https://www.prosport.ro/alte-sporturi/ce-mincinoasa-e-prietena-soranei-cirstea-a-fost-luata-in-colimator-dupa-ce-a-fost-la-un-concert-desi-s-a-plans-ca-programul-wta-e-prea-incarcat-20249242</link>
      <description><![CDATA[<img src="https://www.prosport.ro//wp-content/uploads/2025/08/„Ce-mincinoasa-e.-Prietena-Soranei-Cirstea-a-fost-luata-in-colimator-dupa-ce-a-fost-la-un-concert-desi-s-a-plans-ca-programul-WTA-e-prea-incarcat-e1755507050437.jpg"/><br/><p>Anna Kalinskaya, buna prietenă a Soranei Cîrstea, a fost luată în colimator după ce a fost la un concert în Miami.</p>
<p>Scandalul a plecat după ce ea s-a plâns că programul WTA e prea încărcat, iar jucătoarele nu se pot recupera cum trebuie între turnee.</p>
<h2><span>„Ce mincinoasă e!”. Prietena Soranei Cîrstea a fost luată în colimator după ce a fost la un concert, deși s-a plâns că programul WTA e prea încărcat</span></h2>
<p>„Cum se pot aștepta cei din WTA și organizatorii turneului ca sportivele să dea tot ce au mai bun când programul este atât de nedrept?</p>
<p>După meciul meu împotriva Alexandrovei, am ajuns acasă de la fața locului la 2:40 dimineața și nu m-am culcat până la 4 dimineața. Am dormit puțin și am venit la fața locului să mă antrenez.</p>
<p>Apoi sunt programată la 11 dimineața pentru meciul de mâine, cum se așteaptă turneul și cei din WTA să mă recuperez și să-mi ajustez întruna tiparele de somn, care sunt unul dintre cele mai importante aspecte ale recuperării?”, a spus Anna Kalinskaya recent.</p>
<p>Interesant este că după aceste declarații, jucătoarea din Rusia s-a fotografiat pe Instagram de la un concert din Miami, iar fanii au explodat pe rețelele de socializare.</p>
<p>Scoși din sărite de contradicția rusoaicei, fanii au luat-o imediat în colimator și au criticat-o pentru decizia pe care a luat-o, mai ales în contextul declarațiilor oferite tot de ea.</p>
<p>Iată doar câteva dintre reacțiile fanilor supărați:</p>
<ul>
<li>„E o minune că a putut participa la un concert a doua zi după ce a jucat la 11:00 dimineața. Nu știu cum reușește”, a scris un fan.</li>
<li>„E o minunăcioasă lol”, a scris altul.</li>
<li>„Ar fi trebuit să se recupereze pentru US Open în loc să facă asta”, a fost o altă reacție.</li>
</ul>
<h2><span>Sorana Cîrstea e foarte bună prietenă cu Anna Kalinskaya. Cele două au câștigat la dublu titlul la Madrid</span></h2>
<p>Sorana Cîrstea a câștigat, alături de Anna Kalinskaya, titlul la Madrid, în proba de dublu, iar la festivitatea de premiere a folosit un apelativ la adresa colegei ei.</p>
<p>Concret, Sorana Cîrstea o consideră pe Anna Kalinskaya o „bună prietenă”.</p>
<p>„E un trofeu minunat, nu mă gândeam că vom reuși să câștigăm în această săptămână. Anna e o bună prietenă, am zis că vom juca un meci-două la dublu, dar iată că avem trofeul.</p>
<p>Vreau să le mulțumesc tuturor celor de aici și organizatorilor. Mulțumim”, a spus Sorana la festivitatea de premiere care a avut loc chiar pe teren, după ultimul punct, potrivit Digi Sport.</p>

]]></description>
    </item>
    <item>
      <title>Fostul antrenor al Serenei Williams i-a promis o schimbare lui Coco Gauff care să o facă să câștige peste 10 turnee de Grand Slam!</title>
      <link>https://www.prosport.ro/alte-sporturi/tenis/fostul-antrenor-al-serenei-williams-i-a-promis-o-schimbare-lui-coco-gauff-care-sa-o-faca-sa-castige-peste-10-turnee-de-grand-slam-20249182</link>
      <description><![CDATA[<img src="https://www.prosport.ro//wp-content/uploads/2025/08/Fostul-antrenor-al-Serenei-Williams-i-a-promis-o-schimbare-lui-Coco-Gauff-care-sa-o-faca-sa-castige-peste-10-turnee-de-Grand-Slam-1400x938.jpg"/><br/><p>Rick Macci (70 de ani), legendarul antrenor de tenis care le-a format pe surorile Serena (43) și Venus Williams (45), i-a promis o schimbare lui Coco Gauff (21 de ani – 2 WTA) care să o facă să câștige peste 10 turnee de Grand Slam!</p>
<p>Momentan, talentata reprezentantă a Statelor Unite ale Americii a bifat doar două astfel de triumfuri, la US Open 2023 și Roland Garros 2025.</p>
<h2><span>Rick Macci, fostul antrenor al Serenei Williams, știe cum îi poate revoluționa cariera lui Coco Gauff. Americanca ar putea câștiga peste 10 turnee de Grand Slam</span></h2>
<p><span>Coco Gauff, campioana de la Roland Garros 2025, este</span> cea mai apreciată jucătoare de tenis din Statele Unite ale Americii în acest moment și, deși e deja de ani buni în elita WTA, pare că nu și-a atins adevăratul potențial.</p>
<p>Ronald Garros 2025 a fost doar al doilea turneu de Grand Slam pe care l-a cucerit Gauff. Anterior, <span>urmașa Serenei Williams a triumfat la US Open 2023, atunci când a reușit o revenire incredibilă în finala cu Aryna Sabalenka</span>, scor 2-6, 6-3, 6-2.</p>
<p>În rest, Gauff a mai jucat o semifinală la Australian Open 2024, iar la Wimbledon a ajuns de trei ori în faza optimilor de finală, în 2019, 2021 și 2024.</p>
<p>Rick Macci, legendarul antrenor de tenis american care le-a format pe surorile Williams, a declarat într-un interviu recent că i-ar putea revoluționa cariera lui Coco Gauff fără prea mari eforturi. Fostul jucător este de părere că numărul 2 WTA trebuie doar să își îmbunătățească serviciul, deoarece acesta e singurul aspect la care suferă cu adevărat.</p>
<p>Potrivit <span>Tennis World USA</span>, doar în 2025, la totalul ce 14 turnee pe care le-a onorat cu prezența, Coco Gauff a înregistrat 320 de duble greșeli.</p>
<p>„Nu e vorba că are un prim serviciu bun și un al doilea destul de șubred. E vorba că racheta ei, coordonată cu mișcarea piciorului, nu pornește la momentul potrivit atunci când servește. Nu există nicio îndoială că alături de mine și de Dr. Gordon (n.r. – expert în biomecanică) acest lucru s-ar putea rezolva imediat. Dar ca să fie cu adevărat grozavă are nevoie de un mix. Și da, acest serviciu al ei ar putea fi îmbunătățit. Nu am nicio îndoială cu privire la unde ar putea ajunge, ar putea câștiga un număr de turnee de Grand Slam din două cifre”, a declarat Rick Macci, citat de sursa menționată mai sus.</p>
<h2><span>Coco Gauff a cucerit 10 titluri WTA</span></h2>
<p>În total, la simplu, Coco Gauf a cucerit 10 titluri WTA, înregistrând 262 de victorii și 110 înfrângeri. Potrivit site-ului <span>WTA</span>, doar din turnee, ea și-a asigurat câștiguri de 27.421.774 de dolari.</p>
<p>În 2021, anul în care a ajuns în elita WTA, Coco Gauff a încheiat pe locul 19 în ierarhia mondială. Ulterior, în 2022 a terminat pe 4, în 2023 pe 3, iar în 2024 pe 2. În prezent, ea se află pe aceeași poziție ca la finalul anului trecut.</p>
<p>Coco Gauff nu a izbutit niciodată să urce pe scanului de lider în clasamentul WTA.</p>

]]></description>
    </item>
    <item>
      <title>„Un om învins”. Martina Navratilova a stabilit cine a pierdut lupta Trump – Putin din Alaska</title>
      <link>https://www.prosport.ro/alte-sporturi/tenis/un-om-invins-martina-navratilova-a-stabilit-cine-a-pierdut-lupta-trump-putin-din-alaska-20249243</link>
      <description><![CDATA[<img src="https://www.prosport.ro//wp-content/uploads/2025/08/„Un-om-invins.-Martina-Navratilova-a-stabilit-cine-a-pierdut-lupta-Trump-–-Putin-din-Alaska--1400x863.jpg"/><br/><p>Martina Navratilova (68 de ani), legendă a tenisului din Cehia și mare contestatară a actualului președinte din Statele Unite ale Americii, a avut nevoie de o singură imagine pentru a stabili cine a pierdut lupta Trump – Putin din Alaska.</p>
<p>Câștigătoare a 18 titluri de Grand Slam și considerată de mulți drept cea mai mare jucătoare de tenis din toate timpurile, Navratilova nu a ezitat să își împărtășească gândurile cu cei aproape 500.000 de oameni care o urmăresc pe rețelele de socializare.</p>
<h2><span>Martina Navratilova a avut nevoie de doar câteva cuvinte pentru a prezenta concluzia luptei Trump – Putin din Alaska</span></h2>
<p><span>Negocierile dintre Donald Trump şi Vladimir Putin care au avut loc la Anchorage, în statul american Alaska</span>, au stârnit numeroase reacții în presa internațională și nici măcar nume grele din peisajul sportului nu au putut trece cu vederea detaliile care au ieșit la iveală în urma întâlnirii celor doi șefi de stat.</p>
<p>Trump a părut dominat de Putin din toate punctele de vedere, iar la capătul discuției, deși a spus că a fost una productivă, președintele american și-a făcut apariția în fața reporterilor și a transmis că războiul dintre Rusia și Ucraina e departe de a fi terminat. Concret, Trump a spus că nu a ajuns la o înțelegere cu Putin și că nu există niciun acord pentru încetarea focului în țara vecină României.</p>
<p><span>Marele șahist Garry Kasparov (62 de ani), poate cel mai mare dușman al lui Vladimir Putin, l-a distrus pe Donald Trump</span> după negocierile din Alaska și nu este singurul care a recurs la un astfel de gest.</p>
<p>Martina Navratilova, de data aceasta o aspră contestatară a lui Donald Trump, a tras și ea o concluzie după imaginile din Alaska și a postat-o pe <span>pagina ei de X</span>, unde e urmărită de aproape 500.000 de persoane.</p>
<p>Navratilova a distribuit o fotografie cu președintele SUA, în care acesta trece pe lângă reporteri cu privirea în pământ și refuză să răspundă la întrebări.</p>
<p>„Limbajul corpului unui om învins”, a scris Martina Navratilova, pe X, postarea ei reușind să adune aproape 20.000 de aprecieri.</p>
<h2><span>Navratilova îl face praf pe Trump cu fiecare ocazie</span></h2>
<p>Așa cum am precizat deja, deținătoarea a 18 titluri de Grand Slam este o aspră contestatară a lui Donald Trump și îl atacă pe rețelele de socializare cu fiecare ocazie pe care o are.</p>
<p>De asemenea, într-un interviu pe care l-a acordat recent pentru <span>BBC</span>, ea a spus că nu susține administrația condusă de Donald Trump pentru că se teme că va ajunge să trăiască într-un stat totalitar:</p>
<p>„Dacă aș fi din nou în aceeași situație (n.r. – din 1975, când a fost forțată să plece din Cehia) și ar trebuit să mă mut undeva, nu aș alege America, pentru că în acest moment nu mai este o democrație. Adică oamenii sunt dați afară de către Securitate pentru că nu sunt complet de acord cu agenda lui Donald Trump… (n.r. – Se teme că și-ar putea pierde cetățenia americană dacă nu se oprește din a-l contesta pe Trump?) Totul este incert acum, asta e ideea. Toată lumea pășește pe coji de ouă, fără să știm ce se va întâmpla cu adevărat”, a mai declarat Martina Navratilova.</p>

]]></description>
    </item>
    <item>
      <title>Sorana Cîrstea a defilat la Cleveland și a intrat acolo unde banii contează cu adevărat după ce a eliminat-o pe Masarova</title>
      <link>https://www.prosport.ro/alte-sporturi/tenis/sorana-cirstea-a-defilat-la-cleveland-si-a-intrat-acolo-unde-banii-conteaza-cu-adevarat-dupa-ce-a-eliminat-o-pe-masarova-20248852</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-a-defilat-la-Cleveland-si-a-intrat-acolo-unde-banii-conteaza-cu-adevarat-dupa-ce-a-eliminat-o-pe-Masarova-1.jpg"/><br/><p>Sorana Cîrstea a trecut rapid peste eliminarea de la Cincinnati și s-a calificat pe tabloul principal de la Cleveland.</p>
<p>Cap de serie numărul 6 în calificările de la Cleveland, sportiva română nu a avut deloc emoții împotriva elvețiancei Rebeka Masarova. Sorana Cîrstea a încheiat meciul după doar 70 de minute, scor 6-2, 6-2, și a obținut calificarea pe panoul principal al turneului WTA 250.</p>
<h2><span>Sorana Cîrstea, calificare en-fanfare pe tabloul principal la Cleveland</span></h2>
<p>La câteva zile de la eliminarea din optimile de finală de la Cincinnati de către Iga Swiatek, Sorana Cîrstea a defilat pe terenul de la Cleveland în calificări. După ce a trecut de americanca Anna Frey, 6-1, 6-0, românca a continuat forma senzațională și în meciul deciziv înainte de startul competiției în adevăratul sens al cuvântului.</p>
<p><span>Sorana Cîrstea a obținut biletul</span> pentru turneul dotat cu 250 de puncte WTA și 275.000 de dolari. Deși adversara sa a avut patru ași, Masarova a avut mai multe duble greșeli care au costat-o în momentele cheie ale jocului. Românca a câștigat fără mari emoții, 6-2, 6-2, iar acum așteaptă să vadă cum va fi repartizată pe tabloul principal.</p>
<p>Pentru Sorana Cîrstea acesta e turneul de dinainte de US Open. Va fi ultima participare a sportivei în cadrul turneului de Grand Slam deoarece la finalul acestui sezon se va retrage din circuitul de tenis.</p>
<p>Calificarea pe tabloul principal de la Cleveland îi asigură Soranei Cîrstea un cec în valoare de 2.585 de dolari.</p>
<h2><span>Anunțul trist făcut de Sorana Cîrstea: „Vârsta din buletin nu minte”</span></h2>
<p>Ajunsă la 35 de ani și măcinată de accidentări, iubita lui Ion Țiriac jr. se gândește tot mai serios la retragere. A vorbit deschis despre acest subiect și a evidențiat faptul că odată cu retragerea sa se va pune capăt unei generații spectaculoase.</p>
<p>„Până la urmă vârsta din buletin nu minte, vine un moment în care un sportiv de top trebuie să se retragă. Normal că sunt foarte multe sentimente. Și eu sunt pe final, asta știu sigur, însă din nou, iubesc acest sport și în momentul de față o fac pur și simplu doar din dragoste și din plăcere.</p>
<p>Știu că vine și rândul meu. Îmi pare rău pentru România, pentru că se retrage o generație extraordinară.”, a declarat Sorana Cîrstea, conform <span>Digisport.</span></p>

]]></description>
    </item>
    <item>
      <title>„Sunt pregătit!”. Carlos Alcaraz l-a elogiat pe Jannik Sinner, dar l-a avertizat pe italian înainte de finala de la Cincinnati</title>
      <link>https://www.prosport.ro/alte-sporturi/tenis/sunt-pregatit-carlos-alcaraz-l-a-elogiat-pe-jannik-sinner-dar-l-a-avertizat-pe-italian-inainte-de-finala-de-la-cincinnati-20248273</link>
      <description><![CDATA[<img src="https://www.prosport.ro//wp-content/uploads/2025/08/„Sunt-pregatit.-Carlos-Alcaraz-l-a-elogiat-pe-Jannik-Sinner-dar-l-a-avertizat-pe-italian-inainte-de-finala-de-la-Cincinnati.jpg"/><br/><p>Pentru a patra oară în acest sezon, Jannik Sinner şi spaniolul Carlos Alcaraz vor lupta pentru un trofeu, la Cincinnati. Ibericul l-a elogiat pe adversar, dar l-a avertizat.</p>
<p>Carlos Alcaraz, locul 2 ATP, a câștigat două meciuri directe cu Sinner în acest an și l-a avertizat pe italian înaintea celei de-a patra finale pe care o vor juca în 2025.</p>
<h2><span>Avertismentul lui Alcaraz pentru Sinner, înaintea finalei de la Cincinnati</span></h2>
<p>Sinner, liderul ATP şi deţinătorul trofeului, a dispus în semifinale de francezul Térence Atmane (136 ATP), venit din calificări, cu7-6 (4), 6-2. De partea cealaltă, Alcaraz a avut un adversar mult mai valoros, pe germanul Alexander Zverev (3 ATP), dar s-a impus mai lejer, 6-4, 6-3.</p>
<p>Alcaraz și-a arătat <span>respectul pentru Sinner</span>, recunoscând că italianul îl obligă să fie cea mai bună versiune a sa, dar i-a subliniat și rivalului său că va fi „pregătit mental” să-l înfrunte în finala Masters-ului de la Cincinnati.</p>
<p>Întrucât duminică este rezervată meciurilor din semifinalele feminine de la Cincinnati, Alcaraz și Sinner se vor întoarce pe teren luni, pentru a-și disputa trofeul.</p>
<blockquote><p>„Întotdeauna aducem cel mai bun tenis al nostru. Ne ridicăm reciproc nivelul. Sunt gata să accept provocarea. Voi încerca să-mi ajustez mai bine jocul și să corectez ce am greșit în ultimul nostru meci. Vreau să fiu pregătit 100%. Mental voi fi pregătit, sunt entuziasmat pentru ziua de luni”, a spus spaniolul, potrivit <span>Tennis World USA</span>.</p></blockquote>
<h2><span>Indiferent dfe rezultat, Sinner va fi lider în clasamentul mondial și de marți încolo</span></h2>
<p>Pentru cele două superstaruri ale tenisului, aceasta va fi a patra întțlnire din 2025. Toate celelalte trei s-au jucat în finală. În timpul sezonului pe zgură, spaniolul de 22 de ani l-a învins pe italian în finalele Masters-ului de la Roma și ale Openului Francez.</p>
<p>În schimb, actualul număr 1 mondial și-a luat revanșa la Wimbledon și a câștigat ultima lor întâlnire directă.</p>
<p>La ora meciului, Alcaraz conduce cu 8-5. Va fi prima confruntare pe hard în acest an și, de asemenea, cel dintâi duel la Cincinnati.</p>
<p>Dacă Alcaraz se impune, va fi primul lui titlu la acest turneu, dar al șaselea titlu din 2025. În schimb, pentru Sinner ar fi a treia victorie finală a sezonului. Anul trecut, l-a învins cu 7-6 (4), 6-2 pe americanul Frances Tiafoe.</p>
<p>Finala de la Roma dintre Alcaraz și Sinner a fost captivantă doar în primul set, câștigată de spaniol cu 7-6 (5). În a doua parte a confruntării, italianul parcă nici nu a existat pe teren, cedând cu 1-6.</p>
<p>La Roland Garros, Alcaraz a avut o revenire incredibilă, condus cu 0-2 la seturi, el nu a cedat și le-a câștigat pe următoarele, ultimele două fiind adjudecate la tie-break: 4-6, 6-7 (4), 6-4, 7-6 (3), 7-6 (10-2).</p>
<p>În fine, la Wimbledon, toate seturile s-au încheiat 6-4, dar <span>numai primul i-a revenit lui Alcaraz</span>. Indiferent dfe rezultat, Sinner va fi lider în clasamentul mondial și de marți încolo.</p>

]]></description>
    </item>
  </channel>
</rss>
