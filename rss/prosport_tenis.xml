<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>ProSport, pe urmele noului nume important din tenisul românesc! O galerie numeroasă și cunoscutul comentator sportiv i-au făcut galerie în Slovacia: „O să merg direct la Wimbledon”. EXCLUSIV</title>
      <link>https://www.prosport.ro/alte-sporturi/tenis/prosport-pe-urmele-noului-nume-important-din-tenisul-romanesc-o-galerie-numeroasa-si-cunoscutul-comentator-sportiv-i-au-facut-galerie-in-slovacia-o-sa-merg-direct-la-wimbledon-ex-20194367</link>
      <description><![CDATA[<img src="https://www.prosport.ro/wp-content/uploads/2025/06/ProSport-pe-urmele-noului-nume-important-din-tenisul-romanesc.jpg"/><br/><p>Slovacia nu este cu ochii doar pe turneul final rezervat jucătorilor U21! La Bratislava, un turneu puternic challenger a atras atenția, mai ales că la start a fost și un român, este vorba de Filip Jianu.</p>
<p>În vârstă de 23 de ani, bucureșteanul s-a oprit în optimile de finală, dar n-a lăsat o impresie deloc rea în duelul cu Cristian Garin, chiar dacă a pierdut în două seturi.</p>
<h2><span>ProSport, pe urmele lui Filip Jianu! Bere, șezlonguri și atmosferă de litoral la turneul de tenis de la Bratislava</span></h2>
<p><span>ProSport</span> a fost alături și de Filip Jianu la Bratislava, înainte ca oamenii lui Daniel Pancu să facă ședința de pregătire înaintea duelului tare cu Spania de la Euro U21.</p>
<p>Organizat în circuitul ATP din 2019, turneul de la Bratislava a strâns lume multă într-un frumos complex amenajat aproape de arena celor de la Slovan, acolo unde va juca și naționala noastră de tineret următoarele partide.</p>
<p>O parte dintre fani au urmărit partida direct din șezlong, iar alții de la o cafea și un suc, având în vedere că un restaurant impunător se afla chiar lângă terenul unde a evoluat Jianu.</p>
<h2><span>Filip Jianu, încurajat și de un cunoscut comentator sportiv la meciul de la Bratislava: „Nu mă așteptam la asta!”</span></h2>
<p>Filip Jianu a avut parte și de mulți suporteri la partida din optimile de finală, în condițiile în care o parte dintre fanii naționalei au ales să vadă turneul de tenis într-o zi în care naționala lui Pancu n-are meci.</p>
<p>Unul dintre fanii înfocați pe care i-a avut Jianu a fost și Mădălin Negoiță, unul dintre cei mai apreciați comentatori sportivi. Acesta a venit în calitate de suporter să vadă naționala de tineret a României, așa cum s-a întâmplat și în 2019, atunci când <span>tricolorii au reușit să prindă o calificare fantastică în semifinale.</span></p>
<figure aria-labelledby="figcaption_attachment_20194377" class="wp-caption aligncenter" id="attachment_20194377"><img alt="" class="wp-image-20194377 size-large" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Negoita-fan-tenis-1400x1050.jpg" srcset="https://www.prosport.ro/wp-content/uploads/2025/06/Negoita-fan-tenis-1400x1050.jpg 1400w, https://www.prosport.ro/wp-content/uploads/2025/06/Negoita-fan-tenis-768x576.jpg 768w, https://www.prosport.ro/wp-content/uploads/2025/06/Negoita-fan-tenis-1536x1152.jpg 1536w, https://www.prosport.ro/wp-content/uploads/2025/06/Negoita-fan-tenis-2048x1536.jpg 2048w" width="1400"/><figcaption class="wp-caption-text" id="figcaption_attachment_20194377">Mădălin Negoiță nu poate uita de marea pasiune nici atunci când se află în concediu, dovadă că a fost în tribune și la Trnava, acolo unde România U21 a cedat la limită cu Italia U21, scor 0-1. Foto: ProSport</figcaption></figure>
<p>Un grup de suporteri din Oradea au ținut și ei să fie alături de Jianu, fanii planificându-și un concediu în <span>perioada în care naționala mare a României a jucat în Austria</span>, iar tricolorii mici luptă pentru a ieși din faza grupelor la Euro U21.</p>
<blockquote><p>Nu mă așteptam ca în Bratislava să fie destul de mulți români să mă încurajeze. A fost un meci bun, cu un jucător bun. A fost bine clasat în circuitul ATP mulți ani. Am avut mingi de set, am dat tot ce am avut mai bun, dar asta este”, a spus Filip Jianu, pentru <span>ProSport.</span></p></blockquote>
<p>„Planul meu este să progresez în continuare, să încep să fac rezultate la turneele de Grand Slam, să joc mereu la aceste turnee”, a continuat Jianu, care a evoluat recent și la București, acolo unde a cedat în fața bosniacului Dzumhur.</p>
<h2><span>Filip Jianu: „Obiectivul ar fi să mă calific pe tabloul principal la un Grand Slam!”</span></h2>
<p>Sportivul nostru așteaptă acum cu nerăbdare Grand Slam-ul de la Wimbledon, sperând ca de această dată să prindă tabloul principal, obiectiv pe care nu l-a reușit pe zgura de la Roland Garros.</p>
<p>Deocamdată, Filip Jianu se află pe locul 210, obiectivul acestuia fiind să avanseze cât mai mult în circuitul ATP.</p>
<blockquote><p>Obiectivul ar fi ca în acest an să mă calific pe tabloul principal la un Grand Slam și să sparg bariera de TOP 200. La Roland Garros am mers ok, am jucat două meciuri în calificări, am pierdut în al treilea. Puțin dezamăgit, dar sper de aici să merg doar în sus. Mă gândesc doar la mine. Dacă e să mai cad în clasament, nu mă afectează, trebuie să fiu eu mulțumit de mine. O să merg direct în calificările de la Wimbledon, sper să joc bine. Dacă te adaptezi, se poate oriunde”, a încheiat Jianu.</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/uh1_Aozm3TE?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="ProSport, pe urmele noului nume important din tenisul românesc, Filip Jianu!”O să merg la Wimbledon”" width="500"></iframe></div>

]]></description>
    </item>
    <item>
      <title>Televiziunea a renunțat la controversatul star înainte de turneu</title>
      <link>https://www.prosport.ro/alte-sporturi/tenis/televiziunea-a-renuntat-la-controversatul-star-inainte-de-turneu-20193622</link>
      <description><![CDATA[<img src="https://www.prosport.ro/wp-content/uploads/2025/06/Televiziunea-a-renuntat-la-controversatul-star-inainte-de-turneu-1400x778.jpg"/><br/><p>Controversatul Nick Kyrgios a primit o veste proastă înaintea ediției din 2025 a turneului de la Wimbledon. Nu va mai putea comenta meciurile la TV.</p>
<p>BBC a decis să pună capăt colaborării, pe fondul reacțiilor dure apărute în spațiul public. Inclusiv oamenii politici s-au arătat indignați de prezența australianului la microfonul postului.</p>
<p>Acesta nu traversează o perioadă bună nici din punct de vedere sportiv. Deși spera să evolueze pe iarba londoneză, va trebui să mai aștepte, din cauza problemelor medicale cu care se confruntă.</p>
<h2><span>Nick Kyrgios nu va mai comenta meciurile de la Wimbledon. BBC a renunțat la serviciile sale</span></h2>
<p>În 2024, Kyrgios a comentat meciuri pentru BBC, dar a avut parte de o mulțime de critici, întrucât <span>a recunoscut că a agresat-o fizic pe fosta iubită</span>, Chiara Passari. Nu a contat nici măcar faptul că instanța din Canberra a catalogat incidentul drept minor și nepremeditat.</p>
<blockquote><p>„BBC ar trebui să se ruşineze de această numire. Este o ruşine şi arată dispreţul total pe care radiodifuzorul nostru naţional îl are pentru femei”, a declarat deputatul conservator Caroline Nokes.</p></blockquote>
<p>Prin urmare, postul de televiziune a decis să-l excludă din echipa de comentatori pentru Wimbledon 2025, turneul care va avea loc între 30 iunie și 13 iulie. La fel au procedat și cei de la ESPN, cu care a colaborat pe parcursul Australian Open.</p>
<h2><span>Kyrgios, val de critici la adresa lui Sinner: „Chiar credeți că există naivitatea asta?”</span></h2>
<p>În ultima perioadă, Nick Kyrgios a ieșit la rampă <span>printr-o serie de atacuri la adresa liderului mondial, Jannik Sinner</span>, care a fost protagonistul unui caz de dopaj. Explicațiile oficiale referitoare la testul pozitiv nu l-au convins.</p>
<blockquote><p>„Sinner este numărul unu în lume. Chiar credeți că își angajează un fizioterapeut pentru sute de mii de dolari și că acel fizioterapeut va umbla cu un bisturiu în geantă, fără protecție, și că va umbla aiurea? O să-și taie degetul și o să aplice cremă fără ca el să știe?</p>
<p> </p>
<p>Chiar credeți că la nivelul de număr 1 mondial există naivitatea asta? Oamenii ăștia sunt extrem de riguroși, nici măcar un strop de alcool nu beau. Și acum vor să ne facă să credem că nu știau nimic?”, a spus jucătorul din Antipozi.</p></blockquote>
<p>De asemenea, acesta a pus la îndoială integritatea sportivă a polonezei Iga Swiatek, catalogând implicarea ei într-un scandal de dopaj drept dezgustătoare pentru tenis. „Pictează o imagine oribilă. Toată lumea știe asta, dar nimeni nu vrea să vorbească. Este oribil”, a mai spus Kyrgios.</p>

]]></description>
    </item>
    <item>
      <title>Ion Țiriac, devastat de soarta pe care a avut-o. Viața de miliardar a devenit insuportabilă: „Niciodată n-aș mai face-o”</title>
      <link>https://www.prosport.ro/diverse/ion-tiriac-devastat-de-soarta-pe-care-a-avut-o-viata-de-miliardar-a-devenit-insuportabila-niciodata-n-as-mai-face-o-20194198</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-devastat-de-soarta-pe-care-a-avut-o.-Viata-de-miliardar-a-devenit-insuportabila-„Niciodata-n-as-mai-face-o-e1749734714109.jpg"/><br/><p>Ion Țiriac (86 de ani), legenda tenisului mondial și cel mai bogat om de afaceri din România, a vorbit deschis despre soarta sa și deciziile pe care le-a luat în viață.</p>
<p>Într-un interviu recent a afirmat că, dacă ar fi să o ia de la capăt, nu ar mai face aceleași alegeri în viață, o viață care i-a fost invidiată, dar care, în opinia sa, nu ar merita trăită astfel.</p>
<p>Potrivit revistei Forbes, <span>Ion Țiriac este cel mai bogat român, cu o avere de 2,1 miliarde de dolari, </span>depășindu-i pe frații Pavăl, cei care dețin Dedeman.</p>
<h2><span>Ion Țiriac, devastat de soarta sa. Viața de miliardar, insuportabilă: „Niciodată n-aș mai face-o”</span></h2>
<p>Legendarul Ion Țiriac a muncit foarte mult pentru a ajunge la nivelul la care este astăzi, dar susține, cu o urmă de tristețe, că nu a meritat să facă tot acest sacrificiu, cu timp doar pentru muncă și nimic altceva. Chiar dacă viața sa de miliardar este invidiată de mulți, aceasta a venit cu un cost pe măsură, recunoaște afaceristul.</p>
<p>„Nici cămașa asta pe care o am pe mine nu o duc cu mine. În viața asta am făcut ceva. Mă duc mulțumit? Nemulțumit nu sunt, însă aș mai face-o din nou? Niciodată n-aș mai face-o”, a declarat Ion Țiriac în emisiunea <span>Școala Sportivă</span>.</p>
<p>Întrebat dacă „drumul” său a fost lung sau dificil, răspunsul celui mai bogat român în acest moment a fost unul fără ezitare și are legătură cu timpul.</p>
<p>„Pentru că nu am avut timp să văd o floare înflorind, să văd o frunză verde, să mă duc cu familia, să mă duc cu prietenii, să mă îmbăt o dată sau să beau o sticlă de vin.</p>
<p>Nu. Numai muncă, muncă și muncă. Merită? Nu! Nu merită. Și cu asta ai terminat-o cu unul din cei mai mari oameni ai secolului. Și atunci spui: «Ai fi făcut-o din nou?» Eu da. De ce? Pentru că am fost născut în perioada în care a fost și războiul, am trăit după război”, a mai spus Ion Țiriac.</p>
<h2><span>Țiriac, despre averea sa: „N-am timp să îmi chetui banii, darămite să fac alte treburi”</span></h2>
<p>Miliardarul a rememorat perioada de după război, când a rămas orfan de tată și a trebuit să devină capul familiei și să se angajeze la fabrica din oraș, o perioadă pe cât de grea, pe atât de importantă pentru omul care a devenit.</p>
<p>„A murit tătăl meu, în 1950, iar mama a rămas cu mine și cu sora mea. Aia a fost perioada care te-a clădit, absolut. Să muncești la Steagul Roșu, la 16 ani, să fii cu 375 de lei în plic…”, a mai spus Ion Țiriac.</p>
<p>Revenind la vremurile actuale, Ion Țiriac a subliniat că nu are timp să cheltuie din banii pe care i-a câștigat în timpul vieții.</p>
<p>„N-am timp să îmi cheltui banii, darămite să fac alte treburi. Te bați cu morile de vânt, iar acolo nu e bine”, a completat miliardarul, care are trei copii legitimi, Ion Alexandru, Karim Mihai și Natalia Ioana.</p>

]]></description>
    </item>
    <item>
      <title>„Uită-te la mine, porcule!”. Moment șocant între jucătorii ATP, la fileu</title>
      <link>https://www.prosport.ro/alte-sporturi/tenis/uita-te-la-mine-porcule-moment-socant-intre-jucatorii-atp-la-fileu-20193494</link>
      <description><![CDATA[<img src="https://www.prosport.ro/wp-content/uploads/2025/06/„Uita-te-la-mine-porcule.-Moment-socant-intre-jucatorii-ATP-la-fileu-e1749659041141.jpg"/><br/><p>Un moment incredibil a avut loc între doi jucători de tenis, chiar la fileu, la tradiționala strângere de mână de la finalul meciului pe care l-au disputat.</p>
<p>Veteranul italian Fabio Fognini, care este recunoscut pentru ieșirile vulcanice pe care le are în timpul partidelor pe care le dispută, l-a jignit pe francezul Corentin Moutet</p>
<h2><span>Ce i-a spus Fognini lui Moutet, la finalul meciului</span></h2>
<p>Italianul Fabio Fognini și francezul Corentin Moutet s-au întâlnit în primul tur al turneului ATP 250 de la Stuttgart. Moutet a reușit să se impună în două seturi, scor 6-1, 6-3, într-un meci care a durat mai puțin de o oră, iar această înfrângere nu i-a picat prea bine veteranului în vârstă de 38 de ani.</p>
<p>La finalul partidei, la celebra strângere de mână de la fileu, Fognini a răbufnit și și-a jignit adversarul. Italianul s-a apropiat de francezul Moutet, căruia i-a transmis un mesaj șocant: „Uită-te la mine, porcule!”.</p>
<p>În acel moment, sportivul din Franța, vizibil șocat de ceea ce a auzit, l-a întrebat pe Fognini dacă l-a jignit, iar italianul a confirmat cele spuse cu doar câteva secunde în urmă. <span>Tensiunea dintre cei doi sportivi </span>a fost vizibilă, iar un arbitru s-a apropiat de ei pentru a calma spiritele.</p>
<p>Acest moment a fost surprins de camerele de filmat și a devenit imediat viral în mediul online. Chiar dacă Moutet este și el recunoscut pentru temperamentul vulcanic pe care îl are, a ales să nu riposteze, dar a purtat mai multe discuții cu oficialii.</p>
<p>Fabio Fognini a fost criticat de mai mulți specialiști pentru replica pe care i-a adresat-o lui Corentin Moutet dar, până la ora redactării articolului, nu a fost sancționat.</p>
<h2><span>Fabio Fognini, recunoscut pentru temperamentul vulcanic</span></h2>
<p><span>Nu este pentru prima oară când Fabio Fognini are un astfel de comportament </span>în timpul unui turneu. La Wimbledon, în 2019, acesta a spus că își dorește să „explodeze o bombă” pe terenul pe care juca, din cauza frustrării. Din cauza acestei declarații, sportivul a fost amendat. La Tokyo, în anul 2021, acesta a fost acuzat de remarci homofobe. Ulterior, italianul și-a cerut scuze pentru afirmațiile pe care le-a făcut.</p>

]]></description>
    </item>
    <item>
      <title>„A devenit toxică”. Stefanos Tsitsipas a dezvăluit de ce relația cu tatăl lui l-a afectat</title>
      <link>https://www.prosport.ro/alte-sporturi/tenis/a-devenit-toxica-stefanos-tsitsipas-a-dezvaluit-de-ce-relatia-cu-tatal-lui-l-a-afectat-20193480</link>
      <description><![CDATA[<img src="https://www.prosport.ro/wp-content/uploads/2025/06/„A-devenit-toxica.-Stefanos-Tsitsipas-a-dezvaluit-de-ce-relatia-cu-tatal-lui-l-a-afectat.jpg"/><br/><p>Stefanos Tsitsipas a povestit cât de mult l-a afectat relația profesională avută cu tatăl său, Apostolos Tsitsipas, cei doi terminând colaborarea în vara trecută.</p>
<p>Jucătorul de tenis grec merge până acolo și spune că legătura lor devenise „toxică” în ultimul timp și s-a văzut astfel să ia decizia capitală în această privință.</p>
<h2><span>Stefanos Tsitsipas a vorbit despre relația „toxică” cu tatăl său</span></h2>
<p>Stefanos Tsitsipas a dezvăluit recent că a fost <span>extrem de afectat de relația profesională avută cu tatăl său</span>, Apostolos Tsitsipas, cei doi rupând colaborarea în vara anului trecut.</p>
<p>Jucătorul de tenis grec merge până acolo și spune că legătura cu părintele său devenise „toxică” în ultimul timp și astfel s-a văzut nevoit să pună piciorul în parg și să întrerupă colaborarea, potrivit <span>tennisworldusa.org</span>.</p>
<p>Totul se întâmpla în urmă cu aproximtiv un an, deși existau și atunci dovezi că între cei doi Tsitsipas lucrurile nu merg deloc bine. Apoi, a venit Masters-ul de la Montreal, iar sportivul a strigat în direcția tatăl său și l-a făcut pe acesta să părăsească loja.</p>
<p>După ce a pierdut acel meci, împotriva lui Kei Nishikori, grecul șl-a ironizat tatăl în fața reporterilor, spunând că Apostolos „nu a fost inteligent” în gestionarea anumitor situații. Chiar a doua zi, Tsitsipas a anunțat că nu va continua să lucreze cu tatăl său pe post de antrenor</p>
<p>„S-a ajuns la un punct în care tenisul a devenit mai mult un obstacol și, oricât de rău ar suna, cred că relația a devenit chiar toxică într-un fel. Am simțit toxicitatea întregii situații”, a spus jucătorul în vârstă de 26 de ani la The Changeover Podcast.</p>
<p><img alt="" class="size-large wp-image-20193503" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-2048x1365.jpg 2048w" width="1400"/></p>
<h2><span>Cum se înțeleg acum cei doi. „I-a fost foarte greu să accepte”</span></h2>
<p>Colaborarea dintre Tsitsipas și tatăl său nu s-a încheiat în termeni deloc buni, mai ales la scurt timp după „ruptură”, când părintelui nu îi venea să creadă că a fost dat afară de fiul său.</p>
<p>Cu toate acestea, <span>dublu finalist de Grand Slam</span> a recunoscut la sfârșitul anului trecut că s-a simțit prost că a vorbit despre tatăl său în felul în care a făcut-o. Totuși, acesta susține acum că relația cu părintele său s-a ameliorat în ultimul timp.</p>
<p>„Relația noastră s-a îmbunătățit de fapt în ultimele două luni. A fost foarte greu și dificil la început când ne-am despărțit… I-a fost foarte greu să accepte că nu mai face parte din cercul meu apropiat. El este încă tatăl meu și este încă cineva care îmi rămâne drag și apropiat”, a concluzionat Tsitsipas.</p>
<p> </p>
<p> </p>

]]></description>
    </item>
  </channel>
</rss>
