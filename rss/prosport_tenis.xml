<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Printre probleme financiare, un tânăr jucător român învinge cei mai bine clasați autohtoni! Detalii neștiute despre Radu Țurcanu. SPECIAL</title>
      <link>https://www.prosport.ro/alte-sporturi/tenis/printre-probleme-financiare-un-tanar-jucator-roman-invinge-cei-mai-bine-clasati-autohtoni-detalii-nestiute-despre-radu-turcanu-special-20202776</link>
      <description><![CDATA[<img src="https://www.prosport.ro/wp-content/uploads/2025/06/radu-turcanu.jpg"/><br/><p>Pe data de 15 iunie, acum două săptămâni, Radu Țurcanu devenea primul român din generațiile 2003, 2004, 2005 și 2006 cu o finală disputată în circuitul profesionist.</p>
<p>La Oradea, într-un ITF M15, el a trecut calificări și s-a oprit în ultimul act, trecând de adversari mult mai bine clasați, în frunte cu Cezar Crețu (349 ATP).</p>
<h2><span>Cine este Radu Țurcanu și ce potențial există la un astfel de jucător de tenis</span></h2>
<p>În ciuda problemelor financiare și a accidentărilor serioase suferite, Radu nu vrea să se oprească aici.</p>
<p>Radu David Țurcanu a început tenisul la vârsta de 5 ani, în Tunari, județul Ilfov. El mai are un frate care se pregătește să devină pilot și o soră mai mică.</p>
<p>Susținut aproape exclusiv de familia care îl descrie ca pe un tânăr foarte muncitor și promițător, acesta a fost campion național în multiple rânduri și în Top 3 în clasamentele FRT, între 10 și 18 ani.</p>
<p>La nivel internațional a ocupat locul 23 în ierarhia Tennis Europe U16. La nivel mondial a ajuns pe locul 89 ITF, la juniori, după o calificare pe tabloul principal de la Australian Open 2024, când se pregătea la Academia Victor Hănescu.</p>
<p>După Australian Open, jucătorul nostru a suferit o fisură în zona lombară și ulterior o fractură a oaselor sesamoide. A continuat să evolueze la un nivel ridicat, obținând primele puncte ATP, chiar și cu diagnosticele amintite, cu toate că recuperarea completă a durat 8 luni de zile și a avut nevoie de pauze forțate în tot acest timp.</p>
<h2><span>2025, anul unui nou început</span></h2>
<p>Trecut la seniori, după ce s-a recuperat complet, Radu a adunat în scurt timp 31 de victorii pe circuitul profesionist, unele dintre ele contra celor mai bine clasați români, printre care Cezar Crețu (x2), Ștefan Paloși, Dan Tomescu, Ștefan Andreescu (x2) și doar 11 înfrângeri.  El face parte din lotul de tineret al României.</p>
<p>Țurcanu are 19 ani și conform unor idei preconcepute, ilfoveanul ar trebui să se lupte cu cei mai buni jucători ai lumii, doar că el se luptă să răzbată dintr-un sistem vicios și un domeniu în care ne remarcăm doar prin excepții.</p>
<p>Familia este în căutare de sponsori, pentru a-l ajuta pe fiul lor să-și îndeplinească dorința de a ajunge în Top 50 ATP, barieră pe care nu a mai „spart-o” în premieră niciun tricolor din 2005 încoace, de la fostul lui mentor Victor Hănescu.</p>
<p>În prezent Radu colaborează cu antrenorii Alex Joițoiu și Vlad Marinescu și cu preparatorul fizic Mihai Anghel. El ocupă locul 895 ATP în clasamentul Live și este al doilea cel mai tânăr român din Top 1000.</p>

]]></description>
    </item>
    <item>
      <title>E greu fără Simona Halep. Româncele, eliminate pe capete de la Wimbledon, chiar din calificări!</title>
      <link>https://www.prosport.ro/alte-sporturi/tenis/wimbledon/e-greu-fara-simona-halep-romancele-eliminate-pe-capete-de-la-wimbledon-chiar-din-calificari-20202837</link>
      <description><![CDATA[<img src="https://www.prosport.ro/wp-content/uploads/2025/06/E-greu-fara-Simona-Halep-1400x786.jpg"/><br/><p>Româncele cad pe capete în calificări la Wimbledon, al doilea turneu de Mare Șlem al anului, pe care Simona Halep l-a câștigat în 2019.</p>
<p>După Mihaela Buzărnescu și Miriam Bulgaru, Patricia Țig a fost și ea eliminată în calificări la Wimbledon, singura cu șanse de calificare în turul 3 fiind Ana Bogdan.</p>
<h2><span>Trei românce dintre cele patur prezente la startul calificărilor de la Wimbledon au fost eliminate</span></h2>
<p>Ediția din acest de la Wimbledon nu prea priește jucătoarelor din România. <span>Mihaela Buzărnescu și Miriam Bulgaru</span> au fost eliminate în primult în minimum de seturi, 1-6, 5-7 de italianca Lucrezia Stefanini, respectiv, 2-6, 2-6 de sportiva franceză Elsa Jacquemot.</p>
<p>Patricia Țig (215 WTA) s-a calificat în turul secund, dar atât. După ce a trecut greu de sportiva canadiană Kayla Cross (229 WTA), cu 4-6, 7-6 (4), 6-4, în două ore și 36 de minute, românca nu a avut nicio șansă în fața lui Robin Montgomery, din Statele Unite.</p>
<p>Jucătoarea aflată pe locul 119 WTA și desemnată a 16-a favorită a calificărilor s-a impus cu 6-4, 6-2 în 77 de minute. Țig s-a distanțat la 3-1 în primul set, dar adversara a întors scorul la 4-3, iar la 5-4 a convertit în punct a treia minge de set.</p>
<p>Partea a doua a confruntării a fost una fără istoric. Montgomery a avut 3-0, iar la 5-2 a fructificat a treia minge de meci, pe serviciul româncei.</p>
<h2><span>Cristian, Ruse, Todoni, Begu și Cîrstea au fost acceptate direct pe tabloul principal</span></h2>
<p>La această oră, Ana Bogdan (247 WTA) o întâlnește pe rusoaica Anastasia Zakharova (94 WTA), a patra favorită a calificărilor. Românca a câștigat primul set cu 7-6, revenind de la 3-5, după ce a dominat clar tie-break-ul, în care a cedat un singur punct. În partea a doua a confruntării, scorul este 3-3.</p>
<p>Dacă se califică, sportiva născută în Sinaia va lupta pentru un loc pe tabloul principal cu jucătoarea cehă cehoaica Tereza Valentova (118 WTA, cs 18), care a eliminat-o pe italianca Lucrezia Stefanini (162 WTA) cu 2-6, 6-4, 6-3.</p>
<p>Pe tabloul principal au fost acceptate direct Jaqueline Cristian (50 WTA), Gabriela Ruse (57 WTA), Anca Todoni (90 WTA), Irina Begu (117 WTA) și Sorana Cîrstea (169 WTA, care beneficiază de clasament protejat).</p>
<p>Anul trecut, cea mai bună performanță a fost realizată de Todoni. Venită din calificări, Anca a trecut în primul tur de sârboaica Olga Danilovic, care a beneficiat de statut de lucky loser, cu 7-5, 6-1, dar a fost învinsă de jucătoarea americană Coco Gauff, a doua favorită, cu 1-6, 2-6.</p>
<p>În rest, Bogdan, Ruse (venită din calificări), Begu, Cristian și Cîrstea au cedat în primul tur. Retrasă din activitate în luna februarie, <span>Simona Halep a câștigat trofeul la Wimbledon, în 2019</span>, după 6-2, 6-2 în ultimul act cu americanca Serena Williams.</p>

]]></description>
    </item>
    <item>
      <title>Ce relație este, de fapt, între Emma Răducanu și Carlos Alcaraz. Toată lumea îi vrea împreună pe jucătoarea de origine română și pe starul spaniol, iar sportiva și-a deschis sufletul</title>
      <link>https://www.prosport.ro/alte-sporturi/tenis/ce-relatie-este-de-fapt-intre-emma-raducanu-si-carlos-alcaraz-toata-lumea-ii-vrea-impreuna-pe-jucatoarea-de-origine-romana-si-pe-starul-spaniol-iar-sportiva-si-a-deschis-sufletul-20202039</link>
      <description><![CDATA[<img src="https://www.prosport.ro/wp-content/uploads/2025/06/Ce-relatie-este-de-fapt-intre-Emma-Raducanu-si-Carlos-Alcaraz.-Toata-lumea-ii-vrea-impreuna-pe-jucatoarea-de-origine-romana-si-pe-starul-spaniol-iar-sportiva-si-a-deschis-sufletul.jpg"/><br/><p>Emma Răducanu a vorbit despre presupusa relație cu Carlos Alcaraz, după ce a fost surprinsă susținându-l la turneul de la Queen’s, iar de atunci toată lumea a vorbit despre cât de bine le-ar sta împreună.</p>
<p>Sportiva de origine română s-a apropiat destul de mult în ultimele săptămâni de unul dintre cei mai în formă tenismeni. Emma Răducanu va face echipă cu Carlos Alcaraz în proba de dublu mixt de la US Open, în luna august. În cele din urmă a pus capăt speculațiilor și a dat de înțeles că între cei doi nu este decât o relație de prietenie.</p>
<h2><span>Emma Răducanu, despre relația cu Carlos Alcaraz: „E o conexiune”</span></h2>
<p>Sportiva britanică a atras toate privirile la Queen’s, acolo unde a mers să îl susțină îndeaproape pe viitorul său coleg de echipă. Apariția Emmei Răducanu a stârnit zvonuri potrivit cărora între cei doi sportivi s-ar lega mai mult decât o simplă prietenie, dar jucătoarea de tenis a dezvăluit care e de fapt situația dintre ea și Carlos Alcaraz.</p>
<p>Emma Răducanu a râs atunci când a auzit că fanii o văd împreună cu Carlos Alcaraz și a spus: „Mă bucur că internetul se distrează și oferim divertisment pentru toată lumea.”</p>
<p>Cei doi jucători de tenis se cunosc de multă vreme și de aceea au decis să evolueze împreună în partida de dublu mixt de la US Open.</p>
<blockquote><p>„Îl cunosc de ani de zile, dar la Wimbledon 2021 a fost pentru prima dată când am început să-l cunosc mai bine. Am avut un parcurs bun acolo și apoi ne-am intersectat și la US Open 2021.</p>
<p> </p>
<p>Îmi amintesc că el juca mereu cu o zi înaintea mea, iar eu jucam în a doua zi a rundei. Îl vedeam câștigând și mă motiva să câștig și eu, să ajung și eu acolo. Țin minte că l-a învins pe Stef [Tsitsipas] în turul trei – a fost victoria lui de referință, un moment de cotitură pentru el, și a fost tare să trăim acel turneu împreună.</p>
<p> </p>
<p>Eu am continuat parcursul la US Open, dar am păstrat legătura pe tot parcursul și da, e plăcut.”, a mai spus Răducanu, notează <span>The Sun.</span></p></blockquote>
<p>Alcaraz și Răducanu au o <span>relație bună</span> și după mai bine de patru ani de când s-au cunoscut. Sportiva recunoaște că ibericul a depășit-o cu mult, dar continuă să aibă o conexiune specială.</p>
<blockquote><p>„Avem în continuare o relație bună. El m-a depășit mult, evident, dar e frumos că avem acea conexiune de mai demult. Cred că toți ne prețuim acele legături din tinerețe, pentru că atunci când devii mai cunoscut sau ai succes, simți nevoia să te întorci la oamenii pe care îi știai de mic – pentru că acelea sunt conexiuni reale.</p>
<p> </p>
<p>Viața devine foarte aglomerată și apar mulți ‘prieteni’, dar cei pe care îi cunoști de mult timp înseamnă mult mai mult.”, a concluzionat Emma Răducanu.</p></blockquote>
<h2><span>Carlos Alcaraz, surprins de apariția Emmei Răducanu în tribune</span></h2>
<p>În weekend, <span>Emma Răducanu a fost un susținător de lux</span> în tribune la Queen’s, acolo unde partenerul său de la dublu mixt a câștigat fără emoții în fața lui Roberto Agut, scor 6-4, 6-4. Superba sportivă britanică a atras toate privirile, dar nu a captat atenția partenerului său. Carlos Alcaraz s-a arătat surprins de prezența sportivei în tribune și a aflat de pe rețelele de socializare că Emma Răducanu l-a urmărit la primul său meci de la Queen’s.</p>
<blockquote class="twitter-tweet" data-media-max-width="560">
<p dir="ltr" lang="en">Keeping an eye on her Mixed Doubles partner 👀@EmmaRaducanu #HSBCChampionships pic.twitter.com/yxmePgc6ir</p>
<p>— Tennis TV (@TennisTV) June 21, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<blockquote><p>„Am văzut asta pe rețelele sociale. Mă bucur că a venit, dar am fost concentrat pe meci și n-am observat. Oricum, a fost frumos să o am acolo, în tribune”, a declarat Carlos Alcaraz, cu un zâmbet larg pe buze, la conferința de presă.</p></blockquote>

]]></description>
    </item>
    <item>
      <title>Reacția a venit în scandalul momentului din tenis: „I-am strâns-o așa cum o fac femeile de obicei”</title>
      <link>https://www.prosport.ro/alte-sporturi/tenis/reactia-a-venit-in-scandalul-momentului-din-tenis-i-am-strans-o-asa-cum-o-fac-femeile-de-obicei-20201778</link>
      <description><![CDATA[<img src="https://www.prosport.ro/wp-content/uploads/2025/06/Reactia-a-venit-in-scandalul-momentului-din-tenis-„I-am-strans-o-asa-cum-o-fac-femeile-de-obicei-1400x865.jpg"/><br/><p>Yulia Putintseva (30 de ani – 27 WTA), din Kazahstan, și Maria Sakkari (29 de ani – 86 WTA), din Grecia, sunt protagoniste în scandalul momentului din tenisul feminin.</p>
<p>Cele două s-au răfuit duminică, 22 iunie 2025, la finalul disputei directe pe care au dat-o în turul 1 de la Bad Homburg Open, Germania.</p>
<h2><span>Yulia Putintseva revine cu clarificări, după conflictul pe care l-a avut la Bad Homburg cu Maria Sakkari</span></h2>
<p>Yulia Putintseva și Maria Sakkari s-au duelat, duminică, în turul 1 de la turneul Bad Homburg, disputat pe iarbă și premergător Wimbledon 2025, iar după două ore și 25 de minute, victoria a fost adjudecată de sportiva din Grecia, scor 7-5, 7-6(6).</p>
<p>La finalul partidei, <span>Yulia Putintseva, care a mai avut reacții controversate și în trecut</span>, s-a apropiat de fileu și a dat mâna cu Maria Sakkari pe repezeală și fără să o privească în ochi.</p>
<p>Sakkari i-a bătut obrazul cu zâmbetul pe buze, iar în replică, Yulia Putintseva a fost sarcastică și a făcut o plecăciune.</p>
<p>Din acest punct, jucătoarea din Grecia s-a înfuriat cu adevărat și, așa cum se poate vedea în galeria foto a articolului, a părut că în anumite chiar a vrut să sară la gâtul adversarei. Însă, totul s-a rezumat doar la cuvinte aruncate din ambele direcții, până când Yulia Putintseva și-a făcut rapid geanta și a părăsit arena.</p>
<blockquote><p>Când dai mâna cu cineva, privește-l în ochi” / „Dă dovadă că ești o ființă umană”, au fost doar câteva dintre vorbele pe care Maria Sakkari i le-a dedicat adversarei.</p></blockquote>
<p>Răfuiala dintre cele două jucătoare nu s-a oprit pe terenul de joc, iar Yulia Putintseva a continuat să își exprime nemulțumirea și în mediul online. Potrivit <span>Tennis.com</span>, sportiva din Kazahstan a distribuit două poze pe pagina ei de Instagram, în care Maria Sakkari, după înfrângeri cu Martina Trevisan (United Cup 2023) și Emma Răducanu (Wimbledon 2024), a avut atitudini și mai sfidătoare la adresa adversarelor.</p>
<blockquote><p>Se îngroașă gluma”, a scris Putintseva, adăugând și un emoji cu un clovn.</p></blockquote>
<p>Mai apoi, Yulia Putintseva a transmis și un mesaj ceva mai amplu:</p>
<blockquote><p>Apropo, nu că mi-ar păsa. I-am strâns mâna așa cum o fac femeile de obicei. Evident, nu conform „protocolului de îmbrățișare” pe care par să îl urmeze unii bărbați”, a adăugat Putintseva, tot pe rețelele de socializare.</p></blockquote>
<h2><span>Ce urmează pentru Maria Sakkari la Bad Homburg</span></h2>
<p>În optimile de finală de la Bad Homburg, <span>Maria Sakkari o va întâlni</span> pe Ekaterina Alexandrova (30 de ani – 18 WTA), din Rusia.</p>
<p>Cele două vor fi la a 8-a confruntare directă din circuitul WTA, iar reprezentanta Greciei are un avantaj moral copios. Concret, Sakkari a învins-o pe Alexandrova în 6 din totalul de 7 întâlniri precedente.</p>

]]></description>
    </item>
    <item>
      <title>Mesajul neașteptat pe care Brad Pitt i l-a transmis lui Jannik Sinner. Cum l-a numit starul de la Hollywood</title>
      <link>https://www.prosport.ro/alte-sporturi/mesajul-neasteptat-pe-care-brad-pitt-i-l-a-transmis-lui-jannik-sinner-cum-l-a-numit-starul-de-la-hollywood-20201161</link>
      <description><![CDATA[<img src="https://www.prosport.ro/wp-content/uploads/2025/06/Mesajul-neasteptat-pe-care-Brad-Pitt-i-l-a-transmis-lui-Jannik-Sinner.-Cum-l-a-numit-starul-de-la-Hollywood.jpg"/><br/><p>Jannik Sinner, numărul 1 în ierarhia mondială ATP, este în scădere de turație, însă un mesaj trimis de un mare star de la Hollywood ar putea să-i dea o energie nebănuită pentru următoarele turnee.</p>
<p>Celebrul actor Brad Pitt i-a transmis un mesaj de felicitare jucătorului de tenis italian, după eșecul acestuia din finala de la Ronald Garros și eliminarea neașteptată în optimi la Halle.</p>
<h2><span>Brad Pitt, mesaj cu dedicație pentru Jannik Sinner</span></h2>
<p><span>Prestațiile din ultimul timp ale liderului clasamentului ATP</span> au lăsat de dorit în ultimul timp, însă un mesaj trimis de un mare star de la Hollywood ar putea să-i dea un imbold serios în vederea următoarele turnee la care va lua startul.</p>
<p>Celebrul Brad Pitt a ținut să-i transmis un mesaj de felicitare italianului, după înfrângerea din ultimul act de la Ronald Garros și eliminarea neașteptată în optimile de finală ale turneului de la Halle, scrie <span>tennisworldusa.org</span>.</p>
<p>Intervievat de TG1 pentru a-și promova noul film său film legat de Formula 1, actorul a declarat: „O salutare specială pentru numărul 1 mondial, Jannik Sinner: este cu adevărat fantastic”. Brad Pitt este un mare fan al tenisului și este văzut adesea pe arenele de la Wimbledon și la US Open.</p>
<blockquote><p>E timpul să iau o pauză. Mă voi recupera mental și fizic. Am nevoie de câteva zile pentru asta și cred că o pauză îmi va face bine. Mental, m-am simțit bine, dar fizic mă simt puțin obosit. Nu fiecare zi este la fel. Trebuie să accepți și asta e tot – Jannik Sinner</p></blockquote>
<p><img alt="" class="size-large wp-image-20201230" decoding="async" fetchpriority="high" height="898" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/8051530-Hepta_Mediafax_Foto-ABACAPRESS_Hepta-1400x898.jpg" srcset="https://www.prosport.ro/wp-content/uploads/2025/06/8051530-Hepta_Mediafax_Foto-ABACAPRESS_Hepta-1400x898.jpg 1400w, https://www.prosport.ro/wp-content/uploads/2025/06/8051530-Hepta_Mediafax_Foto-ABACAPRESS_Hepta-768x493.jpg 768w, https://www.prosport.ro/wp-content/uploads/2025/06/8051530-Hepta_Mediafax_Foto-ABACAPRESS_Hepta-1536x985.jpg 1536w, https://www.prosport.ro/wp-content/uploads/2025/06/8051530-Hepta_Mediafax_Foto-ABACAPRESS_Hepta-2048x1314.jpg 2048w" width="1400"/></p>
<h2><span>Celebrul actor a făcut show la filmările peliculei „F1: The Movie”</span></h2>
<p>Cunoscutul actor american Brad Pitt a impresionat pe toată lumea la filmările peliculei „F1: The Movie”. Brad Pitt a atins viteze maxime de 300 km/h și a primit la scurt timp oferte de la două scuderii, a declarat regizorul Joseph Kosinski pentru „<span>La Tribune Dimanche</span>”. Actorul a primit pentru acest rol sfaturi de la septuplul campion mondial de Formula 1, Lewis Hamilton.</p>
<p>„În acest film, Brad a atins un nivel de condus demn de un profesionist. A împins cu adevărat mașina la limită. Chiar dacă nu există vitezometru în mașinile de F1, după cum știți, s-a apropiat de 300 km/h. De când s-au terminat filmările, a primit chiar și două oferte de la echipe pentru a concura în clasa GT, la Le Mans și Daytona”, a spus Kosincki pentru sursa citată.</p>
<p>Brad Pitt <span>joacă în acest nou film rolul unui pilot</span>, fost puști teribil al curselor, care revine pe circuit la 30 de ani după ce visul său cel mare i-a fost curmat de un accident.</p>

]]></description>
    </item>
  </channel>
</rss>
