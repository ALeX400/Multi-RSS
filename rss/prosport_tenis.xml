<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Novak Djokovic a dezvăluit până când vrea să joace și anunțul e surprinzător. „Singurul lucru care mă motivează”</title>
      <link>https://www.prosport.ro/alte-sporturi/tenis/novak-djokovic-a-dezvaluit-pana-cand-vrea-sa-joace-si-anuntul-e-surprinzator-singurul-lucru-care-ma-motiveaza-20196184</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-a-dezvaluit-pana-cand-vrea-sa-joace-si-anuntul-e-surprinzator.-„Singurul-lucru-care-ma-motiveaza.jpg"/><br/><p>Novak Djokovic, ajuns numărul 5 mondial în ierarhia ATP, a dezvăluit cât mai are de gând să joace tenis, iar răspunsul este unul cu totul surprinzător.</p>
<p>Sârbul a spus că participarea la Jocurile Olimpice din 2028 este singurul lucru care îl motivează să meargă mai departe, în ciuda faptului că la competiția organizată de Los Angeles va avea 41 de ani.</p>
<h2><span>Djokovic a dezvăluit până la ce vârstă mai vrea să joace, iar răspunsul suprinde pe toată lumea</span></h2>
<p>Novak Djokovic, ajuns numărul 5 mondial în ierarhia ATP din cauza rezultatelor foarte slabe din ultimul timp, <span>a dezvăluit cât mai vrea să joace tenis</span>, iar răspunsul sârbului este unul de-a dreptul surprinzător.</p>
<p>Fostul lider mondial a spus că gândul la Olimpiada de peste trei ani din SUA este unicul lucru care îl determină să meargă mai departe, în ciuda faptului că la competiția majoră din 2028 va avea „venerabila” vârstă de 41 de ani.</p>
<p>„Singurul lucru la care mă gândesc în acest moment, singurul lucru care mă motivează, sunt Jocurile Olimpice din 2028 de la Los Angeles, pentru a-mi reprezenta ţara. Grand Slam-urile de asemenea, dar nu cred că sunt la acelaşi nivel cu Jocurile Olimpice”, a mărturisit Nole într-un interviu pentru site-ul croat (Ne)uspjeh prvaka de pe platforma YouTube.</p>
<p>În cazul în care obiectivul de a lua startul la Jocurile Olimpice din LA de peste trei ani, atunci sârbul va putea astfel să-și apere trofeul, după ce a câştigat medalia de aur la JO de Paris, vara trecută, în faţa lui Carlos Alcaraz, scor 7-6 (3), 7-6 (2).</p>
<blockquote><p>Acesta e posibil să fi fost ultimul meu meci aici, la Roland Garros. De aceea am fost puțin mai emoționat, chiar și la final. Dar dacă acesta a fost meciul meu de rămas bun la Roland Garros, a fost minunat, datorită atmosferei și a ceea ce am primit de la public. Nu știu ce-mi va aduce ziua de mâine în acest moment al carierei mele. Voi continua, da. Evident, urmează Wimbledon, care a fost turneul meu preferat din copilărie. Voi face tot posibilul să mă pregătesc. Cred că cele mai bune oportunități ale mele să câștig un alt Slam sunt probabil la Wimbledon sau un teren dur mai rapid, poate în Australia” – Novak Djokovic (7 iunie 2025)</p></blockquote>
<p><img alt="" class="size-large wp-image-20196192" decoding="async" fetchpriority="high" height="934" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/8046125-Hepta_Mediafax_Foto-DPA_Hepta-1400x934.jpg" srcset="https://www.prosport.ro/wp-content/uploads/2025/06/8046125-Hepta_Mediafax_Foto-DPA_Hepta-1400x934.jpg 1400w, https://www.prosport.ro/wp-content/uploads/2025/06/8046125-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/06/8046125-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/06/8046125-Hepta_Mediafax_Foto-DPA_Hepta-2048x1366.jpg 2048w" width="1400"/></p>
<h2><span>Suspină după marii săi rivali, Roger Federer și Rafa Nadal</span></h2>
<p>În interviul citat, realizat de fostul fotbalist şi antrenor croat Slaven Bilic, Novak Djokovic a recunoscut că „o mare parte din el a plecat” odată cu <span>retragerile marilor săi rivali</span>, Roger Federer şi Rafael Nadal.</p>
<p>„Sunt foarte diferit de când a plecat Rafa, nu credeam că îmi va face asta”, a explicat Nole, care a adăugat că „Sinner şi Alcaraz sunt jucători foarte impresionanţi, dar incomparabili cu cei trei mari (n.r. – el, Roger Federer şi Rafael Nadal)”.</p>
<p> </p>

]]></description>
    </item>
    <item>
      <title>Coco Gauff a dezvăluit ce a făcut tatăl ei pe când ea avea doar 14 ani: „Ai încredere în mine”. Ce a urmat i-a schimbat viața</title>
      <link>https://www.prosport.ro/alte-sporturi/tenis/coco-gauff-a-dezvaluit-ce-a-facut-tatal-ei-pe-cand-ea-avea-doar-14-ani-ai-incredere-in-mine-ce-a-urmat-i-a-schimbat-viata-20196076</link>
      <description><![CDATA[<img src="https://www.prosport.ro/wp-content/uploads/2025/06/Coco-Gauff-a-dezvaluit-ce-a-facut-tatal-ei-pe-cand-ea-avea-doar-14-ani-„Ai-incredere-in-mine.-Ce-a-urmat-i-a-schimbat-viata.jpg"/><br/><p>Coco Gauff, dublă campioană de Grand Slam (US Open 2023 și Roland Garros 2025), a dezvăluit momentul în care a fost semnat primul contract de sponsorizare, pe vremea când avea doar 14 ani. Minoră fiind, cel care s-a ocupat de acest aspect a fost tatăl sportivei, Corey, care i-a cerut doar să aibă încredere în el, fără a-i oferi alte detalii legate de respectiva înțelegere.</p>
<p>În cariera sa, Gauff a câștigat din tenis peste 23 de milioane de dolari și alte câteva milioane de dolari numai din contractele de sponsorizare, iar succesul pe care îl are încă de la o vârstă fragedă îi permite să atragă în continuare sponsori.</p>
<p>Gauff este prima jucătoare din SUA care se impune în ultimii zece ani, după Serena Willims, în 2015, iar în acest an <span>a decis să își înființeze propria agenție de management, renunțând la cea cu care a colaborat din 2017, deținută de legendarul Roger Federer</span>.</p>
<h2><span>Coco Gauff a dezvăluit ce a făcut tatăl ei pe când ea avea doar 14 ani: „Ai încredere în mine”</span></h2>
<p>Coco Gauff (21 de ani, locul 2 WTA) a vorbit despre primul său contract de sponsorizare, cu New Balance, un contract semnat de tatăl său pe când sportiva avea doar 14 ani, și care s-a dovedit că a fost de bun augur. Ba chiar a atras cu el și alte contracte care în timp i-au umplut conturile <span>campioanei de la Roland Garros în ediția din 2025</span>, după ce anul trecut câștiga titlul de Grand Slam la Paris, în proba de dublu.</p>
<p>„Nu am știu nimic despre asta. Când am semnat cu New Balance, la 14 ani, nici măcar nu știu cât de mult a fost contractul acela până când nu am văzut un articol despre asta.</p>
<p>Așa că atunci când a apărut New Balance, ca să fiu sinceră, tatăl meu mi-a spus: «Hai să o facem. Cred că o să-ți placă. Doar ai încredere în mine.» Iar eu ma fost ceva de genul: «Bine».</p>
<p>Dar a făcut asta fără să pomenească de bani sau ceva de genul acesta. A sfârșit prin a fi cea mai bună decizie. Și îi sunt atât de recunoscătoare pentru că a văzut viziunea”, a declarat Coco Gauff, pentru <span>Nice Talk</span>.</p>
<h2><span>Câștiguri de peste 30 de milioane de dolari în 2024</span></h2>
<p>Coco Gauff a câștigat, în 2024, din sport și din activitățile în afara sportului 30,4 milioane de dolari, iar această sumă o plasează, pentru al doilea an la rând, pe prima poziție în rândul jucătoarelor de tenis, potrivit <span>Sportico, </span><span>depășindu-le pe Naomi Osaka și Serena Williams, aceasta din urmă fiind retrasă din activitatea sportivă.</span></p>
<p>La șapte ani de la semnarea contractului cu New Balance, jucătoarea Coco Gauff este încă una dintre principalele figuri din lumea sportului. Alături de New Balance, pe lista de sponsorizări și contacte ale sportivei de 21 de ani se mai află mărci precum Rolex, Barilla sau Head.</p>
<p>Cu propria agenție de management, Coco Gauff a confirmat că a învățat foarte multe lucruri despre partea de afaceri și că acum este foarte implicată când vine vorba de negocierea contractelor.</p>
<p>Coco Gauff va participa săptămâna viitoare la turneul WTA 500 de la Berlin (iarbă), unde va juca direct în turul al doilea, cu invingătoarea dintre Daria Kasatkina (Australia) și o jucătoare venită din calificări.</p>

]]></description>
    </item>
    <item>
      <title>Prietena Soranei Cîrstea a reacționat despre abuzurile din online: „Nu ei te validează!”</title>
      <link>https://www.prosport.ro/alte-sporturi/tenis/prietena-soranei-cirstea-a-reactionat-despre-abuzurile-din-online-nu-ei-te-valideaza-20196115</link>
      <description><![CDATA[<img src="https://www.prosport.ro/wp-content/uploads/2025/06/Prietena-Soranei-Cirstea-a-reactionat-despre-abuzurile-din-online-„Nu-ei-te-valideaza.jpg"/><br/><p>Ana Ivanovic (37 de ani), prietena Soranei Cîrstea (35 de ani – 169 WTA) care a trecut recent printr-un divorț, a vorbit în cadrul unui podcast difuzat în mediul online despre abuzurile de care au parte jucătoarele de tenis din generația actuală.</p>
<p>Fosta sportivă din Serbia activat în circuitul WTA în intervalul 2003-2016, în care a cucerit, printre altele, un titlu la Roland Garros.</p>
<h2><span>Ana Ivanovic, prietena Soranei Cîrstea, se simte norocoasă că nu mai joacă tenis în zilele de azi. Abuzurile din online o lasă fără replică</span></h2>
<p><span>Ana Ivanovic, prietena Soranei Cîrstea, s-a despărțit de curând de milionarul german Bastian Schweinsteiger</span> (40 de ani), câștigător al Cupei Mondiale la fotbal și fost internațional german cu 121 de apariții bifate în tricoul primei reprezentative.</p>
<p><span>Prietena Soranei Cîrstea nu a trecut printr-un proces de separare ușor și s-a vehiculat că ar fi fost divorțată de o jurnalistă de sport</span>, pe nume Esther Sedlaczek.</p>
<p>Însă, odată cu trecerea săptămânilor, Ana Ivanovic a reușit să depășească momentul și de curând a acceptat invitația la un podcast găzduit de Caroline Garcia.</p>
<p>În vârstă de 37 de ani, Ana Ivanovic este retrasă din circuitul WTA de aproape un deceniu. În schimb, Caroline Garcia, care va împlini 32 de ani în octombrie, nu și-a agățat încă racheta de tenis în cui și în present ocupă locul 166 în clasamentul WTA de simplu.</p>
<p>În cadrul dialogului pe care l-au purtat cele două atlete, Caroline Garcia a dorit să afle o opinie din partea Anei Ivanovic cu privire la abuzurile la care sunt supuse sportivele în mediul online, deja de ani buni. După 2016, respectiv după retragerea jucătoarei din Serbia, rețelele de socializare au luat avânt într-un mod incredibil, iar în prezent, internauții fac valuri în secțiunile de comentarii de la postările pe care sportivii le realizează.</p>
<p>Imediat după ce Caroline Garcia i-a ridicat mingea la fileu, prietena Soranei Cîrstea a ținut să precizeze că se bucură de faptul că nu mai joacă tenis în ziua de azi:</p>
<blockquote><p>Mă simt norocoasă! Pentru că pe vremea când jucam, rețelele de socializare nu erau atât de dezvoltate. Existau, dar nu erau la fel de dezvoltate. Totuși, trebuie să spun că nu am citit niciodată comentarii, nici măcar în ziua de azi nu citesc. Nu simt nevoia să fac asta”, a declarat Ana Ivanovic, care a ridicat trofeul la Roland Garros 2008, citată de <span>TennisWorldUSA</span>.</p></blockquote>
<h2><span>Ce sfat are pentru jucătoarele care sunt dărâmate psihic de critici</span></h2>
<p>Din păcate, tot mai multe jucătoare de tenis din ziua de azi sunt jignite în mediul online și chiar amenințate cu moartea după meciuri. Sursa citată mai sus susține că „majoritatea abuzurilor, insultelor și chiar amenințărilor cu moartea provin din partea pariorilor furioși”.</p>
<p>Pusă în postura de a le oferi un sfat jucătoarelor care sunt dărâmate psihic de critici, Ana Ivanovic a spus:</p>
<blockquote><p>Este un lucru pe care trebuie să-l înțelegi. Dacă vorbim de generația următoare, trebuie să își dea seama că validarea lor nu vine din exterior. Nu vine dintr-un comentariu al cuiva care poate stă acasă și se uită la tenis din fața televizorului. Așa că asta cred că ajută, să te poți deconecta de la acest detaliu și să te înconjori cu oamenii potriviți”, a completat Ana Ivanovic.</p></blockquote>
<p>Ana Ivanovic a mai jucat o finală la Australian Open 2008, o semifinală la Wimbledon 2007 și un sfert de finală la US Open 2012.</p>

]]></description>
    </item>
    <item>
      <title>Gabriela Ruse, ce păcat! A pierdut finala cu Elise Mertens, dar s-a umplut de bani</title>
      <link>https://www.prosport.ro/alte-sporturi/tenis/gabriela-ruse-ce-pacat-a-pierdut-finala-cu-elise-mertens-dar-s-a-umplut-de-bani-20196207</link>
      <description><![CDATA[<img src="https://www.prosport.ro/wp-content/uploads/2025/06/Gabriela-Ruse-ce-pacat.jpg"/><br/><p>Jucătoarea română de tenis Gabriela Ruse a fost învinsă în finala de la ‘s-Hertogenbosch de Elise Mertens, dar s-a umplut de bani.</p>
<p>Pentru jucătoarea născută în București, a fost al 7-lea meci în 9 zile, în condițiile în care a fost nevoită să treacă și prin calificări.</p>
<h2><span>Ce sumă a câștigat Gabriela Ruse, după ce a fost învinsă în finală de Elise Mertens</span></h2>
<p>Mertens s-a impus cu 6-3, 7-6 (4), după o oră și 57 de minute, dar Ruse va intra în posesia unui cec de 18.685 de euro și a 163 de puncte WTA. Ca urmare, ea va fi, de luni, pe locul 58 WTA, foarte aproape de cea mai bună clasare a carierei, 51.</p>
<p>Gabriela a început în forță meciul cu Elise și s-a desprins la 3-1. Ea a ratat două mingi de break, iar din acel moment nu a mai câștigat niciun game până la finalul manșei. Setul secund a fost echilibrat, cu doar două break-uri, unul după altul, la 3-3.</p>
<p>Ruse a ratat două mingi de set, la 5-4, pe serviciul adversarei, când a condus cu 40-15, iar efectele s-au văzut în tie-break, când Mertens a avut 4-0 și 5-1.</p>
<p>Pentru jucătoarea care va împlini 28 de ani pe 6 noiembrie a fost a patra finală WTA din carieră și prima pe iarbă. Ea <span>a câștigat titlul la Hamburg (2021)</span> și a atins ultimul act la Palermo (2021) și Transylvania Open (2023). Doar la turneul de la Cluj-Napoca a fost acceptată direct pe tabloul principal, în celelalte venind din calificări.</p>
<h2><span>Gabi Ruse a stârnit aplauzele şi râsetele publicului și ale adversarei prin declarațiile date după meci</span></h2>
<p>A fost a patra victorie a lui Mertens în meciurile directe, în tot atâtea confruntări. Anterior, s-a impus în 2022 în primul tur la Roland Garros, cu 6-3, 6-1, în 2023 în ultimul tur al calificărilor la Doha, cu 6-4, 2-6, 6-4, și tot în 2023 în optim la Monterrey, cu 6-3, 3-6, 6-2.</p>
<p>„Elise, felicitări. Mă cam enervezi, mă învingi de fiecare dată, dar poate am mai mult noroc data viitoare. Elise, să nu uiţi, data viitoare mă voi răzbuna”, a spus Gabriela, stârnind aplauzele şi râsetele publicului, dar și ale adversarei ei.</p>
<p>În calificările de la ‘s-Hertogenbosch, Gabi Ruse a fost desemnată a doua favorită, iar în runda de debut a învins-o cu 6-1, 6-2, pe compatrioata ei Mihaela Buzărnescu (fără clasament WTA). În meciul pentru un loc pe tabloul principal ea a trecut de poloneza Katarzyna Kawa (141 WTA, cs 9) cu 6-2, 6-1.</p>
<p>Interesant este că Gabi Ruse a întâlnit în primele două meciuri de pe tabloul principal jucătoare venite din calificări: 6-2, 6-1 cu olandeza Isis Louise Van Den Broek (704 WTA) și 6-4, 6-3 cu sportiva canadiană Carson Branstine (231 WTA).</p>
<p>Ulterior, le-a eliminat cu 6-2, 6-4 pe Bianca Vanessa Andreescu (Canada, 118 WTA) și <span>cu 2-6, 6-4, 6-3 pe italianca Elisabetta Cocciaretto (123 WTA)</span>.</p>
<p>Pentru belgiancă este al 10-lea titlu la simplu, după cele de la Hobart (2017 și 2018), Lugano, Rabat (ambele în 2018) Doha (2019), Gippsland Trophy (2021), Monastir (2022), Monastir (2023) și Singapore (2025).</p>

]]></description>
    </item>
    <item>
      <title>Angelique Kerber a devenit mamă pentru a doua oară. Fosta rivală a Simonei Halep a născut și se pregătește de noul ei job</title>
      <link>https://www.prosport.ro/alte-sporturi/tenis/angelique-kerber-a-devenit-mama-pentru-a-doua-oara-fosta-rivala-a-simonei-halep-a-nascut-si-se-pregateste-de-noul-ei-job-20196514</link>
      <description><![CDATA[<img src="https://www.prosport.ro/wp-content/uploads/2025/06/Angelique-Kerber-a-devenit-mama-pentru-a-doua-oara.-Fosta-rivala-a-Simonei-Halep-a-nascut-si-se-pregateste-de-noul-ei-job-e1750065607956.jpg"/><br/><p>Angelique Kerber (37 de ani) a devenit mamă pentru a doua oară, cu o săptămână înainte de a prelua noul său job, de director de turneu. Kerber a fost rivala Simonei Halep (33 de ani), cele două împărțindu-și victoriile, fiecare câte șase, iar ultimul lor meci a fost la Roma, în 2021, când românca a abandonat din cauza unei accidentări.</p>
<p>Fost lider mondial, Kerber are în palmares 14 titluri WTA, din care trei de Grand Slam (Australian Open și US Open, în 2016, și Wimbledon în 2018).</p>
<p>În 2022, după Wimbledon și-a anunțat retragerea, ca urmare a sarcinii cu primul copil. În 2024 a revenit în circuit, cu evoluții bune la Indian Wells și Roma (până în turul al patrulea), iar ultimul turneu la care a participat a fost cel olimpic de la Paris, unde a ajuns până în faza sferturilor de finală, pierdute în fața chinezoaicei <span>Qinwen Zheng, care a devenit campioană olimpică</span>.</p>
<h2><span>Angelique Kerber se pregătește pentru noul ei job</span></h2>
<p>Angelique Kerber a devenit mamă pentru a doua oară, iar anunțul l-a făcut printr-o postare emoționantă pe social media, unde a publicat o fotografie în care apar cei patru membrii ai familiei fostului lider mondial, ca o reeditare a fotografiei prin care anunța nașterea fetiței, Liana, în februarie 2023.</p>
<p>„Bine ai venit în familia noastră, Ben. Inimile noastre sunt pline de iubire și recunoștință acum ăc ești în sfârșit în brațele noastre. Ești deja foarte iubit și abia așteptăm să te vedem crescând și descoperind această lume frumoasă alături de noi”, a scris Angelique Kerber.</p>
<p>În februarie 2025, Kerber anunța jobul pe care urma să îl aibă după nașterea celui de-al doilea său copil, cel de director de turneu, WTA 500 Bad Homburg, care va începe peste numai o săptămână și care aduce la linia de start jucătoare de calibru, între care și Iga Swiatek, fost lider mondial.</p>
<p>„Acest turneu îmi este deosebit de drag pentru că am fost acolo de la început – de la planificarea inițială până la implementare. Ca fostă jucătoare profesionistă, știu ce este important pentru jucători și vreau să încerc să contribui cu experiența mea bogată în vederea realizării unei coordonări cât mai perfecte între organizator și lotul de jucători”, a declarat Kerber la începutul acestui an, citează <span>TennisWorld</span>.</p>
<p>Simona Halep s-a impus în două dintre cele trei meciuri la nivel de Grand Slam, semifinalele Australian Open (2018) și sferturile de finală de la Roland Garros (turneu pe care l-a câștigat), în timp ce Kerber a câștigat confruntarea din sferturile de finală de la Wimbledon, în 2016.</p>
<h2><span>Jucătoare care au născut și au revenit în WTA</span></h2>
<p>Angelique Kerber se află printre <span>jucătoarele devenite mame și care au revenit în circuit și au făcut-o cu succes</span>. Printre cele mai cunoscute se numără Serena Williams, Victoria Azarenka, Belinda Bencic, Caroline Wozniacki, Elina Svitolina, Taylor Towsend,  Barbora Strycova, Patricia Țig sau Tatjana Maria.</p>
<p>Tatjana Maria este mamă a două fete, iar duminică a câștigat turneul de la Londra, devenind cea mai în vârstă campioană la un turneul WTA 500, la 37 de ani, 10 luni și 7 zile.</p>

]]></description>
    </item>
  </channel>
</rss>
