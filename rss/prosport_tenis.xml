<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Serena Williams și Venus Williams au lansat un podcast împreună: „E o șansă reală”</title>
      <link>https://www.prosport.ro/diverse/serena-williams-si-venus-williams-au-lansat-un-podcast-impreuna-e-o-sansa-reala-20274330</link>
      <description><![CDATA[<img src="https://www.prosport.ro//wp-content/uploads/2025/09/Serena-Williams-si-Venus-Williams-au-lansat-un-podcast-impreuna-„E-o-sansa-reala.jpg"/><br/><p>Serena Williams (43 de ani) și Venus Williams (45 de ani) vor face din nou pereche, de data aceasta nu pe terenul de tenis ci în mediul online, cele două fiind gazdele unui podcast numit după strada pe care se afla casa copilăriei lor.</p>
<p>Primul episod din „Stockton Street” va fi difuzat miercuri, 17 septembrie, și a fost filmat pe cea mai mare arenă de tenis din lume „Arthur Ashe”, parte din complexul unde se desfășoară US Open.</p>
<p>Serena Williams s-a retras din activitatea sportivă în 2022, însă pentru Venus anul 2025 a fost anul revenirii în tenis, iar cea mai recentă apariție a sa a fost chiar la US Open, unde <span>a pierdut în fața Karolinei Muchova</span>.</p>
<h2><span>Serena și Venus Williams și-au lansat un  podcast</span></h2>
<p>Legendara Serena Williams și sora sa mai mare, Venus, au lansat un podcast împreună, iar primul episod, filmat înainte de a începe turneul de la US Open, va fi difuzat miercuri 17 septembrie.</p>
<p>Potrivit fostului număr 1 mondial, realizarea acestui podcast alături de Venus este „o șansă reală” pentru cele două să dezvăluie cum sunt și dincolo de rivalitatea de pe teren, o rivalitate adesea comentată și criticată de către fani.</p>
<p>„Deși suntem foarte apropiate, a trebuit să păstrăm distanța în multe privințe din cauza meseriilor noastre. Deși este sora mea, este și adversara mea, și nu poți să fi atât de deschisă pe cât ți-ai dori. Așadar, aceasta este o șansă reală de a face ceva ce am încercat sî facem de mult timp, dar și o descoperire”, a declarat Serena Willimas pentru <span>Hollywood Reporter</span>.</p>
<p>Rivalitatea pe care au arătat-o pe teren nu a fost mereu bine privită, fiind <span>acuzate că se prefac în această privință</span>.  Iar acest subiect se află printre cele pe care surorile Williams le vor aborda în podcastul lor.</p>
<p>„Cred că mulți oameni s-au întrebat, și vorbesc despre asta în primul episod, «Ne placem cu adevărat una pe cealaltă, pentru că trebuie să jucăm una împotriva celeilalte? Vă urâți? Vorbiți una cu cealaltă?» Sunt atât de multe lucruri în relația noastră pe care le împărtășim și pe care nu le-am împărtășit niciodată înainte. Sunt multe de dezvăluit”, a explicat, la rândul său, Venus Williams.</p>
<h2><span>Serena Williams, dominare categorică în meciurile directe cu Venus</span></h2>
<p>Cele două surori s-au întâlnit în circuit în 31 de meciuri, în perioada 1998 – 2020, iar 19 dintre acestea au fost câștigate de Serena Williams.</p>
<p>În 2020, la Lexinton, Serena se impunea în fața lui Venus, în trei seturi, iar la precedentul meci dintre cele două, la Roma, în 2019, Venus a mers mai departe după ce Serena a abandonat, prin neprezentare.</p>
<p>Dacă la simplu au fost adversare, în proba de dublu au reușit să facă performanțe impresionante, cucerind 22 de titluri împreună, din care 14 titluri majore și trei titluri olimpice (2000, 2008 și 2012). Ultimul trofeu major a fost în 2016, la Wimbledon.</p>
<p>Venus Williams a revenit în circuit după o pauză de 16 luni, cauzată de o serie de probleme medicale, iar o dată cu revenirea sa a devenit a doua cea mai în vârstă jucătoare care a câștigat un meci, după Martina Navratilova.</p>

]]></description>
    </item>
    <item>
      <title>Istoria se rescrie! Revenirea lui Adi Mihalcea, de la UTA, de la 0-3 s-a mai întâmplat pe vremea lui Mircea Sandu și Puiu Iordănescu. SPECIAL</title>
      <link>https://www.prosport.ro/alte-sporturi/tenis/istoria-se-rescrie-revenirea-lui-adi-mihalcea-de-la-uta-de-la-0-3-s-a-mai-intamplat-pe-vremea-lui-mircea-sandu-si-puiu-iordanescu-special-20273335</link>
      <description><![CDATA[<img src="https://www.prosport.ro//wp-content/uploads/2020/05/31457-Mediafax_Foto-Toni_Salabasev-1400x951.jpg"/><br/><p>Se zice că 2-0 este un scor nesigur. Iată că UTA ne-a demonstrat că și 3-0 ar putea fi încadrat în aceeași parametrii. Aceasta deoarece la o distanță de doar două luni și o zi, echipa arădeană a reușit să refacă un handicap de 0-3.</p>
<p>Prima oară s-a petrecut pe 12 iulie, chiar în prima etapă, al 3-lea meci programat al sezonului în curs, când UTA a primit vizita viitorului lider, CSU Craiova. Echipa olteană a început în forță și în minutul 49 avea 3-0, după reușitele lui Romanciuk (13), Baiaram (19pen) și A. Ivan (49). Nu se aștepta prea multă lume ca în ultima decadă a partidei, gazdele să marcheze de trei ori, prin Val. Costache (81pen), Pospielov (90+4) și Alin Roman (90+13).</p>
<h2><span>Adi Mihalcea, la a doua remontada în Superliga? 0-3, apoi 3-3 în decurs de două luni</span></h2>
<p>Cum de asemenea puțină lume nu anticipa ca un asemenea scenariu să se repete peste o perioadă de timp deloc lungă. În ultima sâmbătă, pe 13 septembrie, în cadrul etapei a 9-a, tot la Arad, de această dată adversară fiind Argeșul, avea să aibă loc o desfășurare de scor similară, cu 0-3 după care a fost 3-3, timpii marcării golurilor fiind diferiți.</p>
<p>Argeșenii au avut acum un start și mai fulminant ca oltenii, având deja avantajul celor trei goluri în minutul 28, după reușitele lui Caio (7), Rădescu (19) și Ricardo Matos (28).</p>
<p>Erau unii care se gândeau la desfășurarea meciului cu CSU, dar mai mult teoretic. Și totuși, scenariul avea să se repete, D. Barbu (35), M. Coman (45) și Val. Costache (67pen) izbutind să aducă 3-3.</p>
<p>Ceea ce a reușit UTA este unic în prima noastră ligă, prin faptul că aceeași echipă a izbutit de două ori asemenea revenire de la un handicap de trei goluri, cu aceeași desfășurare și tot pe teren propriu. Însă ca în același sezon să se revină în două rânduri după un handicap de trei goluri, s-a mai întâmplat o dată.</p>
<p>În ediția 1974/75, deci acum aproape jumătate de secol, Sportul Studențesc a fost eroina unor asemenea momente. Însă spre deosebire de UTA acum, a fost și autoare, dar și pățită.</p>
<h2><span>Sportul Studențesc, în ambele ipostaze! Și lovită de ghinion, dar și de noroc</span></h2>
<p>Atunci, mai întâi, pe 01.09.1974, în cadrul etapei a 5-a, a fost meciul Sportul Studențesc – Jiul, când gazdele au avut 3-0, după golurile lui Chihaia (16), Oct. Ionescu (19) și Mircea Sandu (48), iar oaspeții au egalat până la final prin reușitele lui Fildiroiu (64), Mulțescu (69) și Al. Nagy (89).</p>
<p>A doua revenire avea să se petreacă tocmai în etapa a 29-a a acelei ediții, pe 18.05.1975, la derby-ul bucureștean Sp. Stud. – Steaua, pe regretatul stadion Republicii, când a fost 4-4, nu ca la teatru, ci pe bune. La finalul primei reprize, scorul arăta 0-3, roș-albaștrii punctând prin Iordănescu (12), Năstase (33) și Fl. Dumitrescu (37).</p>
<p>Apoi, alb-negrii au reușit să marcheze chiar în primul minut al reprizei secunde, prin autogolul lui Sameș, însă steliștii au refăcut avantajul de trei goluri, prin același Iordănescu (53 – pen). Însă chiar și așa, studenții au izbutit până la final să egaleze, prin „dubla” lui Mircea Sandu (60, 87) și Marin Olteanu (89).</p>
<p>Ca o curiozitate, la finalul acelui sezon, Sportul a ocupat locul 4, cu 36 puncte, la 7 distanță în spate de campioana Dinamo, în timp ce Steaua s-a situat pe locul 5 cu 35 puncte, iar Jiul pe 14, cu 32 puncte, unul mai mult decât prima retrogradată (Steagul Roșu Brașov).</p>

]]></description>
    </item>
    <item>
      <title>Ce spune Ilie Năstase despre tenismenii care refuză convocările la lot și ce mesaj are pentru puștii României care au învins în El Salvador. EXCLUSIV</title>
      <link>https://www.prosport.ro/alte-sporturi/tenis/ce-spune-ilie-nastase-despre-tenismenii-care-refuza-convocarile-la-lot-si-ce-mesaj-are-pentru-pustii-romaniei-care-au-invins-in-el-salvador-exclusiv-20274218</link>
      <description><![CDATA[<img src="https://www.prosport.ro//wp-content/uploads/2025/09/Ce-spune-Ilie-Nastase-despre-tenismenii-care-refuza-convocarile-la-lot-si-ce-mesaj-are-pentru-pustii-Romaniei-care-au-invins-in-El-Salvador.jpg"/><br/><p>Ilie Năstase a felicitat echipa națională de Cupa Davis a României și a spus pentru<span> ProSport</span> că în opinia lui Adrian Marcu, noul căpitan nejucător al României, trebuie să „meargă” pe „mâna” tinerilor jucători, cei care au luptat pentru România în El Savador.</p>
<p>Nastase a pus echipa națională de tenis a României pe harta tenisului mondial în 1969, 1971 și 1972, atunci când țara noastră a disputat trei finale de Cupa David, pierdute toate din păcate în fața americanilor. Partenerul de la acea vreme al lui Năstase a fost Ion Țiriac.</p>
<h2><span>Ilie Năstase, despre cei care refuză convocările la lot și puștii care au învins în El Salvador</span></h2>
<p>Ulterior, în anul 1973 Ilie Năstase a devenit primul ider ATP, poziție care a deținut-o timp de 40 de săptămâni între 23 august 1973 – 2 iunie 1974. Tenisul românesc a mai scos după anii 1994-1995 jucători care au contat cu adevărat în circuitul ATP, pe Andrei Pavel, Adrian Voinea sau Victor Hănescu, dar a avut și un cuplu redutabil de dublu pentru echipa națională, format și Horia Tecău și Florin Mergea. Cei doi au fost și vicecampioni olimplici, la Rio 2016. Însă, în acest moment România se confruntă cu o mare problemă la echipele naționale, atât la feminin cât și la masculin.</p>
<p>Horia Tecău s-a retras din funcția de căpitan nejucător al echipei naționale feminine, deranjat că din ce în ce mai multe jucătoare de top ale României refuză convocările, iar la masculin România s-a prezentat în El Savador cu debutanții Radu David Țurcanu, 19 ani ( 660 ATP) și Gabriel Ghețu (17 ani, 765 ATP).</p>
<p> </p>
<p>La simplu, în primul meci, Țurcanu l-a învins pe Marcelo Arevalo (34 ani) cu 6-7 (3/7), 6-3, 6-2. Apoi, Gabriel Ghețu (17 ani, 765 ATP), debutant și el în Cupa Davis, a trecut de Cesar Cruz (19 ani, 1.400 ATP) cu 6-1, 2-6, 6-2.</p>
<p>Puștiul Radu David Țurcanu a adus victoria echipei României, duminică seara, 3-1 cu El Salvador, în primul tur al Grupei Mondiale II a Cupei Davis, după ce l-a învins pe Cesar Cruz cu 7-6 (7/5), 6-3, duminică, la Santa Tecla. Punctul gazdelor a fost adus de perechea Marcelo Arevalo – Cesar Cruz, care a dispus de cuplul Mircea Alexandru Jecan – Bogdan Pavel, cu 6-4, 6-4, în meciul de dublu.</p>
<h2><span>„Iar o să-mi fac dușmani și vor spune unii și alții că s-a apucat Ilie Năstase să vorbească”</span></h2>
<p>După aceasă calificare a României, George Cosac, președintele FRT, a spus pentru<span> ProSport</span> că este foarte mândru de victoria obținută de tinerii jucători și s-a arătat dezamăgit de titularii de drept, care ar fi refuzat convocările la lot. <span><span><span>ProSport</span> a stat de vorbă și cu marele Ilie Năstase, cel care a comentat despre victoria României din El Savador. </span></span></p>
<p>„În primul rând îi felicit pe acești copii ai noștri, cei care au luptat în El Savador pentru România. Și bravo lor că au răspuns prezent la convocare. Bravo și pentru staff-ul nostru. E o victorie mare pentru acești copii și poate că e un nou început pentru noi. De ce nu mai vin titularii la lot? Asta trebuie să ne explice ei, dacă vor să iasă și să vorbească. Eu nu știu de ce ei nu mai vor să vină. Poate că nu simt acest lucru. Poate vor să se concetreze doar pe plan personal, să își facă clasament, să facă bani din turnee, nu am eu de unde să știu.  Trebuie să îi întrebați pe ei. Însă, după părerea mea, de acum ar trebui să mergem pe mâna acestor copii, din El Salvador, chiar dacă nu au mare experiență. Ei măcar sunt mândri că joacă pentru România și trebuie să-i lăsăm să-și continue visul. Bravo lor.</p>
<p>De ce să vină alții acum și să joace mai departe pe munca lor? Hai să îi lăsăm pe copiii ăștia să-și continue visul, așa cum v-am mai spus. Eu când m-am apucat de tenis am vrut să ajung cel mai bun și am ajuns. Și am vrut să joc pentru naționala țării mele și cred că am adus cinste acestei țări și suporterilor români. Am jucat cu mândrie pentru România. Dar, dacă titularii de acum nu vor să încerce să facă ceea ce am făcut eu în tenis pentru țara mea, atunci e problema lor. Și la naționala feminină observ că sunt unele probleme de convocare, dar nu vreau să mă apuc să mai vorbesc, că iar o să-mi fac dușmani și vor spune unii și alții că s-a apucat Năstase să vorbească. Voi îmi spuneți că George Cosac a spus că dacă vine un război astfel de oameni fug primii din țară? Eu vă spun că nici măcar nu mai vin în țară ca să o apere dacă vine un război. Rămân direct prin țările pe unde se află acum. Mulți dintre ei nici nu sunt în România”, a spus Năstase.</p>

]]></description>
    </item>
    <item>
      <title>Am învins El Salvador în Cupa Davis cu doi puști! George Cosac, „săgeți” către titularii de drept: „Într-un conflict armat, ăștia sunt primii care fug”. EXCLUSIV</title>
      <link>https://www.prosport.ro/alte-sporturi/tenis/am-invins-el-salvador-in-cupa-davis-cu-doi-pusti-george-cosac-sageti-catre-titularii-de-drept-intr-un-conflict-armat-astia-sunt-primii-care-fug-exclusiv-20273319</link>
      <description><![CDATA[<img src="https://www.prosport.ro//wp-content/uploads/2025/09/Am-invins-El-Salvador-in-Cupa-Davis-cu-doi-pusti-George-Cosac-„sageti-catre-titularii-de-drept-„Intr-un-conflict-armat-astia-sunt-primii-care-fug-e1757924887958-1400x792.jpg"/><br/><p>Puștiul Radu David Țurcanu a adus victoria echipei României, duminică seara, 3-1 cu El Salvador, în primul tur al Grupei Mondiale II a Cupei Davis, după ce l-a învins pe Cesar Cruz cu 7-6 (7/5), 6-3, duminică, la Santa Tecla.</p>
<p>Țurcanu (19 ani, 660 ATP), debutant în echipa României cu prilejul acestei partide,  acâștigat după 108 de minute de joc efectiv. Meciul fusese întrerupt la 15-0 pentru român în setul secund, dar a fost reluat după circa o oră.</p>
<h2><span>El Salvador – România 1-3. Am bătut cu doi tineri de viitor în Cupa Davis</span></h2>
<p>La simplu, în primul meci, Țurcanu l-a învins pe Marcelo Arevalo (34 ani) cu 6-7 (3/7), 6-3, 6-2. Apoi, Gabriel Ghețu (17 ani, 765 ATP), debutant și el în Cupa Davis, a trecut de Cesar Cruz (19 ani, 1.400 ATP) cu 6-1, 2-6, 6-2.</p>
<p>Punctul gazdelor a fost adus de perechea Marcelo Arevalo/Cesar Cruz, care a dispus de cuplul Mircea-Alexandru Jecan/Bogdan Pavel cu 6-4, 6-4, în meciul de dublu</p>
<p>Căpitanul nejucător al echipei României, Adrian Marcu, a contat doar pe cei patru jucători în El Salvador, în timp ce din echipa gazdelor au mai făcut parte Diego Duran (20 ani, 1.658 ATP la simplu, 1.391 ATP la dublu) și Donald Hall (28 ani).</p>
<p>România a fost învinsă de Bulgaria cu 3-1, pe 31 ianuarie-1 februarie, la Craiova, în play-off-ul Grupei Mondiale I a competiției. În play-off-ul Grupei Mondiale II, El Salvador a trecut de Republica Moldova, cu 3-2, pe teren propriu, la Santa Tecla.</p>
<p>George Cosac, președintele FR de Tenis, a analizat prestația tricolorilor de peste Ocean. El i-a criticat voalat pe Cezar Crețu și Filip Jianu, titularii de drept.</p>
<p>„Sunt extrem de mulțumit, extrem de fericit în urma acestei victorii, mai ales că vorbim de niște debutanți care și-au făcut excepțional de bine treaba. Toate meciurile au fost foarte importante pentru că știți cum e, degeaba câștigi un meci și le pierzi pe celelalte.</p>
<p>Dar un plus ar fi, din punctul meu de vedere, victoria pe care a obținut-o Țurcanu fața lui Arevalo, un jucător experimentat, cel mai bun jucător al lor și un jucător care este în top la nivel de dublu și să nu uităm faptul că Arevalo a jucat mulți ani la simplu, deci avea o experiență bogată și din punctul ăsta de vedere.</p>
<blockquote><p>Este o victorie care ne dă mari speranțe pentru viitor. Aș avea un cuvânt de spus și pentru căpitanul nejucător Adrian Marcu, cel care a adoptat o tactică specială, o tactică interesantă, care nu a mai fost întâlnită de multă vreme și anume să îi convoace pe băieți cu o săptămână înainte de această confruntare cu Salvadorul</p></blockquote>
<p>S-au pregătit „ca la carte” și iată că rezultatul nu a întârziat să apară.</p>
<h2><span>„Consider că am câștigat o echipă tânără în formare și care va avea un cuvânt important de spus”</span></h2>
<p>Sunt mâhnit de faptul că titularii de drept au răspuns așa cum au răspuns, dar iată că oricine poate fi înlocuit și acești copii care și-au făcut treaba cred că își vor câștiga, și-au câștigat deja, dreptul de a juca în Cupa Davis pentru echipa României. (1:52) Dar stau și îmi pun o întrebare și vă rog să scrieți așa cum vă spun.</p>
<p><iframe allowfullscreen="allowfullscreen" frameborder="0" height="476" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2Freel%2F638931465651541%2F&amp;show_text=false&amp;width=267&amp;t=0" style="border: none; overflow: hidden;" width="267"></iframe></p>
<p>Dacă tu ca jucător experimentat refuzi să vii să joci pentru culorile României, să reprezinți România, Ferească Dumnezeu într-un conflict armat, mai ales că situația este cum este la granița noastră atât de tensionată, cu problemele pe care cu toții le știm, Ferească Dumnezeu într-un conflict armat, păi ăștia sunt primii care pleacă din țară și care vor refuza să apere România cu arma în mână.</p>
<blockquote><p>Cam ăștia suntem din păcate, dar mergem mai departe. Consider că am câștigat o echipă tânără în formare și care va avea un cuvânt important de spus de acum încolo. Ca și bani acum băieții vor primi 80 la sută din premiul pe care l-a acordat Federația Internațională de Tenis</p></blockquote>
<p>Nu este o sumă foarte mare, dar ținându-i cont de faptul că ei nu au sponsor, înțelegerea este foarte clară.</p>
<p>80 la sută din cât oferă Federația Internațională pentru această victorie o să revină băieților, pentru că așa mi se pare corect, este și o formă de a-i motiva, dar și totodată de a-i sprijini în cariera lor”, a declarat George Cosac pentru ProSport.</p>

]]></description>
    </item>
    <item>
      <title>Sorana Cîrstea, la un meci de un duel cu Iga Swiatek. Tragere la sorți cu ghinion la Seul</title>
      <link>https://www.prosport.ro/alte-sporturi/tenis/sorana-cirstea-la-un-meci-de-un-duel-cu-iga-swiatek-tragere-la-sorti-cu-ghinion-la-seul-20272452</link>
      <description><![CDATA[<img src="https://www.prosport.ro//wp-content/uploads/2025/09/Sorana-Cirstea-la-un-meci-de-un-duel-cu-Iga-Swiatek.-Tragere-la-sorti-cu-ghinion-la-Seul.jpg"/><br/><p>După parcursul bun pe care l-a avut la turneele din America, unde a câștigat trofeul la Cleveland și a ajuns în turul doi la US Open, Sorana Cîrstea a luat drumul Asiei. Primul turneu la care participă este cel de la Seul, unde poate avea o confruntare de gală.</p>
<p><span>Cîrstea, locul 66 WTA</span>, va juca în primul tur cu Lin Zhu, o jucătoare din China aflată pe locul 280 în ierarhia WTA. Dacă se va impune, sportiva din România va da peste Iga Swiatek, numărul doi mondial, care are liber în primul tur. În absența liderului mondial Aryna Sabalenka, Swiatek este principala favorită la turneul de categorie 500 WTA programat în capitala Coreei de Sud.</p>
<h2><span>Sorana Cîrstea, posibil duel cu Iga Swiatek la Seul</span></h2>
<p>La Seul, <span>va juca și Jaqueline Cristian</span>, care are și ea parte de o confruntare inedită. Românca o va întâlni pe Emma Răducanu, cele două sportive fiind la prima partidă directă. Învingătoarea din această partidă va juca împotriva cehoaicei Barbora Krejcikova.</p>
<p>Pe tabloul principal de la Seul se mai află jucătoare importante precum Daria Kasatkina, Sofia Kenin, Claura Tauson, Ekaterina Alexandrova sau Beatriz Maia Haddad.</p>
<p>Pentru prezența în primul tur la Seul, atât Sorana cât și Jaqueline au asigurat câte un premiu în valoare de 8.860 dolari. Dacă ajung în turul al doilea câștigul va ajunge la 13.170 dolari.</p>
<p>Cele două jucătoare sunt sportivele din tenisul românesc cu cele mai mari câștiguri în 2025. Ambele au încasat peste 900.000 de dolari, fiind foarte aproape să treacă de un milion de dolari.</p>
<h2><span>Ce urmează după turneul de la Seul</span></h2>
<p>După competiția de la Seul, Sorana Cîrstea și Jaqueline Cristian vor merge la Beijing și apoi la Wuhan. Pe 22 septembrie începe Beijing WTA 1000, iar la 6 octombrie debutează Wuhan WTA 1000. Acestea sunt ultimele mari competiții ale anului, până la Turneul Campioanelor, programat să înceapă la 3 noiembrie, la Ryad, în Arabia Saudită.</p>
<p>Deși la un moment dat a lăsat de înțeles că acest sezon ar putea fi ultimul din cariera ei, Sorana nu a mai revenit asupra acestei afirmații, fiind posibil să fie pe teren și în 2026, an în care va împlini 36 de ani.</p>

]]></description>
    </item>
  </channel>
</rss>
