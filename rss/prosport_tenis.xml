<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jaqueline Cristian nu a mai jucat cu Naomi Osaka, dar a ajuns în semifinalele turneului WTA 250! Ce s-a întâmplat</title>
      <link>https://www.prosport.ro/alte-sporturi/tenis/jaqueline-cristian-nu-a-mai-jucat-cu-naomi-osaka-dar-a-ajuns-in-semifinalele-turneului-wta-250-ce-s-a-intamplat-20300361</link>
      <description><![CDATA[<img src="https://www.prosport.ro//wp-content/uploads/2025/10/Jaqueline-Cristian-nu-a-mai-jucat-cu-Naomi-Osaka-dar-a-ajuns-in-semifinalele-turneului-WTA-250-Ce-s-a-intamplat-1400x931.jpg"/><br/><p>Vineri dimineață, 17 octombrie 2025, Jaqueline Cristian (27 de ani – 47 WTA) s-a calificat în semifinalele turneului WTA 250 de la Osaka, Japonia.</p>
<p>Sportiva din România a avansat în faza menționată a competiției fără să joace partida din sferturile de finală. Și asta pentru că favorita locală, Naomi Osaka (28 de ani – 16 WTA), nu s-a prezentat la arenă din cauza unei accidentări suferite în runda a doua a turneului.</p>
<h2><span>Jaqueline Cristian, în semifinalele turneului din Japonia! Naomi Osaka s-a retras înaintea partidei din sferturi</span></h2>
<p><span>Jaqueline Cristian traversează o formă bună la turneul din categoria WTA 250 de la Osaka</span>, iar în sferturile de finală era așteptată de un test cu adevărat dificil. Vineri dimineață, reprezentanta României trebuia să o înfrunte pe favorita locală, nipona Naomi Osaka, însă partida nu a mai avut loc.</p>
<p>Jucătoarea de tenis din Japonia nu s-a prezentat la arenă, din cauza unor probleme medicale. Pe scurt, în runda a doua a competiției a suferit o accidentare la piciorul stâng și, deși a făcut eforturi pentru a se recupera, nu a putut face față durerilor.</p>
<p>Astfel, cu doar câteva ore înaintea confruntării, organizatorii turneului de la Osaka au transmis următorul comunicat:</p>
<p>„Naomi nu și-a revenit după accidentarea suferită la piciorul stâng în a doua rundă a turneului și, prin urmare, a trebuit să se retragă din sferturile de finală programate pentru astăzi”, au scris organizatorii, pe platformele de socializare.</p>
<h2><span>Ce o așteaptă pe Jaqueline Cristian</span></h2>
<p><span>Jaqueline Cristian parcurge un an 2025 foarte bun, iar în septembrie a urcat pe locul 40 WTA</span>, cea mai bună clasare din întreaga ei carieră.</p>
<p>În prezent, ea se află pe poziția 47 în ierarhia mondială, însă după turneul din Osaka este de așteptat să avanseze din nou câteva locuri bune.</p>
<p>Jaqueline le-a învins deja în Japonia pe Elisabetta Cocciaretto și Jessica Bouzas Maneiro, scor 6-2, 7-6(4), respectiv 0-6, 6-4, 6-2, iar acum așteaptă cu nerăbdare să afle pe cine va înfrunta în penultimul act.</p>
<p>Adversara va fi decisă din sfertul de finală care le are în prim-plan pe Tereza Valentova (78 WTA) și Olga Danilovic (49 WTA). Așadar, Jaqueline Cristian are tot dreptul de a visa să joace marea finală a turneului din categoria WTA 250 de la Osaka.</p>
<p>Pe de altă parte, în marea finală ar putea da peste o altă româncă. Sorana Cîrstea este și ea angrenată în competiție, însă pentru a ajunge în semifinale, mai întâi va trebui să o învingă pe Viktorija Golubic. Partea mai puțin bună pentru Crîstea este că în penultimul act, în cazul în care va trece de Golubic, va da peste Leylah Fernandez, finalista US Open din 2021.</p>

]]></description>
    </item>
    <item>
      <title>Aryna Sabalenka e afectată de amenințările primite în social media: „Câteodată intru pe profilurile lor să îi văd”</title>
      <link>https://www.prosport.ro/alte-sporturi/tenis/aryna-sabalenka-e-afectata-de-amenintarile-primite-in-social-media-cateodata-intru-pe-profilurile-lor-sa-ii-vad-20299692</link>
      <description><![CDATA[<img src="https://www.prosport.ro//wp-content/uploads/2025/10/Aryna-Sabalenka-e-afectata-de-amenintarile-primite-in-social-media-„Cateodata-intru-pe-profilurile-lor-sa-ii-vad-e1760623777803.jpg"/><br/><p>Aryna Sabalenka, una dintre jucătoarele feminine afectate puternic de bullying, a dezvăluit că a primit amenințări dure pe rețelele de socializare. Sportiva din Belarus admite că, deși încearcă să facă doar lucruri pozitive, anumiți oameni o critică pentru nimic.</p>
<p>Odată cu vizibilitatea pe care o obțin prin intermediul sportului, multe dintre femei devin ținta bărbaților cu scopuri malițioase. În multe cazuri, acestea sunt abuzate propriu-zis sau hărțuite, nu doar criticate pentru activitatea lor de pe teren. Acum a venit rândul Arynei Sabalenka să discute despre subiect.</p>
<h2><span>Aryna Sabalenka, afectată de bullyingul de pe social media</span></h2>
<p>Sportiva din Belarus a impresionat în ultimii ani în tenisul mondial, deoarece <span>a reușit să câștige multiple turnee de Grand Slam</span>. Totodată, odată cu creșterea vizibilitățîi acesteia, a devenit ținta criticilor sau mesajelor abuzive din partea anumitor bărbați, care au afectat-o puternic mental.</p>
<p>„Uneori treaba asta te poate distruge. Uneori chiar mă afectează. Îmi place să intru pe profilul lor și să văd cine sunt. Totuși, încerc să fac ceva important aici. Să inspir, să fiu un exemplu pozitiv. Lucrez din greu. Îmi urmez visele, îmi dedic viața pentru a face ceva ce eu cred că este important”, a spus Aryna Sabalenka, conform <span>tennisworldusa</span>.</p>
<p>În mare parte din cazuri, motivul pentru care anumiți oameni critică sportivele sunt rezultatele de la pariuri, spune sursa. Practic, odată cu pierderea biletelor, mulți dintre aceștia își varsă furia în mesaje dure, amenințări cu moartea sau mesaje de hărțuire, ceea ce nu este normal.</p>
<h2><span>Tot mai multe jucătoare de tenis cer măsuri suplimentare de siguranță</span></h2>
<p>Tot mai multe jucătoare de tenis cer măsuri extra de siguranță din partea organizatorilor de la turnee. Printre acestea se numără Emma Răducanu, jucătoare din Marea Britanie de origine română, care admite că se teme atunci când iese afară pe străzi.</p>
<p>Madison Keys a spus că în mai multe rânduri s-a temut pentru siguranța ei. Aryna Sabalenka a cerut în mai multe cazuri măsuri de siguranță extra pentru a se simți în siguranță. Iga Swiatek a fost urmărită la mai multe turnee de același bărbat, care <span>participa chiar și la sesiunile de antrenamente și îi scanda injurii</span>.</p>
<p>În urmă cu un deceniu, Simona Halep a primit o amenințare cu moartea înaintea semifinalelor de la WTA Stuttgart. Organizatorii s-au asigurat că nu se va putea întâmpla niciun incident, deoarece „Super-Simo” era atunci una dintre sportivele pe val din tenisul feminin.</p>

]]></description>
    </item>
    <item>
      <title>Controversatul Nick Kyrgios e la un pas de retragere: „Nu mă pot opera din nou”</title>
      <link>https://www.prosport.ro/alte-sporturi/controversatul-nick-kyrgios-e-la-un-pas-de-retragere-nu-ma-pot-opera-din-nou-20299667</link>
      <description><![CDATA[<img src="https://www.prosport.ro//wp-content/uploads/2025/10/Controversatul-Nick-Kyrgios-e-la-un-pas-de-retragere.jpg"/><br/><p>Nick Kyrgios este tot mai aproape de retragere din cauza problemelor medicale care i-au dat mari bătăi de cap în ultimii ani.</p>
<p><span>Controversatul tenismen</span> în vârstă de 30 de ani a petrecut o mare parte din acest sezon departe de teren din cauza accidentărilor. A reușit să ia parte la doar patru turnee, unde a înregistrat o singură victorie. Viitorul său rămâne incert, dar își dorește să mai participe măcar o dată la Australian Open, turneul de Grand Slam găzduit în țara sa natală.</p>
<h2><span>Nick Kyrgios, cu gândul la retragere: „Știu că se apropie”</span></h2>
<p>Australianul<span> a fost măcinat de accidentări</span> și la doar 30 de ani se gândește serios să renunțe la sportul de performanță. Deși se antrenează  zilnic, e conștient de faptul că nu poate să tragă de corpul său la infinit și nici să se tot opereze. Pe final de an, are de gând să participe la meciuri demonstrative la The Garden Cup, alături de Naomi Osaka, Aryna Sabalenka și Tommy Paul, dar și la „Bătălia Sexelor”, împotriva Arynei Sabalenka, la Dubai, pe 28 decembrie.</p>
<blockquote><p>„Mă antrenez aproape în fiecare zi și joc, doar că nu concurez. Știu că mă apropii de sfârșitul carierei mele în tenis, mai ales cu toate aceste accidentări. Nu mai pot face o altă operație care să mă țină pe tușă șase până la nouă luni.”, a declarat Kyrgios, pentru <em data-end="801" data-start="790">Unscriptd.</em></p></blockquote>
<p>Accidentările cu care s-a confruntat Nick Kyrgios în ultimii ani l-au forțat să tot sufere intervenții chirurgicale la genunchi și încheietură, ratând aproape doi ani din circuit între 2023 și 2024.</p>
<p>Întrebat care va fi ultimul său sezon, Kyrgios a spus că nu știe încă dacă va fi 2026, dar își dorește să evolueze la Australian Open chiar dacă va fi nevoie să facă un efort considerabil.</p>
<blockquote><p>„E greu, pentru că știu ce presupune să fii la acel nivel și dacă poți lega zilele bune una de alta. Asta e partea dificilă… Probabil că voi juca la Aussie Open într-un fel sau altul. Nu sunt sigur ce alte turnee voi mai juca, dar cu siguranță voi spune adio la Australian Open cel puțin încă o dată.”, a mai spus australianul.</p></blockquote>
<h2><span>A debutat ca antrenor al unui veteran din circuitul ATP</span></h2>
<p>Retras în ultimii ani din cauza accidentărilor, australianul e mai mult cu gândul la o nouă carieră, cea de antrenor. La Ultimate Tennis Showdown din Hong Kong, Kyrgios a debutat ca antrenor al francezului Richard Gasquets. Veteranul a fost eliminat în sferturile de finală de chinezul Jerry Shang, dar pentru Nick Kyrgios a fost o experiență nouă care l-a făcut să se simtă bine.</p>

]]></description>
    </item>
    <item>
      <title>Elvețienii au intenționat să „fure” un sportiv din România: „Mi-au propus asta în timpul comunismului”. SPECIAL</title>
      <link>https://www.prosport.ro/alte-sporturi/tenis/elvetienii-au-intentionat-sa-fure-un-sportiv-din-romania-mi-au-propus-asta-in-timpul-comunismului-special-20299346</link>
      <description><![CDATA[<img src="https://www.prosport.ro//wp-content/uploads/2025/10/Elvetienii-au-intentionat-sa-„fure-un-sportiv-din-Romania-„Mi-au-propus-asta-in-timpul-comunismului.-SPECIAL.jpg"/><br/><p>George Cosac (57 de ani), actualul președinte al Federației Române de Tenis, a fost în perioada anilor 1987-1996, unul dintre jucătorii importanți de tenis de câmp care au fost convocați constant în echipa de Cupă Davis a României.</p>
<p>Aici i-a avut ca și colegi de echipă pe mult mai experimentații Florin Segărceanu și Adrian Marcu.</p>
<h2><span>Cum era să dea George Cosac România pe Elveția. O poveste veche de mai bine de trei decenii</span></h2>
<p>Se poate spune că actualul șef al tenisului românesc a jucat pentru România atât în perioada comunismului, cât și după.</p>
<p>Dar, o amintire din perioada primilor ani de Cupă Davis l-a urmărit tot timpul. Un moment pe care nu-l va putea uita vreodată.</p>
<p>„Când am început să joc în meciurile de Cupă Davis, eram un puștan. Aveam undeva la 19 ani. Nu era o perioadă deloc bună pentru România, ținând cont că vorbim de anii comunismului.</p>
<p>Cu toate astea, a fost o întâlnire în cadrul Cupei Davis pe care nu o voi uita vreodată. Este vorba despre partida cu Elveția, disputată la ei în 1989. Atunci am trăit un moment unic pentru mine”, își amintește Cosac</p>
<h2><span>Elvețienii ne-au învins cu 4-1, dar le-a plăcut de Cosac</span></h2>
<p>Întâlnirea dintre Elveția și România fusese programată să se dispute la începutul lunii mai. Din echipa helvetă făceau parte: Heinz Gunthard, Jakob Hlasek și Claudio Mezzadri.</p>
<p>Ai noștri îi aveau pe Adrian Marcu, Florin Segărceanu și George Cosac. Cosac a pierdut greu, la simplu, în patru seturi în fața lui Jakob Hlasek. În schimb, la dublu, cupluluiperechea Segărceanu-Cosac s-a impus în fața perechii Gunthard-Hlasek, în setul al cincilea, cu 11-9.</p>
<p>De amintit faptul că Hlasek era numărul 5 ATP, în vreme ce Gunthard fusese numărul 1 ATP, la dublu. La finalul întâlnirii, oficialii elvețieni au pus pe masă o super ofertă.</p>
<p>„Unul dintre oficialii federației lor mi-a propus să rămân definitiv acolo și să joc pentru Elveția.</p>
<p>Am refuzat oferta, gândindu-mă că dacă fac acest pas, îmi nenorocesc familia rămasă acasă. Plus că eu eram angajat cu grad la Dinamo.</p>
<p><img alt="" class="aligncenter size-full wp-image-18682149" decoding="async" fetchpriority="high" height="485" src="https://www.prosport.ro//wp-content/uploads/2013/01/10425093/1-cosac.jpg" width="610"/></p>
<p>Aș fi fost imediat dat ca dezertor. Peste ani, acel moment m-a urmărit tot timpul. Am regretat că nu am făcut pasul. Poate alta ar fi fost cariera mea în tenis dacă mă decideam să rămân. Dar, așa se scrie istoria”, a încheiat George Cosac.</p>
<p>În prezent, George Cosac continuă să fie implicat activ în structurile de conducere ale tenisului românesc, în calitate de președinte al Federației Române de Tenis (FRT).</p>

]]></description>
    </item>
    <item>
      <title>Emma Răducanu a chemat medicul de urgență pe teren. I-a verificat semnele vitale și a fost obligată să abandoneze</title>
      <link>https://www.prosport.ro/alte-sporturi/tenis/emma-raducanu-a-chemat-medicul-de-urgenta-pe-teren-i-a-verificat-semnele-vitale-si-a-fost-obligata-sa-abandoneze-20298058</link>
      <description><![CDATA[<img src="https://www.prosport.ro//wp-content/uploads/2025/10/Emma-Raducanu-a-chemat-medicul-de-urgenta-pe-teren.-I-a-verificat-semnele-vitale-si-a-fost-obligata-sa-abandoneze.jpg"/><br/><p>Emma Răducanu a chemat medicul de urgență pe teren și a fost nevoită să abandoneze meciul cu americanca Ann Li.</p>
<p>Sportiva de origine română a părut lipsită de energie în prima rundă a turneului WTA 1.000 de la Wuhan și a renunțat după 61 de minute de joc.</p>
<h2><span>Emma Răducanu a chemat medicul de urgență pe teren. I-a verificat semnele vitale și a fost obligată să abandoneze</span></h2>
<p>Emma Răducanu <span>a fost nevoită să abandoneze</span> meciul cu americanca Ann Li. Sportiva de origine română a chemat medicul, care i-a luat temperatura și tensiunea, înainte de a se retrage.</p>
<p>Problemele au continuat pentru Emma Răducanu în meciul cu Lin Zhu. Jucătoarea britanică <span>a cerut de două ori</span> intervenția medicului în primul tur de la turneul WTA 500 de la Ningbo, acuzând dureri la spate.</p>
<p>„Răducanu o înfrunta pe Lin Zhu și, după ce a câștigat primul set, părea pe cale să obțină victoria la Ningbo Open. Dar a început să aibă o evoluție erratică și, la 3-4, a decis să ia un time-out medical, deoarece un medic și un fizioterapeut i-au verificat din nou semnele vitale, la fel ca la Wuhan Open.</p>
<p>Răducanu a declarat la momentul respectiv, la Wuhan, unde temperaturile au crescut peste 30 de grade, că a început să se simtă amețită și că se chinuia să facă față. A chemat medicul, și-a verificat semnele vitale și a decis să se retragă, în loc să își asume riscuri suplimentare.</p>
<p>Deși a continuat să nu se retragă (n.r. la Ningbo), a pierdut setul, deoarece Lin Zhu a profitat de problemele lui Răducanu pentru a câștiga al doilea set cu 6-4, stabilind un set decisiv în care ea ar fi avut serviciul.</p>
<p>De când s-a accidentat anul trecut, ceea ce a însemnat că nu a putut juca aici, Răducanu aștepta cu nerăbdare să revină, având în vedere că o are pe mama ei, care este chinezoaică, alături de ea, precum și o întoarcere acasă pe care nu a putut-o avea înainte, dar, în realitate, a fost un adevărat coșmar.</p>
<p>A regresat și în clasament în ultimele săptămâni și, pe lângă faptul că a pierdut în fața unor nume importante, este o problemă foarte mare, așa cum au avut-o mulți alții, aceea că umiditatea și căldura constantă își fac simțită prezența”, a notat <span>tennisuptodate</span>.</p>
<blockquote class="twitter-tweet">
<p dir="ltr" lang="en">Medical time out for Emma Raducanu</p>
<p>Doctor and physio checking her vitals, just like her last match.</p>
<p>Raducanu to serve next at 3-4 vs Lin Zhu in set 2 pic.twitter.com/MToRDnhbnT</p>
<p>— edgeAI (@edgeAIapp) October 14, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>

]]></description>
    </item>
  </channel>
</rss>
