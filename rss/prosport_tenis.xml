<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Stan Wawrinka a sosit la Iași, unde va participa la turneul Concord Iași Open. „Este o onoare pentru mine să vin să joc aici. Îl cunosc pe Andrei Pavel de mult timp. Continui să joc pentru că iubesc tenisul, indiferent de turneu”</title>
      <link>https://www.prosport.ro/alte-sporturi/tenis/stan-wawrinka-a-sosit-la-iasi-unde-va-participa-la-turneul-concord-iasi-open-este-o-onoare-pentru-mine-sa-vin-sa-joc-aici-il-cunosc-pe-andrei-pavel-de-mult-timp-continui-sa-joc-pentru-ca-20209770</link>
      <description><![CDATA[<img src="https://www.prosport.ro/wp-content/uploads/2025/07/Stan-Wawrinka-a-sosit-la-Iasi-unde-va-participa-la-turneul-Concord-Iasi-Open.-„Este-o-onoare-pentru-mine-sa-vin-sa-joc-aici.-Il-cunosc-pe-Andrei-Pavel-de-mult-timp.jpeg"/><br/><p>Stanislas Wawrinka, celebrul tenisman elvețian cu trei titluri de Grand Slam câștigate în carieră, a ajuns joi la Iași. Elvețianul în vârstă de 40 de ani va participa, de luni, la turneul ATP Challenger 100 Concord Iași Open – powered by MET, după ce a acceptat wild-card-ul oferit de către organizatori.</p>
<p>Wawrinka a aterizat la Iași cu o cursă Austrian Airlines, împreună cu antrenorul său Magnus Norman.</p>
<h2><span>Stan Wawrinka a sosit la Iași, unde va participa la turneul Concord Iași Open. ”Este o onoare pentru mine să vin să joc aici. Îl cunosc pe Andrei Pavel de mult timp”</span></h2>
<p>Cei doi au fost întâmpinați la Aeroportul Internațional Iași de proprietarul turneului, Andrei Oriță, și de directorul de concurs Andrei Pavel.</p>
<p>Jucătorul elvețian, fost număr 3 mondial și triplu campion de Grand Slam, a declarat că este încântat să joace la Iași, unde l-a reîntâlnit pe fostul adversar din circuitul ATP, Andrei Pavel.</p>
<p>„Am auzit multe lucruri frumoase despre turneul de la Iași. Nu am mai fost aici, dar pentru mine este grozav să vin să joc la turnee noi, în orașe în care nu am mai fost. Îl cunosc pe Andrei Pavel de mulți ani, este un tip de treabă și este o onoare pentru mine să vin să joc aici. Pentru mine nu a fost ușor să câștig meciuri în acest an.</p>
<p>Trag de mine foarte mult la antrenamente, muncesc mult, mă antrenez. Îmi doresc să joc și vreau să prind ceva încredere. Sper să mă pregătesc bine în următoarele zile și să încep bine turneul de la Iași. Abia aștept să văd baza, fanii și să fiu pe teren”, a declarat Stan Wawrinka.</p>
<h2><span>„Continui să joc pentru că iubesc tenisul, iubesc turneele”</span></h2>
<p>Uriașul jucător elvețian a explicat motivul pentru care continuă să joace în circuitul ATP la 40 de ani, deși ocupă locul 361 în clasamentul mondial.</p>
<p>„Continui să joc pentru că iubesc tenisul. Încă simt pasiunea pentru acest sport. Am ocazia să vizitez locuri noi. Iubesc turneele, iubesc tenisul, nu contează în ce turneu joc. Ca sportiv, mereu vrei să dai sută la sută. Întotdeauna vrei să lupți cu tine însuți, vrei să fii cea mai bună versiune a ta.</p>
<p>Știu că mă apropii de finalul carierei, așa că vreau să mă bucur de tenis la maximum, cât mai pot”, a completat Stan Wawrinka.</p>
<h2><span>Triplu campion de Grand Slam, după finale câștigate cu Rafael Nadal și Novak Djokovic</span></h2>
<p>Născut pe 28 martie 1985, la Lausanne, Wawrinka este la apusul unei cariere de excepție. Elvețianul a stat de-a lungul anilor în umbra trio-ului Federer-Nadal-Djokovic, dar chiar și așa a izbutit să câștige trei turnee de Grand Slam.</p>
<p>Wawrinka s-a impus la Australian Open, în 2014, după o finală cu Rafa Nadal, un an mai târziu a câștigat la Roland Garros, după o finală cu Novak Djokovic, iar în 2016 a triumfat la US Open, unde a dispus în ultimul act de același Djokovic.</p>
<p>Stanislas Wawrinka a câștigat 16 titluri ATP în carieră, iar în ianuarie 2014 a atiuns cel mai înalt vârf în ierarhia mondială – locul 3. Actualmente, elvețianul ocupă locul 361 în clasamentul ATP.</p>
<p>Jucătorul elvețian a mai fost în România în acest an, la Țiriac Trophy de la București, unde a fost eliminat în turul 2.</p>
<h2><span>Toți campionii edițiilor anterioare vor fi prezenți la Iași</span></h2>
<p>Ediția a 6-a a turneului masculin ATP Challenger 100 Concord Iași Open – powered by MET (13-20 iulie 2025) va fi una memorabilă pentru iubitorii tenisului din Iași, dar și din întreaga țară.</p>
<p>În premieră, toți campionii primelor ediții vor fi la start. Aceștia sunt spaniolul Carlos Taberner (2020, locul 130 ATP), cehul Zdenek Kolar (2021, locul 463 ATP), brazilianul Felipe Meligeni (2022, locul 148 ATP), francezul Hugo Gaston (2023, locul 87 ATP) și bolivianul Hugo Dellien (2024, locul 81 ATP).</p>
<p>Doar cehul Kolar va lua startul în calificări, ceilalți patru fiind direct acceptați pe tabloul principal.</p>
<h2><span>Argentinianul Carabelli, principalul favorit</span></h2>
<p>Deși e un turneu Challenger, Concord Iași Open va avea pe tabloul principal trei jucători din prima sută mondială. Principalul favorit va fi argentinianul Camilo Ugo Carabelli, locul 53 ATP, campionul en-titre de la Iași, bolivianul Hugo Dellien, va veni să-și apere titlul de pe locul 81 ATP, iar al treilea pe lista capilor de serie va fi francezul Hugo Gaston, campionul din urmă cu doi ani pe zgura de la Iași.</p>
<p>La Iași va evolua și maghiarul Marton Fucsovics, numărul 105 mondial, campionul de anul trecut la București Țiriac Trophy ATP 250, dar și argentinianul Federico Coria (145 mondial), 33 de ani, fost jucător de top 50 mondial.</p>
<h2><span>Filip Jianu, singurul român direct acceptat pe tabloul de simplu. Cezar Crețu și Luca Preda au primit wild-card</span></h2>
<p>Dintre jucătorii români, doar Filip Jianu, locul 222 ATP, este singurul direct acceptat pe tabloul principal, însă numărul reprezentanților țării noastre va fi mai mare, după ce organizatorii au decis să le acorde wild-carduri.</p>
<p>„Ediția din acest an va fi cea mai puternică de până acum, vom avea un tablou foarte competitiv. Ne bucurăm să avem la start toți câștigătorii edițiilor precedente ale turneului masculin, patru dintre ei fiind pe tablou (n.r. Carlos Taberner, Felipe Meligeni, Hugo Gaston și Hugo Dellien), iar unul (n.r. Zdenek Kolar) în calificări. De asemenea, Ugo Camilo Carabelli, locul 53 mondial, va fi principalul favorit, iar pe tablou va fi și maghiarul Fucsovics, campionul turneului ATP 250 de la București, de anul trecut.</p>
<p>Singurul român direct acceptat pe tablou este Filip Jianu, iar ieșeanul Cezar Crețu și Luca Preda, un jucător tânăr, foarte promițător, au primit câte un wild-card”, a declarat, pentru <span>ProSport</span>, omul de afaceri Andrei Oriță, managerul Concord Service Center, deținătorul licențelor turneelor Iași Open.</p>

]]></description>
    </item>
    <item>
      <title>Așa ceva nu s-a mai văzut în istorie! S-a luat o decizie unică la Wimbledon, după moartea lui Diogo Jota</title>
      <link>https://www.prosport.ro/diverse/asa-ceva-nu-s-a-mai-vazut-in-istorie-s-a-luat-o-decizie-unica-la-wimbledon-dupa-moartea-lui-diogo-jota-20209577</link>
      <description><![CDATA[<img src="https://www.prosport.ro/wp-content/uploads/2025/07/Asa-ceva-nu-s-a-mai-vazut-in-istorie-S-a-luat-o-decizie-unica-la-Wimbledon-dupa-moartea-lui-Diogo-Jota-1.jpg"/><br/><p>Moment istoric la Wimbledon: organizatorii turneului au fost mișcați de decesul șocant al fotbalistului Diogo Jota și al fratelui său, Andre, și au luat o decizie istorică.</p>
<p>După ce întreaga lume a sportului a fost cutremurată de decesul starului de la Liverpool, organizatorii Wimbledon schimbă regulile doar pentru a-i aduce un omagiu regretatului atacant.</p>
<h2><span>Decizie unică la Wimbledon, după decesul lui Diogo Jota organizatorii turneului au luat o decizie nemaivăzută</span></h2>
<p><span>Evenimentul nefericit în urma căruia Diogo Jota și-a pierdut viața</span> marchează o excepție nemaiîntâlnită pentru codul vestimentar de la Wimbledon.</p>
<p>Jucătorii îl pot comemora pe fotbalistul lusitan printr-o banderolă neagră, purtată pe braț la meciurile din perioada următoare, decizia de a adera la această mișcare fiind la latitudinea fiecărui jucător, informează <span>Goal</span>.</p>
<p>În mod firesc, regulile impuse de organizatorii turneului sunt foarte clare și riguroase, jucătorii sunt obligați să poarte echipament alb aproape în totalitate. Se permit, totuși, mici pete de culori, care trebuie să fie extrem de discrete.</p>
<h2><span>Tenismenul portughez Francisco Cabral a vorbit cu regret legat de pierderea conaționalului său Diogo Jota</span></h2>
<p>În timp ce se deplasa spre Regatul Unit, pentru un meci la dublu pe iarbă, Cabral a aflat de decesul sfâșietor al conaționalului său. Deși nu a avut ocazia să îl cunoască personal, tenismenul a vorbit cu admirație față de Jota și chiar a spus că îl considera o sursă de inspirație, dar și o legendă a Portugaliei.</p>
<p>„Nu l-am cunoscut personal pe Diogo Jota, dar am un prieten care îl cunoștea. Un tip grozav. Evident, o veste foarte, foarte tristă. Nu doar pentru lumea sportului, ci pentru întreaga Portugalie. Este un adevărat idol, un adevărat simbol. O persoană atât de bună. Sunt foarte întristat de cele întâmplate.</p>
<p>Am aflat vestea în timp ce conduceam spre Wimbledon. Îi doresc tot binele familiei lui. Avea oameni extraordinari în jurul lui. Sper să poată trece peste asta. Era extrem de muncitor, tot ce a depășit, tot ce a realizat în carieră și în viață… a fost o mare sursă de inspirație pentru mine.</p>
<p>Juca în echipa națională. Una dintre cele mai bune echipe din lume. I-am urmărit meciurile și când marca, mă bucuram pentru el. În timp ce jucam, în fundalul gândurilor mele eram trist, așa cum e toată lumea în Portugalia. Dar, trebuia să joc. Trebuia să mă concentrez pe meciul meu. Sunt trist, desigur.</p>
<p>Sunt deschis să fac un gest în memoria lui. Trebuie să-mi iau o banderolă neagră pentru tricou. Dacă cineva îmi poate aduce una, aș fi foarte, foarte fericit să o port. Bineînțeles că aș fi de acord și cu un minut de reculegere. Este o adevărată legendă a țării noastre”, a declarat tenismenul portughez, conform The Sun<span>.</span></p>

]]></description>
    </item>
    <item>
      <title>Irina Begu, out de la Wimbledon! Rusoaica fugită de la Moscova, care joacă pentru Australia, a eliminat-o în turul 2</title>
      <link>https://www.prosport.ro/alte-sporturi/tenis/irina-begu-out-de-la-wimbledon-rusoaica-fugita-de-la-moscova-care-joaca-pentru-australia-a-eliminat-o-in-turul-2-20209703</link>
      <description><![CDATA[<img src="https://www.prosport.ro/wp-content/uploads/2025/07/Irina-Begu-out-de-la-Wimbledon-Rusoaica-fugita-de-la-Moscova-care-joaca-pentru-Australia-a-eliminat-o-in-turul-2.jpg"/><br/><p>Irina Begu a fost eliminată în turul 2 la Wimbledon de rusoaica care joacă pentru Australia.</p>
<p>Ultima româncă rămasă în competiția de la All England Club a cedat în turul 2 în fața favoritei numărul 16. România a rămas fără reprezentante la al treilea turneu de Grand Slam, la startul competiției luând parte nu mai puțin de cinci jucătoare. Irina Begu a cedat în 3 seturi (6-2, 4-6, 6-1) disputa cu Daria Kasatkina.</p>
<h2><span>Irina Begu, OUT de la Wimbledon</span></h2>
<p>Irina Begu a cedat în turul 2 la Wimbledon în fața rusoacei fugită de la Moscova. Daria Kasatkina și-a păstrat statutul de favorită în meciurile directe și și-a asigurat a 9-a victorie în fața româncei, după 2 ore de joc.</p>
<p>Sportiva română a avut un start slab de meci, oferindu-i Kasatkinei un avantaj considerabil să se desprindă în primul set. În setul secund, Begu a reușit să facă rapid primul break și chiar dacă a fost egalată de rusoică, a legat din nou două game-uri și și-a adjudecat setul secund, ducând meciul în decisiv. Părea că are meciul în control, dar a făcut multe greșeli în ultimul set și nu a mai reușit să îi smulgă adversarei decât un game.</p>
<p>Daria Kasatkina se va duela în următorul tur cu Liudmila Samsonova (19 WTA).</p>
<h2><span>Câți bani a câștigat Irina Begu pentru calificarea în turul 2</span></h2>
<p>Din păcate, Begu nu și-a putut egala cea mai bună performanță de la Wimbledon, accederea în ultimele 32 de jucătoare, dar s-a ales cu un cec în valoare de 115.000 de euro pentru accederea în<span> turul 2</span>, după ce a trecut în turul inaugural de slovena Kaja Juvan.</p>
<blockquote><p>(n.r. despre Daria Kasatkina) O cunosc destul de bine, am jucat de multe ori împotriva ei. Va fi un meci greu ca oricare altul, încerc să-l pregătesc cât mai bine, este o jucătoare destul de incomodă, dar cred că am şansele mele şi voi încerca să mi le iau“, a spus Begu înainte de partida cu Kasatkina, pentru <span>eurosport.</span></p></blockquote>
<p>Alte patru românce au mai fost implicate în turneul pe iarbă de Grand Slam. Anca Todoni, Gabriela Ruse, Jaqueline Cristian și Sorana Cîrstea nu au trecut de primul tur, dar s-au ales cu câte 76.000 de euro.</p>
<p>Daria Kasatkina a fost nevoită să plece din Rusia și să evolueze pentru Australia. Jucătoarea și-a motivat decizia precizând că din cauza <span>orientării sale sexuale </span>nu a avut de ales.</p>
<p>„Cu tot ceea ce se întâmplă în țara mea natală, nu am avut de ales. Ca homosexuală asumată, dacă vreau să fiu eu însămi, trebuia să fac acest pas. Și l-am făcut”, a precizat Kasatkina.</p>

]]></description>
    </item>
    <item>
      <title>Moment de cumpănă pentru Darren Cahill. Se apropie ziua deciziei care îi poate schimba destinul lui Jannik Sinner</title>
      <link>https://www.prosport.ro/alte-sporturi/tenis/moment-de-cumpana-pentru-darren-cahill-se-apropie-ziua-deciziei-care-ii-poate-schimba-destinul-lui-jannik-sinner-20209215</link>
      <description><![CDATA[<img src="https://www.prosport.ro/wp-content/uploads/2025/07/Moment-de-cumpana-pentru-Darren-Cahill.-Se-apropie-ziua-deciziei-care-ii-poate-schimba-destinul-lui-Jannik-Sinner-e1751543830382.jpg"/><br/><p>Jannik Sinner se află în fața unui moment de cumpăna, deoarece ar putea rămâne fără antrenorul Darren Cahill. Sportivul italian încearcă să-l convingă pe australian, căruia îi expiră înțelegerea la finalul sezonului 2025, și ar dori să se retragă.</p>
<p>Tenismenul aflat pe primul loc în clasamentul mondial a avut o colaborare prolifică cu Darren Cahill, chiar dacă a trecut printr-o situație neașteptată, cea în care a fost suspendat pentru doping. Nick Kyrgios a fost unul dintre <span>cei mai asprii contestatari ai celor doi</span>.</p>
<h2><span>Jannik Sinner ar putea rămâne fără antrenor. Darren Cahill, în corzi</span></h2>
<p>Cum contractul celor doi mai are doar câteva luni, Jannik Sinner și Simone Vagnozzi încearcă să-l convingă pe australian să rămână în echipă. Chiar dacă rezultatele din ultima vreme nu au fost cele mai convingătoare, cei doi au o relație foarte bună de colaborare.</p>
<p>„În fiecare zi facem o glumă. Vom vedea mai târziu dacă funcționează. Înțelegerea cu Darren este cu siguranță specială. Și acest lucru este foarte important, și pentru că adesea ajungem să petrecem zile întregi împreună”, a spus Simone Vagnozzi, antrenorul italian al lui Sinner.</p>
<p>Conform <span>Gazzetta dello Sport</span>, Cahill ar dori să plece mai repede de finalul contractului, chiar înainte de Wimbledon. Alte zvonuri au spus că Darren Cahill ar putea rămâne în echipă, dar nu ca antrenor, ci ca un „tutore”, fiind poreclit chiar „Papa Darren” de unii fani ai italianului.</p>
<h2><span>Istoricul lui Darren Cahill cu Jannik Sinner</span></h2>
<p>În urmă cu trei ani, colaborarea celor doi a luat startul la un turneu de Mare Șlem, la Wimbledon. Jannik Sinner era încă de pe atunci un sportiv de perspectivă, fiind în top 10 ATP. Pe atunci, Sinner era condus doar de antrenorul italian Simone Vagnozzi, care a rămas în staff.</p>
<p>El a fost format de academia de tenis a lui Riccardo Piatti din Bordighera. După sosirea australianului, tehnica lui Sinner s-a îmbunătățit considerabil, devenind numărul 1 în clasamentul masculin. Chiar <span>Novak Djokovic i-a oferit un sfat lui Cahill</span>, fostul antrenor al Simonei Halep, pentru îndrumarea jucătorului.</p>
<p>„Jannik lovește mingea foarte bine, dar nu are variații de loviri. Puține schimbări de traiectorie, nicio înălțime deasupra fileului, nu vine la fileu, nu încearcă să mă aducă în teren. Nu-mi atacă serviciul, nu mă rănește”, a spus Novak Djokovic, conform sursei de mai sus. Recent, Darren Cahill a dezvăluit motivul pentru care ar putea pleca, după ce chiar Sinner a recunoscut într-un interviu.</p>
<p>„După ce a făcut publică informația, Jannik s-a întors în vestiar smulgându-și părul din cap și spunând «Am făcut o greșeală uriașă», dar i-am spus că totul este în regulă. Este totuși un an lung, e un tip foarte bun. Anul acesta voi împlini 60 de ani și vine un moment în care înțelegi că e timpul să te oprești.</p>
<p>Planul era ca acesta să fie ultimul meu an, dar un an este o perioadă foarte lungă. Mă distrez mult cu el, iar rolul meu se potrivește perfect și cu primul antrenor, care este Simone Vagnozzi, pentru mine unul dintre cei mai buni din lume”, a spus Darren Cahill, conform sursei.</p>

]]></description>
    </item>
    <item>
      <title>Moment rar. Radu Banciu laudă pe cineva. „O văzusem cu ochii ăia de piton”</title>
      <link>https://www.prosport.ro/alte-sporturi/tenis/moment-rar-radu-banciu-lauda-pe-cineva-o-vazusem-cu-ochii-aia-de-piton-20208964</link>
      <description><![CDATA[<img src="https://www.prosport.ro/wp-content/uploads/2025/02/Reactie-halucinanta-a-lui-Radu-Banciu-despre-cum-au-numit-o-francezii-pe-FCSB.jpg"/><br/><p>Moment rar cu Radu Banciu, care a lăudat pe cineva. Celebrul jurnalist s-a arătat impresionat de jucătoarea de tenis Anca Alexia Todoni, despre care a spus că este „fantastică”.</p>
<p>Mai mult de atât, Radu Banciu nu s-a oprit aici și i-a făcut o caracterizare mai amplă sportivei, pe care a declarat că u urmărește cu mare atenție.</p>
<h2><span>Radu Banciu, impresionat de Anca Alexia Todoni</span></h2>
<p>Radu Banciu, <span>cunoscut pentru declarațiile acide pe care le face</span> și pentru că nu se ferește să spună lucrurilor pe nume, a oferit un moment rar.<span> Celebrul jurnalist român</span>, care obișnuiește să scoată în evidență mai mult aspectele negative, s-a arătat impresionat de jucătoarea de tenis Anca Alexia Todoni, pe care nu s-a ferit să o laude. Acesta i-a făcut o amplă caracterizare sportivei, despre care a spus că este „fantastică” și „excepțională”.</p>
<p>„Ale noastre au ieșit destul de repede de la Wimbledon. Anca Alexia Todoni a fost bătută de Bucșa în primul tur. Deocamdată nu a reușit să decoleze, deși e o jucătoare fantastică. O văzusem cu ochii ăia de piton ai lui Constantin Rudnițchi. S-ar fi uitat în neștire la ea Rudnițschi, atunci am descoperit-o și eu pe Alexia.</p>
<p>Fanii îi spun Anca, dar când te cheamă Alexia e păcat să ți se spună Anca. O jucătoare remarcabilă, păcat că n-a reușit să treacă deocamdată de nivelul ăsta la care se află, de prima suta mondială, de regulă eliminată în primul tur al unui turneu de Mare Șlem, cum a făcut și la Roland Garros.</p>
<p>Are calități enorme, am văzut-o atunci jucând, juca bine de tot. Țin minte că atunci când mă uitasem eu câștigasem vreo 7 puncte la rând Todoni. Nu mai știu cu cine juca, n-aveai cum să câștigi vreun punct cu ea.</p>
<p>Am plecat atunci am zis bă asta nu are cum să piardă niciun punct, dar vreun meci. Era excepțională când îi intrau mingile. Am impresia că era tot un turneu pe gazon, nu știu dacă era chiar la Wimbledon, se întâmpla acum câțiva ani”, a precizat Radu Banciu, conform <span>iAMsport.ro</span>.</p>
<h2><span>Cum se descurcă Anca Todoni în 2025</span></h2>
<p>Anca Alexia Todoni, jucătoare care l-a impresionat pe Radu Banciu, nu a reușit să impresioneze și la Wimbledon. Cu toate acestea, a reușit să obțină câteva rezultate notabile în 2025.</p>
<p>Românca, care a reușit recent să intre în top 100 mondial, a cucerit anul acesta titlurile la turneele challenger de la Antalya și Bari.</p>

]]></description>
    </item>
  </channel>
</rss>
