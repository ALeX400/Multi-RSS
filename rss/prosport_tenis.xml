<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Noua senzație a tenisului feminin a intrat în TOP 10 WTA</title>
      <link>https://www.prosport.ro/alte-sporturi/tenis/noua-senzatie-a-tenisului-feminin-a-intrat-in-top-10-wta-20382545</link>
      <description><![CDATA[<img src="https://www.prosport.ro//wp-content/uploads/2026/02/Noua-senzatie-a-tenisului-feminin-a-intrat-in-TOP-10-WTA.jpg"/><br/><p>La doar 19 ani, noua senzație din WTA va intra în top 10 mondial la finalul turneului de la Doha.</p>
<p>Victoria Mboko are o nouă evoluție spectaculoasă și e pe cale să câștige al doilea trofeu al carierei. S-a calificat în finala de la Doha, Qatar, turneu dotat cu premii totale de peste 4 milioane de dolari. Grație acestei performanțe, de săptămâna viitoare va apărea în <span>Top 10</span>, chiar pe locul 9 dacă va trece în finală de cehoaica Karolina Muchova.</p>
<h2><span>O nouă stea a luat naștere în tenisul feminin</span></h2>
<p>Deși a avut parte de numeroase accidentări, Mboko nu s-a dat bătută și la 19 ani face senzație în circuitul WTA. S-a calificat într-o nouă finală și și-a confirmat statutul de nouă senzație a tenisului mondial.</p>
<p>Primul pas către Top 10 l-a făcut chiar în sferturile de la Doha, acolo unde a trecut de campioana de la Australian Open, Elena Ribakina. Nu a avut milă de Jelena Ostapenko în semifinale. A învins-o categoric, scor 6-3, 6-2 în doar 74 de minute și se pregătește pentru a patra finală a carierei.</p>
<p>Ar fi al doilea său <span>titlu 1000 WTA</span>, după cel cucerit la Montreal în 2025. A cedat în finala de la Adelaide în fața unei alte sportive care face senzație în top 10, la doar 18 ani.</p>
<p>Victoria Mboko va deveni a patra sportivă canadiană care va ajunge în Top 10 WTA. Celelalte sportive care au atins această peformanță au fost Carling Bassett-Seguso, Eugenie Bouchard și Bianca Andreescu.</p>
<p>Este o ascensiune spectaculoasă, după ce anul trecut ocupa locul 211. În doar 12 luni a bifat 2 titluri și a ajuns la a doua finală consecutivă. Indiferent de rezultatul cu Muchova, se va clasa în Top 10.</p>
<p><span dir="auto">„E o nebunie. Nu m-am așteptat niciodată să se întâmple ceva atât de repede pentru mine. Pur și simplu am luat lucrurile zi de zi, turneu după turneu. La fiecare turneu la care particip, vreau să mă descurc bine. Nu am prea multe așteptări de la mine. Nu e ca și cum atunci când particip la un turneu aș spune că îl voi câștiga, dar mereu vrei să dai tot ce ai mai bun.</span></p>
<p><span dir="auto">Cred că a venit relativ repede, dar este un sentiment plăcut. E plăcut să vezi asta, să ai acea etapă importantă, să vezi acel număr. Deci, da, sunt destul de mulțumit de asta.”, a spus extrem de entuziasmată Mboko, potrivit <span>WTA Tennis.</span></span></p>
<p>Jucătoarea de tenis rămâne, totuși, cu picioarele pe pământ și nu își propune obiective îndrăznețe. Vrea să facă în continuare ce îi place, iar cât timp o va face bine, e sigură că va culege și roadele muncii sale.</p>
<p>„Nu-mi stabilesc obiective. Pur și simplu îmi place să mă surprind pe parcurs. Nu știi niciodată ce se va întâmpla în tenis. Poți avea momente bune, poți avea și momente proaste. Cred că a fi pozitivă cu mine însămi, indiferent ce se întâmplă, face parte din proces. Atâta timp cât mă distrez făcând ceea ce iubesc, la sfârșitul zilei va da roade și, cine știe, poate că mi se vor ivi lucruri bune în viitor.”, a mai spus canadianca.</p>

]]></description>
    </item>
    <item>
      <title>TENIS „Nu mă mai duc niciodată acolo!”. Ce a pățit jucătoarea din Rusia la academia fostului antrenor al Simonei Halep</title>
      <link>https://www.prosport.ro/alte-sporturi/tenis/nu-ma-mai-duc-niciodata-acolo-ce-a-patit-jucatoarea-din-rusia-la-academia-fostului-antrenor-al-simonei-halep-20382678</link>
      <description><![CDATA[<img src="https://www.prosport.ro//wp-content/uploads/2026/02/Nu-ma-mai-duc-niciodata-acolo.jpg"/><br/><p>A cincea cea mai valoroasă jucătoare rusă de tenis a momentului a povestit ce a pățit la academia fostului antrenor al Simonei Halep.</p>
<p>Academia de Tenis Mouratoglou din Franța este considerată o destinație de top pentru jucătorii în ascensiune, dar Anna Kalinskaya are o părere complet diferită.</p>
<h2><span>Volumul mare de antrenament la academia fostului antrenor al Simonei Halep a început rapid să o afecteze fizic pe jucătoarea din Rusia</span></h2>
<p><span>Jucătoarea rusă de tenis Anna Kalinskaya</span>, aflată pe locul 28 în clasamentul mondial, a vorbit recent despre experiența pe care a avut-o la Academia de Tenis a lui Patrick Mouratoglou.</p>
<p>Experiența de la ședințele de pregătire a determinat-o să-și facă o idee diferită de a majorității jucătorilor, deoarece acolo se pune accent foarte mare pe pregătirea fizică.</p>
<p>„Am fost acolo, au o academie foarte tare, un milion de terenuri, o sală de sport incredibilă. Au început să depună mult efort fizic acolo, iar eu nu eram pregătită pentru asta. Până la 16 ani, am făcut foarte puțin. Nu am ridicat greutăți sau, dacă o făceam, erau doar niște antrenamente punctuale.</p>
<p>Am încercat să o copiez pe Alize Cornet. Am ridicat mai puține greutăți, dar per total, programul a fost intens. Am jucat cu sparring, iar volumul de muncă era incredibil. Am început să văd rezultate. Jucam bine, dar a început să mă doară și spatele. Și aceea a fost prima mea accidentare și da, încă mai revine uneori”, a transmis Anna Kalinskaya, potrivit <span>Essentially Sports</span>.</p>
<h2><span>Anna Kalinskaya a avut parte de 3 antrenori în cele 10 zile petrecute la Academia de Tenis Mouratoglou</span></h2>
<p>Această problemă la spate i-a urmărit cariera. Chiar și la Australian Open din acest an, a avut nevoie de o pauză medicală în timpul meciului împotriva lui Iga Świątek, numărul 2 mondial, înainte de a pierde cu 6-1, 1-6, 6-1.</p>
<p>Chiar și dincolo de accidentări, ea a pus la îndoială și mediul de antrenament. A descris experiența drept instabilitate în antrenorat și planificare.</p>
<p>„Ultima dată am fost acolo pentru 10 zile, m-am pregătit cu un antrenor timp de două zile și în a treia zi și a venit altul. Când am întrebat despre această schimbare, am aflat că antrenorul fusese redistribuit. Prioritate a fost acordată jucătorilor cu un rang mai înalt, care jucau în turnee. Aceasta este experiența mea și nu am mai fost niciodată acolo, pentru că în 10 zile am schimbat trei antrenori”, a mai precizat sportiva.</p>
<p>În urmă cu doi ani, <span>jucătoarea româncă Maria Sara Popa făcea valuri</span> cu afirmațiile potrivit cărora juniorilor li se administrau anumite substanțe în timpul antrenamentelor. Declarațiile veneau în plin proces de dopaj în care a fost implicată Simona Halep, antrenată de Patrick Mouratoglou când a fost depistată pozitiv.</p>

]]></description>
    </item>
    <item>
      <title>TENIS LIDL a angajat-o la 56 de ani pe marea campioană care are avere de peste 140 de milioane de euro</title>
      <link>https://www.prosport.ro/alte-sporturi/tenis/lidl-a-angajat-o-la-56-de-ani-pe-marea-campioana-care-are-avere-de-peste-140-de-milioane-de-euro-20382321</link>
      <description><![CDATA[<img src="https://www.prosport.ro//wp-content/uploads/2026/02/LIDL-a-angajat-o-la-56-de-ani-pe-marea-campioana-care-are-avere-de-peste-140-de-milioane-de-euro-1400x933.jpg"/><br/><p>LIDL, gigantul german care operează peste 11.000 de magazine în Europa și SUA, a angajat-o Steffi Graf (56 de ani), marea campioană din tenis, care a câștigat 22 de titluri de Grand Slam și a adunat o avere de peste 140 de milioane de euro.</p>
<p>Colaborarea a început în mod oficial, iar Steffi Graf li s-a alăturat altor nume grele care lucrează pentru LIDL, între care și actorii Arnold Scwarzenegger (78) sau Heidi Klum (52).</p>
<h2><span>Steffi Graf a devenit ambasador LIDL și va promova hainele vândute de gigantul german</span></h2>
<p><span>Steffi Graf este și astăzi, în opinia multora, cea mai mare jucătoare de tenis din toate timpurile</span>, iar multe dintre recordurile bifate de ea încă dăinuie în WTA.</p>
<p>Printre altele, legenda născută la data de 14 iunie 1969, în Mannheim, pe atunci Germania de Vest, a cucerit nu mai puțin de 22 de titluri de Grand Slam.</p>
<p>Iar la capitolul avere, cu totul, turnee, sponsorizări și altele, <span>Steffi Graf, care îi este soție la fel de legendarului Andre Agassi</span> (55 de ani), deține aproximativ 140 de milioane de euro, potrivit informațiilor din presa internațională.</p>
<p>Așadar, banii nu au fost o problemă pentru ea, motiv pentru care a stat departe de lumina reflectoarelor după retragere și nu și-a asociat numele cu prea multe branduri.</p>
<p>Însă, în 2026, Steffi a decis să facă o schimbare și a acceptat o propunere tentantă din partea LIDL, un gigant din Germania care operează peste 11.000 de magazine în Europa și SUA.</p>
<p>Potrivit jurnaliștilor de la <span>The Sun</span>, colaborarea dintre cele două părți a început deja, iar Steffi Graf este în mod oficial brand ambasador la LIDL. Conform sursei citate, rolul legendei din Germania va fi de a promova noua marcă de produse vestimentare sport pusă la dispoziție de LIDL, care va purta numele de Crivit.</p>
<p>„Găsește-ți mișcarea”, este motto-ul companiei, pe care l-a utilizat deja și Steffi Graf.</p>
<p>Ambasadori ai LIDL sunt și actorii Arnold Schwarzenegger și Heidi Klum, astfel că Steffi Graf s-a alăturat unei companii selecte în cadrul societății nemțești.</p>
<h2><span>Steffi Graf e în continuare unica jucătoare de tenis din istorie care a bifat „Golden Slam”</span></h2>
<p>Așa cum am precizat deja, Steffi Graf a stabilit numeroase recorduri de-a lungul carierei de jucătoare de tenis, iar multe dintre ele sunt neatinse și astăzi.</p>
<p>Iar poate cel mai important astfel de exemplu este „Golden Slam”, performanță pe care doar Steffi Graf a reușit să o bifeze în întreaga istorie a „sportului alb”.</p>
<p>Pe scurt, pentru a atinge „Golden Slam”, un jucător de tenis trebuie să câștige toate cele patru turnee de Grand Slam programate într-un an calendaristic, Australian Open, Roland Garros, Wimbledon și US Open, dar să ia și aurul la Jocurile Olimpice. Așadar, „Golden Slam” poate fi bifat doar o dată la patru ani, iar Steffi Graf a făcut-o în 1988.</p>
<p>„Jannik Sinner a câștigat 18 milioane de dolari anul acesta (n.r. – în 2025). Toată lumea o știe pe Steffi Graf. A câștigat 19 milioane de dolari în întreaga sa carieră. Și știți câte titluri de Grand Slam a câștigat? 22! Așa că luați această informație și gândiți-vă: «Wow, ce norocoși sunt acești jucători că practică sportul pe care îl practică acum, când Steffi Graf, care a luat peste 60 de turnee, a câștigat doar atât»”, a răbufnit de curând Rennae Stubbs, antrenoare de tenis din Australia care a colaborat inclusiv cu Serena Williams.</p>

]]></description>
    </item>
    <item>
      <title>Ana Bogdan, în spital pe perfuzii: „Nu respiram bine. Bronşită acută şi pneumonie interstițială!”</title>
      <link>https://www.prosport.ro/alte-sporturi/tenis/ana-bogdan-in-spital-pe-perfuzii-nu-respiram-bine-bronsita-acuta-si-pneumonie-interstitiala-20381988</link>
      <description><![CDATA[<img src="https://www.prosport.ro//wp-content/uploads/2026/02/Ana-Bogdan-in-spital-pe-perfuzii-„Nu-respiram-bine.-Bronsita-acuta-si-pneumonie-interstitiala-1400x788.jpg"/><br/><p>Ana Bogdan a revenit pe terenul de tenis după o pauză de aproape opt luni, dar revenirea sa a fost de scurtă durată. Românca a participat la Transylvania Open, desfășurat la Cluj-Napoca, însă a fost eliminată rapid din competiție de Maja Chwalinska, scor 3-6, 2-6.</p>
<p>Din nefericire, Ana Bogdan a anunțat recent că este nevoită să își întrerupă din nou activitatea sportivă. Motivele sunt serioase: sportiva se confruntă cu bronșită acută și pneumonie interstițială, ceea ce o va ține departe de circuit pentru o perioadă nedeterminată.</p>
<h2><span>Ana Bogdan traversează o perioadă dificilă din punct de vedere medical</span></h2>
<p>Ana Bogdan, în vârstă de 33 de ani, <span>a fost nevoită să își întrerupă activitatea sportivă</span> din cauza unor probleme de sănătate. La Transylvania Open, sportiva a resimțit dificultăți de respirație și oboseală accentuată, dar nu le-a acordat prea multă atenție, considerând că este doar o răceală ușoară.</p>
<p>Din păcate, simptomele s-au agravat rapid în zilele următoare, iar investigațiile medicale au arătat că tenismena suferă de bronșită acută și pneumonie interstițială, necesitând tratament și supraveghere medicală.</p>
<p>În prezent, jucătoarea clasată pe locul 658 WTA urmează un program de recuperare atent monitorizat de echipa medicală, beneficiind de suport constant din partea specialiștilor. Sportiva a transmis că <span>va reveni treptat în circuit</span> imediat cum își va finaliza perioada de refacere.</p>
<p data-end="89" data-start="62">„Nu este ceva ce mi-aș fi dorit să împărtășesc cu voi pentru că iubesc atât de mult momentele pline de viață, energia pozitivă și buna dispoziție, dar nu e mereu despre raze de soare și curcubeie. Și astfel de momente mă fac să mă întorc spre interior, la locul sacru numit inimă, și să găsesc acolo lumina care îmi dă putere și energie în tot ceea ce fac.</p>
<p data-end="973" data-start="428">În timpul meciului pe care l-am jucat la Cluj, am simțit că respirația mea nu era chiar normală și oboseam prea repede, dar am crezut că poate sunt doar puțin emoționată să fiu din nou pe teren. În noaptea de după meci am început să simt o ușoară răceală, dar iarăși, nimic deosebit. Simptomele s-au agravat și ceea ce credeam inițial că e o simplă răceală s-a dovedit a fi bronșită acută și pneumonie interstițială.</p>
<p data-end="973" data-start="428">Sunt foarte recunoscătoare medicilor și oamenilor care au grijă de mine în aceste zile!</p>
<p data-end="1123" data-start="975">Îmi iau timpul necesar să mă recuperez pas cu pas și abia aștept să revin la antrenamente și competiții!</p>
<p data-end="1123" data-start="975">Sper să ne vedem foarte curând!”, a scris Ana Bogdan, pe <span>Instagram</span>.</p>

]]></description>
    </item>
    <item>
      <title>Ion Țiriac, dialog aprins cu Ilie Năstase! „Prostule, fii atent! Nici lui mă-ta, nici lui tac-tu să nu le promiți!”</title>
      <link>https://www.prosport.ro/alte-sporturi/tenis/ion-tiriac-dialog-aprins-cu-ilie-nastase-prostule-fii-atent-nici-lui-ma-ta-nici-lui-tac-tu-sa-nu-le-promiti-20381682</link>
      <description><![CDATA[<img src="https://www.prosport.ro//wp-content/uploads/2026/02/Ion-Tiriac-dialog-aprins-cu-Ilie-Nastase-„Prostule-fii-atent-Nici-lui-ma-ta-nici-lui-tac-tu-sa-nu-le-promiti--1400x788.jpg"/><br/><p>Pe Ion Țiriac și Ilie Năstase îi leagă o prietenie de zeci de ani, însă nu mereu a fost doar „lapte și miere” între ei.</p>
<p>„Nasty” poveștește cum în urmă cu mai bine de cinci decenii s-a răzbunat pe prietenul său, chiar de ziua acestuia, pe 9 mai.</p>
<h2><span>Contre între Ion Țiriac și Ilie Năstase! „Prostule, fii atent!”</span></h2>
<p>Ion Țiriac și Ilie Năstase sunt legați „ombilical” de decenii întregi de o prietenie strânsă, însă <span>nu totdeauna s-au aflat în relații cordiale</span>. „Nasty” mărturisește cum, în 1971, i-a plătit o poliță bunului său prieten. Și nu oricum, chiar de ziua sa, pe 9 mai.</p>
<p>Totul a plecat de la turneul de la Madrid, când Ion Țiriac l-a rugat pe Ilie Năstase să o lase mai „moale” în meciul direct, iar acesta din urmă s-a conformat, iar la final a și piardut disputa.</p>
<p>Cum Țiriac nu a fost recunoscător și l-a mai și persiflat după meciul cu pricina, Năstase a spus pas finalei în proba de dublu, pe care cei doi urmau să o dispute, spre stupefacția magnatului.</p>
<p>„Eu în ’70 am câștigat turneul de la Roma. Și în ’71 el deja începuse să devină impresar, antrenorul lui Vilas. Și zice: «Năstase, tu unde joci? Te duci la Roma, nu?» / «Da, mă duc.» / «Nu trebuie să te duci.» / «Păi de ce?» / «Dacă vrei să te duci, negociez pentru tine să-ți dea niște bani.» A negociat și ăia nu mi-au dat bani. După aia, a negociat cu cei de la Madrid și m-am dus la Madrid.</p>
<p>El juca destul de bine atunci. Cu cine pic în semifinală? Cu Țiriac. Vine la hotel, am mâncat împreună și spune: «Năstase, dacă mâine mă bați 6-0, 6-1, nu mai treci prin fața mea. Mă ocolești pe strada ailaltă. Fii atent, mâine e ziua mea, 9 mai, te rog eu, joacă frumos cu mine, știi că eu nu mă omor la simplu prea mult.» Eram și la dublu cu el. M-am luat după el, 1-0, 2-0, 3-0, 4-0, 5-0 pentru el. «Alo!» El nimic… Mă bate 6-0 primul set.</p>
<p>Trec să schimb terenul: «Alo, cum ne-a fost înțelegerea? Să nu te bat 6-0.» Nu vorbea cu mine, domnule. Mă bate 6-3 în setul 2. Intrăm în vestiar, unul lângă altul: «Alo, cum a fost vorba? Mă bați tu pe mine 6-0, 6-3?» «Păi, prostule, fii atent», s-a ridicat în picioare: ‘Ține minte ce zic acum: nici lu’ mă-ta, nici lu’ tac-tu, nici lu’ frati-tu să nu-i promiți…’. ‘Cum??? Păi, m-ai rugat’. Ce i-am făcut, trebuia să jucăm finala la dublu… ‘Te-am pupat!’ Că el era axat pe dublu. Am plecat, a rămas blocat”, a spus Ilie Năstase la podcastul <span>Fain&amp;Simplu</span>.</p>
<div class="wp-caption aligncenter" id="attachment_20381691" style="width: 1410px"><img alt="" aria-describedby="caption-attachment-20381691" class="size-large wp-image-20381691" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/tiriac-1400x1050.jpg" srcset="https://www.prosport.ro/wp-content/uploads/2026/02/tiriac-1400x1050.jpg 1400w, https://www.prosport.ro/wp-content/uploads/2026/02/tiriac-768x576.jpg 768w, https://www.prosport.ro/wp-content/uploads/2026/02/tiriac-1536x1152.jpg 1536w, https://www.prosport.ro/wp-content/uploads/2026/02/tiriac-2048x1536.jpg 2048w" width="1400"/><p class="wp-caption-text" id="caption-attachment-20381691">Foto: Sport Pictures</p></div>
<h2><span>Au stat certați un an de zile</span></h2>
<p>La doar doi ani de la această întâmplare, <span>Țiriac și Năstase s-au certat din nou</span>, de data aceasta serios, un an stând departe unul de celălalt. Totul a plecat după ce „Nasty” a ales să joace la Wimbledon din 1973, în ciuda faptului că sindicatul jucătorilor condus de Țiriac intrase în grevă.</p>
<p>„Răceala a venit din 1973, când sindicatul jucătorilor, pe care eu îl înființasem cu un an în urmă, a făcut o grevă. Eu fondasem sindicatul cu Stan Smith, cu Arthur Ashe, jucători din generația lui llie, că generația mea fusese cu Laver, cu Rosewell, jucătorii de la începutul anilor ’60.</p>
<p>Am făcut o grevă, nu am jucat la Wimbledon. Și llie a jucat! A zis că l-a obligat Ceaușescu să joace, ceea ce a fost o minciună, că Ceaușescu habar nu avea despre ce era vorba. Noi nu vorbeam nici cu Ceaușescu, nici cu Doamna și ne lăsau în pace”, a declarat Ion Țiriac, la <span>iAMSport</span>.</p>

]]></description>
    </item>
  </channel>
</rss>
