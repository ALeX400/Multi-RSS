<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep are probleme cu meciul de la Iaşi din cauza vremii. Anunțul organizatorilor</title>
      <link>https://www.prosport.ro/alte-sporturi/simona-halep-are-probleme-cu-meciul-de-la-iasi-din-cauza-vremii-anuntul-organizatorilor-20213089</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-are-probleme-cu-meciul-de-la-Iasi-din-cauza-vremii.-Anuntul-organizatorilor.jpg"/><br/><p>Meciul Simonei Halep de la Iași riscă să fie suspendat din cauza vremii nefavorabile.</p>
<p><span>Fosta jucătoare de tenis este așteptată</span> cu nerăbdare de fani să revină pe terenul de tenis, la un meci demonstrativ în cadrul turneului de la Iași. Partida la care va lua parte Andrei Pavel și alte nume cunoscute ar trebui să aibă loc pe 9 iulie, dar oganizatorii nu au putut anunța ora de start din cauza condițiilor meteo nefavorabile care le dau planurile peste cap.</p>
<h2><span>Simona Halep, meci demonstrativ la Iași: în ce condiții ar putea fi anulat meciul</span></h2>
<p>Zilele acestea are loc turneul de tenis masculin ATP Challenger Concord Iași Open. Andrei Pavel este directorul turneului organizat la Baza Sportivă Ciric. Iașiul devine o adevărată capitală a tenisului deoarece, la scurt timp de la acest turneu, urmază turneul feminin Unicredit Iași Open.</p>
<p>Publicul va avea parte și de alte evenimente speciale. The Urs, Direcția 5 și alte formații vor concerta la Iași, dar cel mai așteptat meci este cel al Simonei Halep și Andrei Pavel. Se anunță deja că ar fi sold-out, dar fanii tenisului se pot bucura zilele acestea de multe alte evenimente la Iași.</p>
<p>Condițiile meteo nefavorabile le dau mari bătăi de cap organizatorilor. Pe pagina oficială a turneului Concord Iași Open a fost distribuit un anunț cu privire la meciul demonstrativ de pe 9 iulie.</p>
<blockquote><p>„Din cauza condițiilor meteo nefavorabile, vom reveni mâine, marți, 8 iulie, cu informații despre ora la care va fi mutat meciul demonstrativ susținut de Simona Halep pe 9 iulie. Vă rugăm să verificați website-ul oficial și canalele noastre de social media pentru cele mai recente informații și schimbări. Vă mulțumim pentru înțelegere și vă așteptăm cu drag!”, e comunicatul afișat pe Facebook.</p></blockquote>
<h2><span>Când va avea loc meciul de retragere al Simonei Halep</span></h2>
<p><span>Fostul lider mondial WTA s-a retras</span> din sportul profesionist anul acesta la Transylvania Open. Simona Halep se pregătește pentru meciul oficial de retragere, care va avea loc în cadrul Sport Festival, în 2016. Va fi evenimentul oficial al evenimentului care strânge în fiecare an sute de mii de fani pasionați de sport.</p>
<p>De-a lungul carierei, Simona Halep a cucerit două titluri de Grand Slam (Roland Garros 2018 și Wimbledon 2019). De asemenea, mai are în palmares 23 de trofee cucerite în circuitul WTA. A fost timp de 64 de săptămâni pe primul loc în clasamentul celor mai bune jucătoare, ceea ce o plasează pe locul 11 în topul jucătoarelor cu cele mai multe săptămâni pe prima poziție în clasamentul WTA.</p>

]]></description>
    </item>
    <item>
      <title>Şoc la Wimbledon! Dimitrov îl conducea pe Sinner cu 2-0 la seturi, când a fost obligat să se retragă!</title>
      <link>https://www.prosport.ro/alte-sporturi/tenis/wimbledon/soc-la-wimbledon-dimitrov-il-conducea-pe-sinner-cu-2-0-la-seturi-cand-a-fost-obligat-sa-se-retraga-20213198</link>
      <description><![CDATA[<img src="https://www.prosport.ro/wp-content/uploads/2025/07/Dimitrov-il-conducea-pe-Sinner-cu-2-0-la-seturi-cand-a-fost-obligat-sa-se-retraga.jpg"/><br/><p>Jucătorul bulgar de tenis Grigor Dimitrov s-a retras în optimi la Wimbledon, într-un moment în care îl conducea pe italianul Jannik Sinner, liderul mondial, cu 6-3, 7-5.</p>
<p>Cel mai interesant meci din optimile de finală de pe tabloul masculin de simplu de la Wimbledon, Sinner – Dimitrov, s-a încheiat așa cum nu-și dorea nimeni: cu un abandon.</p>
<h2><span>Dimitrov s-a retras cu lacrimi în ochi de la Wimbledon, deși îl conducea pe liderul mondial, Sinner, cu 2-0 la seturi</span></h2>
<p>Dimitrov a oferit cel mai bun tenis al lui din ultimul deceniu. Măcinat de accidentări de-a lungul timpului, care nu l-au scutit nici în 2025, bulgarul aflat pe locul 21 mondial și desemnat al 19-lea favorit dădea senzația că pășește apăsat către sferturile de finală.</p>
<p>L-a dominat pe <span>liderul mondial, Jannik Sinner</span>, în primele două seturi, dar la fel de adevărat este că italianul a acuzat probleme medicale la cot de la jumătatea setului secund și abia mai dădea mingea peste fileu.</p>
<p>Totul s-a năruit după al patrulea game din setul 3. Dimitrov a trimis un serviciu de 154 de kilometri la oră, care i-a permis să egaleze scorul la game-uri, moment în care a urlat de durere și s-a prăbușit pe teren, țințându-se cu mâna de pectoralul drept.</p>
<p>S-a dus la vestiare pentru un time-out medical, dar a revenit după nici un minut. Cu ochii în lacrimi, s-a dus direct la Sinner și l-a îmbrățișat. Durerea era atât de mare, că nu a putut nici măcar să-și pună geanta cu rachete pe umăr.</p>
<p>Sinner l-a ajutat și a vrut chiar să părăsească terenul în același timp cu el, dar i s-a atras atenția că trebuie să rămână pentru declarațiile de final, în calitate de învingător.</p>
<h2><span>Cum a comentat Sinner abandonul lui Dimitrov</span></h2>
<p>Totul s-a întâmplat sub ochii îngroziți ai legendei elvețiene Roger Federer, prezent în tribune. Cifrele sunt dure pentru Dimitrov: a abandonat la ultimele 5 turnee de Mare Șlem: de două ori la Wimbledon, US Open, <span>Australian Open</span> și Roland Garros, de fiecare dată în timpul partidelor.</p>
<p>„Nu știu ce să spun, pentru că este un jucător incredibil. Am văzut cu toții asta astăzi. A fost atât de ghinionist în ultimii doi ani. Un jucător incredibil. Un bun prieten al meu, de asemenea. Ne înțelegem foarte bine în afara terenului.</p>
<p>Văzându-l în această postură, sincer, dacă ar exista o șansă să joace runda următoare, ar merita-o. Dar sper să se recupereze repede.</p>
<p>Este foarte, foarte ghinionist. Nu consider asta deloc o victorie. Este un moment nefericit pentru noi toți. Cred că în ultimele turnee de Grand Slam s-a chinuit mult cu accidentările. Să-l vezi acum având acest tip de accidentare este foarte, foarte greu.</p>
<p>Am văzut cu toții din reacția lui cât de mult îi pasă de acest sport, este unul dintre cei mai muncitori jucători din circuit. Este regretabil. Vă mulțumim că ați venit, dar acesta nu este sfârșitul pe care ne-am dorit să-l vedem. Este foarte trist. Îi urăm tot binele”, a spus Sinner, plin de fair-play.</p>

]]></description>
    </item>
    <item>
      <title>Ieșeanul Cezar Crețu, eliminat în primul tur la Concord Iași Open. Sebastian Gima a trecut de faza calificărilor și a avansat pe tabloul principal</title>
      <link>https://www.prosport.ro/alte-sporturi/tenis/ieseanul-cezar-cretu-eliminat-in-primul-tur-la-concord-iasi-open-sebastian-gima-a-trecut-de-faza-calificarilor-si-a-avansat-pe-tabloul-principal-20213211</link>
      <description><![CDATA[<img src="https://www.prosport.ro/wp-content/uploads/2025/07/Cezar-Cretu1.jpeg"/><br/><p>Jucătorul ieșean Cezar Crețu, 24 de ani, locul 376 ATP, s-a oprit în turul 1 la <span>Concord Iași Open – powered by MET,</span> turneu de categorie ATP Challenger 100 dotat cu premii totale de 145.250 de euro.</p>
<p><span>Cezar Crețu, beneficiar al unui wild-card,</span> a fost eliminat în runda inaugurală de francezul Titouan Droguet, 24 de ani, numărul 194 mondial, scor 6-1, 7-5, după un meci ce a durat o oră și 22 de minute. Pentru prezența pe tablou, Cezar Crețu va primi 1.515 euro, în timp ce francezul Droguet și-a asigurat 7 puncte ATP și 2.450 de euro.</p>
<p>Într-un alt meci de pe tabloul principal de simplu, brazilianul Felipe Meligeni Alves, favorit 5, campion la Iași în 2022, l-a învins în două seturi pe paraguayanul Adolfo Daniel Vallejo, scor 7-6 (10), 6-3. Și brazilianul Joao Lucas Reis Da Silva a trecut în turul 2, după ce l-a învins în prima rundă pe belgianul Kimmer Coppejans cu un dublu 6-4.</p>
<h2><span>Sebastian Gima s-a calificat pe tabloul principal. Danid Ionel și Ștefan Paloși, eliminați</span></h2>
<p>Tot luni s-au disputat și cele șase meciuri decisive din calificări, miza fiind accederea pe tabloul principal. România a avut trei reprezentanți în turul 2 al calificărilor, însă doar unul dintre ei – Sebastian Gima, a reușit calificarea pe tablou.</p>
<p>Gima, locul 658 ATP, l-a învins în turul decisiv al calificărilor pe francezul Florent Bax, numărul 385 mondial, favorit 9, scor 4-6, 6-3, 6-2 și a avansat pe tabloul principal.</p>
<p>Ceilalți doi reprezentanți ai țării noastre, Nicholas David Ionel și Ștefan Paloși, au cedat în trei seturi.</p>
<p>Ionel, locul 355 ATP, favorit 7, a fost învins de spaniolul Oriol Roca Batalla (318 ATP, favorit 5), scor 7-5, 4-6, 6-1, în timp ce Ștefan Paloși (549 ATP) a cedat în fața btrazilianului Matheus Pucinelli De Almeida (287 ATP, favorit 3), 4-6, 6-3, 6-1.</p>
<h2><span>Cinci români în programul de marți</span></h2>
<p>Ziua de marți va fi una plină la Baza Sportivă Ciric, cele trei terenuri urmând să găzduiască 14 partide, una de dublu și 13 de simplu.</p>
<p>Filip Cristian Jianu (274 ATP) va juca în primul tur cu francezul Calvin Hemery (178 ATP), Sebastian Gima (658 ATP), venit din calificări, îl va întâlni pe bolivianul Murkel Dellien (223 ATP), iar Luca Preda, beneficiar al unui wild-card, locul 861 ATP, va juca cu germanul Marko Topo, numărul 276 mondial, venit din calificări.</p>
<p>În proba de dublu, perechea română Cezar Crețu / Nicholas David Ionel va întâlni în primul tur cuplul polonez Szymon Kielan / Filip Pieczonka.</p>
<p>Tot mâine debutează la Concord Iași Open și elvețianul Stan Wawrinka, favorit 6, în compania lituanianului Edas Butvilas.</p>
<p>Rezultatele înregistrate luni, 7 iulie:</p>
<p>Calificări / Tur 2</p>
<p>[WC] Sebastian Gima (România) – [9] Florent Bax (Franța) 4-6, 6-3, 6-2<br/>
[Alt] Oriol Roca Batalla (Spania) – [7] Nicholas David Ionel (România) 7-5, 4-6, 6-1<br/>
[4] Radu Albot (Moldova) – Gerard Campana Lee (Coreea de Sud) 7-6 (5), 6-0<br/>
[3] Matheus Pucinelli De Almeida (Brazilia) – [Alt] Ștefan Paloși (România) 4-6, 6-3, 6-1<br/>
Michael Vrbensky (Cehia) – [6] Hynek Barton (Cehia) 7-6 (1), 7-5<br/>
[2] Marko Topo (Germania) – Branko Djuric (Serbia) 7-6 (5), 6-4</p>
<p>Tablou simplu<br/>
[5] Felipe Meligeni Alves (Brazilia) – Adolfo Daniel Vallejo (Paraguay) 7-6 (10), 6-3<br/>
Titouan Droguet (Franța) – [WC] Cezar Crețu (România) 6-1, 7-5<br/>
[Alt] Joao Lucas Reis Da Silva (Brazilia) – Kimmer Coppejans (Belgia) 6-4, 6-4</p>
<p>Tablou dublu</p>
<p>Hynek Barton (Cehia) / Michael Vrbensky (Cehia) – [WC] Hugo Gaston (Franța) / Daniel Uță (România) 4-6, 6-3, 10-8</p>
<p>Programul zilei de marți, 8 iulie: </p>
<p>Terenul Central</p>
<p>[1] Hugo Dellien (Bolivia) vs [Q] Matheus Pucinelli De Almeida (Brazilia)<br/>
[Q] Radu Albot (Moldova) vs [2] Hugo Gaston (Franța)<br/>
[7] Calvin Hemery (Franța) vs Filip Cristian Jianu (România)<br/>
[6] [WC] Stan Wawrinka (Elveția) vs Edas Butvilas (Lituania)</p>
<p>Terenul 5<br/>
[3] Carlos Taberner (Spania) vs Benjamin Hassan (Liban)<br/>
Murkel Dellien (Bolivia) vs [Q] Sebastian Gima (România)<br/>
[Q] Marko Topo (Germania) vs [WC] Luca Preda (România)<br/>
[WC] Cezar Cretu (România) / Nicholas David Ionel (România) vs Szymon Kielan (Polonia) / Filip Pieczonka (Polonia)<br/>
Daniel Rincon (Spania) vs [4] Elmer Moller (Danemarca)</p>
<p>Terenul 6</p>
<p>[Alt] Frederico Ferreira Silva (Portugalia) vs [Alt] Matias Soto (China)<br/>
Harold Mayot (Franța) vs [8] Duje Ajdukovic (Croația)<br/>
Dimitar Kuzmanov (Bulgaria) vs [Q] Oriol Roca Batalla (Spania)<br/>
Francesco Maestrelli (Italia) vs Pablo Llamas Ruiz (Spania)<br/>
[Q] Michael Vrbensky (Cehia) vs Alvaro Guillen Meza (Ecuador)</p>

]]></description>
    </item>
    <item>
      <title>Pune paie pe foc. Unde a fost zărită frumoasa jucătoare</title>
      <link>https://www.prosport.ro/alte-sporturi/tenis/pune-paie-pe-foc-unde-a-fost-zarita-frumoasa-jucatoare-20212382</link>
      <description><![CDATA[<img src="https://www.prosport.ro/wp-content/uploads/2025/07/Pune-paie-pe-foc.-Unde-a-fost-zarita-frumoasa-jucatoare-1400x904.jpg"/><br/><p>Jucătoarea de tenis Emma Răducanu a fost zărită pentru a doua oară la meciurile lui Carlos Alcaraz.</p>
<p>Deși vineri a fost eliminată de belarusa Aryna Sabalaneka, aceasta a decis să rămână în plus la turneul de la Wimbledon.</p>
<h2><span>Emma Răducanu l-a susținut pe Carlos Alcaraz din tribune</span></h2>
<p>Tânăra jucătoare de tenis cu origini românești a fost eliminată de la Wimbledon, dar a mai rămas câteva zile pe tărâm englezesc, fiind zărită în tribune. Ea a urmărit meciul din optimi, în care spaniolul Carlos Alcaraz s-a impus în fața rusului Andrey Rublev.</p>
<p>Nu este prima dată când ea asistă la meciurile dublului campion de la Wimbledon. <span>Răducanu a mai fost surprinsă, de data aceasta în zona VIP, la una dintre partidele ibericului </span>de la turneul organizat la Londra, Queens Club, unde a obținut al doilea trofeu de acest gen din carieră.</p>
<p>„Am văzut pe rețelele de socializare că a venit să-mi vadă meciul. Sunt doar bucuros. Adică, eram concentrat pe meci. N-am văzut-o. Doar mă bucur că a venit să mă susțină, să-mi vadă meciul. Da, cred că a fost grozav să fie în tribune”, spunea sportivul.</p>
<p>Cu câteva zile în urmă, cei doi au participat la o campanie publicitară pentru un brand de apă îmbuteliată care este de asemenea, sponsorul oficial de la Wimbledon. Răducanu și Alcaraz au efectuat o fotografie împreună unde aceasta l-a cuprins cu brațul pe favoritul principal la câștigarea turneului.</p>
<h2><span>Cei doi jucători de tenis fac pereche în proba de dublu mix de la US Open 2025</span></h2>
<p><span>Carlos Alcaraz și Emma Răducanu fac pereche la ultimul turneu de Grand Slam al anului</span>, iar sportivul recunoaște că propunerea de a juca alături de Răducanu a venit din partea lui.</p>
<p>„US Open ne-a propus ideea acestui turneu de dublu mixt și am fost imediat entuziasmat. Cred că este o idee grozavă. M-am gândit că n-aș putea avea o parteneră mai potrivită decât Emma. Am întrebat-o dacă vrea să jucăm împreună. Da, a fost o solicitare specială din partea mea. A durat puțin până a acceptat. Nu chiar mult, dar a trebuit să se gândească un pic și să întrebe la rândul ei. N-a fost un «da» pe loc, dar nici nu m-a ținut prea mult pe jar”, a transmis ibericul.</p>

]]></description>
    </item>
    <item>
      <title>Sebastian Gima, Nicholas David Ionel și Ștefan Paloși au avansat în ultimul tur al calificărilor la Concord Iași Open</title>
      <link>https://www.prosport.ro/alte-sporturi/tenis/sebastian-gima-nicholas-david-ionel-si-stefan-palosi-au-avansat-in-ultimul-tur-al-calificarilor-la-concord-iasi-open-20212238</link>
      <description><![CDATA[<img src="https://www.prosport.ro/wp-content/uploads/2025/07/David-Ionel2.jpeg"/><br/><p>Duminică au debutat calificările la Concord Iași Open – powered by MET, turneu de categorie ATP Challenger 100 dotat cu premii totale de 145.250 de euro.</p>
<p>În prima zi a calificărilor s-au disputat 12 partide, în care au fost angrenați și opt jucători români.</p>
<h2><span>Sebastian Gima, David Ionel și Ștefan Paloși vor juca luni pentru un loc pe tabloul principal</span></h2>
<p>Dintre cei opt reprezentanți ai țării noastre, trei au acces în turul decisiv al calificărilor, aceștia fiind Sebastian Gima, Nicholas David Ionel și Ștefan Paloși.</p>
<p>Gima (658 ATP) l-a învins în primul tur pe kazahul Denis Yevseyev, principalul favorit al calificărilor (267 ATP), scor 7-6 (4), 6-4, în timp ce Nicholas David Ionel (355 ATP, favorit 7) a trecut de cehul Zdenek Kolar (numărul 416 mondial), campionul ediției din 2021, scor 7-5, 6-4. În duelul românesc din calificări, Ștefan Paloși (549 ATP) a trecut de Daniel Uță (1751 ATP), scor 6-1, 6-4.</p>
<p>În turul decisiv, Gima îl va întâlni pe francezul Florent Bax (385 ATP, favorit 9), Ionel va juca cu spaniolul Oriol Roca Batalla (318 ATP, favorit 5), iar Paloși îl va întâlni pe brazilianul Matheus Pucinelli De Almeida (287 ATP), favorit 3.</p>
<p>Ceilalți cinci reprezentanți ai țării noastre prezenți în calificări – Matei Onofrei, Dan Tomescu, Daniel Uță, Gabi Boitan și Dragoș Cazacu, au pierdut în primul tur la <span>Concord Iași Open</span>.</p>
<p>Luni, 7 iulie, sunt programate zece meciuri la <span>Concord Iași Open</span>, cu începere de la ora 13.30. Șase sunt din turul decisiv al calificărilor, trei din primul tur de simplu și unul din primul tur al probei de dublu.</p>
<p>Luni va debuta în primul tur și ieșeanul Cezar Crețu (24 de ani, 346 ATP), în compania francezului Titouan Droguet (Franța, 24 de ani, 194 ATP), meciul fiind al patrulea și ultimul de pe terenul central.</p>
<h2><span>Șase români pe tabloul de dublu</span></h2>
<p>Pe tabloul de dublu sunt șase jucători români, și două perechi sută la sută românești. Ieșeanul Cezar Crețu, campion anul trecut la dublu alături de Bogdan Pavel, va concura anul acesta alături de Nicholas David Ionel, în timp ce Pavel va face pereche cu Alexandru Jecan.</p>
<p>Victor Cornea face pereche cu spaniolul Sergio Martos Gornes și sunt favoriți 4, iar tânărul ieșean Daniel Uță (18 ani) va face cuplu cu francezul Hugo Gaston, al doilea favorit la simplu, fost campion la Iași în 2023.</p>
<p>Rezultatele complete înregistrate duminică, 6 iulie, în primul tur al calificărilor:</p>
<p>[WC] Sebastian Gima (România) – [1] Denis Yevseyev (Kazahstan) 7-6 (4), 6-4</p>
<p>[6] Hynek Barton (Cehia) – Egor Agafonov 6-1, 7-5</p>
<p>[3] Matheus Pucinelli De Almeida (Brazilia) – Dan Alexandru Tomescu (România) 6-3, 6-4</p>
<p>[4] Radu Albot (Republica Moldova) – [WC] Dragoș Nicolae Cazacu (România) 6-4, 6-3</p>
<p>[9] Florent Bax (Franța) – [WC] Matei Cristian Onofrei (România) 6-3, 6-1</p>
<p>Gerard Campana Lee (Coreea de Sud) – [11] Federico Bondioli (Italia) 6-1 7-6 (8)</p>
<p>Michael Vrbensky (Cehia) – [12] Matthew Dellavedova (Australia) 6-4, 6-2</p>
<p>[7] Nicholas David Ionel (România) – Zdenek Kolar (Cehia) 7-5, 6-4</p>
<p>[5] Oriol Roca Batalla (Spania) – Max Alcala Gurri (Spania) 7-5, 6-3</p>
<p>Ștefan Paloși (România) – [WC] Daniel Uță (România) 6-1, 6-4</p>
<p>Branko Djuric (Serbia) vs [8] Gabi Adrian Boitan (România) 6-4, 6-3</p>
<p>[2] Marko Topo (Germania) vs Kalin Ivanovski (Macedonia) 6-3, 6-4</p>
<h2><span> Programul meciurilor de luni, 7 iulie:</span></h2>
<p>Terenul Central – start 13:30<br/>
Turul 2 calificări – [WC] Sebastian Gima (România) vs [9] Florent Bax (Franța)<br/>
[5] [Alt] Oriol Roca Batalla (Spania) vs [7] Nicholas David Ionel (România)<br/>
Adolfo Daniel Vallejo (Paraguay) vs [5] Felipe Meligeni Alves (Brazilia)<br/>
[WC] Cezar Crețu (România) vs Titouan Droguet (Franța)</p>
<p>Terenul 5<br/>
Turul 2 calificări – [4] Radu Albot (Moldova) vs Gerard Campana Lee (Coreea de Sud)<br/>
[3] Matheus Pucinelli De Almeida (Brazilia) vs [Alt] Ștefan Paloși (România)<br/>
Kimmer Coppejans (Belgia) vs [Alt] Joao Lucas Reis Da Silva (Brazilia)<br/>
Hynek Barton (Cehia) / Michael Vrbensky (Cehia) vs [WC] Hugo Gaston (Franța) / Daniel Uță (România)</p>
<p>Terenul 6<br/>
Turul 2 calificări – [6] Hynek Barton (Cehia) vs Michael Vrbensky (Cehia)<br/>
[2] Marko Topo (Germania) vs Branko Djuric (Serbia)</p>
<p>–</p>
<p>Meciurile din primul tur la dublu:</p>
<p>[1] Cleeve Harper (Canada) / Ryan Seggerman (USA) vs Oriol Roca Batalla (Spania) / Carlos Taberner (Spania)<br/>
Murkel Dellien (Bolivia) / Federico Zeballos (Bolivia) vs Joao Lucas Reis Da Silva (Brazilia) / Matias Soto (Cchina)<br/>
[4] Victor Cornea (România) / Sergio Martos Gornes (Spania) vs Siddhant Banthia (India) / Alexander Donski (Bulgaria)<br/>
Hynek Barton (Cehia) / Michael Vrbensky (Cehia) vs [WC] Hugo Gaston (Franța) / Daniel Uță (România)<br/>
Courtney John Lock (Zimbabwe) / Thijmen Loof (Olanda) vs Jan Jermar (Cehia) / Stefan Latinovic (Serbia)<br/>
Alexandru Jecan (România) / Bogdan Pavel (România) vs [3] Arjun Kadhe (India) / Vijay Sundar Prashanth (India)<br/>
[WC] Cezar Crețu (România) / Nicholas David Ionel (România) vs Szymon Kielan (Polonia) / Filip Pieczonka (Polonia)<br/>
Luca Sanchez (Franța) / Szymon Walkow (Polonia) vs [2] George Goldhoff (USA) / Gregoire Jacq (Franța)</p>
<p>Foto: Cristina Huțu</p>

]]></description>
    </item>
  </channel>
</rss>
