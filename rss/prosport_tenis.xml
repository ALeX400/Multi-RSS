<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un turist cazat pentru a doua oară la hotelul Simonei Halep din Poiana Brașov a surprins personalul: „Încă nu ne vine să credem!” Mesajul făcut public de reprezentanții unității</title>
      <link>https://www.prosport.ro/diverse/un-turist-cazat-pentru-a-doua-oara-la-hotelul-simonei-halep-din-poiana-brasov-a-surprins-personalul-inca-nu-ne-vine-sa-credem-mesajul-facut-public-de-reprezentantii-unitatii-20357980</link>
      <description><![CDATA[<img src="https://www.prosport.ro//wp-content/uploads/2026/01/Un-turist-cazat-pentru-a-doua-oara-la-hotelul-Simonei-Halep-din-Poiana-Brasov-a-surprins-personalul.jpg"/><br/><p>Hotelul Simonei Halep (34 de ani) din Poiana Brașov pare să fie principala afacere a campioanei tenisului, mai ales acum, când stațiunile montane sunt pline de turiști.</p>
<p>Reprezentanții <span>hotelului de patru stele al Simonei Halep </span>derulează o campanie intensă de promovare online, iar cea mai recentă postare vorbește de la sine.</p>
<p>Surprinși de un mesaj primit de la unul dintre oaspeții hotelului, care a descris experiența avută în urma interacțiunii cu angajații, aceștia au făcut public testimonialul.</p>
<h2><span>Mesajul unui turist care s-a întors la hotelul Simonei Halep: <span class="BxUVEf ILfuVd" lang="ro"><span class="hgKElc pOOWX">„Încă nu ne vine să credem”</span></span></span></h2>
<p>Turistul care s-a cazat pentru a doua oară la hotelul Simonei Halep a afirmat că a primit un tratament neașteptat încă de la recepție: <span class="BxUVEf ILfuVd" lang="ro"><span class="hgKElc pOOWX">„</span></span>Felicitări pentru echipă, vă mulțumim!</p>
<p>La prima vizită am crezut că am avut noi noroc să fim tratați atât de bine, dar astăzi, la a doua vizită, încă nu ne vine să credem calitatea produselor și calitatea echipei, începând cu băiatul care ne-a ajutat cu bagajele.</p>
<p>Domnul Peter cu focul de tabără, colegii de la recepție și cei de la restaurant. Vă mulțumim!”, a fost mesajul turistului, publicat pe contul oficial de Instagram al hotelului Simona Halep din Poiana Brașov.</p>
<h2><span>Prețurile practicate de hotelul Simonei Halep au stârnit însă discuții în rândul internauților</span></h2>
<p>Cu toate că serviciile hotelului Simonei Halep sunt apreciate de clienți, prețurile practicate, mai ales în perioada sărbătorilor, au generat discuții în rândul internauților.</p>
<p>Un cuplu a trebuit să scoată din buzunar între 2.860 de euro și 4.060 de euro <span>pentru sejurul de Revelion</span>, care a inclus 4 nopți de cazare, mic dejun, program artistic și cină festivă în seara de Anul Nou. Halep a avut oaspeți de seamă, printre care Gheorghe Hagi și Emil Boc, care au petrecut de Revelion pe muzică machedonească.</p>
<p>„Cu 750 de euro, merg 7 zile în Abu Dhabi, de Revelion<span class="BxUVEf ILfuVd" lang="ro"><span class="hgKElc pOOWX">”</span></span> sau „Se poate plăti cu fonduri europene? Că la ce prețuri aveți, Dubai sau Coasta de Azur sunt pantaloni scurți”, au fost reacțiile ironice ale unor internauți, pe pagina de Facebook a hotelului.</p>

]]></description>
    </item>
    <item>
      <title>EXTRA Cum a ales Ion Țiriac nașul de botez pentru fiul său! Miliardarul român, în atenția presei internaționale: „Un prieten excepțional”</title>
      <link>https://www.prosport.ro/sport-life/cum-a-ales-ion-tiriac-nasul-de-botez-pentru-fiul-sau-miliardarul-roman-in-atentia-presei-internationale-un-prieten-exceptional-20358045</link>
      <description><![CDATA[<img src="https://www.prosport.ro//wp-content/uploads/2026/01/Cum-a-ales-Ion-Tiriac-nasul-pentru-fiul-sau.jpg"/><br/><p>Presa internațională scrie despre un episod rar din viața lui Ion Țiriac (86 de ani), când omul de afaceri român a ales un mare campion al tenisului ca naș de botez pentru fiul său.</p>
<p>Jurnaliștii argentinieni dezvăluie, într-un articol publicat la început de 2026, că nașul băiatului cel mare al lui Ion Țiriac este nimeni altul decât legendarul Guillermo Vilas (73 de ani).</p>
<p>Țiriac are o imagine excelentă în America de Sud și în special în Argentina, ținând cont că l-a transformat pe Vilas<span> într-un adevărat fenomen</span>. Antrenat 8 ore pe zi de român, cvadruplul campion de Grand Slam a făcut senzație în circuitul ATP al anilor ’70 cu ajutorul lui Țiriac.</p>
<h2><span>Ion Țiriac l-a ales pe legendarul Guillermo Vilas ca naș de botez pentru fiul său: <span lang="ro">„Cei mai frumoși ani din viața mea”</span></span></h2>
<p>Relația specială dintre cei doi a continuat și în afara terenului de tenis, Guillermo Vilas devenind nașul de botez al lui Ion Alexandru Țiriac (49 de ani). Publicația <span>TyC Sports</span> amintește că perioada colaborării cu Vilas a reprezentat, potrivit mărturisirilor lui Ion Țiriac, cei mai frumoși ani din viața românului:<span lang="ro"> „</span>Supranumit «Contele Dracula» în perioada în care era jucător activ, Țiriac a fost antrenorul lui Vilas în cei mai glorioși ani ai carierei argentinianului. Împreună au construit o carieră plină de realizări, printre care se numără titlurile de la Australian Open, US Open și Roland Garros.</p>
<p>În 1977, cel mai bun an al jucătorului născut la Mar del Plata, au dominat circuitul de la un capăt la altul și, deși clasamentul nu a reflectat pe deplin acest lucru, Vilas a fost superior tuturor rivalilor săi. În acel sezon, cuplul Vilas-Țiriac a avut o serie incredibilă de 46 de victorii consecutive, un record valabil și astăzi, a câștigat 16 titluri (inclusiv Roland Garros și US Open) și a încheiat anul cu 136 de victorii. De asemenea, au ajuns în finala Australian Open, turneu pe care argentinianul avea să-l câștige în următoarele două ediții.</p>
<p>La câteva zile după ultimul meci al lui Vilas, românul a scris o scrisoare în revista El Grafico, intitulată «Cei mai buni ani din viața mea». Acolo povestește, printre altele, că l-a ales pe Vilas ca naș al fiului său. De asemenea, a scris cuvinte foarte emoționante care reflectă afecțiunea reciprocă: «Cu Guillermo am fost împreună timp de 13 ani. Pot asigura că au fost cei mai buni 13 ani din viața mea. Prin el am reușit ceea ce nu am putut realiza ca jucător. Am găsit transmițătorul ideal pentru ceea ce credeam că trebuie să fie tenisul, dar și un prieten excepțional»”, au relatat jurnaliștii sud-americani.</p>
<h2><span lang="ro">„Averea românuluie este estimată la 2,5 miliarde de dolari, în ciuda faptului că a pierdut din influență”</span></h2>
<p>În același articol este menționată și situația actuală a lui Ion Țiriac, cu accent pe <span>averea sa uriașă</span>, estimată la aproximativ 2,5 miliarde de dolari, care îl plasează în continuare printre cei mai bogați oameni din lume: <span lang="ro">„</span>Țiriac, fostul tenismen român în vârstă de 86 de ani, a avut o viață demnă de un film. În copilărie a fost foarte sărac și a ajuns să omoare șobolani pentru a se hrăni, însă mai târziu a început să se remarce în sport, lucru care i-a schimbat destinul.</p>
<p>A participat la Jocurile Olimpice de la Roma din 1964 ca membru al echipei de hochei pe gheață, a fost în Top 55 ATP, i-a antrenat pe Guillermo Vilas și Boris Becker, iar astăzi este una dintre cele mai bogate persoane de pe planetă.</p>
<p data-end="2323" data-start="1951">Averea românului este estimată la aproximativ 2,5 miliarde de dolari, iar, în ciuda faptului că a pierdut din influență odată cu înaintarea în vârstă, rămâne unul dintre cei mai importanți oameni de afaceri din sport, atât din prezent, cât și din trecut. Datorită succeselor din cariera de sportiv, a reușit să creeze conexiuni care ulterior l-au transformat într-un magnat”, a mai notat sursa citată.</p>

]]></description>
    </item>
    <item>
      <title>TENIS Surprize anunțate de organizatorii turneului WTA de la Cluj-Napoca! Emma Răducanu revine în România, iar Ana Bogdan își reia cariera</title>
      <link>https://www.prosport.ro/alte-sporturi/tenis/surprize-anuntate-de-organizatorii-turneului-wta-de-la-cluj-napoca-emma-raducanu-revine-in-romania-iar-ana-bogdan-isi-reia-cariera-20358051</link>
      <description><![CDATA[<img src="https://www.prosport.ro//wp-content/uploads/2026/01/Emma-Raducanu-si-Aba-Bogdan-vor-juca-la-WTA-250-Transylvania-Open-2026.webp"/><br/><p>Turneul WTA 250 de la Cluj-Napoca (31 ianuarie – 7 februarie 2026) va marca mai multe momente interesante pentru fanii tenisului. Emma Răducanu, Ana Bogdan sau Sorana Cîrstea se află printre jucătoarele care și-au anunțat prezența în Ardeal.</p>
<p>Transylvania Open WTA 250 revine în 2026 cu o ediție puternică și aduce la Cluj jucătoare de top mondial, inclusiv pe Emma Răducanu (29 WTA), fosta campioană de la US Open. Emma a mai venit în România în anul 2021, imediat după triumful de la Flushing Meadows, fiind răpusă de Marta Kostyuk în sferturile de finală, scor 6-2, 6-1.</p>
<p>De asemenea, Sorana Cîrstea (41 WTA), sportivă aflată la ultimul sezon al carierei, revine la Cluj-Napoca pentru o nouă participare, după ce a declarat că s-a simțit excelent în fața publicului din BTarena. Anastasia Potapova este deținătoarea trofeului Transylvania Open, iar sportiva de origine rusă, care acum reprezintă Austria, se întoarce la Cluj-Napoca pentru a-și apăra titlul.</p>
<h2><span>Emma Răducanu revine în România pentru a juca la turneul Transylvania Open de la Cluj, iar Ana Bogdan își reia cariera la aceeași competiție</span></h2>
<p>Potrivit unui comunicat al organizatorilor, o prezență aparte va fi cea a Emmei Răducanu, campioană de Grand Slam, care va evolua pentru a doua oară la Transylvania Open. <span>Cu origini românești</span>, Emma se bucură de o susținere aparte în țara noastră.</p>
<p>Tabloul principal va include și alte jucătoare române, precum Jaqueline Cristian, Ana Bogdan sau Gabriela Ruse. Jaqueline Cristian a încheiat anul trecut pe cel mai bun loc al carierei, 39 WTA, în timp ce Gabriela Ruse a revenit în top 100, pe locul 83, după ce a câștigat turneul de la Trnava.</p>
<p>În schimb, Ana Bogdan <span>și-a pus cariera pe pauză</span> în luna iulie a anului trecut, dar și-a propus să își relanseze cariera în fața propriilor fani, la turneul dotat cu premii în valoare totală de 283 347 de dolari.</p>
<h2><span>Reacția directorului turneului: <span class="BxUVEf ILfuVd" lang="ro"><span class="hgKElc pOOWX">„</span></span>Ne bucură în mod special revenirea Emmei Răducanu”</span></h2>
<p>Patrick Ciorcilă, directorul turneului Transylvania Open, sponsorizat de Kaufland România, a declarat: <span class="BxUVEf ILfuVd" lang="ro"><span class="hgKElc pOOWX">„</span></span>Aducem din nou la Cluj-Napoca un turneu de tenis de top, cu un tablou principal puternic, care reunește jucătoare de clasă mondială și multe sportive române ce merită din plin susținerea publicului.</p>
<p>Revenirea Emmei Raducanu după cinci ani ne bucură în mod special, mai ales știind cât de iubită este în România. Ne onorează faptul că suntem un turneu la care jucătoarele aleg să revină an de an, pentru atmosferă, pentru condițiile excelente și pentru publicul extraordinar din BTarena.</p>
<p>În acest an, am investit și mai mult în experiențele din afara terenului, pentru ca turneul să fie o experiență completă atât pentru public, cât și pentru jucătoare”, a precizat Ciorcilă. Cea de-a șasea ediție a Transylvania Open WTA 250 se va desfășura pe hard, în BTarena din Cluj-Napoca.</p>
<p><span>Lista jucătoarelor acceptate pe tabloul principal la WTA 250 Transylvania Open 2026: </span></p>
<ol>
<li>EMMA RADUCANU (EX) (locul 29, GBR)</li>
<li>JAQUELINE CRISTIAN (locul 38, ROU)</li>
<li>SORANA CIRSTEA (locul 41, ROU)</li>
<li>ANASTASIA POTAPOVA (locul 55, AUT)</li>
<li>XINYU WANG (locul 57, CHN)</li>
<li>OLGA DANILOVIC (locul 67, SRB)</li>
<li>DONNA VEKIC (locul 69, CRO)</li>
<li>ANTONIA RUZIC (locul 70, CRO)</li>
<li>ANNA BONDAR (locul 73, HUN)</li>
<li>VARVARA GRACHEVA (locul 75, FRA)</li>
<li>CAMILA OSORIO (locul 76, COL)</li>
<li>ELISABETTA COCCIARETTO (locul 81, ITA)</li>
<li>PETRA MARCINKO (locul 82, CRO)</li>
<li>ELLA SEIDEL (locul 84, GER)</li>
<li>ELENA-GABRIELA RUSE (locul 85, ROU)</li>
<li>SARA SORRIBES TORMO (locul 85, ESP)</li>
<li>OLEKSANDRA OLIYNYKOVA (locul 90, UKR)</li>
<li>KAMILLA RAKHIMOVA (locul 91, UZB)</li>
<li>KAJA JUVAN (locul 99, SLO)</li>
<li>VERONIKA ERJAVEC (locul 103, SLO)</li>
<li>ANASTASIA ZAKHAROVA (locul 104)</li>
<li>LUCIA BRONZETTI (locul 105, ITA)</li>
<li>MAYAR SHERIF (locul 107, EGY)</li>
</ol>

]]></description>
    </item>
    <item>
      <title>Aryna Sabalenka, dezvăluire neașteptată după ce a eliminat-o pe Sorana Cîrstea la Brisbane: „Le-am spus asta celor de la Nike!” Cum se inspiră de la Maria Sharapova pentru Australian Open</title>
      <link>https://www.prosport.ro/alte-sporturi/tenis/aryna-sabalenka-dezvaluire-neasteptata-dupa-ce-a-eliminat-o-pe-sorana-cirstea-la-brisbane-le-am-spus-asta-celor-de-la-nike-cum-se-inspira-de-la-maria-sharapova-pentru-australian-o-20357860</link>
      <description><![CDATA[<img src="https://www.prosport.ro//wp-content/uploads/2026/01/Aryna-Sabalenka-dezvaluire-neasteptata-dupa-ce-a-eliminat-o-pe-Sorana-Cirstea-la-Brisbane-e1767864041937.jpg"/><br/><p>Aryna Sabalenka se află în centrul atenției la turneul WTA 500 de la Brisbane, unde liderul mondial a eliminat-o pe Sorana Cîrstea (România, 41 WTA) în optimile de finală, scor 6-3, 6-3.</p>
<p>În ziua meciului cu Sorana Cîrstea, campioana din Belarus și-a prezentat și echipamentul pentru Austrlalian Open, turneu de Grand Slam programat în perioada 18 ianuarie – 1 februrie 2026.</p>
<p>Apoi, în timpul interviului acordat pe teren, după ce a eliminat-o pe Sorana Cîrstea, bielorusa a dezvăluit sursa de inspirație pentru designul ținutei realizate de Nike.</p>
<h2><span>Aryna Sabalenka, dezvăluiri la interviul acordat pe teren după victoria cu Sorana Cîrstea: echipamentul pentru Australian Open, inspirat de la Maria Sharapova și Serena Williams</span></h2>
<p>Având în vedere că la finalul anului trecut afirma că Nike <span>nu îi va mai crea un echipament personalizat</span> pentru Australian Open, dezvăluirea Arynei Sabalenka i-a luat prin surprindere pe fani. Se pare că gigantul american și-a schimbat planurile, iar liderul WTA va purta o ținută specială la Melbourne.</p>
<p>Echipamentul Arynei Sabalenka pentru Australian Open combină nuanțe de portocaliu și roz, inspirându-se din aparițiile avute de Maria Sharapova și Serena Williams la Grand Slam-ul de la Melbourne:</p>
<p><span class="BxUVEf ILfuVd" lang="ro"><span class="hgKElc pOOWX">„</span></span>A fost fie Serena… Fie cred că a fost colecția Mariei, o rochie într-o nuanță deschisă de piersică. Le-am spus celor de la Nike că vreau să readuc acele culori, iar ei au făcut-o. Acum este rochia mea preferată”, a precizat Aryna Sabalenka după victoria reușită joi contra Soranei Cîrstea.</p>
<div class="embeded-wrapper">
<blockquote class="twitter-tweet" data-dnt="true" data-width="500">
<p dir="ltr" lang="en">Aryna Sabalenka says Sharapova inspired her 2026 Australian Open kit</p>
<p>“It was either Serena… or I think it was Maria’s collection that was a light peach dress. I told Nike I want to bring those colors back &amp; they did it. Now it’s my favorite dress” ❤️</p>
<p> pic.twitter.com/bvmQDiVJKs</p>
<p>— The Tennis Letter (@TheTennisLetter) January 8, 2026</p></blockquote>
<p><script async="" charset="utf-8" src="https://platform.twitter.com/widgets.js"></script></p></div>
<h2><span>Aryna Sabalenka a primit șansa revanșei cu Madison Keys la Brisbane</span></h2>
<p>După ce <span>a trecut de Sorana Cîrstea</span>, jucătoarea din Belarus se va confrunta în sferturi la Brisbane cu Madison Keys (SUA, 7 WTA), într-o reeditare a finalei de anul trecut de la Australian Open.</p>
<p>Campioana din SUA s-a calificat în sferturile de finală după ce a câștigat un meci maraton cu Diana Shnaider (Rusia, 21 WTA), scor 6-7(5), 7-6(5), 7-6(4).</p>
<p>Astfel, Sabalenka are șansa revanșei, după ce anul trecut a fost răpusă de Keys în meciul pentru trofeul de la Australian Open, cu scorul de 6-3, 2-6, 7-5.</p>

]]></description>
    </item>
    <item>
      <title>Fostul antrenor al Simonei Halep, implicat într-un scandal major în Franța! Un nume greu iese la atac: „Nu e nevoie să mă dai în vileag”</title>
      <link>https://www.prosport.ro/alte-sporturi/tenis/fostul-antrenor-al-simonei-halep-implicat-intr-un-scandal-major-in-franta-un-nume-greu-iese-la-atac-nu-e-nevoie-sa-ma-dai-in-vileag-20357912</link>
      <description><![CDATA[<img src="https://www.prosport.ro//wp-content/uploads/2026/01/Fostul-antrenor-al-Simonei-Halep-implicat-intr-un-scandal-major-in-Franta.jpg"/><br/><p>Patrick Mouratoglou (55 de ani), ultimul antrenor important din cariera Simonei Halep (34 de ani), se află în mijlocul unui nou scandal. Mouratoglou și fostul tenismen francez Jo-Wilfried Tsonga (40 de ani) au intrat într-un schimb dur de replici.</p>
<p>Totul a început după ce Jo-Wilfried Tsonga, fost număr 5 ATP, a comparat actualul Top 10 cu cel din anii săi de activitate. Patrick Mouratoglou i-a răspuns conaționalului său, iar reacția fostului mentor al Simonei Halep l-a scos din sărite pe Tsonga.</p>
<p data-end="563" data-start="215">Patrick Mouratoglou<span> a lucrat cu Simona Halep în anul 2022</span> iar, antrenorul francez i-a mai antrenat de-a lungul carierei pe Serena Williams, Stefanos Tsitsipas, Holger Rune și Naomi Osaka.</p>
<h2 data-end="563" data-start="215"><span>Patrick Mouratoglou, scandal uriaș cu Jo-Wilfried Tsonga </span></h2>
<p data-end="1059" data-start="565">Conform <span>L’Equipe</span>, scandalul dintre Patrick Mouratoglou și Jo-Wilfried Tsonga a fost iscat de o comparație a fostului tenismen între generația de astăzi și cea a lui Roger Federer, Rafael Nadal și Novak Djokovic: „Mi-ar fi plăcut să-l văd pe Carlos Alcaraz câștigând Roland Garros după ce ar fi învins în turul 3 pe Juan Martin Del Potro, în optimile pe Andy Murray, în sferturi pe Novak Djokovic, în semifinale pe Roger Federer și în finală pe Rafael Nadal. Pentru că acum, el cu Sinner domină detașat, sunt doar doi”, a spus Tsonga.</p>
<p data-end="1559" data-is-last-node="" data-is-only-node="" data-start="1061">Patrick Mouratoglou a contrazis apoi afirmațiile lui Jo-Wilfried Tsonga, pe pagina sa de Instagram: „Nu cred deloc că Jack Draper, Holger Rune, Alex De Minaur, Taylor Fritz, Ben Shelton sau Felix Auger-Aliassime nu sunt jucători foarte buni și periculoși. Sunt mari jucători! Îmi pare rău, Jo, dar nu sunt sigur că i-ai fi învins regulat. Și să nu uităm că Alcaraz și Sinner l-au învins pe Djokovic, deținător a 23 de titluri de Grand Slam, pentru a începe să câștige turnee majore”, a spus Mouratoglou.</p>
<p data-end="581" data-start="115">Vizibil deranjat, Jo-Wilfried Tsonga a reacționat dur la videoclipul postat de Patrick Mouratoglou, prin mai multe story-uri pe Instagram, în cursul zilei de miercuri. Tsonga l-a criticat pe Mouratoglou pentru faptul că nu a jucat niciodată tenis la nivel profesionist: „Acum câteva zile, Patrick Mouratoglou a încercat să-și facă câteva mii de vizualizări. Nu, nu, Patrick, nu sunt de acord! Cred că ar trebui să respecți măcar puțin jucătorul care am fost, în loc să-l denigrezi”, a început Jo-Wilfried tirada.</p>
<h2 data-end="581" data-start="115"><span>„Nu vei ști niciodată ce înseamnă să joci tenis”</span></h2>
<p data-end="581" data-start="115">Fostul <span>finalist de la Australian Open</span> a continuat: „Ai dreptate într-un singur punct: asta nu le diminuează meritul lui Alcaraz și Sinner că domină atât de mult. Tu nu vei ști niciodată ce înseamnă cu adevărat să fii jucător de tenis, să intri în arenă. Nu ești persoana potrivită să mă corectezi și să-mi dai lecții despre nivelul înalt.</p>
<p data-end="1238" data-start="802">Dar cred că am dreptul să-mi pun această întrebare. Tu vei rămâne doar antrenorul, the coach (n.r. – porecla lui Mouratoglou), comentatorul, organizatorul de evenimente, te felicit pentru asta, dar tu nu vei simți niciodată în carne și oase ce înseamnă să fii jucător de tenis, să intri în arenă. Nu știi ce e aia. Tu ești antrenor, nu ești cel mai în măsură să mă corectezi și să-mi dai lecții despre tenisul de nivel înalt.</p>
<p data-end="1709" data-start="1240">Dacă vrei să discutăm despre ceea ce faci, pentru că ne cunoaștem de 25 de ani, ia-ți telefonul și sună-mă dacă vrei să vorbești despre tenis, nu e nevoie să mă dai în vileag pe rețelele sociale și să folosești imaginea mea pentru promovarea ta și recunoașterea ta. Îți urez un An Nou fericit, continuă să faci ceea ce faci pentru tenis, faci bine, dar, te rog, respectă măcar puțin jucătorii, chiar dacă o faci pentru buzz, PR sau altceva”, a transmis Jo-Wilfried Tsonga.</p>

]]></description>
    </item>
  </channel>
</rss>
