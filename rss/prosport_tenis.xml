<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Finalistul de la Wimbledon, închisoare pe viață pentru crimă! Ce i-ar fi făcut unei femei</title>
      <link>https://www.prosport.ro/diverse/finalistul-de-la-wimbledon-inchisoare-pe-viata-pentru-crima-ce-i-ar-fi-facut-unei-femei-20206686</link>
      <description><![CDATA[<img src="https://www.prosport.ro/wp-content/uploads/2025/06/Finalistul-de-la-Wimbledon-inchisoare-pe-viata-pentru-crima-Ce-i-ar-fi-facut-unei-femei.jpg"/><br/><p>Finalistul turneului de la Wimbledon a fost condamnat la închisoare pe viață pentru uciderea unei femei.</p>
<p>Victima soților Vere St. Leger Goold și Marie Giraudin a fost chiar Emma Levin, care le oferise bani pentru cazinou.</p>
<h2><span>Finalistul de la Wimbledon, închisoare pe viață pentru crimă! Ce i-ar fi făcut unei femei</span></h2>
<p>Vere St. Leger Goold, finalist la Wimbledon în 1879, <span>a fost condamnat la închisoare pe viață</span> pentru uciderea unei femei. Irlandezul și soția sa Marie Giraudin au petrecut mult timp în cazinourile din Monte Carlo.</p>
<p>Emma Levin le-a împrumutat 1.000 de franci – o sumă semnificativă la acea vreme – pe care au pierdut-o. Levin a venit la hotelul lor din Monte Carlo în august 1907 pentru a recupera datoria, dar <span>nu a mai fost văzută niciodată în viață</span>.</p>
<p>„Jucătorul de tenis Vere Goold și soția sa, Marie Giraudin, au fost acuzați de uciderea doamnei Levin și condamnați la închisoare pe viață. Vere Thomas St Leger Goold, al doilea fiu al unui baron irlandez și finalist la turneul de la Wimbledon din 1879, a fost condamnat la închisoare pe viață pentru uciderea și dezmembrarea unei femei.</p>
<p>Jucătorul de tenis irlandez «cu un rever ucigaș» nu și-a revenit niciodată după înfrângerea suferită împotriva reverendului John Thorneycroft Hartley în 1883, cedând alcoolului și drogurilor (în special opiumului) și renunțând la tenis în 1885. În 1891 s-a căsătorit cu franțuzoaica Marie Giraudin, iar în 1891 s-a mutat în Quebec (Canada) pentru a scăpa de datorii.</p>
<p>În 1907, Marie Giraudin l-a convins pe Vere Goold să meargă la Cazinoul din Monte Carlo pentru a testa o metodă de a sparge banca, dar nu au reușit. La scurt timp după aceea, poliția a găsit rămășițele doamnei Levin, femeia care le oferise bani la cazinou, în niște valize pe care cuplul intenționa să le trimită la Marsilia.</p>
<p>În camera lui Marie Giraudin și a lui Vere Thomas St Leger Goold au găsit un ciocan, un cuțit, un topor și perdele însângerate. Acuzarea a susținut că doamna Goold a instigat crima și că Vere Thomas a fost ușor de manipulat.</p>
<p>Marie Giraudin, a cărei condamnare la moarte a fost schimbată în închisoare pe viață, a murit de febră tifoidă în 1914 în închisoarea din Montpellier. Vere Thomas s-a sinucis la vârsta de 55 de ani pe Insula Diavolului (în Guyana Franceză) în 1909, unde își ispășea condamnarea pe viață pentru crimă”, a notat <span>MARCA</span>.</p>

]]></description>
    </item>
    <item>
      <title>Câți bani a câștigat Anca Todoni, după ce a fost eliminată din primul tur la Wimbledon</title>
      <link>https://www.prosport.ro/alte-sporturi/tenis/wimbledon/cati-bani-a-castigat-anca-todoni-dupa-ce-a-fost-eliminata-din-primul-tur-la-wimbledon-20206556</link>
      <description><![CDATA[<img src="https://www.prosport.ro/wp-content/uploads/2025/06/Cati-bani-a-castigat-Anca-Todoni-dupa-ce-a-fost-eliminata-din-primul-tur-la-Wimbledon-1400x836.jpg"/><br/><p>Jucătoarea română de tenis Anca Todoni a părăsit ediția din acest an de la Wimbledon după primul tur, dar va intra în posesia unei sume consistente de bani.</p>
<p>Prezentă pentru a doua oară în carieră pe tabloul principal de la Wimbledon, Anca Todoni a fost învinsă în runda de debut, dar pleacă acasă cu 77.000 de euro.</p>
<h2><span>Premiul încasat de Anca Todoni, după ce părăsit turneul Wimbledon după primul meci</span></h2>
<p>Turneul de la Wimbledon, al treilea de Mare Șlem al anului, s-a încheiat devreme pentru <span>jucătoarea română de tenis Anca Todoni</span>. Aflată pe locul 90 mondial, ea a fost învinsă de spaniola Cristina Bucșa (102 WTA), născută la Chișinău, în două seturi, identice, 4-6, 4-6.</p>
<p>Todoni a fost trădacă de serviciu în ambele seturi. În cel de debut, a salvat două mingi de break pentru a începe cu dreptul, dar la 2-2 Bușca a realizat un break alb. În partea a doua a confruntării, Cristina a trecut în avantaj la 4-3, iar Anca rămâne cu faptul că a salvat 5 mingi de meci înainte de a părăsi terenul învinsă.</p>
<p>Pentru prezența pe tabloul principal, Todoni se alege cu un premiu de 66.000 de lire sterline, adică puțin peste 77.000 de euro. Anul trecut a ajuns în turul secund, după ce a trecut prin calificări.</p>
<p>Le-a învins pe Ekaterina Makarova (Rusia) cu 6-3, 6-2, Kimberly Birrell (Australia) cu 6-7 (2), 7-5, 6-4, pe Nuria Parrizas-Diaz (Spania) cu 6-2, 6-4 și Olga Danilovic (Serbia) cu 7-5, 6-1, dar <span>nu a avut nicio șansă în fața americancei Coco Gauff</span>, aceasta impunându-se cu 6-2, 6-1.</p>
<h2><span>Jelena Ostapenko a fost eliminată în primul tur</span></h2>
<p>Dintre celelalte patru românce perezente pe tabloul principal de la Wimbledon, una singură va juca luni, 30 iunie. Este vorba despre Elena Gabriela Ruse (57 WTA), care o are adversară pe americanca Madison Keys (6 WTA, cs 6).</p>
<p>Celelalte joacă marți, 1 iulie, după următorul program: Hailey Baptiste (Statele Unite, 55 WTA) – Sorana Cîrstea (168 WTA, clasament protejat), Zeynep Sonmez (Turcia, 88 WTA) – Jaqueline Adina Cristian (52 WTA) și Irina Begu (115 WTA) – Kaja Juvan (Slovenia, 240 WTA, venită din calificări).</p>
<p>Până la această oră, s-au jucat, deja, 9 meciuri de pe tabloul de simplu. Cea mai mare surpriză a fost furnizată de britanica Sonay Kartal (51 WTA), care a eliminat-o pe letona Jelena Ostapoenko (21 WTA, cs 20) cu 7-5, 2-6, 6-2.</p>
<p>Liderul mondial, belarusa Aryna Sabalenka (cs 1), nu a avut emoții cu sportiva canadiană Carson Branstine (194 WTA), venită din calificări, de care a dispus cu 6-1, 7-5.</p>
<p>Tot de două seturi au avut nevoie Elina Svitolina (Ucraina, cs 14) și Donna Vekic (Croația, cs 22), pentru a trece de Anna Bondar (Ungaria) și Kimberly Birrell (Australia), cu 6-3, 6-1, respectiv, 6-0, 6-4.</p>

]]></description>
    </item>
    <item>
      <title>Patrick Mouratoglou a intervenit în cazul jucătoarei care ar avea o relație cu antrenorul ei și care ar fi fost jignită de acesta: „E adultă și poate decide singură”</title>
      <link>https://www.prosport.ro/alte-sporturi/tenis/wimbledon/patrick-mouratoglou-a-intervenit-in-cazul-jucatoarei-care-ar-avea-o-relatie-cu-antrenorul-ei-si-care-ar-fi-fost-jignita-de-acesta-e-adulta-si-poate-decide-singura-20206688</link>
      <description><![CDATA[<img src="https://www.prosport.ro/wp-content/uploads/2025/06/Patrick-Mouratoglou-a-intervenit-in-cazul-jucatoarei-care-ar-avea-o-relatie-cu-antrenorul-ei-si-care-ar-fi-fost-jignita-de-acesta.jpg"/><br/><p>Reputatul antrenor de tenis Patrick Mouratoglou spune că jucătoarea jignită de antrenorul cu care ar fi avut o relație este adultă și poate decide singură.</p>
<p>Învingătoare la Wimbledon în 2022, când a învins-o pe tunisianca Ons Jabeur cu 3-6, 6-2, 6-2, kazaha Elena Rybakina a avut o relație agitată cu antrenorul Stefano Vukov.</p>
<h2><span>Omul care a dus-o pe Serena Williams spre 10 titluri de Mare Șlem ia apărarea jucătoarei jignită de antrenor</span></h2>
<p>Cei doi au început colaborarea în 2019, iar după 3 ani sportiva se impunea pe iarba londoneză, după un turneu senzațional, în care a cedat doar două seturi.</p>
<p>Relația ei cu antrenorul Stefano Vukov este <span>subiect de analiză de ceva vreme</span>, mulți acuzându-l pe acesta din urmă de comportament abuziv. Cel mai recent nume care și-a exprimat clar opinia despre situație este Patrick Mouratoglou, care în prezent o pregătește pe japoneza Naomi Osaka.</p>
<p>„Revenind la Rybakina, care este un subiect diferit, există o instanță judecătorească în această țară care decide ce este bine și ce este rău. Nu cred că vreo altă entitate ar trebui să aibă dreptul să judece oamenii.</p>
<p>Al doilea lucru pe care vreau să îl scot în evidență este că ea e adultă. Cariera ei este scurtă. Dacă alege un antrenor care o face să aibă succes și nu vede nicio problemă cu care să fie discutată, ar trebui să i se permită să decidă singură? Cine va plăti consecințele faptului că, după acea poveste, cariera ei nu este aceeași? A afectat-o. Nu are nici pe departe aceleași rezultate”, a transmis tehnicianul, potrivit Sports Keeda.</p>
<h2><span>Prima adversară a Elenei Rybakina la Wimbledon este armeanca Elina Avanesyan</span></h2>
<p>La șase luni după ce <span>jucătoarea s-a impus la Wimbledon</span>, relația ei cu antrenorul Stefano Vukov a fost subiect de analiză. În timpul turneului de la Australian Open, tehnicianul a făcut comentarii dintre cele mai dure la adresa Elena Rybakina.</p>
<p>Parteneriatul dintre Elena Rybakina și Vukov a atras critici în 2023, iar în 2024, chiar înainte de US Open, cei doi au luat-o pe drumuri separate. Cu toate acestea, Vukov s-a realăturat echipei sportivei la începutul lui 2025.</p>
<p>Noua colaborare nu a durat foarte mult, deoarece WTA a anunțat că l-a suspendat pe Vukov timp de 12 luni, în urma încheierii unei investigații privind codul de conduită. Antrenorul de 38 de ani a făcut apel împotriva deciziei, iar Rybakina continuă să colaboreze cu el între turnee.</p>
<p>În primul tur al ediția din acest an de la Wimbledon, Elena o are adversară în primul tur pe Elina Avanesyan, din Armenia. Cele două s-au mai înfruntat o singură dată, în 2022, la Roma, când Rybakina a câștigat cu 6-4, 7-6 și s-a calificat în turul 2.</p>

]]></description>
    </item>
    <item>
      <title>Milionarul a curățat bărci și a împărțit flyere pentru bani: „Toată lumea a crezut că am înnebunit”</title>
      <link>https://www.prosport.ro/alte-sporturi/milionarul-a-curatat-barci-si-a-impartit-flyere-pentru-bani-toata-lumea-a-crezut-ca-am-innebunit-20206476</link>
      <description><![CDATA[<img src="https://www.prosport.ro/wp-content/uploads/2025/06/Milionarul-a-curatat-barci-si-a-impartit-flyere-pentru-bani.-„Toata-lumea-a-crezut-ca-am-innebunit-2.jpeg"/><br/><p>Vedeta de la Wimbledon, în vârstă de 31 de ani, a curățat bărci și a distribuit pliante pentru că în trecut, nu mai voia să audă de terenul de tenis, iar lumea credea că „a înnebunit”.</p>
<p>În cauză este vorba despre milionarul Chris O’Connell, omul care a ajuns cel mai sus în carieră pe locul 53 și nu a trecut niciodată de turul 3 la turneele de Mare Șlem.</p>
<h2><span>Chris O’Connell a ajuns să curățe bărci și să împartă pliante pentru bani</span></h2>
<p>Chris O’Connell a curățat bărci și a distribuit pliante pentru că, în trecutul său, <span>din cauza repetatelor accidentări</span>, nu mai voia să calce pe terenul de tenis, iar lumea credea că „a luat-o razna”, potrivit <span>thesun.co.uk</span>.</p>
<p>Omul cu 2,5 milioane de lire sterline în conturi din premii a ajuns cel mai sus în carieră pe locul 53 ATP și nu a depășit niciodată turul 3 la turneele de Grand Slam.</p>
<p>Dacă povestea sa cu tenisul este una destul de obișnuită, în viața personală totul se schimbă cu 180 de grade. A suferit o fractură de stres, la spate, în 2012, care l-a ținut pe loc timp de 18 luni, apoi a contractat o pneumonie urâtă în 2017. A urmat tendinita la genunchi din 2018 care i-a pus capac și l-a determinat să ajungă să urască tenisul.</p>
<p><img alt="" class="aligncenter size-full wp-image-20206511" decoding="async" fetchpriority="high" height="1272" sizes="(max-width: 921px) 100vw, 921px" src="https://www.prosport.ro/wp-content/uploads/2025/06/PbQstf2i-1.jpeg" srcset="https://www.prosport.ro/wp-content/uploads/2025/06/PbQstf2i-1.jpeg 921w, https://www.prosport.ro/wp-content/uploads/2025/06/PbQstf2i-1-768x1061.jpeg 768w" width="921"/></p>
<h2><span>Toată lumea credea că a luat-o razna. „A fost incredibil de frustrant”</span></h2>
<p>Așa că, în loc să se apuce de antrenorat, O’Connell a preferat să dea curs invitației fratelui său Ben de a curăța bărci. Nimeni nu înțelegea de ce nu antrenează, pentru a câștiga bani serioși. Însă, în cap a avut mereu gândul revenirii, și a făcut-o, în 2019, când și-a propus, inițial, <span>să intre în Top 100</span>, dar a ajuns ulterior mult mai sus.</p>
<p>„În acel moment, mă gândeam că am prea multe accidentări și vreau să mă îndepărtez de tenis. Mă gândeam să antrenez copii și poate să fac cursuri, dar nu mai voiam să calc pe un teren de tenis. Am decis să fac ceva complet ciudat. Locuiam într-un mic golf din Sydney și fratele meu, Ben, era și el acolo. M-a invitat să vin cu el să curăț bărci. Mă gândesc la momente de genul ăsta, când lucram acasă, ca să văd unde sunt acum… Nu-mi vine să cred.</p>
<p>Mă gândeam: «Super, nu trebuie să învăț pe nimeni să lovească forehand-ul și pot pur și simplu să curăț bărcile și să mă relaxez». Asta făceam dimineața și după-amiaza și mergeam cu bicicleta până în golf. Am făcut asta din februarie până în iunie.</p>
<p>Erau bani groaznici și toată lumea credea că sunt nebun pentru că puteam câștiga mai mulți bani antrenând. A fost incredibil de frustrant, pentru că aveam 23 de ani pe atunci și viața trecea atât de repede. Simțeam că nu am obținut încă nimic din joc și că nu mi-am atins potențialul. Dar am avut mereu în minte că voi reveni acolo odată ce voi fi sănătos și pregătit. Când am decis să mă întorc în 2019, am avut un an de succes.</p>
<p>Mă gândesc la momente ca acelea când lucram acasă și, când văd unde sunt acum, pot să cred, dar nu pot să cred cu adevărat. Sper să rămân aici mult mai mult.</p>
<p>Anul trecut pe vremea asta, a ajunge în top 100 era un obiectiv uriaș al meu. Așadar, să stau aici un an mai târziu, privind top 50, este minunat. Toate joburile mărunte la care am lucrat. Curățarea bărcilor, lucrul într-un magazin de haine, antrenor de tenis, livrarea de pliante… Mă gândesc la toate astea și mă gândesc: «Uau, acum sunt aici»”, a spus Chris O’Connell.</p>

]]></description>
    </item>
    <item>
      <title>Milionarul salvat de Ion Țiriac de la faliment și-a refăcut viața: așteaptă al cincilea copil cu a patra nevastă!</title>
      <link>https://www.prosport.ro/alte-sporturi/tenis/milionarul-salvat-de-ion-tiriac-de-la-faliment-si-a-refacut-viata-asteapta-al-cincilea-copil-cu-a-patra-nevasta-20206460</link>
      <description><![CDATA[<img src="https://www.prosport.ro/wp-content/uploads/2025/06/Milionarul-salvat-de-Ion-Tiriac-de-la-faliment-si-a-refacut-viata-asteapta-al-cincilea-copil-cu-a-patra-nevasta-e1751288438695-1400x819.jpg"/><br/><p>Boris Becker (57 de ani), milionarul supranumit „copilul lui Ion Țiriac” (86), și-a refăcut viața în 2024 și acum a primit o veste extraordinară.</p>
<p>Lilian de Carvalho Monteiro, femeia care i-a devenit nevastă după o ceremomenie spectaculoasă la Portofino, în Italia, este însărcinată. Așadar, Becker așteaptă al 5-lea copil.</p>
<h2><span>Boris Becker, pe urmele lui Cristi Borcea. Ce veste a primit „copilul lui Ion Țiriac”</span></h2>
<p><span>Boris Becker, supranumit „copilul lui Ion Țiriac”</span>, din simplul fapt că magnatul român i-a manageriat cariera din tenis și l-a salvat de la faliment, a avut parte de o viață plină de aventuri, drept dovadă că a trecut și prin spatele gratiilor.</p>
<p>De altfel, motivul pentru care a ajuns la închisoare a fost reprezentat de faptul că a evitat plata datoriilor către stat cu orice preț, ajungând inclusiv să își ascundă anumite bunuri.</p>
<p>Și pe plan sentimental, viața lui Becker a fost la fel de tumultoasă. S-a căsătorit pentru prima oară în 1993, cu Barbara Becker, alături de care a format un mariaj până în 2001 și a dat naștere la doi copii, un fiu și o fiică, anume Noah și Elias.</p>
<p>Ulterior, fostul mare jucător de tenis s-a însurat cu Lilly Becker, alături de care a stat în intervalul 2009 – 2018. Și aceasta i-a dăruit un copil, un băiat mai exact, pe nume Amadeus.</p>
<p>Și, nu în cele din urmă, trebuie amintit de faptul că Boris Becker mai are un copil din relația cu Angela Ermakova, un model din Rusia. Moștenitorul din relația cu aceasta l-a recunoscut abia în urma unei bătălii juridice.</p>
<p>În 2024, <span>„copilul lui Ion Țiriac” și-a refăcut din nou viața</span>, după ce s-a căsătorit, la Portofino, în Italia, cu Lilian de Carvalho Monteiro, o tânără din Roma care lucrează ca analist de risc politic.</p>
<p>Acum, Boris Becker și Lilian de Carvalho Monteiro așteaptă primul lor copil, care va fi al 5-lea moștenitor al fostului multiplu campion de la Australian Open, Wimbledon și US Open.</p>
<blockquote><p>O mică minune se apropie… ce e mai bun abia urmează”, a anunțat Boris Becker, prin intermediul unei postări pe care a realizat-o pe rețelele de socializare, potrivit <span>The Sun</span>.</p></blockquote>
<h2><span>Becker spune că și-a găsit, în sfârșit, perechea perfectă</span></h2>
<p>Într-un interviu acordat după mariajul din 2024, Boris Becker a vorbit la superlativ despre Lilian de Carvalho Monteiro și a descris-o ca fiind perechea perfectă pentru el.</p>
<blockquote><p>Acesta este probabil prima mea relație care se derulează în condiții echitabile. Nu există ca unul din cuplu să fie mai important decât celălalt. Am nevoie de Lilian și sper că și ea are nevoie de mine. Ne-am întâlnit într-un moment în care mă simțeam foarte rău. Profesional, personal, fizic, treceam prin cel mai rău moment din viața mea. Dar în ciuda acestor detalii, Lilian a fost atrasă de mine. Este impresionant, pentru că nu aveam nimic de oferit în acele clipe, astfel că putea fi atrasă doar de mine ca persoană. Și nu am mai întâlnit niciodată o asemenea femeie”, a spus Boris Becker, citat de The Sun.</p></blockquote>
<p>Remarcat și propulsat de Ion Țiriac în tenisul profesionist, Boris Becker a devenit, în 1985, cel mai tânăr câștigător din istoria turneului Wimbledon, la vârsta de doar 17 ani și jumătate.</p>
<p>Ulterior, Becker s-a mai impus de două ori la All England Club, în 1986 și 1989, o dată la US Open, în 1989, și de două ori la Australian Open, în 1991 și 1996.</p>

]]></description>
    </item>
  </channel>
</rss>
