<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorana Cîrstea s-a calificat în finală la Cleveland după o victorie extraordinară cu rusoaica Zakharova! Câți bani a câştigat</title>
      <link>https://www.prosport.ro/alte-sporturi/tenis/sorana-cirstea-s-a-calificat-in-finala-la-cleveland-dupa-o-victorie-extraordinara-cu-rusoaica-zakharova-cati-bani-a-castigat-20253741</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-s-a-calificat-in-finala-la-Cleveland-dupa-o-victorie-extraordinara-cu-rusoaica-Zakharova-Cati-bani-a-castigat.jpg"/><br/><p>Jucătoarea română de tenis Sorana Cîrstea va lupta pentru trofeu la Cleveland, după ce a obținut cu o victorie extraordinară cu rusoaica Zakharova.</p>
<p>Venită din calificări, Cîrstea s-a calificat în semifinală la Cleveland, fără să piardă vreun set, și și-a asigurat un premiu de 21.484 de dolari.</p>
<h2><span>Suma câștigată de Sorana Cîrstea, după calificarea în ultimul act la Cleveland</span></h2>
<p>După o serie de <span>6 meciuri la rând câștigate fără să cedeze vreun set</span>, Sorana Cîrstea, aflată pe locul 112 mondial va juca finala de la Cleveland. Ea a trecut în penultimul act de rusoaica Anastasia Zakharova (100 WTA) cu 6-1, 7-5 în 79 de minute.</p>
<p>Ca urmare, ea va câștiga 21.484 de dolari. La această sumă se aduagă alte 2.545 de dolari pentru că a trecut de calificări.</p>
<p>Românca a început <span>meciul cu Zakharova</span> apăsând pedala de accelerație la podea. A câștigat primul set cu 6-1 în doar 30 de minute, a debutat cu break partea secundă a confruntării, dar până la urmă adversara a trecut în avantaj, 3-2.</p>
<p>În acel moment, când urma la serviciu, Sorana a cerut venirea la teren a supervizorului turneului, deranjată fiind de unele zgomote venite din tribună.</p>
<p><span>Românca a avut o discuție în contradictoriu cu arbitra de scaun</span>, dar aceasta nu a aprobat sosirea „șefului” turneului. „Fă ceva! Stai degeaba în scaun”, a transmis românca oficialului partidei, dar fără să aibă câștig de cauză.</p>
<h2><span>Ultima finală WTA jucată de Cîrstea datează din 29 mai 2021</span></h2>
<p>Pentru Sorana Cîrstea va fi a șaptea finală WTA. Advarsara ei se alege la finalul partidei dintre americanca Ann Li (69 WTA) și chinezoaica Xinyu Wang (27 WTA, cs 2), care tocmai a început.</p>
<p>Anterior, românca a câștigat turneele de la Tashkent, în 2008, după 2-6, 6-4, 7-6 cu germanca Sabine Lisicki, și de la Istanbul, în 2021, când s-a impus cu 6-1, 7-6 (4) în fața belgiencei Elise Mertens.</p>
<p>De asemenea, ea a ajuns în ultimul act în 2007 la Budapesta (7-6, 2-6, 2-6 cu argentinianca Gisela Dulko), în 2013 la Toronto (2-6, 0-6 cu americanca Serena Williams), în 2019 la Tashkent (2-6, 6-4, 4-6 cu belgianca Alison van Uytvanck) și în 2021 la Strasbourg (3-6, 3-6 cu cehoaica Barbora Krejcikova).</p>
<p>Sorana Cîrstea este și o foarte valoroasă jucătoare de dublu. A câștigat 6 astfel de trofee, iar de alte 5 ori a disputat finala.</p>
<p>Următoarea competiție pentru sportiva din țara noastră este turneul de la US Open, ultimul de Mare Șlem al anului. Ea va evolua împoitriva sportivei argentiniene Solana Sierra, care se află pe locul 75 în clasamentul mondial.</p>
<p>Jaqueline Cristian (50 WTA) o are adversară pe americanca Danielle Rose Collins (59 WTA), dar misiunea cea mai complicată va fi pentru Gabriela Ruse (67 WTA). În primul tur dă peste australianca Daria Kasatkina (17 WTA), desemnată a 15-a favorită a întrecerii.</p>

]]></description>
    </item>
    <item>
      <title>Prima reacție a Soranei Cîrstea după calificarea în finala de la Cleveland. Ce a spus despre românii din SUA</title>
      <link>https://www.prosport.ro/alte-sporturi/tenis/prima-reactie-a-soranei-cirstea-dupa-calificarea-in-finala-de-la-cleveland-ce-a-spus-despre-romanii-din-sua-20253746</link>
      <description><![CDATA[<img src="https://www.prosport.ro//wp-content/uploads/2025/08/Prima-reactie-a-Soranei-Cirstea-dupa-calificarea-in-finala-de-la-Cleveland.-Ce-a-spus-despre-romanii-din-SUA-1400x785.jpg"/><br/><p>Sorana Cîrstea a obținut o victorie clară cu Zakharova, care i-a permis să se califice în finală la Cleveland, după care a avut un mesaj pentru românii din Statele Unite.</p>
<p>6-1, 7-5 a fost scorul care i-a permis Soranei Cîrstea să se califice în finala de la Cleveland, după care jucătoarea le-a mulțumit românilor din SUA pentru sprijin.</p>
<h2><span>Mesajul Soranei Cîrstea pentru românii din Statele Unite, după ce s-a calificat în finala de la Cleveland</span></h2>
<p>Aflată în ultimul an al carierei, Sorana Cîrstea traversează o perioadă excelentă în sezonul american. După ce a fost învinsă în optimi la Cincinnati de poloneza Iga Swiatek, <span>a ajuns în finală la Cleveland</span>, dar nu oricum.</p>
<p>A obținut șase victorii la rând, <span>dintre care două în calificări</span>, fără să cedeze vreun set. Mai mult, chiar: a cedat, în medie, doar 4 game-uri în fiecare partidă.</p>
<p>„Le mulțumesc suporterilor pentru sprijin. Contează foarte mult asta. Am văzut și alți spectatori care mi-au oferit sprijinul. Nu e vorba doar despre români din SUA: să fii departe de România și să ai parte de asemenea entuziasm, solidaritate, nu ai cum să nu fii impresionată. Fără sprijinul lor nu eram atât de proaspătă mental.</p>
<p>Am început foarte puternic partida. Totul părea că merge bine, dar adversara și-a ridicat nivelul în setul 2, a jucat foarte bine, a servit mai bine, a fost mai agresivă. Au fost până la urmă aceleași condiții pentru amândouă. Recunosc că într-o anumită parte a tribunelor au fost unele zgomote, dar important e că am reușit să mă adun și să mă impun.</p>
<p>Prezența voastră (n.r. – a celor din echipa ei) aici îmi dă încredere că pot câștiga. Am venit după un turneu bun la Cincinnati. Nu mă așteptam să joc așa bine, dar m-am simțit excelent. Uneori joci bine, dar rezultatele nu vin, în alte circumstanțe lucrurile sunt invers”, a spus jucătoarea română chiar pe teren, după calificarea în finală.</p>
<h2><span>Cîrstea va ajunge pe locul 71 WTA dacă se impune la Cleveland</span></h2>
<p>Aflată pe locul 112 mondial înaintea primului meci din calificări, Sorana a revenit în Top 100 WTA în ierarhia live. Mai precis, victoria cu Anastasia Zakharova a duce până pe locul 88.</p>
<p>Iar dacă va ridica trofeul deasupra capului, după meciul cu americanca Ann Li (69 WTA) și chinezoaica Xinyu Wang (27 WTA, cs 2), începe US Open pe locul 71, imediat după Gabriela Ruse.</p>
<p>Cîrstea va juca la Cleveland finala cu numărul 7 a carierei. Anterior, a câștigat turneele de la Tashkent, în 2008, după 2-6, 6-4, 7-6 cu germanca Sabine Lisicki, și de la Istanbul, în 2021, când s-a impus cu 6-1, 7-6 (4) în fața belgiencei Elise Mertens</p>
<p>De asemenea, a ajuns în ultimul act în 2007 la Budapesta (7-6, 2-6, 2-6 cu argentinianca Gisela Dulko), în 2013 la Toronto (2-6, 0-6 cu americanca Serena Williams), în 2019 la Tashkent (2-6, 6-4, 4-6 cu belgianca Alison van Uytvanck) și în 2021 la Strasbourg (3-6, 3-6 cu cehoaica Barbora Krejcikova).</p>

]]></description>
    </item>
    <item>
      <title>Sorana Cîrstea a cedat şi s-a răstit la arbitra de scaun în semifinala de la Cleveland! De ce a răbufnit: „Fă ceva!”</title>
      <link>https://www.prosport.ro/alte-sporturi/tenis/sorana-cirstea-a-cedat-si-s-a-rastit-la-arbitra-de-scaun-in-semifinala-de-la-cleveland-de-ce-a-rabufnit-fa-ceva-20253735</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-a-cedat-si-s-a-rastit-la-arbitra-de-scaun-in-semifinala-de-la-Cleveland-De-ce-a-rabufnit-„Fa-ceva-1400x796.jpg"/><br/><p>La această oră, jucătoarea română de tenis Sorana Cîrstea dispută semifinala de la Cleveland, dar românca a cedat în setul secund şi s-a răstit la arbitra de scaun.</p>
<p>După un prim set câștigat fără niciun fel de emoții, Sorana Cîrstea a avut un dialog aprins cu arbitra de scaun din cauza gălăgiei pe care o fac spectatorii.</p>
<h2><span>Motivul pentru care Sorana Cîrstea s-a răstit la arbitra de scaun în semifinala de la Cleveland</span></h2>
<p>Meciul <span>împotriva jucătoarei ruse Anastasia Zakharova (100 WTA)</span> a început cum nu se putea mai bine pentru Cîrstea (112 WTA), venită din calificări. Ea a câștigat primul set cu 6-1 în doar 30 de minute.</p>
<p>Mai mult, chiar, a început cu break partea secundă a confruntării, dar până la urmă adversara a trecut în avantaj, 3-2. În acel moment, când urma la serviciu, Sorana Cîrstea a cerut venirea la teren a supervizorului turneului.</p>
<p>Românca a avut o discuție în contradictoriu cu arbitra de scaun, susținând că este prea multă gălăgie în tribune. „Fă ceva! Stai degeaba în scaun”, a transmis românca oficialuluyi partidei, dar fără să aibă câștig de cauză.</p>
<p>Incidentul a afectat-o pe Sorana, care și-a cedat serviciul, dar lucrurile au reintrat pe făgașul normal. Cîrstea a realizat break, a câștigat un game alb, iar scorul s-a făcut 4-4.</p>
<h2><span>Cîrstea a câștigat două titluri WTA la simplu</span></h2>
<p>În sferturile de finală ale turneului de la Cleveland, românca a predat o adevărată lecție de tenis. Ea a avut-o adversară pe rusoaica Liudmila Samsonova (20 WTA), principala favorită a competiției, de care a dispus cu 6-4, 6-1. De precizat că jucătoarea din România nu a pierdut niciun set de-a lungul celor cinci meciuri disputate la turneul Tennis in the Land, chiar înainte de US Open.</p>
<p>A trecut în calificări cu 6-1, 6-0 de americanca Anna Frey și cu 6-2, 6-2 de elvețianca Rebeka Masarova, iar pe tabloul principal de japoneza Moyuka Uchijima cu 6-4, 6-1 și de elvețianca Jil Belen Teichman cu cun incredibil 6-1.</p>
<p>Dacă ajunge în ultimul act, pentru Sorana Cîrstea va fi a șaptea finală WTA. Anterior, românca a câștigat turneele de la Tashkent, în 2008, după 2-6, 6-4, 7-6 cu germanca Sabine Lisicki, și de la Istanbul, în 2021, când s-a impus cu 6-1, 7-6 (4) în fața belgiencei Elise Mertens</p>
<p>De asemenea, ea a ajuns în ultimul act în 2007 la Budapesta (7-6, 2-6, 2-6 cu argentinianca Gisela Dulko), în 2013 la Toronto (2-6, 0-6 cu americanca Serena Williams), în 2019 la Tashkent (2-6, 6-4, 4-6 cu belgianca Alison van Uytvanck) și în 2021 la Strasbourg (3-6, 3-6 cu cehoaica Barbora Krejcikova).</p>
<p>Următoarea aventură pe Cîrstea este cea de la US Open, unde va juca în primul tur cu sportiva argentiniancă Solana Sierra, aflată pe locul 75 în clasamentul WTA.</p>

]]></description>
    </item>
    <item>
      <title>Cum se simte Jannik Sinner după ce a luat un virus care l-a făcut să abandoneze în finala de la Cincinnati. Anunțul lui Darren Cahill</title>
      <link>https://www.prosport.ro/alte-sporturi/tenis/us-open/cum-se-simte-jannik-sinner-dupa-ce-a-luat-un-virus-care-l-a-facut-sa-abandoneze-in-finala-de-la-cincinnati-anuntul-lui-darren-cahill-20253677</link>
      <description><![CDATA[<img src="https://www.prosport.ro//wp-content/uploads/2025/08/Cum-se-simte-Jannik-Sinner-dupa-ce-a-luat-un-virus-care-l-a-facut-sa-abandoneze-in-finala-de-la-Cincinnati.-Anuntul-lui-Darren-Cahill-1400x781.jpg"/><br/><p>Jannik Sinner a abandonat în finala de la Cincinnati, după ce a luat un virus, iar Darren Cahill a spus care este starea de sănătate a liderului ATP.</p>
<p>Pregătirile lui Jannik Sinner pentru US Open, ultimul turneu de Mare Șlem al anului, au revenit pe drumul cel bun după ce un virus a perturbat pentru scurt timp ritmul.</p>
<h2><span>Darren Cahill a dar ultimele detalii cu privire la starea de sănătate a lui Jannik Sinner</span></h2>
<p>Liderul clasamentului ATP, italianul Jannik Sinner, a luptat luni pentru titlul de la Cincinnati, împotriva lui Carlos Alcaraz. Totul s-a terminat la 5-0 în primul set pentru jucătorul spaniol, deoarece <span>italianul s-a retras după doar 23 de minute</span>.</p>
<p>Italianul se luptase cu un virus și febră timp de două zile. Acest lucru l-a epuizat, mai ales la ora 15:00 locală, când a început meciul, din cauza căldurii și a umidității. Jannik a încercat să facă un pas important pentru public, dar nu a reușit să termine duelul.</p>
<p>„Jannik a suferit de un virus care l-a forțat să se retragă împotriva lui Carlos luni. Se simte puțin mai bine acum și se va odihni astăzi. Jannik este așteptat să revină pe teren joi și suntem încrezători că va fi bine”, a declarat Darren Cahill, potrivit <span>Tennis World USA</span>.</p>
<h2><span>Sinner și-a reluat rutina de antrenamente și are timp pentru a-și îmbunătăți jocul</span></h2>
<p>Retragerea lui Sinner a stârnit îngrijorare înaintea turneului US Open, mai ales că îănj ultimul moment a anunțat că nu participă în proba de dublu mixt, una inovatoare la ediția din acest an</p>
<p>Conform celor declarate de antrenorul lui, australianul Darren Cahill, jucătorul italian se simte mai bine. Liderul clasamentului ATP nu s-a antrenat la US Open marți și miercuri, permițând corpului său să se recupereze și să-și recapete energia.</p>
<p><span>Deținătorul titlului la ultimul turneu de Mare Șlem al anului</span> a ajuns abia joi pe arena Arthur Ashe alături de Francisco Comesana, când a luat contact în premieră cu terenul și mingile.</p>
<p>Cahill a mai spus că Sinner și-a reluat rutina de antrenamente și susține că elevul lui are timp mai mult decât suficient pentru a-și îmbunătăți jocul înainte de confruntarea din prima rundă și a-și recăpăta forța și agilitatea.</p>
<p>Recuperarea constantă a italianului îi oferă liniște sufletească, deși incidentul de la Cincinnati readuce în discuție cât de fragile pot fi pregătirile într-un sezon solicitant. Cu toate acestea, Sinner se concentrează pe apărarea titlului.</p>
<p>Jucătorul de 24 de ani a evoluat bine la Cincinnati și a ajuns într-o confruntare pentru titlu „blockbuster” împotriva lui Carlos Alcaraz. Cu toate acestea, în semifinale a evoluat mult sub nivelul lui maxim.</p>

]]></description>
    </item>
    <item>
      <title>Se întâmplă și la americani! Spectatorii de la US Open, avertizați de invazia unor insecte la turneul de Mare Șlem</title>
      <link>https://www.prosport.ro/alte-sporturi/tenis/us-open/se-intampla-si-la-americani-spectatorii-de-la-us-open-avertizati-de-invazia-unor-insecte-la-turneul-de-mare-slem-20253562</link>
      <description><![CDATA[<img src="https://www.prosport.ro//wp-content/uploads/2025/08/Se-intampla-si-la-americani-Spectatorii-de-la-US-Open-avertizati-de-invazia-unor-insecte-la-turneul-de-Mare-Slem.jpg"/><br/><p>Ultimul turneu de Mare Șlem al anului, cel de la US Open, începe pe 24 august, iar organizatorii au, deja, probleme, legate de invazia unor insecte.</p>
<p>US Open va fi terorizat de microorganisme obsedate de sex, persoanele care vor asista la meciuri fiind avertizate să alerteze autoritățile.</p>
<h2><span>Insectele au fost observate în 29 din cele 62 de comitate ale statului New York și vor apărea și la US Open</span></h2>
<p><span>Turneul de la US Open</span>, al patrulea și ultimul de Mare Șlem al anului, se pregătește pentru o invazie de insecte înnebunite după sex și avide să devoreze orice. Întrecerea începe pe 24 august, dar desfășurarea lui ar putea fi afectată de un roi de muște lanternă pătate, care cunosc o adevărată explozie demografică.</p>
<p>Creaturile enervante au fost observate în 29 din cele 62 de comitate ale statului New York în timpul unei veri caniculare. Flushing Meadows, <span>locul de desfășurare al competiției</span>, este al patrulea parc public ca mărime din stat, cu o suprafață totală de aproximativ 3,6 kilometri pătrați.</p>
<p>Fanii și jucătorii au fost sfătuiți, dacă văr insecte la fața locului, să raporteze autorităților locale, după care să le calce în picioare până la moarte. Muștele-lanterne ronțăie orice, de la grădini de legume la pomi fructiferi și, în general, eclozează la sfârșitul lunii mai.</p>
<h2><span>Un specialist de la Universitatea Cornell cere ca oamenii să fotografieze insectele</span></h2>
<p>Kelli Hoover, profesoară de entomologie la Universitatea de Stat din Pennsylvania, se teme că acestea se vor răspândi ca focul în paie în toate statele. „Se urcă în trenuri, avioane și nave. Aceștia sunt niște «autostopiști» curajoși”, a transmis ea, potrivit <span>The Sun</span>.</p>
<p>„Când cineva vede o insectă, îi cerem mai întâi să facă o fotografie”, a completat Brian Eshenaur, specialist în specii invazive la Universitatea Cornell.</p>
<p>Musculița-lanternă pătată (Lycorma delicatula) este o specie de insectă care se înmulțește în anumite părți ale Chinei și Vietnamului. A fost văzută prima dată în Coreea de Sud și s-a răspândit imediat în Japonia și Statele Unite, unde este adesea denumită „SLF”.</p>
<p>Gazda sa preferată este arborele cerului (Ailanthus altissima), dar se hrănește și cu alți copaci și cu culturi precum soia, struguri sau fructe cu sâmburi. În habitatul nativ, aceste insecte sunt distruse de viespi parazite.</p>
<p>În Statele Unite, insecta a fost văzută pentru prima dată în septembrie 2014, iar din 2022 este considerată specie invazivă în mare parte din nord-estul țării, dar se răspândește rapid spre sud și vest.</p>
<p>Masele de ouă reprezintă principalul vector de răspândire, populațiile de Ailanthus altissima fiind considerate un factor de risc pentru o infestare la nivel global. Eforturile continue de combatere a dăunătorilor au încercat să limiteze creșterea populației, din cauza amenințării pe care o reprezintă pentru industriile agricole globale.</p>
<p>Zone din Statele Unite depun eforturi masive de combatere a dăunătorilor pentru a elimina populația de musculiță pătată. În schimb, procesul dăunează indirect altor specii.</p>

]]></description>
    </item>
  </channel>
</rss>
