<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorana Cîrstea, pusă oarecum într-o situație umilitoare, a răbufnit și le-a dat o palmă! Victorie în 46 de minute cu o autoritate zdrobitoare</title>
      <link>https://www.prosport.ro/alte-sporturi/tenis/sorana-cirstea-pusa-oarecum-intr-o-situatie-umilitoare-a-rabufnit-si-le-a-dat-o-palma-victorie-in-46-de-minute-cu-o-autoritate-zdrobitoare-20248050</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-pusa-oarecum-intr-o-situatie-umilitoare-a-rabufnit-si-le-a-dat-o-palma-Victorie-in-46-de-minute-cu-o-autoritate-zdrobitoare-1400x933.jpg"/><br/><p>Sorana Cîrstea (35 de ani – 138 WTA) a fost pusă într-o situație nedorită la turneul de la Cleveland, pe care l-a început din faza calificărilor, însă le-a dat imediat o palmă organizatorilor.</p>
<p>Românca a arătat care este adevăratul ei nivel și a încheiat partida în doar 46 de minute, cu o victorie care nu a lăsat loc de interpretări, scor 6-1, 6-0.</p>
<h2><span>Sorana Cîrstea, demonstrație de forță după ce a fost pusă să joace din calificări la Cleveland. A spulberat-o pe favorita locală Anna Frey</span></h2>
<p><span>Sorana Cîrstea traversează o formă foarte bună și recent a ajuns până în optimi</span> la turneul de la Cincinnati. Din păcate, acolo a dat peste poloneza <span>Iga Swiatek, care a eliminat-o în două seturi, scor 6-4, 6-3</span>.</p>
<p>Imediat după eliminarea de la Cincinnati, Sorana Cîrstea a acceptat invitația de a participa la un alt turneu organizat în Statele Unite ale Americii, anume Cleveland, însă organizatorii i-au făcut neplăcuta surpriză de a o pune să joace din calificări.</p>
<p>În replică, Sorana le-a dat o palmă americanilor și a umilit-o pe una dintre favorite locale, Anna Frey, pe care a nimicit-o în două seturi, scor 6-1, 6-0.</p>
<p>Sorana s-a impus cu o autoritate zdrobitoare și a avut nevoie de doar 46 de minute pentru a părăsi suprafața de joc: 25 de minute a durat primul set și alte 21 de minute a durat cel de-al doilea act.</p>
<h2><span>Ce urmează pentru Sorana Cîrstea</span></h2>
<p>În runda următoare a turneului de la Cleveland, Sorana Cîrstea va da peste elvețianca Rebeka Masarova (26 de ani, 105 WTA), astfel că disputa se anunță a fi, teoretic, ceva mai dificilă.</p>
<p>Masarova a trecut și ea fără emoții peste meciul din calificări, după ce a învins-o pe Daphnee Mpetshi Perricard în două seturi, scor 6-3, 6-1.</p>
<p>Sorana Cîrstea și Rebeka Masarova vor fi la prima lor dispută din circuitul WTA, iar partida este programată să înceapă duminică, 17 august 2025, nu mai devreme de ora 17:00.</p>
<p>Turneul „Tennis in the Land”, organizat la Cleveland, pune la dispoziție în 2025 premii totale în valoare de 275.094 de dolari. În eventualitatea în care va câștiga competiția, Sorana Cîrstea își va asigura un cec de 36.300 de dolari. Finalista primește doar 21.484 dolari, în timp ce o prezență în faza semifinalelor vine la pachet cu un cec în valoare de 11.970 de dolari.</p>
<p>Însă, motivul principal pentru care Sorana Cîrstea se află în Statele Unite ale Americii este reprezentat de ultimul turneu de Grand Slam al anului, US Open, care e programat să debuteze pe 24 august și să se încheie două săptămâni mai târziu, pe 7 septembrie.</p>

]]></description>
    </item>
    <item>
      <title>„Nu ies singură la plimbare pe stradă”. A intrat spaima în Emma Răducanu după ce a pățit la Dubai</title>
      <link>https://www.prosport.ro/alte-sporturi/tenis/nu-ies-singura-la-plimbare-pe-strada-a-intrat-spaima-in-emma-raducanu-dupa-ce-a-patit-la-dubai-20248030</link>
      <description><![CDATA[<img src="https://www.prosport.ro//wp-content/uploads/2025/08/„Nu-ies-singura-la-plimbare-pe-strada.-A-intrat-spaima-in-Emma-Raducanu-dupa-ce-a-patit-la-Dubai-1400x933.jpg"/><br/><p>Emma Răducanu (22 de ani – 39 WTA), jucătoare de tenis din Marea Britanie cu origini românești, trăiește în continuare în teroare, după ce un obsedat a băgat spaima în ea la Dubai.</p>
<p>Pe scurt, este vorba despre un bărbat care a urmărit-o pe sportivă timp de mai multe zile și care și-a făcut apariția inclusiv la un meci, în primele rânduri.</p>
<h2><span>Emma Răducanu nu s-a vindecat după episodul de groază trăit la Dubai. Ce face de frica hărțuitorilor</span></h2>
<p>Sportivele de elită din întreaga lume se confruntă cu tot mai multe probleme din cauza hărțuitorilor care nu le dau pace, atât pe internet, cât și în viața reală.</p>
<p><span>Coco Gauff, una dintre cele mai valoroase jucătoare din circuitul WTA, a mărturisit în 2025 că trăiește cu frică</span> din cauza obsedaților care o urmăresc. Îngrijorător e faptul că este vorba despre aceleași fețe mai mereu, ceea ce le determină pe sportive să trăiască în teroare.</p>
<blockquote><p>Nu știu cum se întâmplă. După părerea mea, cred că cineva din aeroport le dezvăluie aceste lucruri”, a spus Gauff, care a sugerat că a fost așteptată în repetate rânduri de aceiași bărbați, dar la aeroporturi diferite.</p></blockquote>
<p><span>Emma Răducanu e o altă sportivă din elita WTA care a ajuns să se teamă pentru viața ei din cauza unui obsedat</span> care o urmărește și care a terifiat-o în cadrul unei competiții de la Dubai.</p>
<p>Hărțuitorul a urmărit-o pe sportiva cu origini românești timp de mai multe zile și chiar și-a făcut apariția la un meci, în primele rânduri. În mod evident, aceste detalii le afectează pe jucătoare inclusiv în timpul meciurilor de tenis și nu mai pot performa la adevărata lor capacitate.</p>
<p>Eliminată de la Cincinnati în al doilea ei meci, scor (3)6-7, 6-4, (5)6-7 de Aryna Sabalenka, Emma Răducanu a mărturisit că încă nu s-a vindecat după episodul de groază pe care l-a trăit la Dubai. De frica hărțuitorilor, ea iese la plimbare exclusiv însoțită:</p>
<blockquote><p>Ceea ce s-a întâmplat la Dubai a fost cel mai rău lucru pe care l-am trăit vreodată. După acel episod, mi-a fost foarte greu să mai ies singură. Încerc mereu să am pe cineva lângă mine care să îmi poată păzi spatele. Da, nu mai ies singură la plimbare”, a declarat Emma Răducanu, citată de <span>As.com</span>.</p></blockquote>
<h2><span>Emma Răducanu a mai avut un necaz similar și în 2021</span></h2>
<p>Partea și mai terifiantă pentru Emma Răducanu e că nu trece pentru prima oară printr-un astfel de coșmar. Ea a mai fost hărțuită de un bărbat și în 2021, anul în care a cunoscut gloria la nivelul circuitului WTA și în care a câștigat primul și singurul ei titlu de Grand Slam, US Open.</p>
<p>Atunci, ea a avut probleme chiar în Anglia, la Londra, unde are stabilit și domiciliul. Un bărbat s-a prezentat de mai multe ori în fața locuinței ei și a încercat să o abordeze. Din fericire, lucrurile nu au escaladat și Emma Răducanu a putut trece peste acel episod mai ușor.</p>

]]></description>
    </item>
    <item>
      <title>„Sunt pregătit!”. Carlos Alcaraz l-a elogiat pe Jannik Sinner, dar l-a avertizat pe italian înainte de finala de la Cincinnati</title>
      <link>https://www.prosport.ro/alte-sporturi/tenis/sunt-pregatit-carlos-alcaraz-l-a-elogiat-pe-jannik-sinner-dar-l-a-avertizat-pe-italian-inainte-de-finala-de-la-cincinnati-20248273</link>
      <description><![CDATA[<img src="https://www.prosport.ro//wp-content/uploads/2025/08/„Sunt-pregatit.-Carlos-Alcaraz-l-a-elogiat-pe-Jannik-Sinner-dar-l-a-avertizat-pe-italian-inainte-de-finala-de-la-Cincinnati.jpg"/><br/><p>Pentru a patra oară în acest sezon, Jannik Sinner şi spaniolul Carlos Alcaraz vor lupta pentru un trofeu, la Cincinnati. Ibericul l-a elogiat pe adversar, dar l-a avertizat.</p>
<p>Carlos Alcaraz, locul 2 ATP, a câștigat două meciuri directe cu Sinner în acest an și l-a avertizat pe italian înaintea celei de-a patra finale pe care o vor juca în 2025.</p>
<h2><span>Avertismentul lui Alcaraz pentru Sinner, înaintea finalei de la Cincinnati</span></h2>
<p>Sinner, liderul ATP şi deţinătorul trofeului, a dispus în semifinale de francezul Térence Atmane (136 ATP), venit din calificări, cu7-6 (4), 6-2. De partea cealaltă, Alcaraz a avut un adversar mult mai valoros, pe germanul Alexander Zverev (3 ATP), dar s-a impus mai lejer, 6-4, 6-3.</p>
<p>Alcaraz și-a arătat <span>respectul pentru Sinner</span>, recunoscând că italianul îl obligă să fie cea mai bună versiune a sa, dar i-a subliniat și rivalului său că va fi „pregătit mental” să-l înfrunte în finala Masters-ului de la Cincinnati.</p>
<p>Întrucât duminică este rezervată meciurilor din semifinalele feminine de la Cincinnati, Alcaraz și Sinner se vor întoarce pe teren luni, pentru a-și disputa trofeul.</p>
<blockquote><p>„Întotdeauna aducem cel mai bun tenis al nostru. Ne ridicăm reciproc nivelul. Sunt gata să accept provocarea. Voi încerca să-mi ajustez mai bine jocul și să corectez ce am greșit în ultimul nostru meci. Vreau să fiu pregătit 100%. Mental voi fi pregătit, sunt entuziasmat pentru ziua de luni”, a spus spaniolul, potrivit <span>Tennis World USA</span>.</p></blockquote>
<h2><span>Indiferent dfe rezultat, Sinner va fi lider în clasamentul mondial și de marți încolo</span></h2>
<p>Pentru cele două superstaruri ale tenisului, aceasta va fi a patra întțlnire din 2025. Toate celelalte trei s-au jucat în finală. În timpul sezonului pe zgură, spaniolul de 22 de ani l-a învins pe italian în finalele Masters-ului de la Roma și ale Openului Francez.</p>
<p>În schimb, actualul număr 1 mondial și-a luat revanșa la Wimbledon și a câștigat ultima lor întâlnire directă.</p>
<p>La ora meciului, Alcaraz conduce cu 8-5. Va fi prima confruntare pe hard în acest an și, de asemenea, cel dintâi duel la Cincinnati.</p>
<p>Dacă Alcaraz se impune, va fi primul lui titlu la acest turneu, dar al șaselea titlu din 2025. În schimb, pentru Sinner ar fi a treia victorie finală a sezonului. Anul trecut, l-a învins cu 7-6 (4), 6-2 pe americanul Frances Tiafoe.</p>
<p>Finala de la Roma dintre Alcaraz și Sinner a fost captivantă doar în primul set, câștigată de spaniol cu 7-6 (5). În a doua parte a confruntării, italianul parcă nici nu a existat pe teren, cedând cu 1-6.</p>
<p>La Roland Garros, Alcaraz a avut o revenire incredibilă, condus cu 0-2 la seturi, el nu a cedat și le-a câștigat pe următoarele, ultimele două fiind adjudecate la tie-break: 4-6, 6-7 (4), 6-4, 7-6 (3), 7-6 (10-2).</p>
<p>În fine, la Wimbledon, toate seturile s-au încheiat 6-4, dar <span>numai primul i-a revenit lui Alcaraz</span>. Indiferent dfe rezultat, Sinner va fi lider în clasamentul mondial și de marți încolo.</p>

]]></description>
    </item>
    <item>
      <title>„I-am spălat și i-am gătit”. Celebrul cuplu s-a despărțit, iar fosta iubită a milionarului a rupt tăcerea</title>
      <link>https://www.prosport.ro/diverse/i-am-spalat-si-i-am-gatit-celebrul-cuplu-s-a-despartit-iar-fosta-iubita-a-milionarului-a-rupt-tacerea-20247645</link>
      <description><![CDATA[<img src="https://www.prosport.ro//wp-content/uploads/2025/08/„I-am-spalat-si-i-am-gatit.-Celebrul-cuplu-s-a-despartit-iar-fosta-iubita-a-milionarului-a-rupt-tacerea.jpg"/><br/><p>Fostul număr 13 ATP Nick Kyrgios s-a despărțit de iubita sa, Costeen Hatzi, iar aceasta din urmă a rupt tăcerea în legătură cu relația pe care a avut-o cu milionarul australian.</p>
<p>Cei doi erau împreună de la finalul lui 2021, iar la scurt timp după acest moment Hatzi a devenit „membru cu normă întreagă” în echipa lui Kyrgios, lucru care a avut un impact major pentru jucătorul care a atins prima sa finală de Grand Slam la Australian Open 2022.</p>
<p>Cariera lui Kyrgios a fost pusă pe pauză în 2023 și 2024 din cauza unor probleme medicale, iar în respectiva perioadă <span>australianul a devenit comentator de tenis</span>.  Potrivit ATP, premiile pe care le-a câștigat Kyrgios în cariera sa, în care a jucat atât la simplu, cât și la dublu, au ajuns la 12.653.930 de dolari.</p>
<h2><span>Celebrul cuplu s-a despărțit în primăvară, iar fosta iubită a milionarului a rupt tăcerea</span></h2>
<p>Nick Kyrgios (30 de ani) a revenit în circuit la începutul acestui an, iar până la turneul de la Indian Wells a avut-o alături pe Costeen Hatzi (26 de ani), acela fiind și momentul în care au apărut primele zvonuri legate de despărțirea celor doi, care au fost confirmate câteva săptămâni mai târziu.</p>
<p>La câteva luni de la despărțirea dintre Nick Kyrgios și Costeen Hatzi, aceasta din urmă a rupt tăcerea, însă a lăsat de înțeles că nu regretă alegerile pe care le-a făcut în privința relației cu rebelul australian, chiar dacă finalul nu a fost așa cum și-a dorit.</p>
<p>„L-am susținut pe deplin. Am fost la toate turneele. Mă ocupam de tot în culise. I-am spălat și i-am gătit. Eram fericită să fac asta, pentru că îl iubeam și aveam o relație minunată la momentul respectiv. Așa că nu regret nimic din ce am făcut”, a declarat Costeen Hatzi pentru <span>News Corp</span>.</p>
<h2><span>Costeen Hatzi, dovadă de maturitate</span></h2>
<p>Deși nu a fost mulțumită de cum au decurs unele lucruri în relația cu Nick Kygios, tânara susține că există un lucru pe care nu l-ar vrea să îl facă lui Kyrgios, acela de a-l critica în public. Până la urmă, asta este o dovadă de maturitate pe care o arată tânara.</p>
<p>„Am înțeles asta, pentru că nu vreau să îi stric reputația. Uneori, emoțiile mă copleșesc, dar apoi îmi amintesc că nu este în firea mea să spun ceva rău despre el.</p>
<p>Am avut o relație frumoasă, chiar dacă lucrurile nu au ieșit așa cum speram. Am găsit pacea în mine și sper că și el este fericit. Nu îi doresc nimic rău”, a mai spus Hatzi.</p>
<h2><span>Nick Kyrgios, doar patru turnee în 2025</span></h2>
<p>Australianul, ajuns fără clasament ATP, a revenit în circuit la începutul acestui an, la turneul ATP 250 de la Brisbaine, dar a pierdut încă din turul inaugural.</p>
<p>În 2025 a bifat încă trei turnee, din care unul singur de Grand Slam, la Australian Open, unde a fost eliminat în primul tur.</p>
<p>Celelalte două turnee jucate de rebelul Kyrgios au fost <span>Indian Wells (ATP Masters 1.000,  unde a abandonat în primul tur</span>) și Miami Open (ATP Masters  1.000, unde a reușit o victorie).</p>

]]></description>
    </item>
    <item>
      <title>„Românca a fost cândva o forță dominantă în tenis”. Ce au scris americanii despre Simona Halep și admirația pe care i-o poartă Igăi Swiatek</title>
      <link>https://www.prosport.ro/alte-sporturi/romanca-a-fost-candva-o-forta-dominanta-in-tenis-ce-au-scris-americanii-despre-simona-halep-si-admiratia-pe-care-i-o-poarta-igai-swiatek-20247759</link>
      <description><![CDATA[<img src="https://www.prosport.ro//wp-content/uploads/2025/08/„Romanca-a-fost-candva-o-forta-dominanta-in-tenis.-Ce-au-scris-americanii-despre-Simona-Halep-si-admiratia-pe-care-i-o-poarta-Igai-Swiatek.jpg"/><br/><p>Simona Halep a scris istorie în tenisul feminin, reușind să cucerească două titluri de Grand Slam și să conducă ierarhia WTA.</p>
<p>Americanii nu au uitat performanțele sportivei noastre și au lăudat-o din nou, într-un articol amplu.</p>
<h2><span>Simona Halep, ridicată în slăvi de presa din Statele Unite ale Americii: „A fost o forță dominantă în tenis!”</span></h2>
<p>Chiar dacă <span>Simona Halep s-a retras din tenis</span>, numele ei rămâne unul <span>foarte important la nivel global</span>, tot mai multe jucătoare luând-o exemplu pentru o carieră de succes.</p>
<p>Perioada ei de glorie a fost cu siguranță în 2018-2019, atunci când a reușit să cucerească titlurile de Grand Slam, unul la Roland Garros și unul la Wimbledon.</p>
<p>Presa din SUA a reluat acele momente și a descris-o pe fosta jucătoare drept „o forță dominantă în tenisul feminin”.</p>
<p>„Românca a fost cândva o forță dominantă în tenis, reușind să câștige primul ei titlu de Grand Slam la Roland Garros, în 2018, în fața americancei Sloane Stephens. A fost a patra finală din cariera ei, iar în a cincea, în 2019, a învins-o pe Serena Williams în finala de la Wimbledon.</p>
<p>Simona a continuat să se lupte cu cele mai bune jucătoare din lume până când cariera i-a fost întreruptă temporar, în urma unei suspendări provizorii pentru dopaj.</p>
<p>Revenirea nu a durat însă mult. La începutul acestui an, la 34 de ani, Simona Halep și-a anunțat retragerea definitivă din tenis, confruntându-se cu accidentări care i-au afectat revenirea”, au scris americanii de la tennisuptodate.com.</p>
<h2><span>Simona Halep este impresionată de Iga Swiatek, senzația din circuitul WTA: „Îmi place de ea pentru că este o jucătoare completă!”</span></h2>
<p>Simona Halep a vorbit în presa din America și despre Iga Swiatek, cea mai în formă jucătoare de tenis a momentului. Campioana de la Wimbledon din 2025 a fost lăudată de Simona Halep, sportiva noastră considerând-o pe poloneză „o jucătoare completă”.</p>
<p>Iga Swiatek, în vârstă de 24 de ani, a cucerit lumea tenisului prin jocul său extraordinar. Inițial, ea a atras atenția lumii în 2020, când a câștigat primul ei Grand Slam la Roland Garros. Începând cu 2022, a dominat competiția de la Paris, câștigând trei titluri consecutive pe zgură. Tot în 2022, a obținut și primul ei Grand Slam pe hard, la US Open.</p>
<p>Stilul de joc al polonezei a fost lăudat de Simona Halep, care a recunoscut că o urmărește cu plăcere.</p>
<p>„Nu prea mă uit la tenis, dar din când în când mai urmăresc câte un meci. Îmi place foarte mult Swiatek pentru că este o jucătoare completă. Am urmărit finala de la Wimbledon.</p>
<p>Are un joc foarte bine așezat și se mișcă excelent. Am început să analizez lucruri pe care, ca jucătoare, nu le observam. Mi s-a părut foarte puternică”, a spus Simona Halep, potrivit aceleiași surse.</p>

]]></description>
    </item>
  </channel>
</rss>
