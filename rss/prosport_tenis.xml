<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorana Cîrstea s-a calificat în turul 2 la Wimbledon, alături de Anna Kalinskaya</title>
      <link>https://www.prosport.ro/alte-sporturi/tenis/wimbledon/sorana-cirstea-s-a-calificat-in-turul-2-la-wimbledon-alaturi-de-anna-kalinskaya-20208806</link>
      <description><![CDATA[<img src="https://www.prosport.ro/wp-content/uploads/2025/07/Sorana-Cirstea-s-a-calificat-in-turul-2-la-Wimbledon-alaturi-de-Anna-Kalinskaya-1400x779.jpg"/><br/><p>Jucătoarea română de tenis Sorana Cîrstea a rămas în competiție la Wimbledon doar în proba de dublu, ea și Anna Kalinskaya avansând în turul 2.</p>
<p>Aflată în ultimul an al carierei, Sorana Cîrstea se bucură cât poate de mult de turneele la care participă, în special cele de Mare Șlem.</p>
<h2><span>Cîrstea și Kalinskaya au trecut de primul tur după un meci de 75 de minute</span></h2>
<p><span>Eliminată în primul tur la simplu</span>, Cîrstea s-a înscris înscris în proba de dublu alături de jucătoarea rusă Anna Kalinskaya. Cele două le-au avut adversare în runda de debut pe Angelica Moratelli și Sabrina Santamaria (Italia, Statele Unite), pe care le-au învins cu 6-2, 6-3 într-o oră şi 15 minute.</p>
<p>A fost un meci controlat în totalitate de iubita lui Ion Țiriac jr și colega ei. Sorana și Anna s-au desprins la 3-0 în primul set, și-au pierdut serviciul, iar la 5-2 au convertit în punct prima minge de set, pe propriul serviciu.</p>
<p>Partea a doua a meciului a durat 43 de minute, dr se putea încheia mult mai repede. La 5-0, perechea română-rusă s-a aflat la serviciu, dar adversarele au realizat break. La fel s-a întâmplat și la 5-2. Ulterior, însă, Sorana și Anna și-au procurat o minge de meci, pe care au fructificat-o.</p>
<p>În faza următoare a competiției, cele două le vor întâlni pe învingătoarele din meciul Tereza Mihalikova, Olivia Nicholls (Slovacia, Marea Britanie; cs 9)– Kamilla Rakhimova, Siskova (Rusia, Cehia).</p>
<h2><span>Jaquelien Cristian și Monica Niculescu sunt celelalte românce prezente pe tabloul de dublu de la Wimbledon</span></h2>
<p>În turul 2 la dublu feminin a acces și perechea alcătuită din Gabriela Ruse <span>și ucraineanca Marta Kostyuk</span>. Cele două le-au eliminat în două seturi identice, 6-4, 6-4, pe Anastasija Sevastova și Yanina Wickmayer (Letonia, Belgia), după 84 de minute.</p>
<p>În continuare, ele le vor înfrunta pe Su-Wei Hsieh, Jelena Ostapenko (Taiwan, Letonia; cs 4) sau Oksana Kalashnikova, Elena Pridankina (Georgia, Rusia).</p>
<p>România mai are două reprezentante pe tabloul de dublu ferminin. Jaqueline Adina Cristian și belgianca Magali Kempen au o misiune foaret dificilă, în fața perechii compusă din Timea Babos (Ungaria) și Luisa Stefani (Brazilia), acestea fiind desemnate a 10-a pereche favorită la câștigarea trofeului.</p>
<p>Și Monica Niculescu joacă alături de o belgiancă, Greet Minnen. Cele două le întâlnesc în runda inaugurală pe Victoria Azarenka (Belarus) și Ashlyn Krueger (Statele Unite).</p>
<p>Pe tabloul de simplu, belarusa Aryna Sabalenka, principala favorită, a trecut relativ ușor de cehoaica Marie Bouzkova, cu 7-6 (4), 6-4, în 97 de minute.</p>
<p>Adversara din turul 3 este britanica Emma Răducanu, sportivă cu tată român. Aceasta a învins altă cehoaică, Marketa Vondrousova, cu 6-3, 6-3. Va fi doar a doua confruntare directă, precedenta revenind liderului mondial, cu 6-3, 7-5, anul trecut, în turul 3 la Indian Wells.</p>

]]></description>
    </item>
    <item>
      <title>Moment rar. Radu Banciu laudă pe cineva. „O văzusem cu ochii ăia de piton”</title>
      <link>https://www.prosport.ro/alte-sporturi/tenis/moment-rar-radu-banciu-lauda-pe-cineva-o-vazusem-cu-ochii-aia-de-piton-20208964</link>
      <description><![CDATA[<img src="https://www.prosport.ro/wp-content/uploads/2025/02/Reactie-halucinanta-a-lui-Radu-Banciu-despre-cum-au-numit-o-francezii-pe-FCSB.jpg"/><br/><p>Moment rar cu Radu Banciu, care a lăudat pe cineva. Celebrul jurnalist s-a arătat impresionat de jucătoarea de tenis Anca Alexia Todoni, despre care a spus că este „fantastică”.</p>
<p>Mai mult de atât, Radu Banciu nu s-a oprit aici și i-a făcut o caracterizare mai amplă sportivei, pe care a declarat că u urmărește cu mare atenție.</p>
<h2><span>Radu Banciu, impresionat de Anca Alexia Todoni</span></h2>
<p>Radu Banciu, <span>cunoscut pentru declarațiile acide pe care le face</span> și pentru că nu se ferește să spună lucrurilor pe nume, a oferit un moment rar.<span> Celebrul jurnalist român</span>, care obișnuiește să scoată în evidență mai mult aspectele negative, s-a arătat impresionat de jucătoarea de tenis Anca Alexia Todoni, pe care nu s-a ferit să o laude. Acesta i-a făcut o amplă caracterizare sportivei, despre care a spus că este „fantastică” și „excepțională”.</p>
<p>„Ale noastre au ieșit destul de repede de la Wimbledon. Anca Alexia Todoni a fost bătută de Bucșa în primul tur. Deocamdată nu a reușit să decoleze, deși e o jucătoare fantastică. O văzusem cu ochii ăia de piton ai lui Constantin Rudnițchi. S-ar fi uitat în neștire la ea Rudnițschi, atunci am descoperit-o și eu pe Alexia.</p>
<p>Fanii îi spun Anca, dar când te cheamă Alexia e păcat să ți se spună Anca. O jucătoare remarcabilă, păcat că n-a reușit să treacă deocamdată de nivelul ăsta la care se află, de prima suta mondială, de regulă eliminată în primul tur al unui turneu de Mare Șlem, cum a făcut și la Roland Garros.</p>
<p>Are calități enorme, am văzut-o atunci jucând, juca bine de tot. Țin minte că atunci când mă uitasem eu câștigasem vreo 7 puncte la rând Todoni. Nu mai știu cu cine juca, n-aveai cum să câștigi vreun punct cu ea.</p>
<p>Am plecat atunci am zis bă asta nu are cum să piardă niciun punct, dar vreun meci. Era excepțională când îi intrau mingile. Am impresia că era tot un turneu pe gazon, nu știu dacă era chiar la Wimbledon, se întâmpla acum câțiva ani”, a precizat Radu Banciu, conform <span>iAMsport.ro</span>.</p>
<h2><span>Cum se descurcă Anca Todoni în 2025</span></h2>
<p>Anca Alexia Todoni, jucătoare care l-a impresionat pe Radu Banciu, nu a reușit să impresioneze și la Wimbledon. Cu toate acestea, a reușit să obțină câteva rezultate notabile în 2025.</p>
<p>Românca, care a reușit recent să intre în top 100 mondial, a cucerit anul acesta titlurile la turneele challenger de la Antalya și Bari.</p>

]]></description>
    </item>
    <item>
      <title>Moment de cumpănă pentru Darren Cahill. Se apropie ziua deciziei care îi poate schimba destinul lui Jannik Sinner</title>
      <link>https://www.prosport.ro/alte-sporturi/tenis/moment-de-cumpana-pentru-darren-cahill-se-apropie-ziua-deciziei-care-ii-poate-schimba-destinul-lui-jannik-sinner-20209215</link>
      <description><![CDATA[<img src="https://www.prosport.ro/wp-content/uploads/2025/07/Moment-de-cumpana-pentru-Darren-Cahill.-Se-apropie-ziua-deciziei-care-ii-poate-schimba-destinul-lui-Jannik-Sinner-e1751543830382.jpg"/><br/><p>Jannik Sinner se află în fața unui moment de cumpăna, deoarece ar putea rămâne fără antrenorul Darren Cahill. Sportivul italian încearcă să-l convingă pe australian, căruia îi expiră înțelegerea la finalul sezonului 2025, și ar dori să se retragă.</p>
<p>Tenismenul aflat pe primul loc în clasamentul mondial a avut o colaborare prolifică cu Darren Cahill, chiar dacă a trecut printr-o situație neașteptată, cea în care a fost suspendat pentru doping. Nick Kyrgios a fost unul dintre <span>cei mai asprii contestatari ai celor doi</span>.</p>
<h2><span>Jannik Sinner ar putea rămâne fără antrenor. Darren Cahill, în corzi</span></h2>
<p>Cum contractul celor doi mai are doar câteva luni, Jannik Sinner și Simone Vagnozzi încearcă să-l convingă pe australian să rămână în echipă. Chiar dacă rezultatele din ultima vreme nu au fost cele mai convingătoare, cei doi au o relație foarte bună de colaborare.</p>
<p>„În fiecare zi facem o glumă. Vom vedea mai târziu dacă funcționează. Înțelegerea cu Darren este cu siguranță specială. Și acest lucru este foarte important, și pentru că adesea ajungem să petrecem zile întregi împreună”, a spus Simone Vagnozzi, antrenorul italian al lui Sinner.</p>
<p>Conform <span>Gazzetta dello Sport</span>, Cahill ar dori să plece mai repede de finalul contractului, chiar înainte de Wimbledon. Alte zvonuri au spus că Darren Cahill ar putea rămâne în echipă, dar nu ca antrenor, ci ca un „tutore”, fiind poreclit chiar „Papa Darren” de unii fani ai italianului.</p>
<h2><span>Istoricul lui Darren Cahill cu Jannik Sinner</span></h2>
<p>În urmă cu trei ani, colaborarea celor doi a luat startul la un turneu de Mare Șlem, la Wimbledon. Jannik Sinner era încă de pe atunci un sportiv de perspectivă, fiind în top 10 ATP. Pe atunci, Sinner era condus doar de antrenorul italian Simone Vagnozzi, care a rămas în staff.</p>
<p>El a fost format de academia de tenis a lui Riccardo Piatti din Bordighera. După sosirea australianului, tehnica lui Sinner s-a îmbunătățit considerabil, devenind numărul 1 în clasamentul masculin. Chiar <span>Novak Djokovic i-a oferit un sfat lui Cahill</span>, fostul antrenor al Simonei Halep, pentru îndrumarea jucătorului.</p>
<p>„Jannik lovește mingea foarte bine, dar nu are variații de loviri. Puține schimbări de traiectorie, nicio înălțime deasupra fileului, nu vine la fileu, nu încearcă să mă aducă în teren. Nu-mi atacă serviciul, nu mă rănește”, a spus Novak Djokovic, conform sursei de mai sus. Recent, Darren Cahill a dezvăluit motivul pentru care ar putea pleca, după ce chiar Sinner a recunoscut într-un interviu.</p>
<p>„După ce a făcut publică informația, Jannik s-a întors în vestiar smulgându-și părul din cap și spunând «Am făcut o greșeală uriașă», dar i-am spus că totul este în regulă. Este totuși un an lung, e un tip foarte bun. Anul acesta voi împlini 60 de ani și vine un moment în care înțelegi că e timpul să te oprești.</p>
<p>Planul era ca acesta să fie ultimul meu an, dar un an este o perioadă foarte lungă. Mă distrez mult cu el, iar rolul meu se potrivește perfect și cu primul antrenor, care este Simone Vagnozzi, pentru mine unul dintre cei mai buni din lume”, a spus Darren Cahill, conform sursei.</p>

]]></description>
    </item>
    <item>
      <title>Novak Djokovic a trecut prin infern: „Sunt distrus acum. Am încercat să supraviețuiesc”</title>
      <link>https://www.prosport.ro/alte-sporturi/tenis/novak-djokovic-a-trecut-prin-infern-sunt-distrus-acum-am-incercat-sa-supravietuiesc-20208259</link>
      <description><![CDATA[<img src="https://www.prosport.ro/wp-content/uploads/2025/07/Novak-Djokovic-a-trecut-prin-infern-„Sunt-distrus-acum.-Am-incercat-sa-supravietuiesc-1.jpeg"/><br/><p>Novak Djokovic (38 de ani, locul 6 ATP) s-a calificat în mod dramatic în turul al doilea al turneului de Grand Slam de la Wimbledon, după ce l-a învins pe francezul Alexandre Muller (28 de ani, locul 41 ATP), scor 6-1, 6-7 (7), 6-2, 6-2, în 3 ore și 19 minute.</p>
<p>În ciuda scorului, care pare să indice o victorie ușoară, Djokovic s-a confruntat cu probleme medicale în timpul meciului, fiind nevoie de intervenția staff-ului medical pentru a trece peste momentele delicate.</p>
<p><span>Novak Djokovic este cel mai titrat jucător de tenis, cu 24 de trofee majore, </span>obiectivul fiind Djokovic să îl obțină și pe cel de-al 25-lea, care i-ar permite să doboare recordul stabilit în 1973 de australianca Margaret Court.</p>
<h2><span> Novak Djokovic: „Sunt distrus acum. Am încercat să supraviețuiesc”</span></h2>
<p>Fostul lider mondial, Novak Djokovic, a avut o misiune dificilă în turul inaugural de la Wimbledon, unde l-a întâlnit a doua oară pe francezul Muller, un jucător cu zece ani mai tânăr decât el, și care s-a dovedit a fi un adversar foarte puternic.</p>
<p>Dacă primul set a fost controlat în totalitate de către sârb, lucrurile s-au complicat în setul al doilea, unde Djokovic a ratat șase mingi de set, din care două au fost în tie-break, în timp ce francezul a câștigat tie-break-ul și setul încă de la prima ocazie pe care a avut-o.</p>
<p>Efortul depus de Djokovic în timpul setului secund a fost vizibil. „Da, sunt fericit că am câștigat. Evident, sunt distrus acum. Așa cum am spus pe teren, am trecut de la a mă simți absolut mai bine, cel mai bun joc al meu în primul set, cu o mulțime de șanse de break în al doilea… la a mă simți mai rău decât m-am simțit în ultima vreme. Da, am avut probleme cu stomacul. Am rămas fără energie. Doar că, da, am încercat să supraviețuiesc pe teren destul de mult timp.</p>
<p>După un timp, energia a revenit și am putut să joc din nou de pe linia de fund, ca în primul set. Evident, e meritul lui Alex pentru că a câștigat setul al doilea și a jucat solid… dar cred că ar trebui să fiu mulțumit de prestația mea, pentru că m-am simțit bine pe teren și am servit foarte bine. Acesta este probabil unul dintre cele mai importante momente ale meciului”, a declarat sârbul în conferința de presă, scrie <span>Marca</span>.</p>
<h2><span>Djokovic, șansă de revanșă în turul al doilea</span></h2>
<p>Adversarul lui Novak Djokovic din turul al doilea este britanicul Daniel Evans (35 de ani, locul 154 ATP), beneficiaral unui wildcard din partea organizatorilor.</p>
<p>Duelul dintre cei doi jucători este al doilea meci direct, după cel din turul secund de la Monte Carlo (2021), când britanicul s-a impus cu 6-4,7-5. Astfel, Djokovic are șansă să-și ia revanșa.</p>
<p>Dacă trece de Evans, Djokovic se va confrunta cu învingătorul dintre Miomir Kecmanovic (Serbia, locul 49 ATP) și Jesper de Jong (Olanda, locul 106 ATP).</p>
<p>Advesarul din turul patru poate fi Alex de Minaur, Thomas Machac, Arthur Cazaux sau August Holmgren, în timp ce cu Sinner, actualul lider mondial, se poate întâlni în semifinale.</p>
<ul>
<li>Campionul en-titre este ibericul <span>Carlos Alcaraz (22 de ani, locul 2 ATP), cel care a câștigat Roland Garros după un meci istoric</span>.</li>
</ul>

]]></description>
    </item>
    <item>
      <title>Alexander Zverev a recunoscut problemele mintale pe care le are, după eliminarea de la Wimbledon: „Mă lupt. Mă simt singur în acest moment”</title>
      <link>https://www.prosport.ro/alte-sporturi/tenis/alexander-zverev-a-recunoscut-problemele-mintale-pe-care-le-are-dupa-eliminarea-de-la-wimbledon-ma-lupt-ma-simt-singur-in-acest-moment-20208243</link>
      <description><![CDATA[<img src="https://www.prosport.ro/wp-content/uploads/2025/07/Alexander-Zverev-a-recunoscut-problemele-mintale-pe-care-le-are-dupa-eliminarea-de-la-Wimbledon.jpg"/><br/><p>Alexander Zverev a recunoscut că se confruntă cu probleme mintale, chiar după ce a fost eliminat de la Wimbledon, și a declarat că se gândește tot mai mult să apeleze la ajutorul specialiștilor.</p>
<p>Sportivul neamț, care ocupă locul 3 în clasamentul ATP, a fost învins în primul tur la Wimbledon, de către francezul Arthur Rinderknech, într-o partidă care a durat peste trei ore.</p>
<h2><span>Alexander Zverev recunoaște că se confruntă cu probleme importante</span></h2>
<p><span>Alexander Zverev a fost eliminat, în mod surprinzător</span>, încă din primul tur de la Wimbledon. Neamțul, cel care ocupă locul 3 în clasamentul ATP, a cedat în fața francezului Arthur Rinderknech, scor 6-4, 3-6, 6-7(4), 6-3, 6-4, într-o partidă care a durat peste trei ore.</p>
<p>Meciul a fost unul intens și echilibrat, dar favoritul numărul 4 de la Wimbledon a părut extrem de afectat din punct de vedere emoțional și fizic în setul cinci.</p>
<p>La finalul meciului, <span>Alexander Zverev a recunoscut că se confruntă cu probleme </span>mintale și că nu este în cea mai bună stare. Sportivul a precizat că nu s-a simțit niciodată atât de gol și singur și a declarat că nu găsește o modalitate prin care să iasă din această „gaură”.</p>
<p>„Nu m-am simțit niciodată atât de gol. Cred că este ceva mental. Mă simt foarte singur uneori și asta mă afectează. Din punct de vedere mental, am avut probleme încă de la Australian Open. Nu știu ce se întâmplă. Încerc să găsesc modalități să ies din această gaură, pentru că, în acest moment, încă sunt acolo. Mă simt destul de singur în viață acum și nu este un sentiment plăcut”, a declarat Alexander Zverev.</p>
<h2><span>Neamțul vrea să apeleze la ajutorul terapeuților</span></h2>
<p>Alexander Zverev nu s-a oprit aici și a mai declarat că simte nevoia de a merge la ședințe de terapie, pentru a fi ajutat să revină pe linia de plutire. Neamțul a susținut că nu mai găsește bucurie în ceea ce face, atât în teren cât și în afara suprafeței de joc.</p>
<p>„Este posibil ca, pentru prima dată în viața mea, să am nevoie să merg la terapie. Am trecut prin multe greutăți în ultima perioadă, dar niciodată nu m-am simțit atât de gol ca acum. Îmi lipsește bucuria în tot ceea ce fac. Nu doar în tenis, ci și în afara terenului”, a mai spus Alexander Zverev.</p>

]]></description>
    </item>
  </channel>
</rss>
