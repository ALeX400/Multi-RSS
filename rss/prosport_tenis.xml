<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>TENIS Ion Țiriac îi cere socoteală șefului Nike după ce a văzut imaginile cu Naomi Osaka și Sorana Cîrstea: „Cum e posibil?” Miliardarul susține că „nora” sa trebuia să iasă de pe teren</title>
      <link>https://www.prosport.ro/alte-sporturi/tenis/ion-tiriac-dezlantuit-la-adresa-lui-naomi-osaka-dupa-incidentul-cu-sorana-cirstea-cum-e-posibil-ca-nike-sa-ii-faca-tinuta-asta-suntem-la-circul-strutki-miliardarul-sustine-ca-20368617</link>
      <description><![CDATA[<img src="https://www.prosport.ro//wp-content/uploads/2026/01/Ion-Tiriac-ii-cere-socoteala-sefului-Nike-dupa-ce-a-vazut-imaginile-cu-Naomi-Osaka-si-Sorana-Cirstea_-„Cum-e-posibil_-Miliardarul-sustine-ca-„nora-sa-trebuia-sa-iasa-de-pe-teren.jpg"/><br/><div class="new-design-article-content" id="new-design-article-content">
<div id="contet_box_unu">
<div>
<p>Ion Țiriac (86 de ani) a „taxat-o” dur pe Naomi Osaka (28 de ani) după incidentul pe care japoneza l-a avut joi cu Sorana Cîrstea (35 de ani), „nora” magnatului român.</p>
<p>Ion Țiriac a criticat atât ținuta inedită purtată de Naomi Osaka, cât și atitudinea fostului lider WTA, care și-a luat o pauză de vestiar și a solicitat un time-out medical în timpul meciului din turul doi contra Soranei Cîrstea.</p>
<p>Cele două au avut un schimb de replici tensionat la fileu, după ce Sorana a reclamat faptul că Naomi <span>a strigat „come on” între primul și al doilea serviciu</span> al româncei. Osaka a învins-o pe Cîrstea cu 6-3, 4-6, 6-2, punând capăt parcursului Soranei la ultimul Australian Open din carieră.</p>
<h2><span>Ion Țiriac, declarații dure la adresa lui Naomi Osaka: „Unde suntem, la circul Struţki?”</span></h2>
<p>Ion Țiriac a comentat conflictul dintre Sorana Cîrstea și Naomi Osaka, începându-și discursul cu o ironie legată de echipamentul niponei. Miliardarul român nu înțelege cum sponsorul tehnic al lui Osaka a fost de acord să creeze echipamentul purtat de aceasta la Australian Open: „Eu mi-aduc aminte, şi vă spun poveşti de acum 50 de ani sau cât era, când sportul alb s-a terminat şi a fost un şoc pentru noi toţi. Întrebaţi-l pe domnul «Tănase», că jucam dublu cu dumnealui, sau Năstase, cum îl cheamă. În săptămâna după ce au dat drumul la culori şi nu ştiu ce, ne-am prezentat în Statele Unite, nu-mi aduc aminte unde, în pijamale. Şi au spus «Asta e interzis». Acum te întreb şi o iau pe altă parte: cum e posibil ca prietenul meu de la Nike, patronul, pe care îl cunosc, să facă o ţinută ca asta? Unde suntem, la circul Struţki?”, a spus Țiriac, citat de<span> as.ro</span>.</p>
<p>Naomi Osaka și-a făcut apariția în arena de la Australian Open purtând o fustă mini plisată, suprapusă peste pantaloni cu croială largă, de care s-a desprins odată cu startul schimburilor de mingi. La meciul din primul tur, japoneza a atras atenția și prin accesorii neobișnuite, completându-și ținuta cu o umbrelă și un voal.</p>
<p>Echipamentul purtat de de Naomi Osaka la Australian Open <span>este rezultatul unei colaborări între Nike</span>, sponsorul ei tehnic, colaboratorul ei creativ de lungă durată Marty Harper și couturierul londonez Robert Wun, care a îmbrăcat anterior vedete precum Beyonce, Cardi B și Ariana Grande.</p>
<h2><span>Ion Țiriac susține că Sorana Cîrstea trebuia să iasă de pe teren la meciul cu Naomi Osaka</span></h2>
</div>
</div>
<div id="contet_box_doi">
<p>Apoi, Ion Țiriac a opinat că Sorana Cîrstea trebuia să iasă de pe teren în timpul meciului: „După câte am văzut eu, Sorana a făcut o greşeală capitală. În momentul în care s-a dus, are dreptul la cele două seturi, la 10 minute. A venit înapoi. 22 de minute doctorul. Doctorul are alea 5 minute sau 4. Eu, dacă eram Sorana, după 10 minute, nu după 4, îmi luam rachetele, spuneam «Mulţumesc, nu s-a respectat regulamentul, eu am plecat acasă».</p>
<p>Pe de altă parte, Osaka, o cunoaştem toţi. Cea care a câştigat US Open nu mai există demult. Dar e în regulă. Atât timp cât sunt regulile astea care sunt confuze, şi permit aşa ceva… (n.r. – Sorana) A jucat bine, a jucat ca lumea, a avut un gol după acea jumătate de oră care s-a întâmplat şi după aia i s-a tras toată treaba. Nu am văzut tot, aşa că nu pot să-mi dau cu părerea”, a transmis fostul tenismen.</p>
</div>
<div class="new-design-article-content" id="contet_box_trei">
<div class="new-design-article-wrapper">
<div class="new-design-article-content">
<div class="new-design-article-wrapper-for-last-add">
<p>Întrebat dacă este prea devreme ca Sorana Cîrstea să agațe racheta în cui, Țiriac a declarat: „Asta e o întrebare pe care trebuie să i-o puneţi ei. Întotdeauna e prea devreme să te retragi. Atât timp cât eşti competitiv… Eu am făcut greşeala că l-am lăsat pe Vilas să se retragă mult prea târziu. Când ajungi numărul 150, e numai wild card. Nu e cazul Soranei. Sorana, aşa cum este în ziua de astăzi, e de locurile 30-40, fără probleme. Dacă vrea să mai stea, e numai alegerea ei”, a adăugat Ion Țiriac.</p>
</div>
</div>
</div>
</div>
</div>

]]></description>
    </item>
    <item>
      <title>TENIS „Mă retrag!”. Decizie șoc luată de Naomi Osaka la 2 zile după scandalul cu Sorana Cîrstea de la Australian Open</title>
      <link>https://www.prosport.ro/alte-sporturi/tenis/australian-open/ma-retrag-decizie-soc-luata-de-naomi-osaka-la-2-zile-dupa-scandalul-cu-sorana-cirstea-de-la-australian-open-20368921</link>
      <description><![CDATA[<img src="https://www.prosport.ro//wp-content/uploads/2026/01/„Ma-retrag.-Decizie-soc-luata-de-Naomi-Osaka-la-2-zile-dupa-scandalul-cu-Sorana-Cirstea-de-la-Australian-Open-e1769249468597.jpg"/><br/><p>Naomi Osaka, locul 17 WTA, și-a anunțat retragerea din turneul Australian Open, unde sâmbătă urma să joace în turul al treilea cu australianca Maddison Inglis, locul 168 WTA.</p>
<p>Osaka a fost implicată într-un adevărat scandal cu Sorana Cîrstea, pe finalul meciului din turul precedent, iar acum a luat decizia să nu mai continue, din cauza unor probleme de natură medicală.</p>
<p>Osaka a câștigat titlurile din 2019 și 2021.</p>
<h2><span>Naomi Osaka s-a retras de la Australian Open, la 2 zile după scandalul cu Sorana Cîrstea</span></h2>
<p>Naomi Osaka a luat o decizie șoc la două zile <span>după scandalul cu Sorana Cîrstea</span>, iar anunțul l-a făcut printr-o postare pe social media, într-un InstaStory.</p>
<p>„A trebuit să iau decizia dificilă să mă retrag pentru a trata o problemă de sănătate apărută după ultimul meu meci. Eram foarte entuziasmată să continui, iar această competiție însemna foarte mult pentru mine, așa că faptul că trebuie să mă opresc aici îmi frânge inima, dar nu pot risca să agravez problema pentru a putea reveni pe teren.</p>
<p>Vă mulțumesc pentru toată dragostea și sprijinul acordat… Sunt foarte recunoscătoare că toată lumea m-a susținut atât de mult. Și mulțumesc întregii mele echipe pentru că m-a susținut întotdeauna și organizatorilor turneului pentru că au fost atât de amabili”, a scris Naomi Osaka în anunțul retragerii sale din primul turneu de mare șlem al anului.</p>
<p>Naomi Osaka (28 de ani) are în palmaresul său patru titluri de Grand Slam, două la US Open (2018 și 2020) și două la Australian Open (2019 și 2021).</p>
<p>Calificată în optimile de finală, ca urmare a retragerii lui Naomi Osaka, australianca Maddison Inglis se va duela cu Iga Swiatek, locul 2 WTA, care a trecut în trei seturi de Anna Kalinskaya, partenera de dublu a Soranei Cîrstea.</p>
<h2><span>Sorana Cîrstea, ultimul sezon în circuit </span></h2>
<p>Pentru Sorana Cîrstea (35 de ani, locul 41 WTA), acesta este ultimul sezon din cariera sa de două decenii. Din păcate, momentul său de la Australian Open, unde a debutat în 2008, cu meci jucat cu Ana Ivanovic, a fost umbrit de scandalul cu Naomi Osaka.</p>
<p>Conflictul dintre cele două <span>a pornit de la strigătele de încurajare pe care nipona le-a avut între două puncte</span>, chiar pe finalul meciului, iar discuția a escaladat când adversarele și-au dat mâna la fileu, unde Naomi a părut deranjată de atitudinea rece pe care avut-o Sorana Cîrstea la adresa sa.</p>
<p>„A fost ultima ei prezență la Australian Open și îmi pare rău că s-a supărat. Cred că asta a fost problema, faptul că am strigat «come on», dar putea să-mi spună. Îmi pare rău”, a declarat Naomi Osaka în interviul de pe teren, după victoria cu Sorana Cîrstea.</p>

]]></description>
    </item>
    <item>
      <title>TENIS Ce a făcut numărul 2 mondial după ce a vomitat în prosop în timpul meciului de la Australian Open</title>
      <link>https://www.prosport.ro/alte-sporturi/tenis/australian-open/ce-a-facut-numarul-2-mondial-dupa-ce-a-vomitat-in-prosop-in-timpul-meciului-de-la-australian-open-20368961</link>
      <description><![CDATA[<img src="https://www.prosport.ro//wp-content/uploads/2026/01/Ce-a-facut-numarul-2-mondial-dupa-ce-a-vomitat-in-prosop-in-timpul-meciului-de-la-Australian-Open-e1769257151325.jpg"/><br/><p>Jannik Sinner, numărul 2 mondial, a avut parte de un meci extenuant la Australian Open, cu americanul Eliot Spizzirri (locul 85 ATP), în care a și vomitat în prosop.</p>
<p>Din cauza crampelor, în setul al treilea, după 1-1 la seturi, dar cu 3-1 pentru american, Sinner a fost pe punctul de a abandona. A fost salvat de organizatori, care au decis să tragă acoperisul peste Rod Laver Arena, o pauză ce i-a prins bine italianului, care în final s-a impus în patru seturi, 4-6, 6-3, 6-4, 6-4,  și s-a calificat în optimile de finală, după 3 ore și 45 de minute de joc.</p>
<ul>
<li><span>Sinner este campion en-titre</span>, iar în cursa pentru a obține al treilea trofeu consecutiv la Melbourne, în optimi se va confrunta cu Luciano Darderi (Italia, locul 25 ATP).</li>
</ul>
<h2><span>Sinner a vomitat în prosop în timpul meciului de la Australian Open, dar merge mai departe </span></h2>
<p><span>Jannik Sinner, numărul 2 ATP</span>, a vomitat în prosop în timpul meciului contând pentru turul al treilea de la Australian Open, unde adversar i-a fost americanul Eliot Spizzirri. Incidentul a avut loc între două game-uri, în setul secund, potrivit <span>sportal.blic.rs</span>.</p>
<p>Confruntarea dintre Sinner și Spizzirri s-a desfășurat pe o căldură extenuantă, italianul fiind vizibil afectat de crampe musculare, motiv pentru care în setul al treilea a dat semne că ar vrea să abandoneze partida.</p>
<p>A fost, însă, salvat de organizatori, care au decis să tragă acoperișul peste arena Rod Laver, iar pauza de zece minute i-a fost favorabilă. În ciuda problemelor medicale, italianul a reușit să se impună.</p>
<p>„Multe lucruri s-au întâmplat. A început cu piciorul și apoi a ajuns la brațe, așa că aveam crampe peste tot. Acesta este sportul. Știu că acesta este un aspect pe care trebuie să-l îmbunătățesc.</p>
<p>Am încercat să rămân cât mai calm posibil şi să sper că lucrurile se îmbunătăţesc. Am o echipă grozavă în spatele meu, care mă împinge în direcția corectă, a contat mult suportul lor. În același timp, la sfârșitul zilei, tenisul este un joc foarte mental.</p>
<p>Sunt aici să lupt. Sunt aici să joc fiecare punct în cel mai bun mod posibil. Astăzi s-a văzut că, chiar dacă nu joc la capacitate maximă, încerc să dau tot ce pot. Am fost şi norocos cu regula privind căldura, ulterior am început să mă simt mai bine. Cu ajutorul vostru (n.r. se adresează publicului) am reuşit, înseamnă mult pentru mine”, a declarat Jannik Sinner, în interviul de pe teren.</p>
<h2><span>Spizzirri, trist după eșecul cu Sinner</span></h2>
<p>La rândul său, Spizzirri a vorbit despre modul în care a decurs meciul și nu crede că decizia organizatorilor a fost cea care a determinat finalul confruntării cu Sinner, campionul en-titre.</p>
<p>„Nu știu dacă asta l-a salvat, dar regulile sunt reguli. Am zâmbit puțin amar când a intrat în vigoare regula căldurii, având în vedere momentul, conduceam cu 3-1. Dar, asta e regula: a fost momentul în care a trebuit să intre în vigoare, indiferent cine câștiga acel game.</p>
<p>A fost ironic că s-a închis exact când am făcut break-ul și el era șovăielnic, dar așa s-a întâmplat. Acestea sunt regulile jocului și trebuie să trăiești cu ele. Dacă aș fi câștigat setul al treilea, am fi avut oricum o pauză de zece minute din cauza căldurii, dar, cine știe?”, a declarta Spizzirri în conferința de presă de după meci, notează <span>Eurosport</span>.</p>

]]></description>
    </item>
    <item>
      <title>TENIS Gluma făcută de „urmașa” Mariei Sharapova după ce a lăsat România fără nicio reprezentantă la Australian Open: „Tu ai dus greul”</title>
      <link>https://www.prosport.ro/alte-sporturi/tenis/gluma-facuta-de-urmasa-mariei-sharapova-dupa-ce-a-lasat-romania-fara-nicio-reprezentanta-la-australian-open-tu-ai-dus-greul-20368504</link>
      <description><![CDATA[<img src="https://www.prosport.ro//wp-content/uploads/2026/01/Mirra-Andreeva-dupa-ce-a-eliminat-o-pe-Gabriela-Ruse-1400x788.jpg"/><br/><p>Mirra Andreeva (Rusia, 7 WTA) a eliminat ultima jucătoare din România care se mai afla vineri în concurs la Australian Open, iar apoi a făcut spectacol la declarații.</p>
<p>Cu toate că Gabriela Ruse (România, 79 WTA) a arătat un tenis frumos, sportiva noastră nu i-a putut lua nici măcar un set Mirrei Andreeva, scor final 6-3, 6-4.</p>
<p>România nu mai are nicio reprezentantă la Australian Open 2026, în condițiile în care Jaqueline Cristian (35 WTA) a fost învinsă în primul tur de Karolina Muchova (Cehia, 19 WTA), scor 6-3, 7-6(6), iar Sorana Cîrstea (41 WTA) <span>a cedat în manșa secundă</span>, după 3-6, 6-4, 2-6 cu Naomi Osaka (17 WTA).</p>
<h2><span>Gluma făcută de Mirra Andreeva la interviul acordat pe teren după victoria cu Gabriela Ruse de la Australian Open</span></h2>
<p>Mirra Andreeva, sportivă în vârstă de 18 ani, considerată urmașa Mariei Sharapova, a stârnit hohote de râs la finalul confruntării cu Gabriela Ruse. Andreeva a fost intervievată de fosta jucătoare australiană Jelena Dokic, care i-a amintit că a evoluat la dublu alături de actuala ei antrenoare, Conchita Martinez, pe vremea când rusoaica nici măcar nu era născută. A urmat un dialog savuros, potrivit<span> The Tennis Letter</span>.</p>
<p data-end="246" data-start="154">Dokic: Știi că eu și Conchita am jucat dublu împreună? Tu nici nu erai născută atunci.</p>
<p data-end="292" data-start="248">Andreeva: A fost acum vreo 20 de ani, nu?</p>
<p data-end="327" data-start="294">Dokic: De fapt, au fost 25.</p>
<p data-end="473" data-start="329">Andreeva: Ei bine, eu n-aș spune niciodată asta, știi? Aș spune sincer că a fost acum vreo 5 ani. Nu știam asta. Sper că a fost în regulă.</p>
<p data-end="559" data-start="475">Dokic: Am ajuns în finala de la Roland Garros. A fost în regulă… Nu ți-a spus?</p>
<p data-end="632" data-start="561">Mirra: Nu știam. Dar bănuiesc că tu ai dus greul în echipă.</p>
<h2 data-end="632" data-start="561"><span>Mirra Andreeva, război cu spectatorii la meciul precedent</span></h2>
<p data-end="632" data-start="561">Tânăra din Rusia a fost mai relaxată decât la <span>precedentul meci</span>, contra Mariei Sakkari, când fanii grecoaicei i-au dat bătăi de cap: „Au fost gălăgioși. Au susținut-o foarte mult pe Maria. Când a câștigat trei game-uri la rând, cred că a câștigat 11 sau 12 puncte consecutive, atunci chiar s-au dezlănțuit”, a declarat Mirra.</p>
<p data-end="632" data-start="561">Andreeva s-a aflat și în mijlocul unor controverse, după ce internauții au acuzat-o că ar fi folosit cuvinte obscene, în timp ce le făcea cu mâna spectatorilor.</p>
<p data-end="632" data-start="561">Conform Daily Mail, momentul a a devenit viral pe X, unii fani fiind convinși că a înjurat, în timp ce alții susțin că, de fapt, ar fi spus „thank you all (n.r. – vă mulțumesc tuturor)”.</p>

]]></description>
    </item>
    <item>
      <title>EXCLUSIV Gabriela Ruse a dat verdictul după ce a fost eliminată la Australian Open: „Nu sunt robot”</title>
      <link>https://www.prosport.ro/alte-sporturi/tenis/australian-open/gabriela-ruse-a-dat-verdictul-dupa-ce-a-fost-eliminata-la-australian-open-nu-sunt-robot-20368473</link>
      <description><![CDATA[<img src="https://www.prosport.ro//wp-content/uploads/2026/01/Gabriela-Ruse-a-dat-verdictul-dupa-ce-a-fost-eliminata-la-Australian-Open.-„Nu-sunt-robot.jpg"/><br/><p>Gabriela Ruse a părăsit Australian Open, după ce a cedat în turul trei în fața Mirrei Andreeva, scor 3-6, 4-6.</p>
<p>La finalul jocului, sportiva noastră a analizat în <span>EXCLUSIVITATE</span> pentru <span>Prosport</span> meciul contra rusoaicei și a dezvăluit cauzele care au dus la eliminarea din turneul de la Antipozi.</p>
<p>Printre motivele invocate s-au numărat suprafața de joc lentă, temperatura scăzută, nivelul fizic superior al adversarei și schimburile lungi de mingi.</p>
<h2><span>Gabriela Ruse a vorbit cu Prosport despre eliminarea de la Australian Open: „Nu sunt robot”</span></h2>
<p><span>Aventura Gabrielei Ruse la Australian Open s-a încheiat în turul trei</span>, după ce românca a fost învinsă în două seturi de Mirra Andreeva, scor 3-6, 4-6.</p>
<p>La scurt timp după încheierea disputei, sportiva noastră a vorbit cu <span>ProSport</span> despre cauzele care au dus la eșecul în fața rusoaicei de 18 ani.</p>
<p>Suprafața de joc lentă, temperatura scăzută de afară, superioritatea fizică a adversarei și schimburile lungi de mingi care au extenuat-o au fost printre motivele dezvăluite de Gabi Ruse.</p>
<p>„A fost dificil pentru amândouă, deoarece am jucat foarte târziu. Nu e ușor să joci atât de târziu. Dar ce să zic, condițiile astăzi nu m-au ajutat absolut deloc. Terenul era foarte lent, era frig. Nu era neapărat problema săriturii mingii, mai mult era faptul că era foarte lentă suprafața și pe ea a avantajat-o lucrul acesta, pentru că ea astăzi a fost 80% în defensivă, m-a lăsat pe mine să atac.</p>
<p>Au fost câteva momente unde eu n-am fost atât de hotărâtă. Dar sunt foarte bucuroasă pentru parcursul meu. Chiar și după înfrângerea de astăzi, vreau să spun că știu exact ce am de făcut, știu la ce trebuie să lucrez, știu la ce trebuie să fiu mai bună. Ea astăzi a fost fizic mai bună decât mine. Pe parte de tenis, cred că eu am fost mai bună astăzi. Dar, din păcate, scorul este în favoarea ei. Și asta este!</p>
<p>Nu mă opresc aici. A fost o lună excelentă în Australia pentru mine, sunt foarte bucuroasă că am putut juca aici opt sau nouă meciuri, nu știu exact câte am jucat. Și, acum, la muncă, din nou! La un moment dat, punctele au început să se lungească foarte mult, eu am început să obosesc, pentru că asta face ea foarte bine. Și, de acolo, au și plecat greșelile. E absolut firesc să se întâmple lucrul acesta. Nu sunt robot, încerc să fiu din ce în ce mai bine pregătită.</p>
<p>Mai mult loc de îmbunătățit. Dar ce pot să zic? Sunt mulțumită cu tot ceea ce am realizat. Sigur că mi-aș fi dorit să câștig meciul. Dar mai am de muncit. Aveam și schimburi de 10-15 raliuri pe punct, ceea ce era foarte mult, nu era în favoarea mea lucrul acesta. De asta mă duceam la 30-0, apoi oboseam, pentru că câștigam foarte greu punctele.</p>
<p>Era foarte frustrant pentru mine lucrul acesta. Dar, na, acesta este jocul ei. Cu asta ne bate. În setul 2, mi-am dat seama că nu mai trebuie să lovesc atât de tare serviciul, pentru că ea punea totul înapoi. Mi-am dat seama că trebuie să-l plasez mai mult și să pun primul serviciu în teren, pentru că pur și simplu îmi venea orice minge înapoi și atunci îmi consuma foarte mult din energie să dau full cu serviciul”, a spus Gabriela Ruse pentru <span>ProSport</span>.</p>
<div class="wp-caption aligncenter" id="attachment_20368505" style="width: 1410px"><img alt="" aria-describedby="caption-attachment-20368505" class="size-full wp-image-20368505" decoding="async" fetchpriority="high" height="1144" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/01/profimedia-1068611726.jpg" srcset="https://www.prosport.ro/wp-content/uploads/2026/01/profimedia-1068611726.jpg 1400w, https://www.prosport.ro/wp-content/uploads/2026/01/profimedia-1068611726-768x628.jpg 768w" width="1400"/><p class="wp-caption-text" id="caption-attachment-20368505">Foto: Profimedia<br/>23.01.2026</p></div>
<h2><span>Optimistă la început de an. „Cred că pot învinge pe absolut oricine. Țelul este să ajung în top 30”</span></h2>
<p>Sportiva noastră se declară entuziasmată de rezultatele înregistrate în noul an și confirmă că 2026 este „cel mai bun și cel mai constant” început de an din cariera sa. Spune că de foarte mult timp nu a mai pierdut cu o adversară clasată sub ea în ierarhia WTA și pentru asta ține să mulțumească în mod special echipei sale cu care a lucrat în ultimele luni.</p>
<p>Gabriela Ruse adaugă la final că <span>se simte mult mai încrezătoare în forțele sale</span>, fizic și mai ales mental, și este convinsă că se poate lua la trântă cu orice adversară din circuit pentru a-și îndeplini țelul cel mare – Top 30 WTA.</p>
<p>„(n.r. este cel mai bun început de an al tău?) Da, clar așa e! Nici nu mă gândeam altfel. Este cel mai bun și cel mai constant. Cred că n-am mai pierdut cu o jucătoare clasată sub mine de foarte mult timp. Sunt foarte fericită, vreau să mulțumesc echipei mele pentru tot ceea ce au realizat cu mine în ultimele luni. Cred că de abia acum începe munca cu adevărat.</p>
<p>Andrei a adus anumite lucruri în jocul meu, dar cred că în primul rând m-a făcut să cred că pot. Cred că pot învinge pe absolut oricine, e vorba numai de timp. Nu mă gândesc la clasament, ci la ceea ce am de îmbunătăți la antrenament cu Andrei, în următoarele luni. Sigur că țelul este să ajung în top 30. Clasamentul e doar un rezultat al muncii mele”, a mai spus Ruse pentru <span>ProSport</span>.</p>

]]></description>
    </item>
  </channel>
</rss>
