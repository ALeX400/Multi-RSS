<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Horia Tecău, reacție la limita ridicolului, după ce şi Japonia a călcat România în picioare la BJK Cup: „Am avut şanse la 5-0”</title>
      <link>https://www.prosport.ro/alte-sporturi/tenis/horia-tecau-reactie-la-limita-ridicolului-dupa-ce-si-japonia-a-calcat-romania-in-picioare-la-bjk-cup-am-avut-sanse-la-5-0-20144401</link>
      <description><![CDATA[<img src="https://www.prosport.ro/wp-content/uploads/2025/04/Horia-Tecau-reactie-la-limita-ridicolului-dupa-ce-si-Japonia-a-calcat-Romania-in-picioare-la-BJK-Cup-Am-avut-sanse-la-5-0-1400x778.jpg"/><br/><p>Echipa României a suferit o nouă înfrângere usturătoare în grupa de calificare la turneul final Billie Jean King (BJK) Cup, scor 0-3, în fața Japoniei. După meciuri, Horia Tecău a avut, însă, o reacție total neașteptată.</p>
<p>Nu doar că nu și-a taxat elevele, dar s-a arătat mulțumit de prestațiile lor și a susținut cu tărie că dinamica înfruntării s-ar fi putut schimba dacă ar fi știut să profite de puținele șanse pe care le-au avut. Discuția a pornit de la primul meci, pierdut de Miriam Bulgaru.</p>
<p>După ce <span>au fost spulberate de Canada</span>, șansele tricolorelor de a merge mai departe păreau de domeniul fantasticului. Ar fi trebuit să se impună în toate cele trei dueluri cu niponele.</p>
<h2><span>Horia Tecău, discurs neașteptat după ce România a fost zdrobită de Japonia</span></h2>
<p>Miriam Bulgaru (211 WTA) a intrat pe teren în primul meci de simplu, dar a fost învinsă fără drept de apel de Ena Shibahara (136 WTA), scor 5-7, 2-6 după o oră şi 23 de minute. A urmat Anca Todoni (88 WTA), care a cedat în fața ocupantei poziției 51 WTA, Moyuka Uchijima, scor 6-3, 6-7 (3), 2-6, la capătul a două ore și jumătate de joc.</p>
<p>La dublu, Ilinca Amariei și Mara Gae au dat piept cu mult mai experimentata pereche formată din Shuko Aoyama și Eri Hozumi. Rezultatul? 4-6, 2-6, după o oră și 11 minute.</p>
<p>La finalul celor trei dueluri, Horia Tecău a tras concluziile. Discursul <span>a fost de-a dreptul surprinzător</span>, ținând cont că Japonia a călcat în picioare România.</p>
<blockquote><p>„Încep cu primul meci, unde Miriam a jucat mai bine decât ieri, creând un prim set competitiv. Am avut șanse la 5-0, acele mini-șanse pot schimba dinamica meciului, dar nu le-am fructificat. Apoi, cred că a început să joace mai bine, iar în setul doi a fost și mai bună. Poate că șansa noastră a fost în primul set.</p>
<p> </p>
<p>În al doilea meci de simplu, Anca a avut un meci puternic. A fost la 4-1 și juca un tenis excelent, dar meciul s-a strâns. Adversara a riscat, mingile au intrat, și meciul a devenit strâns. A avut o minge de meci pe serviciul doi și nu a reușit să o câștige. E greu să pierzi setul doi după ce ai condus cu 4-1 și ai avut minge de meci. Energia a scăzut puțin. Am reușit să revenim și să fim competitivi până la mijlocul setului, dar adversara a fost mai bună la final.</p>
<p> </p>
<p>La dublu, am avut un nou debut, Ilinca. A jucat foarte bine, primul meci pentru România în această competiție. Fără presiune la 0-2, dar a jucat bine și ar putea fi o opțiune pentru viitor. Mara, o altă jucătoare tânără, puternică, cu un viitor strălucit pentru România.</p>
<p> </p>
<p>Am fost bucuros să le văd împreună pe teren, s-au bucurat de dublu. Au jucat un meci bun, strâns, cu o șansă la 4-3 și un punct deuce în primul set, o altă mini-șansă. Deși am pierdut 0-3, sunt foarte mulțumit de jucătoarele noastre, de cum au concurat și de atitudinea lor. Felicitări echipei Japoniei și mult succes mâine”, a declarat căpitanul nejucător al echipei noastre.</p></blockquote>
<h2><span>Raluca Olaru: „Este o echipă foarte tânără”</span></h2>
<p>La rândul ei, Raluca Olaru a sărit în apărarea jucătoarelor, punând înfrângerea pe seama tinereții. Un alt argument pe care l-a adus a fost legat de suprafața de joc.</p>
<blockquote><p>„Trebuie să punem lucrurile în perspectivă. Este o echipă foarte tânără, toate jucătoarele au fost la debut în această echipă. Două meciuri grele, pe o suprafață pe care nu sunt neapărat confortabile”, a spus fosta jucătoare, la <span>Digi Sport</span>.</p></blockquote>

]]></description>
    </item>
    <item>
      <title>Părea imposibil! Un francez a doborât recordul lui Rafa Nadal din 2007 în turneele Masters</title>
      <link>https://www.prosport.ro/alte-sporturi/tenis/parea-imposibil-un-francez-a-doborat-recordul-lui-rafa-nadal-din-2007-in-turneele-masters-20144026</link>
      <description><![CDATA[<img src="https://www.prosport.ro/wp-content/uploads/2025/04/Parea-imposibil-Un-francez-a-doborat-recordul-lui-Rafa-Nadal-din-2007-in-turneele-Masters.jpg"/><br/><p>Arthur Fils a scris istorie la Monte Carlo, acolo unde s-a oprit în cele din urmă în sferturile de finală.</p>
<p>În Franța, Fils a devenit cel mai tânăr jucător de tenis care atinge sferturile în primele trei turnee Masters dintr-un sezon.</p>
<h2><span>Un francez a doborât recordul lui Rafa Nadal la Monte Carlo</span></h2>
<p>Arthur Fils a avut un parcurs excelent la Monte Carlo, doborând recordul lui Rafa Nadal, care data din 2007.</p>
<p>După ce a trecut și de Flavio Cobolli, campion la București, Fils a ajuns în sferturi, prin victoria cu Andrey Rublev, fiind apoi eliminat în semifinale.</p>
<p>De la introducerea actualului format, în 1990, Fils a devenit cel mai tânăr jucător care ajunge în sferturi în primele trei turnee Masters, după ce a impresionat la Indian Wells și Miami.</p>
<p>Astfel, Fils l-a depășit în acest top inedit pe marele Nadal. „Să fii tată, să ai un băiat și să îl poți vedea de fiecare dată când te întorci acasă…Este ceva complet diferit. Sentimentul este complet diferit de orice altceva. Doar să știu că am șansa de fi privit de el în timp ce joc… Chiar dacă asta se va întâmpla pentru o scurtă perioadă de timp și probabil nu știe nimic despre ce se întâmplă pe teren, nu contează. Asta va rămâne acolo și pentru minte este o amintire grozavă”, <span>spunea Rafa Nadal, în prima jumătate a anului 2024</span>, pe vremea când încă nu se retrăsese.</p>
<h2><span>Arthur Fils: „Când eram mic, mi-am dorit mereu să fiu numărul 1 mondial!”</span></h2>
<p>Arthur Fils a câștigat până acum trei turnee ATP, după ce s-a impus la Hamburg, Tokyo și Lyon. Acesta își propune să ajungă cel mai bun jucător din lume și să se impună în Grand Slam-uri, precum idolul său, este vorba de elvețianul Roger Federer.</p>
<blockquote><p>Când eram mic, mi-am dorit mereu să fiu numărul 1 mondial. Mai târziu, tatăl meu m-a întrebat care sunt visele mele. I-am spus: ‘Vreau să fiu în top 10’. Apoi m-a întrebat: ‘Nu mai vrei să fii numărul 1 mondial?’.</p>
<p> </p>
<p>Eu i-am zis: ‘Ba da, dar vreau și să câștig o mulțime de Grand Slam-uri!’. Îl vedeam pe Federer câștigându-le și credeam că e ceva ușor. Acum, îmi dau seama că nu mai este atât de ușor, dar e ceva ce îmi rămâne în fundul minții”, spunea Arthur Fils, înaintea turneului de la Monte Carlo, în care a ajuns până în semifinale.</p></blockquote>

]]></description>
    </item>
    <item>
      <title>Roger Federer şi-a anunțat revenirea pe terenul de tenis, la 43 de ani: „M-am săturat de cât am jucat golf. Vreau să umplu câteva arene”</title>
      <link>https://www.prosport.ro/alte-sporturi/tenis/roger-federer-si-a-anuntat-revenirea-pe-terenul-de-tenis-la-43-de-ani-m-am-saturat-de-cat-am-jucat-golf-vreau-sa-umplu-cateva-arene-20145042</link>
      <description><![CDATA[<img src="https://www.prosport.ro/wp-content/uploads/2025/04/Roger-Federer-si-a-anuntat-revenirea-pe-terenul-de-tenis-la-43-de-ani.-„M-am-saturat-de-cat-am-jucat-golf.-Vreau-sa-umplu-cateva-arene-1.jpg"/><br/><p>Roger Federer și-a pus pe jar fanii din întreaga lume după ce a anunțat că vrea să revină pe terenul de tenis, la trei ani după ce a spus stop carierei excepționale.</p>
<p>Ajuns la 43 de ani, fostul lider mondial al ierarhiei masculine dezvăluie că s-a săturat să joace golf și ar fi extrem de încântat dacă ar mai umple până la refuz câteva arene mari de tenis.</p>
<h2><span>Anunț de ultimă oră al lui Roger Federer. „M-am săturat de cât am jucat golf”</span></h2>
<p>Elvețianul Roger Federer a dat alarma în tenisul mondial și a anunțat că vrea să se reîntoarcă în tenis, la trei ani <span>după ce a pus racheta în cui</span>.</p>
<p>Fostul lider al clasamentului ATP dezvăluie că, la 43 de ani, s-a săturat să joace golf și că ar fi extrem de încântat dacă ar reveni în „sportul alb” și ar mai umple la capacitate maximă câteva mari arene de tenis.</p>
<p>„Fed-ex” afirmă că îi lipsesc antrenamentele de pe vremea când era jucător activ și că, de când s-a lăsat, nu a mai prea jucat tenis, deoarece trupul și mintea sa aveau nevoie de o pauză.</p>
<p>„Sincer, mi-ar plăcea să mai joc tenis din nou. Ajunge cu golful, am jucat atât de mult. Așa de serios, mi-ar plăcea să încep să joc de două sau trei ori pe săptămână și sper să mă întorc pe terenul de tenis și să umplu câteva lucruri frumoase în întreaga lume. Nu am încă planuri. Partea de antrenament, îmi lipsește puțin. Nu am jucat prea mult de când m-am retras pentru că trupul și mintea mea aveau nevoie de o pauză”, a spus Federer pentru <span>TNT Sports</span>.</p>
<p><img alt="" class="size-large wp-image-20145081" decoding="async" fetchpriority="high" height="1400" sizes="(max-width: 1026px) 100vw, 1026px" src="https://www.prosport.ro/wp-content/uploads/2025/04/491295558_1464145494991364_3781490277702822162_n-1026x1400.jpg" srcset="https://www.prosport.ro/wp-content/uploads/2025/04/491295558_1464145494991364_3781490277702822162_n-1026x1400.jpg 1026w, https://www.prosport.ro/wp-content/uploads/2025/04/491295558_1464145494991364_3781490277702822162_n-768x1048.jpg 768w, https://www.prosport.ro/wp-content/uploads/2025/04/491295558_1464145494991364_3781490277702822162_n-1126x1536.jpg 1126w, https://www.prosport.ro/wp-content/uploads/2025/04/491295558_1464145494991364_3781490277702822162_n.jpg 1220w" width="1026"/></p>
<h2><span>Mesajul de adio al magnificului elvețian</span></h2>
<p>Pe 15 septembrie 2022, Roger Federer și-a anunțat <span>retragerea din carieră</span>. Măcinat de probleme medicale și intervențiile chirurgicale, elvețianul n-a mai putut reveni la forma de odinioară și a decis să să spună adio tenisului.</p>
<p>„Dintre toate darurile pe care tenisul mi le-a oferit în ultimii ani, fără îndoială că cel mai important a fost oamenii pe care i-am întâlnit în această călătorie. Sportul mi-a oferit prieteni, rivali și fani în această viață.</p>
<p>Astăzi vreau să vă dau o veste. După cum mulți știți, în ultimii trei ani am avut în fața mea multe provocări, din cauza accidentărilor și operațiilor. Am muncit din greu să revin la cea mai bună formă sportivă, dar știu, de asemenea, și limitele corpului meu, iar acesta este mesajul pe care corpul meu mi l-a dat.</p>
<p>Am 41 de ani, am jucat peste 1.500 de meciuri în 24 de ani. Tenisul m-a tratat mai generos decât aș fi putut visa vreodată, iar acum trebuie să recunosc că e timpul să pun capăt carierei mele competiționale.</p>
<p>Săptămâna viitoare, Laver Cup, la Londra, va fi ultimul meu eveniment ATP. Sigur că voi mai juca tenis în viitor, dar nu va mai fi la Grand Slam-uri sau în circuitul ATP. Aceasta este o decizie cu gust amar, pentru că îmi va fi dor de tot ceea ce mi-a oferit circuitul”, a fost mesajul lui Federer.</p>

]]></description>
    </item>
    <item>
      <title>Neverosimil. Grigor Dimitrov a pierdut 0-6, 0-6 cu Alex De Minaur, după ce în setul 2 a luat doar 5 puncte</title>
      <link>https://www.prosport.ro/alte-sporturi/tenis/neverosimil-grigor-dimitrov-a-pierdut-0-6-0-6-cu-alex-de-minaur-dupa-ce-in-setul-2-a-luat-doar-5-puncte-20143611</link>
      <description><![CDATA[<img src="https://www.prosport.ro/wp-content/uploads/2025/04/Neverosimil.jpg"/><br/><p>Jucătorul bulgar de tenis Grigor Dimitrov, aflat pe locul 18 mondial, a fost umilit de australianul Alex de Minaur, 0-6, 0-6.</p>
<p>Alex De Minaur s-a calificat în semifinale la Monte Carlo, după ce l-a învins pe bulgarul Grigor Dimitrov cu un incredibil 6-0, 6-0.</p>
<h2><span>Doar 5 puncte a câștigat Grigor Dimitrov în al doilea set al meciului cu Alex De Minaur</span></h2>
<p>S-au stabilit ambele semifinale ale <span>turneului de categorie Masters 1.000 de la Monte Carlo</span>. Adversari vor fi, conform tabloului, italianul Lorenzo Musetti și australianul Alex de Minaur, respectiv, spaniolii Alejandro Davidovich Fokina și Carlos Alcaraz.</p>
<p>De Minaur (10 ATP, cs 8) s-a calificat în penultimul act după ce a trecut cu un incredibil 6-0, 6-0 de bulgarul Grigor Dimitrov (18 ATP, cs 15) în doar 44 de minute. Dacă game-urile din primul set au fost cât de cât echilibrate, în partea a doua a întâlnirii a existat un singur jucător pe teren.</p>
<p>Dimitrov a câștigat doar 5 puncte: câte unul în game-urile 1, 3 și 4, și două în al 5-lea. În timp ce bulgarul s-a chinuit să-și găsească ritmul și de multe ori a jucat fără intensitate, De Minaur a profitat total de loviturile necruțătoare din spatele terenului, comițând doar 6 erori neforțate într-un set de debut, care a durat 23 de minute.</p>
<h2><span>Arhur Fils a fost foarte aproape să-l elimine pe Carlos Alcaraz</span></h2>
<p>După acest succes, australianul conduce cu 4-2 la meciurile directe. A fost cea mai dură înfrângere suferită de Dimitrov în circuitul ATP, din 2007 când a debutat.</p>
<p>„Cu problemele pe care le-am avut pe această suprafață la începutul carierei mele, nu prea am înțeles cum să joc bine pe ea. Pe măsură ce anii au trecut, am ajuns să înțeleg lucrurile pe care le pot face bine pentru a deveni un adversar dur pe această suprafață.</p>
<p>Sunt foarte fericit că joc din ce în ce mai bine în fiecare an. Nu este vorba despre a da lovituri puternice, ci despre deschiderea terenului, folosind unghiuri, înălțime și viteze diferite. De asemenea, contează și înțelegerea echilibrului dintre a fi prea agresiv și prea pasiv”, a declarat de Minaur la finalul confruntării, potrivit <span>site</span>-ului ATP.</p>
<p>În penultimul act al <span>turneului de la Monte Carlo</span>, australianul îl va avea adversar pe italianul Lonrezo Musetti (16 ATP, cs 13). Acesta l-a învins în set decisiv, 1-6, 6-3, 6-4, pe grecul Stefanos Tsitsipas (8 ATP, cs 6).</p>
<p>Cealaltă semifinală propune un duel spaniol. Alejandro Davidovich Fokina (42 ATP) a avut nevoie de 70 de minute pentru a trece de australianul Alexei Popyrin (27 ATP) cu 6-3, 6-2.</p>
<p>La rândul lui, Carlos Alcaraz (3 ATP), al doilea favorit al întrecerii, a câștigat cu 4-6, 7-5, 6-3 în fața lui Arhur Fils (15 ATP, cs 12), după ce francezul a avut trei mingi de break la 5-5.</p>

]]></description>
    </item>
    <item>
      <title>Maria Sharapova, apariție incendiară: „Bala Babe”. Rusoaica și-a etalat trupul pe podea</title>
      <link>https://www.prosport.ro/sport-life/maria-sharapova-aparitie-incendiara-bala-babe-rusoaica-si-a-etalat-trupul-pe-podea-20143481</link>
      <description><![CDATA[<img src="https://www.prosport.ro/wp-content/uploads/2025/04/Maria-Sharapova-aparitie-incendiara-„Bala-Babe.-Rusoaica-si-a-etalat-trupul-pe-podea.jpg"/><br/><p>Maria Sharapova, câștigătoare a cinci titluri de Grand Slam, și-a etalat trupul pe podea și a încins imaginația fanilor.</p>
<p>Fosta mare campioană a tenisului mondial a fost fotografiată într-o ipostază incendiară.</p>
<h2><span>Maria Sharapova, apariție incendiară: „Bala Babe”. Rusoaica și-a etalat trupul pe podea</span></h2>
<p>Maria Sharapova și-a amintit de emblematica ședință foto din 2020 și <span>a distribuit o fotografie cu ea</span> îmbrăcată în Bala Babe.</p>
<p>Tot în acel an rusoaica a investit pentru prima dată în brand. Fosta mare campioană a tenisului mondial și-a etalat trupul pe podea pentru a imita o reclamă în stil Barbie.</p>
<p>„Maria Sharapova a distribuit o fotografie cu ea îmbrăcată în Bala Babe, amintindu-și de emblematica ședință foto de la sală din 2020, când a investit pentru prima dată în brand.</p>
<p>Bala oferă greutăți purtabile pentru gleznă și încheietură, iar Sharapova a folosit pagina ei de Instagram pentru a imita o reclamă în stil Barbie în noua tendință a cutiilor pentru păpuși a companiei.</p>
<p>Imaginea a fost o ședință foto veche din 2020, când a lucrat pentru prima dată cu brandul. Ea a încercat să copieze postura exactă a Bala Babe și a redistribuit-o de la fondatoarea Bala.</p>
<p>Bala folosește termenul Bala Babe pentru a-și descrie clientul principal. Conform lor, o Bala Babe este un membru al comunității Bala – persoane active și pasionate de mișcarea corpului și de exprimarea sa prin fitness”, a notat publicația <span>sportskeeda</span>.</p>
<blockquote><p>Înainte de a-mi anunţa retragerea mi-am pus de mai multe ori o întrebare. Am săpat în interiorul meu, să văd ce îmi spune corpul şi mintea mea. Am avut în jur mulţi oameni care au vrut să mă ghideze în direcţia corectă, dar până la urmă a trebuit să iau o decizie bazată pe sentimentele mele”, spunea Sharapova, într-un interviu pentru Inc. Magazine.</p></blockquote>
<h2><span>Ce jucătoare din circuitul actual o impresionează cel mai mult: „Sunt o mare fană”</span></h2>
<p>Maria Sharapova, fosta mare campioană a tenisului mondial, <span>și-a arătat aprecierea</span> față de Coco Gauff, Mirra Andreeva și Ons Jabeur.</p>
<p>„Sunt o mare fană a lui Coco Gauff. E foarte plăcut să o privești jucând, iar viitorul ei arată foarte promițător, chiar dacă a reușit deja să câștige un turneu de Grand Slam.</p>
<p>De asemenea, se comportă impecabil și în afara terenului. Povestea lui Ons Jabeur este incredibilă și a motivat multe fete să ia racheta în mână. A devenit un simbol pentru tenisul african și arab.</p>
<p>Țin cu Mirra Andreeva. Tocmai a reușit să pătrundă în Top 10 WTA LIVE, așa că este cu siguranță o jucătoare de urmărit în viitor, vă încurajez s-o faceți”, a declarat Sharapova, potrivit presei din Rusia.</p>

]]></description>
    </item>
  </channel>
</rss>
