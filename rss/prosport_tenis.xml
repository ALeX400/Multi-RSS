<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Motivul pentru care tatăl lui Sinner nu a fost la finala Roland Garros, meci pe care fiul său l-a pierdut în fața lui Alcaraz</title>
      <link>https://www.prosport.ro/alte-sporturi/tenis/motivul-pentru-care-tatal-lui-sinner-nu-a-fost-la-finala-roland-garros-meci-pe-care-fiul-sau-l-a-pierdut-in-fata-lui-alcaraz-20192117</link>
      <description><![CDATA[<img src="https://www.prosport.ro/wp-content/uploads/2025/06/Motivul-pentru-care-tatal-lui-Sinner-nu-a-fost-la-finala-Roland-Garros-meci-pe-care-fiul-sau-l-a-pierdut-in-fata-lui-Alcaraz.jpg"/><br/><p>Liderul mondial ATP Jannik Sinner nu l-a avut pe tatăl său prezent la confruntarea epică din finala turneului de la Roland Garros, un meci dramatic în care a condus cu 2-0 și a avut trei mingi de meci în setul al patrulea.</p>
<p>Sinner, care la 23 de ani deține trei titluri majore și o avere considerabilă din tenis, de peste 41 de milioane de dolari, a vorbit deschis despre absența tatălui său la cea mai lungă finală din istoria Open-ului parizian.</p>
<p>Pentru accederea în finală, Sinner a fost răsplătit cu 1.300 de puncte ATP și 1.275.000 de euro, potrivit <span>ATP Tennis</span>.</p>
<h2><span>Motivul pentru care tată lui Sinner nu a fost la finala de la Roland Garros, pierdută în fața lui Alcaraz</span></h2>
<p>Jannik Sinner a bifat câteva borne importante în cariera sa, dar succesul pe care îl are nu a schimbat stilul de viață al familiei, astfel că tatăl său a fost marele absent de la finala epică pe care a pierdut-o în fața ibericului Carlos Alcaraz. Motivul? Unul banal. Tatăl era la serviciu în acea zi.</p>
<p>„Suntem o familie foarte simplă. Tata nu a fost aici pentru că a fost la muncă astăzi (n.r. duminică). Așadar, succesul meu nu ne schimbă cu nimic ca familie. Mi-a făcut plăcere să o văd pe mama aici și, da, cred că tata se uita la televizor dacă termina de lucru, așa că este în regulă”, a declarat Jannik Sinner în cadrul conferinței de presă de după <span>finala de la Roland Garros, cea mai lungă finală din istoria Open-ului francez, de 5 ore și 29 de minute</span>.</p>
<p>Sinner este de originar dintr-o zonă alpină, din nordul Italiei, vorbitoare de limbă germană, iar tatăl său, Hanspeter, este de meserie bucătar.</p>
<p>Întrebat ce va face pentru a-și reveni după eșecul prin care a trecut în finala cu numărul 2 mondial, Sinner a afirmat că familia este cea care îi este aproape în astfel de momente.</p>
<p>„Familia mea, oamenii care mă cunosc. Ei mă ajută. Sunt momente în care dăruiești, momente în care primești ceva. Acum este timpul să iau ceva de la oamenii apropiați pe care îi am. Așa că ei vor fi cu siguranță fericiți că mă întorc acasă, cu familia mea, cu oamenii mei dragi”, a mai spus spus Sinner.</p>
<h2><span>Sinner, despre finala de la Roland Garros</span></h2>
<p>Sinner a scris istorie pentru tenisul italian după ce anul trecut a devenit primul campion italian din istoria turneului Australian Open și al doilea care a câștigat un titlu de Grand Slam în „era Open”, după Panatta, la Roland Garros, în 1976.</p>
<p>Cu trei titluri de Grand Slam în palmares, Australian Open (2024 și 2025) și US Open (2024), Jannik Sinner s-a aflat foarte aproape să îl egaleze pe <span>Carlos Alcaraz la numărul de titluri majore</span>, însă a ratat cele trei mingi de meci din setul 4, partida încheindu-se cu scorul de 6-4, 7-6 (4), 4-6, 6-7 (3), 6-7 (2).</p>
<p>„Așa cum am spus întotdeauna înainte de începerea carierei mele, nu m-aș fi gândit niciodată să mă găsesc în această poziție și acest lucru nu a fost nici măcar un vis, pentru că a fost atât de departe și nu m-am gândit la asta.</p>
<p>Mă aflu aici, jucând cea mai lungă finală din istoria Roland Garros. Doare înfrângerea, dar nu se poate merge în continuare plângând”, a concluzionat Sinner.</p>

]]></description>
    </item>
    <item>
      <title>Un nou cuplu în sportul românesc. Fotbalistul de la Steaua s-a cuplat cu rebela tenisului românesc</title>
      <link>https://www.prosport.ro/sport-life/un-nou-cuplu-in-sportul-romanesc-fotbalistul-de-la-steaua-s-a-cuplat-cu-rebela-tenisului-romanesc-20192287</link>
      <description><![CDATA[<img src="https://www.prosport.ro/wp-content/uploads/2025/06/Un-nou-cuplu-in-sportul-romanesc.-Fotbalistul-de-la-Steaua-s-a-cuplat-cu-rebela-tenisului-romanesc.jpg"/><br/><p>Cel mai nou cuplu din sportul românesc a fost anunțat în acest început de vară. El este căpitanul echipei Steaua București, ea este o jucătoare de tenis, cunoscută publicului ca „rebela tenisului”, o prezență constantă în social media, unde nu ezită să își expună trupul sculptat și încărcat de o multitudine de tatuaje.</p>
<p>Fundașul Adrian Ilie (25 de ani) și Andreea Prisacariu (25 de ani, locul 499 WTA) sunt amândoi legitimați la clubul Steaua, unde <span>jucătoarea de tenis a venit de la rivala Dinamo în vara lui 2024, </span>afirmând că a decis să facă această mutare pentru că la fostul club nu se simțea respectată.</p>
<p>În sezonul 2024-2025, Adrian Ilie a jucat în 28 de meciuri, cumulând peste 2.300 de minute de joc, și are o cotă de piață de 175.000 de euro, potrivit Transfermarkt.</p>
<h2><span>Andreea Prisacariu, de la tenis la vedetă în mediul online</span></h2>
<p>Cea mai bună clasare a Andreei Prisăcariu a fost în 2022, când în mai atingea locul 304 WTA, după ce în martie avea cea mai bună poziționare la nivel ITF, locul 31.</p>
<p>De altfel, anul 2022 a fost și cel în care<span> a fost componentă a echipei României de Billie Jean King Cup (fosta Fed Cup) în confruntarea cu reprezentativa Poloniei</span> din care făcea parte și liderul mondial de la acel moment, Iga Swiatek, care a învins-o categoric, cu 6-0, 6-0.</p>
<p>Cu rezultate modeste în tenis, rebela Andreea Prisăcariu se remarcă în mediul online, doar pe Instagram având zeci de mii de urmăritori la postările sale, unele dintre acestea fiind foarte îndrăznețe, expunându-și atât fizicul bine lucrat, cât și momente din viața personală, cum este cel al relației cu căpitanul Stelei, Adrian Ilie, care apare într-o postare de tip InstaStory cu mâna pe piciorul jucătoarei de tenis.</p>
<h2><span>Andreea Prisacariu, în semifinale la W15 Focșani</span></h2>
<p>În prezent, Andreea Prisacariu se află pe locul 499 WTA, iar cel mai recent turneu la care a particpat a fost cel de la Focșani, de categorie W15, unde a ajuns până în semifinală, pe care a pierdut-o în fața ibericei Ruth Roura Laaversias.</p>
<p>În cariera sa, Andreea Prisacariu a câștigat șase trofee, toate de categorie ITF, astfel: două titluri W15 Tabarka (2019), două titluri W15 Antalya (2021), W25 Santa Margherita di Pula (2023) și W15 Kursumlijska Banja (2024).</p>
<p>S-a remarcat la dublu, unde are zece trofee: în 2019, W15 Antalya, în 2020, de două ori  W15 Antalya (zgură) și de două ori W15 Monastir (hard), în 2021 W60+H La Bisbal D’Emporda și W25 Trieste, în 2023  W40 Monastir și W15 Monastir (ambele pe hard) și în 2024 la W35 Istanbul (hard).</p>
<p>Prisacariu are o rată a victoriilor de 59%, cu 270 de victorii și 185 de înfrângeri. De-a lungul carierei a reușit să strângă aproape 130.000 de dolari din premiile din tenis.</p>
<p>FOTO: Instagram @ Andreea Prisacariu</p>

]]></description>
    </item>
    <item>
      <title>Cum arată interiorul hotelului Simonei Halep de la Mamaia, unde o cameră costă de la 110 euro pe noapte: „Atenție la detalii”</title>
      <link>https://www.prosport.ro/alte-sporturi/tenis/simona-halep/cum-arata-interiorul-hotelului-simonei-halep-de-la-mamaia-unde-o-camera-costa-de-la-110-euro-pe-noapte-atentie-la-detalii-20192139</link>
      <description><![CDATA[<img src="https://www.prosport.ro/wp-content/uploads/2025/06/Cum-arata-interiorul-hotelului-Simonei-Halep-de-la-Mamaia-unde-o-camera-costa-de-la-110-euro-pe-noapte-Atentie-la-detalii.png"/><br/><p>Simona Halep deține un hotel în Mamaia Nord, la cele mai înalte standarde de calitate, unde turiștii trebuie să plătească suma de 110 euro pentru o singură noapte de cazare.</p>
<p>Mulți dintre sportivi își construiesc viața de după retragere chiar din perioada când încă activează, așa cum este cazul Simonei Halep. Constănțeanca <span>deține mai multe hoteluri</span>, printre care unul la Mamaia Nord, unde o noapte costă peste o sută de euro.</p>
<h2><span>Cum arată hotelul Simonei Halep din Mamaia Nord. Doritorii trebuie să scoată din buzunar 110 euro pe noapte</span></h2>
<p>Încă de la recepție, vizitatorii sunt așteptați cu foarte mult bun gust. „Super Simo” a optat pentru nuanțe maronii, cu multe culori neutre, cu multe lumini cu tematică ambientală și vaze cu flori care completează peisajul.</p>
<p>Bineînțeles, sportiva a optat și pentru fotografii memorabile ale carierei sale, pe pereți. Restaurantul este unul modern, cu multe modele de detalii sub formă de arcade și cu motive florale.</p>
<p>„În vacanță, diminețile au alt ritm… mai blând, mai senin, cu miros de cafea proaspătă și gust de relaxare.</p>
<p>La Hotel Simona Halep – Mamaia Nord, totul e pregătit pentru un început de zi plăcut: mic dejun pregătit cu grijă, un ambient plăcut și o energie bună care se simte de la prima oră.</p>
<p>Poate urmează o zi lungă pe plajă… sau poate doar vrei să te bucuri de răcoarea unei dimineți tihnite în interior. Oricum ar fi, spațiul nostru te întâmpină cu liniște, confort și atenție la detalii.</p>
<p>Suntem la câțiva pași de mare, dar la distanță perfectă pentru un plus de liniște. Te așteptăm să descoperi noul tău loc preferat de vară!”, au scris reprezentanții hotelului pe pagina oficiala.</p>
<h2><span>Ce face Simona Halep după retragerea din tenis</span></h2>
<p>Simona Halep a rupt tăcerea, la peste patru luni de la momentul retragerii sale. <span>„Super-Simo” a discutat pe Instagram</span> despre cum se simte departe de teren, dar și faptul că este pregătită pentru noi provocări.</p>
<p>„Au trecut trei luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, în acel meci.</p>
<p>Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte.</p>
<p>Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut: că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi.</p>
<p>Tenisul nu a fost doar un sport pentru mine. Tenisul este o parte din mine. De aceea, nu există un stop sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e momentul să aflu cine pot fi dincolo de el”, a relatat Simona Halep, pe Instagram.</p>

]]></description>
    </item>
    <item>
      <title>Pe ce va cheltui Carlos Alcaraz o parte din cele 2.550.000 de euro castigate la Roland Garros. Spaniolul are o avere de peste 38.000.000 de euro, dar nu îi place să arunce banii pe geam</title>
      <link>https://www.prosport.ro/alte-sporturi/tenis/pe-ce-va-cheltui-carlos-alcaraz-o-parte-din-cele-2-550-000-de-euro-castigate-la-roland-garros-spaniolul-are-o-avere-de-peste-38-000-000-de-euro-dar-nu-ii-place-sa-arunce-banii-pe-geam-20192272</link>
      <description><![CDATA[<img src="https://www.prosport.ro/wp-content/uploads/2025/06/Pe-ce-va-cheltui-Carlos-Alcaraz-o-parte-din-cele-2.550.000-de-euro-castigate-la-Roland-Garros.-Spaniolul-are-o-avere-de-peste-38.000.000-de-euro.jpg"/><br/><p>Carlos Alcaraz (22 de ani – 2 ATP) a dezvăluit pe ce va cheltui o parte din cele 2.550.000 de euro pe care le-a câștigat în urma triumfului de la Roland Garros 2025.</p>
<p>În marea finală a Grand Slam-ului de la Paris, sportivul spaniol l-a învins pe italianul Jannik Sinner (23 de ani – 1 ATP), scor 4-6, (6)6-7, 6-4, 7-6(3), 7-6(2) după 5 ore și 29 de minute de joc.</p>
<h2><span>Carlos Alcaraz spune că își va cumpăra o pereche de pantofi după ce a câștigat Roland Garros 2025 și implicit un cec de 2.550.000 de euro</span></h2>
<p>Duminică, 8 iunie, <span>Carlos Alcaraz a câștigat Roland Garros 2025</span>, la capătul unei finale dramatice pe care a disputat-o în compania liderului ATP, italianul Jannik Sinner.</p>
<p>După aproximativ 4 ore de joc, scorul de pe tabelă era 6-4, 7-6(4), 4-6, 5-3 în favoarea lui Jannik Sinner, care avea și nu mai puțin de 3 mingi de meci/campionat pe serviciul adversarului. Însă, ce a urmat a scris o nouă pagină de istorie în tenisul masculin.</p>
<p>Alcaraz a salvat toate mingile de meci, a câștigat game-ul, s-a impus în setul 4, după care a câștigat și decisivul în tie-break, izbutind să triumfe la Roland Garros 2025.</p>
<p>Mulțumită victoriei de la Paris, <span>Carlos Alcaraz a ajuns</span> aproape de borna celor 40.000.000 de euro câștigate din tenis. Concret, potrivit <span>ATP.com</span>, ibericul și-a adjudecat doar din competiții suma de 44.732.623 de dolari, care reprezintă puțin peste 39.000.000 de euro.</p>
<p>Suma de 2.550.000 de euro i-a intrat în conturi doar după victoria obținută în fața lui Jannik Sinner pe 8 iunie.</p>
<p>În momentul în care a fost întrebat dacă intenționează să facă vreo investiție extravagantă după succesul de la Paris, Carlos Alcaraz a surprins și a spus că va respecta tradiția, respectiv își va achiziționa o pereche de pantofi:</p>
<blockquote><p>Poate că nu după fiecare victorie mare, dar, de exemplu, în turneele de mare șlem, dacă ajung în semifinale, îmi place să îmi cumpăr o pereche de pantofi. Dacă am avut un sezon bun, la finalul anului îmi cumpăr, de obicei, un ceas elegant”, a spus Carlos Alcaraz, potrivit <span>Tennis Channel</span>.</p></blockquote>
<h2><span>Premiile de la Roland Garros 2025</span></h2>
<p>Ediția din 2025 a turneului de Grand Slam de la Roland Garros a venit la pachet și cu cele mai mari premii din istoria zgurii pariziene.</p>
<p>Premiile totale au fost în valoare de peste 56.000.000 de euro, iar pe lângă cecul câștigătorului, de 2.550.000 de euro, restul au arătat în felul următor:</p>
<ul>
<li>Prima rundă: 78.000 euro</li>
<li>Runda a doua: 117.000 euro</li>
<li>Runda a treia: 168.000 euro</li>
<li>Optimi de finală: 265.000 euro</li>
<li>Sferturi de finală: 440.000 euro</li>
<li>Semifinală: 690.000 euro</li>
<li>Finală: 1,275 milioane euro</li>
<li>Câștigător: 2,55 milioane euro</li>
</ul>

]]></description>
    </item>
    <item>
      <title>Trecută printr-un divorț, Simona Halep s-a lămurit cum e gura lumii. Ce mesaj a postat</title>
      <link>https://www.prosport.ro/alte-sporturi/tenis/simona-halep/trecuta-printr-un-divort-simona-halep-s-a-lamurit-cum-e-gura-lumii-ce-mesaj-a-postat-20191500</link>
      <description><![CDATA[<img src="https://www.prosport.ro/wp-content/uploads/2025/06/Trecuta-printr-un-divort-Simona-Halep-s-a-lamurit-cum-e-gura-lumii.-Ce-mesaj-a-postat-scaled-e1749458485264-1400x791.jpg"/><br/><p>Simona Halep a oferit o replică pe Instagram celor care au criticat-o de-a lungul timpului. Fosta jucătoare de tenis a trecut printr-un divorț. despărțirea având loc la doar un an de la nuntă.</p>
<p>Divorțul Simonei Halep a făcut înconjurul presei internaționale în anul 2022, când anunțul oficial a venit. Deși Simona și Toni Iuruc aveau programată cununia religioasă tot atunci, fosta jucătoare a decis să pună stop relației cu două luni înainte de evenimentul programat.</p>
<h2><span>Ce mesaj a avut Simona Halep pentru contestatarii ei</span></h2>
<p>Pe rețelele de socializare, Simona Halep este extrem de activă. De-a lungul timpului, contul ei de peste 1.600.000 de urmăritori a devenit platforma pe care oferî noutăți.</p>
<p>Acum, aceasta a lansat un mesaj la adresa contestatarilor ei. „Trebuie să înțelegi că oamenii fericiți nu pierd timpul să facă rău altora. Rău fac cei care nu sunt fericiți. Răutatea este pentru oamenii frustrați, invidioși și mediocrii”, a scris Simona pe contul oficial de Instagram.</p>
<p>Cauza <span>divorțului din toamna anului 2022</span> încă nu este foarte clară, deoarece cei doi au preferat să fie discreți. Mai multe surse spuneau în trecut că Simona Halep ar fi regretat decizia, fiind una de impuls.</p>
<p>Separarea de Toni Iuruc a coincis cu cea mai grea perioadă a carierei pentru ea, când a fost implicată într-un caz de dopaj, în toamna anului 2022.</p>
<ul>
<li><span>Simona Halep, cel mai sincer interviu după divorț: „Am un sfat pentru toată lumea!”</span></li>
</ul>
<h2><span>„Va rămâne în sufletul meu pentru totdeauna”</span></h2>
<p>Pe data de 4 februarie, Simona Halep și-a exprimat decizia de a se retrage din tenis. După ce a fost măcinată de accidentări, la revenirea în circuitul feminin, fosta sportivă nu a mai ajuns la nivelul dorit. Acum, „Simo” a declarat că este pregătită de noi provocări.</p>
<p>‚Au trecut luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, în acel meci. Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte. Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut: că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi. Tenisul nu a fost doar un sport pentru mine. Tenisul este o parte din mine. De aceea, nu există un stop sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e momentul să aflu cine pot fi dincolo de el”, a relatat Simona Halep, pe Instagram.</p>

]]></description>
    </item>
  </channel>
</rss>
