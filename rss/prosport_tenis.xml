<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Carlos Alcaraz, condamnat la prăbuşire? „E dificil să câştige pe termen lung cu modul lui actual de viaţă”</title>
      <link>https://www.prosport.ro/alte-sporturi/tenis/carlos-alcaraz-condamnat-la-prabusire-e-dificil-sa-castige-pe-termen-lung-cu-modul-lui-actual-de-viata-20162877</link>
      <description><![CDATA[<img src="https://www.prosport.ro/wp-content/uploads/2025/05/Carlos-Alcaraz-condamnat-la-prabusire-„E-dificil-sa-castige-pe-termen-lung-cu-modul-lui-actual-de-viata.jpg"/><br/><p>Carlos Moya, fostul antrenor al lui Rafael Nadal, a vorbit recent despre tânărul Carlos Alcaraz și despre stilul de viață pe care acesta îl are și este de părere că sportivul nu poate fi la cel mai înalt nivel pe termen lung.</p>
<p>Carlos Moya l-a comparat pe Carlos Alcaraz cu Nadal, Federer sau Djokovic și a vorbit despre felul în care cei trei mari campioni au tratat sportul în care au scris adevărate pagini de istorie.</p>
<h2><span>Carlos Moya, verdict despre Carlos Alcaraz</span></h2>
<p>Carlos Moya, cei care a fost antrenorul lui Rafael Nadal, <span>a vorbit recent despre tânărul Carlos Alcaraz</span> și despre stilul de viață pe care acesta îl are. Acesta a fost rezervat în momentul în care a vorbit despre șansele ca tânărul sportiv să fie la cel mai înalt nivel pentru o perioadă lungă de timp.</p>
<p>Totodată, Moya a subliniat faptul că marii campioni, precum Federer, Nadal sau Djokovic, au făcut sacrificii imense pentru a se menține în top. Astfel, stilul de viață pe care Carlos Alcaraz îl are nu îl va ajuta să ajungă la cel mai înalt nivel, chiar dacă talentul este de partea sportivului din Spania.</p>
<p>„Este foarte dificil să devii cel mai bun din istorie cu filosofia de «a te bucura de viață». Poate câștiga Grand Slamuri? Da, poate. Da, să fii cel mai mare… nu cred că e compatibil. Cred că marii campioni, precum Federer, Nadal, Djokovic, au demonstrat o dedicare și un sacrificiu uriaș, zi de zi, pe termen lung. Carlos are un talent imens, dar dacă nu însoțești acest talent cu o disciplină extremă, e greu să ajung la acel nivel absolut”, a declarat Carlos Moya, conform <span>marca.com</span>.</p>
<h2><span>Presiune pe umerii lui Carlos Alcaraz</span></h2>
<p>Jucătorul spaniol de tenis Carlos Alcaraz este într-o scădere de formă și<span> a avut puterea să recunoască faptul că presiunea l-a blocat</span>.</p>
<p>Ibericul, aflat pe locul 3 ATP, la distanță mare de italianul Jannik Sinner, Alcaraz a dezvăluit că este neputincios că nu se poate apropia de liderul mondial.</p>
<p>„Mulți oameni îmi spun despre opțiunile de a fi numărul 1 dacă nu îl întâlnesc în meci direct pe Sinner, dar presiunea asta probabil m-a omorât într-un fel. Singurul lucru la care mă gândesc este că nu am opțiuni de a reveni pe primul loc în turneul următor. Sunt prea departe de el. Singurul lucru pe care îmi doresc este să joc. Acesta este obiectivul”, a recunoscut spaniolul, potrivit sursei menționate anterior.</p>

]]></description>
    </item>
    <item>
      <title>Prins cu rusoaica de 31 de ani, milionarul italian a început să râdă: „Nu e nimic serios. Nu am o relație”</title>
      <link>https://www.prosport.ro/diverse/prins-cu-rusoaica-de-31-de-ani-milionarul-italian-a-inceput-sa-rada-nu-e-nimic-serios-nu-am-o-relatie-20163147</link>
      <description><![CDATA[<img src="https://www.prosport.ro/wp-content/uploads/2025/05/Prins-cu-rusoaica-de-31-de-ani-milionarul-italian-a-inceput-sa-rada-Nu-e-nimic-serios.-Nu-am-o-relatie-1400x778.jpg"/><br/><p>În cele trei luni de suspendare primite pentru dopaj, Jannik Sinner s-a pregătit intens, dar a ținut și primele pagini ale ziarelor de scandal. Mai întâi s-a despărțit de Anna Kalinskaya, apoi a fost surprins în compania unei alte rusoaice, Lara Lieto.</p>
<p>Aceasta a luat parte la antrenamentele din Monte Carlo, alimentând <span>zvonurile legate de o poveste de dragoste</span>. Și totuși, italianul a negat vehement în momentul în care jurnaliștii l-au luat la întrebări.</p>
<p>Între timp, fosta iubită a făcut spectacol în proba de dublu a turneului de la Madrid, împreună cu Sorana Cîrstea. Cele două au cucerit trofeul, învingându-le în ultimul act pe Elise Mertens și Veronika Kudermetova, <span>scor 6-7, 6-2, 12-10</span>.</p>
<h2><span>Jannik Sinner a negat că ar avea o relație cu Lara Lieto</span></h2>
<p>Absolventă a Universității Berkeley din California, Lara Lieto a devenit celebră după ce a pozat într-una dintre cele mai cunoscute reviste de modă, dar și prin prisma vieții sentimentale. Printre starurile care i-au căzut în mreje s-a numărat și Adrien Brody, actorul distins cu două premii Oscar pentru filmele „The Pianist”, respectiv „The Brutalist”.</p>
<p>Recent, rusoaica de 31 de ani a fost surprinsă <span>în ipostaze tandre alături de Jannik Sinner</span>, pe străzile din Monte Carlo și chiar a asistat la ședințele de pregătire. Cu atât mai surprinzătoare, prin urmare, reacția oferită de liderul mondial în cadrul conferinței de presă premergătoare turneului de la Roma, când a venit vorba despre o eventuală relație.</p>
<blockquote><p>„Am parte de foarte multă atenție, mai ales în afara terenului. Am fost foarte surprins de acele fotografii, pentru că nu e nimic serios (n.r. râde). Nu am o relație”, a spus Sinner.</p></blockquote>
<h2><span>Roland Garros, „adevăratul obiectiv”</span></h2>
<p>În altă ordine de idei, italianul a dezvăluit că va aborda turneul de la Roma fără prea mari așteptări, dorința sa fiind aceea de a descoperi la ce nivel se află după trei luni de inactivitate. La Paris, în schimb, și-a propus să cucerească trofeul.</p>
<blockquote><p>„Adevăratul obiectiv este Parisul (n.r. Roland Garros). Sunt aici ca să văd la ce nivel sunt, nu ca să-i înving pe toți. Vreau să trec de prima rundă și să văd ce se întâmplă în continuare.</p>
<p>E complicat să o iau de la capăt. Sunt multe lucruri complicate. Dar sunt foarte calm și fizic sunt bine. Am petrecut aproximativ o lună fără să ating racheta, apoi, încetul cu încetul, am început să lucrez. La început, mai mult la sală.</p>
<p> </p>
<p>Nu mă grăbeam, eram conștient că era nevoie de timp pentru a mă recupera. Este un sentiment puțin ciudat, dar mă simt bine să fiu din nou în circuit. Sunt foarte fericit să fiu din nou din nou aici după aceste luni lungi. Am putut împărtăși momente frumoase cu familia și prietenii”, a spus Jannik Sinner.</p></blockquote>

]]></description>
    </item>
    <item>
      <title>„E ca un ceai. Fierbe din ce în ce mai tare”. Rusul Daniil Medvedev a spus de ce se ceartă mereu pe terenul de tenis</title>
      <link>https://www.prosport.ro/alte-sporturi/tenis/e-ca-un-ceai-fierbe-din-ce-in-ce-mai-tare-rusul-daniil-medvedev-a-spus-de-ce-se-cearta-mereu-pe-terenul-de-tenis-20163040</link>
      <description><![CDATA[<img src="https://www.prosport.ro/wp-content/uploads/2025/05/E-ca-un-ceai.-Fierbe-din-ce-in-ce-mai-tare.-Rusul-Daniil-Medvedev-a-spus-de-ce-se-cearta-mereu-pe-terenul-de-tenis-1400x778.jpg"/><br/><p>De fiecare dată când intră pe terenul de tenis, Daniil Medvedev e ca un ceai care dă în clocot. Comparația a fost făcută chiar de el, într-un interviu acordat recent.</p>
<p>Când vine vorba despre amenzile primite pentru comportament nesportiv, rusul ocupă un loc fruntaș. Doar reacția nervoasă pe care a avut-o la Australian Open 2025 – lovind în repetate rânduri cu racheta camera aflată pe fileu, până a distrus-o –<span> l-a lăsat fără 76.000 de dolari</span>.</p>
<p>Ulterior, la Dubai, a pierdut în sferturile de finală ale turneului și s-a enervat atât de tare încât a dat de pământ cu racheta. Spectatorii au asistat înmărmuriți la această scenă.</p>
<h2><span>Daniil Medvedev, ca un ceai în clocot când se află pe terenul de tenis</span></h2>
<p>Cu o sinceritate dezarmantă, Medvedev a dezvăluit că tensiunea meciului își spune mereu cuvântul în cazul său și nu se poate abține, mai ales în momentele în care jocul nu funcționează.</p>
<blockquote><p>„Când sunt pe teren, mintea mea fierbe din ce în ce mai tare. E ca un ceai. Izbucnesc, pur și simplu, chiar dacă nu vreau. Fierb”, a declarat numărul 10 mondial, la jumătatea unui sezon presărat cu fluctuații de formă.</p></blockquote>
<p>După Madrid Open, turneu în care a ajuns până în semifinale, fiind eliminat de <span>norvegianul Casper Ruud</span>, își va continua parcursul în Italia, la Roma. Meciul din runda inaugurală va avea loc pe 9 mai.</p>
<h2><span>Nu vrea să aibă propriul documentar: „Aș înnebuni dacă aș face asta”</span></h2>
<p>Spre deosebire de rivalul Carlos Alcaraz, rusul ar refuza fără să stea o clipă pe gânduri propunerea de a realiza un documentar inspirat din viața și cariera sa. Motivul? Nu-și dorește să-i fie încălcată intimitatea și să vadă în permanență camere de filmat în jurul său.</p>
<blockquote><p>„Am văzut cum au făcut documentarul de la Alcaraz, și adevărul este că ești înconjurat de o mulțime de camere toată ziua. Nu e ceva ce-mi place, nu e pentru mine. Nu mă deranjează hype-ul. Dau autografe pentru toți cei care îmi cer când sunt pe teren, iar în hoteluri sau în vacanță, sunt foarte mulți oameni care îmi cer fotografii. Când iau cina cu familia mea sau sunt într-un cadru mai privat, uneori poate fi ciudat să mi se ceară o fotografie. În timp ce sunt în spațiul meu personal, pot fi destul de nepoliticos dacă se întâmplă asta.</p>
<p> </p>
<p>Aș înnebuni dacă ar face un documentar despre mine, pentru că vor întotdeauna puțin mai mult decât le permiți tu. Vor să-ți filmeze copiii, soția, să-ți pună întrebări și să afle mai multe despre viața ta personală. Știu că fanii vor dori să știe totul despre mine, dar trebuie să păstrezi puțin spațiu personal. Deci nu, nu cred că voi face vreodată un documentar despre mine, dar niciodată nu voi spune niciodată”, a declarat Daniil Medvedev.</p></blockquote>

]]></description>
    </item>
    <item>
      <title>Sorana Cîrstea, lovitură spectaculoasă! A venit confirmarea oficială de la WTA</title>
      <link>https://www.prosport.ro/alte-sporturi/tenis/sorana-cirstea-lovitura-spectaculoasa-a-venit-confirmarea-oficiala-de-la-wta-20162659</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-13-1400x1129.jpg"/><br/><p>Succesul Soranei Cîrstea de la Madrid a fost confirmat de WTA, care a publicat cea mai nouă ierarhie a tenisului feminin.</p>
<p>Astfel, jucătoarea din România, aflată pe locul 131 la simplu, a făcut un salt impresionat în clasamentul de dublu, urcând 722 de locuri, până pe poziția 82, potrivit <span>WTA Tennis</span>.</p>
<p>Cea mai bună clasare din carieră, la dublu, a fost locul 35, pe care l-a atins în martie 2009.</p>
<h2><span>Sorana Cîrstea, trei din primele cinci jucătoare învinse la Madrid</span></h2>
<p>Sorana Cîrstea, cu 1.055 puncte, a devenit a treia cea mai bine clasată jucătoare din România, la dublu, după Monica Niculescu (locul 40 WTA, cu 2.255 puncte) și Gabriela Ruse (locul 44 WTA, cu 1.994 puncte).</p>
<p>Primele cinci jucătoare din clasamentul de dublu sunt: Katerina Siniakova (Cehia), Taylor Townsend (SUA) și Erin Routliffe (Noua Zeelandă), Jelena Ostapenko (Letonia) și Gabriela Dabrowski (Canada).</p>
<p>Iar la Madrid, până în finală, unde a întâlnit o pereche cu experiență în meciurile de dublu, pe Elise Mertens și Veronika Kudermetova, perechea <span>Sorana Cîrstea/Anna Kalinskaya, în premieră în această formulă</span>, a trecut de trei dintre primele cinci jucătoare.</p>
<p>În turul inagural, Cîrstea și Kalinskaya au învins perechea Dabrowski/Routliffe, cap de serie 1, scor <span class="set-score-string">6-3, </span><span class="set-score-string">4-6, </span><span class="set-score-string">10-7,</span> iar în semifinale de perechea formată din Ostapenko și Su-Wei Hsieh (Taipei), scor 7-6 (2), 6-4.</p>
<h2><span>Titlul de la Madrid, primul după o pauză de șase ani</span></h2>
<p>Pentru <span>Sorana Cîrstea, titlul de la Madrid este al șaselea din carieră</span>, după o pauză de șase ani, dar și cel mai important ca valoare.</p>
<p>Titlurile de dublu din palmaresul Soranei Cîrstea sunt: Luxembourg (2008, cu Marina Erakovic), Fes (2008, cu Anastasia Pavlyuchenkova), Oeiras (2010, cu Medina Garrigues), Dallas (2011, cu Alberta Brianti), Lugano (2019, cu Andreea Mitu).</p>
<p>A avut și cinci finale: New Haven (2008, alături de Monica Niculescu), Barcelona (2008, cu Andreja Klepac) și Fes (2008, cu Maria Kirilenko), Budapesta (2010, cu Medina Garrigues), Tianjin (2014, cu Andreja Klepac).</p>
<h2><span>România, trei jucătoare pe tabloul principal la Roma</span></h2>
<p>Marți, 6 mai, va începe turneul WTA 1.000 de la Roma, turneu dotat cu premii totale de 6.911.032 de dolari, iar principala favorită este Aryna Sabalenka, liderul WTA, finalista de anul trecut.</p>
<p>România are trei jucătoare acceptate direct pe tabloul principal: Sorana Cîrstea (locul 131 WTA), Jaqueline Cristian (locul 74 WTA) și Irina Begu (locul 83 WTA), în timp ce în calificări mai sunt alte două jucătoare, Gabriela Ruse (locul 88 WTA) și Anca Todoni (locul 91 WTA).</p>
<p>Gabriela Ruse (favorita 11) o va întâlni, luni, în primul tur din calificări pe Solana Sierra (Argentina, locul 111 WTA), acest meci fiind o premieră între cele două. Anca Todoni (favorita 13) joacă cu britanica Harriet Dart (locul 118 WTA) și este primul meci direct al acestora.</p>

]]></description>
    </item>
    <item>
      <title>Sorana Cîrstea s-a trezit cu un cadou special! Ce a primit la Roma, direct în cameră, la hotelul de 5 stele, unde o noapte de cazare costă de la 1.300 de euro pe noapte</title>
      <link>https://www.prosport.ro/alte-sporturi/tenis/sorana-cirstea-s-a-trezit-cu-un-cadou-special-ce-a-primit-la-roma-direct-in-camera-la-hotelul-de-5-stele-unde-o-noapte-de-cazare-costa-de-la-1-300-de-euro-pe-noapte-20162605</link>
      <description><![CDATA[<img src="https://www.prosport.ro/wp-content/uploads/2025/05/Ce-apelativ-a-folosit-Sorana-Cirstea-despre-rusoaica-Anna-Kalinskaya-1400x780.jpg"/><br/><p>Sorana Cîrstea (locul 131 WTA), campioana la dublu de la Madrid Open, a ajuns deja la Roma, unde începând de marți are loc turneul WTA 1.000, dotat cu premii totale de 6.911.032 de dolari.</p>
<p>La Roma, Sorana Cîrstea, care a reușit o urcare spectaculoasă în clasamentul de dublu, de peste 700 de poziții, până pe locul 82 WTA, a primit un cadou inedit din partea <span>hotelului</span> unde este cazată pe perioada turneului din capitala Italiei și unde o noapte costă îmcepând cu 1.300 de euro.</p>
<h2><span>Sorana Cîrstea, mulțumiri pentru primirea de la Roma</span></h2>
<p>Sorana Cîrstea a fost bine primită la Roma, iar conducerea hotelului unde este cazată i-a pregătit o surpriză dopă succesul pe care l-a avut la Madrid, o scrisoare de felicitare și un aranjament floral deosebit.</p>
<p>Iar <span>campioana de la Madrid, care a fost elogiată de WTA Tennis</span>, dar și de presa din Spania, nu a ezitat să le mulțumească public, printr-o postare făcută pe pagina sa de Instagram.</p>
<p>Sorana Cîrstea se află la a noua participare la turneul de la Roma, unde a debutat în 2012, iar cele mai bune rezultate au fost obținute în 2012 și 2024, când ajungea în turul patru al turneului.</p>
<p>Anul trecut a pierdut în fața lui Madison Keys, cu scorul 6-2, 6-1.</p>
<h2><span>Trei jucătoare pe tabloul principal de la Roma, alte două în calificări</span></h2>
<p>Pe lângă Sorana Cîrstea, pe tabloul principal de la Roma (6-18 mai) se mai află Jaqueline Cristian (locul 74 WTA) și Irina Begu (locul 83 WTA), în timp ce în calificări mai sunt alte două jucătoare, Gabriela Ruse (locul 88 WTA) și Anca Todoni (locul 91 WTA).</p>
<p>Gabriela Ruse (favorita 11) o va întâlni în turul inaugural al calificărilor pe Solana Sierra (Argentina, locul 111 WTA), acest meci fiind o premieră între cele două.</p>
<p>Anca Todoni (favorita 13) joacă cu britanica Harriet Dart (locul 118 WTA) și este primul meci direct al acestora.</p>
<h2><span>Iga Swiantek, cea mai bună din ultimul deceniu</span></h2>
<p>Campioana en-titre Iga Swiatek a fost cea mai bună jucătoare de la Roma în acest deceniu. Ea este de trei ori campioană la Foro Italico, cucerind titlul în 2021, 2022 și 2024 – și a câștigat finala din 2021 cu 6-0, 6-0 în fața Karolinei Pliskova. Recordul general de victorii și înfrângeri al lui Swiatek la acest turneu este de 20-2 (90,9% rată de victorii), notează WTA Tennis.</p>
<p>Finalista de anul trecut, Aryna Sabalenka, revine la Roma, dar din postura de lider mondial, <span>iar după succesul de la Madrid</span> are șansa să facă „dubla” pe zgura europeană.</p>
<p>Christ Evert este cea mai titrată jucătoare de la Roma, cu cinci titluri, iar cele mai multe victorii pe zgura italiană au fost obținute de Serena Williams, cu 44 de meciuri câștigate.</p>
<p>FOTO: captura Anantara</p>

]]></description>
    </item>
  </channel>
</rss>
