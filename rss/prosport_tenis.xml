<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>I-a dat imediat replica Papei Leon al XIV-lea, după ce a glumit pe seama numelui său</title>
      <link>https://www.prosport.ro/alte-sporturi/tenis/i-a-dat-imediat-replica-papei-leon-al-xiv-lea-dupa-ce-a-glumit-pe-seama-numelui-sau-20170207</link>
      <description><![CDATA[<img src="https://www.prosport.ro/wp-content/uploads/2025/05/I-a-dat-imediat-replica-Papei-Leon-al-XIV-lea-dupa-ce-a-glumit-pe-seama-numelui-sau.webp"/><br/><p>La scurt timp după calificarea în optimile de finală ale turneului de tenis de la Roma, Jannik Sinner (23 de ani – 1 ATP) a fost pus în postura de a da o replică pentru Papa Leon al XIV-lea (69 de ani).</p>
<p>Cel din urmă menționat a glumit pe seama numelui său. Mai precis, a făcut trimitere la semnificația în limba engleză a cuvântului „sinner”.</p>
<h2><span>Jannik Sinner nu a fost deranjat de gluma făcută de Papa Leon al XIV-lea. Ce a spus când a fost înghesuit de reporteri</span></h2>
<p>Luni, 12 mai 2025, Jannik Sinner l-a învins pe olandezul Jesper De Jong, scor 6-4, 6-2 și s-a calificat în optimile de finală ale turneului de tenis de la Roma.</p>
<p>Imediat după ce s-a impus pe zgura din capitala Italiei, Jannik Sinner a fost întrebat de reporteri dacă are vreo părere vizavi de <span>gluma pe care Papa Leon al XIV-lea a făcut-o la adresa lui</span>.</p>
<p>Americanul Robert Francis Prevost, pe numele său real, este noul Papă de la Vatican, iar printre marile sale pasiuni se numără și tenisul.</p>
<p>De altfel, <span>Papa Leon al XIV-lea chiar practică „sportul alb” la nivel de amatori, iar într-un interviu recent a dezvăluit că favoritul său din circuit este spaniolul Carlos Alcaraz</span>.</p>
<p>Însă, revenind la gluma pe care a făcut-o la adresa lui Sinner, Papa Leon al XIV-lea a fost întrebat recent dacă ar fi de acord să ia parte la organizarea unui meci caritabil. Un jurnalist i-a spus că îl va aduce la eveniment pe legendarul Andre Aggasi, moment în care Papa Leon al XIV-lea a venit cu o rugăminte. A transmis că nu dorește ca Jannik Sinner să fie invitat. A fost, evident, o glumă din partea americanului, care a ținut să facă astfel trimitere la semnificația în engleză a cuvântului „sinner”, care înseamnă păcătos.</p>
<p>După victoria cu Jasper De Jong, atunci când i-a fost precizat episodul descris mai sus, Jannik Sinner a răspuns:</p>
<blockquote><p>De ce trebuie să faci lucrurile mai dificile pentru mine? Evident, am auzit că a jucat tenis în copilărie. Și cred că este un lucru bun pentru noi, jucătorii de tenis, să avem un Papă care iubește acest sport pe care îl practicăm”, a declarat Jannik Sinner, citat de <span>Tennis.com</span>.</p></blockquote>
<p>Ulterior, Sinner a fost întrebat dacă va fi de acord să schimbe câteva mingi cu Papa Leon al XIV-lea pe viitor și a transmis:</p>
<blockquote><p>Vom vedea ce se va întâmpla. Cine știe”, a încheiat liderul ATP, reprezentant al Italiei la nivel internațional.</p></blockquote>
<h2><span>Încă o victorie pentru Sinner: e în sferturi la Roma!</span></h2>
<p>Miercuri, 14 mai 2025, Jannis Sinner a mai bifat o victorie la turneul ATP de la Roma, după ce l-a învins în două seturi pe argentinianul Francisco Cerundolo, scor 7-6(2), 6-3.</p>
<p>Așadar, italianul se îndreaptă cu pași repezi către cucerirea unui nou titlu. În sferturile de finală de la Roma, Sinner îl va aștepta pe învingătorul din partida Jaume Munar – Casper Ruud.</p>
<p>Mai jos cele mai tari schimburi ale partidei din optimi, Jannik Sinner – Francisco Cerundolo:</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/Ws37fnkPRck?si=rSi62oYDh3T7QwO_" title="YouTube video player" width="560"></iframe></p>

]]></description>
    </item>
    <item>
      <title>Novak Djokovic l-a dat afară pe Andy Murray și a apărut deja, la Belgrad, cu noul antrenor</title>
      <link>https://www.prosport.ro/alte-sporturi/novak-djokovic-l-a-dat-afara-pe-andy-murray-si-a-aparut-deja-la-belgrad-cu-noul-antrenor-20170230</link>
      <description><![CDATA[<img src="https://www.prosport.ro/wp-content/uploads/2025/05/Novak-Djokovic-l-a-dat-afara-pe-Andy-Murray-si-a-aparut-deja-la-Belgrad-cu-noul-antrenor.jpg"/><br/><p>Novak Djokovic, cel mai titrat jucător din istoria tenisului, cu 99 de titluri ATP, din care 24 sunt de Grand Slam, l-a concediat pe Andy Murray, cel pe care la finalul anului trecut îl aducea în echipa sa tehnică.</p>
<p>Murray, rivalul său din circuitul ATP, cu doar o săptămână mai mare față de fostul lider mondial, a venit alături de Djokovic, iar obiectivul era de a-l ajuta pe sârb să câștige cel de-al 25-lea titlu major.</p>
<p>Djokovic a fost surprins la Belgrad, unde se pregătește pentru turneul de la Geneva, la care a primit un wild-card, iar la antrenament a fost observat Boris Bosnjakovic, scrie <span>Tennis World USA</span>, iar analiștii se întreabă dacă acesta i-ar putea deveni antrenor după ce Murray a fost demis.</p>
<h2><span>Djokovic, în Serbia cu noul antrenor</span></h2>
<p><span>Novak Djokovic este în căutarea succesului, însă acum nu-și găsește forma care l-a consacrat</span>. Cu Andy Murray în echipa tehnică, fostul lider mondial a avut o evoluție modestă, sub nivelul cu care a obișnuit.</p>
<p>Privind rezultatele din acest an, unde principalul obiectiv era de a obține titlul la Australian Open, Djokovic a fost eliminat prematur în patru dintre cele șapte turnee la care a participat.</p>
<p>Singurele rezultate notabile au fost înregistrate la Australian Open și Miami (ATP 1.000).</p>
<p>Astfel, la Melbourne, Djokovic a ajuns în semifinale, unde s-a confruntat cu germanul Alexander Zverev, dar a abandonat după primul set, pierdut dramatic, scor 6-7 (5), în 82 de minute. La Miami a fost învins în finală de cehul Jakub Mensik, scor 7-6 (4), 7-6 (4).</p>
<p>Djokovic s-a retras de la ATP 1.000 de la Roma, turneu la care a participat în fiecare an din 2007, cu șase titluri (2008, 2011, 2014, 2015, 2020 și 2022) și șase finale (2009, 2012, 2016, 2017, 2019 și 2021), iar acum se pregătește pentru turneul de la Geneva (ATP 250), care este un preambul pentru Roland Garros.</p>
<p>Djokovic (locul 6 ATP) a fost văzut la Belgrad alături de noul său antrenor, Boris Bosnjakovic, iar analiștii se întreabă dacă împreună vor aborda turneul de pe zgura pariziană, unde Djokovic va încerca să cucerească cel de-al patrulea titlu, după cele din 2016, 2021 și 2023.</p>
<p>În 2023, la US Open a câștigat cel de-al 24-lea titlu și a atins recordul de Grand Slam-uri stabilit de australianca Margaret Court, în 1973. La Paris, la Jocurile Olimpice, <span>Djokovic a cucerit aurul olimpic, singura medalie care îi lipsea din palmaresul său impresionant</span>.</p>
<h2><span>Cine este Boris Bosnjakovic, noul antrenor al lui Djokovic</span></h2>
<p>Boris Bosnjakovic (51 de ani) este un cunoscut al lui Djokovic. După retragerea din activitatea de jucător, unde nu a intrat în Top 500, a devenit antrenor. Cei doi au devenit apropiați după ce Boris Bosnjakovic a fost cooptat în echipa de Cupa Davis a Serbiei, iar în 2020 a primit un post-cheie la academia lui Nole de la Belgrad.</p>
<p>Cei doi au mai fost văzuți împreună, la antrenamente, în 2024, după ce fostul lider mondial s-a despărțit de Goran Ivanisevic, de altfel, Bosnjakovic i-a fost în echipă la Roland Garros (a ajuns până în sferturile de finală) și la Wimbledon (finală).</p>

]]></description>
    </item>
    <item>
      <title>Despărțire zgomotoasă! Controversatul milionar din tenis, părăsit de iubită</title>
      <link>https://www.prosport.ro/alte-sporturi/tenis/despartire-zgomotoasa-controversatul-milionar-din-tenis-parasit-de-iubita-20170227</link>
      <description><![CDATA[<img src="https://www.prosport.ro/wp-content/uploads/2025/05/Despartire-zgomotoasa-Controversatul-milionar-din-tenis-parasit-de-iubita-1400x891.png"/><br/><p>După o relație lungă de trei ani de zile, Nick Kyrgios (30 de ani – 633 ATP), controversatul milionar din tenis, a fost părăsit de iubită.</p>
<p>Australianul s-a iubit cu Costeen Hatzi, o celebră creatoare de conținut, urmărită de sute de mii de persoane pe rețelele de socializare, care este de asemenea născută în țara cangurilor.</p>
<h2><span>Nick Kyrgios și Costeen Hatzi s-au despărțit după trei ani! Ce a transmis tânăra, după ce l-a părăsit pe controversatul milionar din tenis</span></h2>
<p><span>Nick Kyrgios continuă să traverseze o perioadă neagră în tenisul profesionist și nu a mai jucat din martie, atunci când s-a retras în lacrimi de la Indian Wells</span>.</p>
<p>Australianul a luat parte apoi și la Miami Open, la finalul lunii martie, însă a fost eliminat de rusul Kachanov și de atunci nu a mai luat parte la niciun turneu.</p>
<p>În timp ce se zbate să scape de problemele medicale care i-au dat mari bătăi de cap în ultimii ani, <span>Nick Kyrgios continuă să facă spectacol pe rețelele de socializare cu postări controversate</span>, caracteristice lui. Pe scurt, el duce un război cu cei care conduc tenisul, deranjat fiind de ultimele scandaluri de dopaj care au cutremurat „sportul alb”. Și mai precis, Kyrgios a ajuns să creadă cu tărie că în ceea ce privește tenisul, sistemul este corupt.</p>
<p>În altă ordine de idei, lui Nick Kyrgios nu îi merge bine nici pe plan sentimental, deoarece jurnaliștii de la <span>Tennis World USA</span> au aflat că s-ar fi despărțit de Costeen Hatzi.</p>
<p>Cei doi formau un cuplu de trei ani de zile, iar începând din 2022 încoace, renumita creatoare de conținut din Australia l-a urmat la mai toate turneele la care a luat parte.</p>
<p>Sursa citată mai sus susține că despărțirea nu a fost confirmată cu subiect și predicat, însă toate indiciile care au fost oferite în ultimele săptămâni, în primul rând de tânără, nu lasă loc de interpretări:</p>
<blockquote><p>Nu am mai vorbit… Sper că își va găsi pacea și fericirea interioară. Eu pot să spun că am intrat în relație cu intenții pure”, a transmis Costeen Hatzi, citată de Tennis World USA.</p></blockquote>
<h2><span>Ce detalii au mai descoperit jurnaliștii</span></h2>
<p>Alte detalii care întăresc ipoteza separării celor doi sunt faptul că nu se mai urmăresc pe rețelele de socializare și că și-au șters inițialele celuilalt de pe propriile profile, după cum informează sursa citată.</p>
<p>În plus, după eșecul lui Kyrgios de la Indian Wells și Miami Open, Costeen Hatzi a părăsit Statele Unite ale Americii singură.</p>
<p>Ea s-a întors în Australia, unde a profitat de singurătate și a ieșit cât a putut de frecvent cu prietenele ei.</p>
<blockquote><p>Acel moment când nu îți vezi prietena de ceva vreme și trebuie să o pui la curent cu viața ta haotică”, a scris Hatzi, pe rețelele de socializare, potrivit sursei citate.</p></blockquote>
<p>Într-o altă postare sugestivă, tânăra a transmis:</p>
<blockquote><p>Partea 37. Cu cine naiba m-am căsătorit? Deci, în acest moment, am depus actele de divorț”, a punctat Costeen Hatzi.</p></blockquote>
<p>Tânăra este urmărită, doar pe Instagram, de 180.000 de persoane, iar pe profilul ei încă poate fi văzută postarea aniversară pentru relația dintre ea și Kyrgios.</p>
<p>În urmă cu 18 săptămâni, ea a adăugat mai multe fotografii cu sportivul australian, iar pentru descriere a adăugat cifra 3 și o inimă de culoare portocalie. Însă, așa cum am precizat deja, cel mai probabil relația lor s-a terminat la cifra 3.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/_HHcRJ-rPCo?si=wraBoAoVWdfJT6ds" title="YouTube video player" width="560"></iframe></p>

]]></description>
    </item>
    <item>
      <title>Detalii bombă din cazul de dopaj al Irinei Fetecău! Un fotbalist din Superliga a primit doar o mustrare, după ce a consumat aceeași substanță. EXCLUSIV</title>
      <link>https://www.prosport.ro/alte-sporturi/tenis/detalii-bomba-din-cazul-de-dopaj-al-irinei-fetecau-un-fotbalist-din-superliga-a-primit-doar-o-mustrare-dupa-ce-a-consumat-aceeasi-substanta-exclusiv-20168892</link>
      <description><![CDATA[<img src="https://www.prosport.ro/wp-content/uploads/2025/05/Detalii-bomba-din-cazul-de-dopaj-al-Irinei-Fetecau-Un-fotbalist-din-Superliga-a-primit-doar-o-mustrare-dupa-ce-a-consumat-aceeasi-substanta.-EXCLUSIV-e1747062750773.jpg"/><br/><p>Luni, 12 mai, tenisul românesc a primit o veste cruntă, aceea că <span>Irina Fetecău (29 de ani, locul 675 WTA) a fost suspendată</span> de Agenția Internațională pentru Integritatea Tenisului (ITIA).</p>
<p>Cu doar câteva zile în urmă, o altă jucătoare de tenis din România, <span>Alexandra Iordache, a fost suspendată</span>, deoarece ar face parte din mafia pariurilor sportive.</p>
<h2><span>Informații uluitoare ies la iveală în cazul de dopaj al Irinei Fetecău</span></h2>
<p>Irina Fetecău a fost depistată pozitiv cu 4-Methylpentan-2-amine, o substanță interzisă, potrivit regulamentului anti-doping în vigoare. Inițial, sportiva a primit o suspendare de 12 luni, însă, după audieri, sancțiunea i-a fost redusă la zece luni.</p>
<ul>
<li>4-Methylpentan-2-amine este un stimulent pe termen scurt, care oferă un plus de viteză, energie și tonus muscular.</li>
</ul>
<p>Sursele <span>ProSport</span> susțin că Irina Fetecău avea pulsul prea mic, motiv pentru care a fost la un medic sportiv renumit. Acesta i-a recomandat să consume „Gorillalpha Yeti Juice”, un supliment produs de o companie din Anglia, care era contaminat cu susbstanța interzisă de.Agenția Mondială Anti-Doping (WADA).</p>
<h2><span>Cosmin Matei a primit doar o mustrare, după ce a consumat aceeași substanță</span></h2>
<p>În august 2024, Cosmin Matei, fotbalistul celor de la Sepsi Sfântu Gheorghe, a primit o suspendare de șase luni din partea Agenției Naționale Anti-Doping (ANAD), după ce a fost depistat pozitiv cu 4-Methylpentan-2-amine, aceeași substanță ca în cazul Irinei Fetecău.</p>
<p>Jucătorul a făcut apel, iar în luna decembrie <span>Comisia Audiere ANAD i-a anulat</span> sancțiunea de șase luni de suspendare, oferindu-i doar o mustrare.</p>
<h2><span>Irina Fetecău anunțase, în mod oficial, că folosește suplimentul respectiv</span></h2>
<p>Un alt aspect bizar din cazul de dopaj al Irinei Fetecău este acela că, în 2023, pe când se afla la o competiție sportivă, jucătoarea de tenis i-a informat pe organizatori despre suplimentul pe care îl consumă, fără să fie atenționată că ar putea încălca regulamentul anti-doping.</p>
<p>Ba mai mult, Fetecău a procedat la fel, în 2024, la o competiție desfășurată în Brazilia, anunțându-i pe organizatori că folosește medicamentul respectiv. La fel ca în primul caz, sportiva n-a primit niciun semnal că suplimentul respectiv ar conține o substanță interzisă.</p>
<h2><span>Irina Fetecău, suspendată pentru neglijență</span></h2>
<p>În mod oficial, Irina Fetecău a fost suspendată pentru neglijență și nu pentru dopaj. Potrivit deciziei ITIA, sportiva a consumat suplimentul respectiv „cu bună credință, crezând că este adecvat și conform cu regulamentul anti-doping”.</p>
<blockquote><p>„Președintele dorește să sublinieze că, pe baza dovezilor, jucătoarea nu a încercat să mascheze sau să-și ascundă utilizarea suplimentului Gorillalpha. Urmând recomandarea unui medic, ea a luat Yeti Juice cu bună credință, crezând că este adecvat și conform cu TADP și cu obligațiile sale anti-doping. Acest lucru a fost evident și în timpul procedurilor, jucătoarea acționând în mod constant cu onestitate, deschidere și sinceritate. Prin urmare, acest caz nu a fost despre o jucătoare care a înșelat, ci despre gradul de culpă atribuit jucătoarei pentru că nu și-a îndeplinit obligațiile de diligență conform TADP, pentru a se asigura că suplimentul pe care l-a consumat nu a fost contaminat cu o substanță interzisă”, se arată în decizia ITIA.</p></blockquote>

]]></description>
    </item>
    <item>
      <title>„Nu-l aduce pe Jannik Sinner”. Papa Leon al XIV-lea, glumă virală despre liderul ATP</title>
      <link>https://www.prosport.ro/alte-sporturi/nu-l-aduce-pe-jannik-sinner-papa-leon-al-xiv-lea-gluma-virala-despre-liderul-atp-20169380</link>
      <description><![CDATA[<img src="https://www.prosport.ro/wp-content/uploads/2025/05/„Nu-l-aduce-pe-Jannik-Sinner.-Papa-Leon-al-XIV-lea-gluma-virala-despre-liderul-ATP-1400x762.jpg"/><br/><p>Papa Leon al XIV-lea a glumit pe seama liderului ATP atunci când i-a fost propus să organizeze un meci caritabil de tenis.</p>
<p>A fost ales un nou Papă la Vatican. Americanul Robert Francis Prevost a devenit al 267-lea Papă al Bisericii Catolice pe 8 mai. Este binecunoscut faptul că acesta este mare fan al tenisului, precizând de mai multe ori că practică acest sport, însă de la venirea la Vatican nu a mai avut timp de antrenamente.</p>
<p>În timpul unui interviu cu presa, un jurnalist i-a cerut Papei să organizeze un meci caritabil și a răspuns pozitiv. După ce jurnalistul i-a spus că îl va aduce pe Andre Aggasi, Papa Leon al XIV-lea a precizat, în glumă, că nu-l vrea pe Jannik Sinner ca adversar.</p>
<h2><span>Jannik Sinner, tenismenul de care „se teme” noul Papă</span></h2>
<p><span>Papa Leon al XIV-lea a acceptat</span> provocarea de a organiza un meci caritabil de tenis la care nu ar vrea să ia parte și Jannik Sinner, liderul ATP. Noul Papă a glumit pe seama tenismenului italian atunci când i s-a propus să facă un meci caritabil la care un jurnalist l-a propus pe Andre Agassi.</p>
<p>În urmă cu doi ani, Papa Leon al XIV-lea preciza că e pasionat de tenis, dar la nivel de amator deoarece nu a mai avut timp să joace de când a plecat din Peru.</p>
<blockquote><p>„Mă consider un jucător de tenis destul de amator. De când am plecat din Peru, am avut puține ocazii să mă antrenez, așa că aștept cu nerăbdare să mă întorc pe teren.”, a dezvăluit Papa Leon al XIV-lea într-un interviu acordat în 2023.</p></blockquote>
<p>La ultima întâlnire cu presa, găzduită la Aula Paul al VI-lea din Vatican, Papa a fost „provocat” de un jurnalist să organizeze un meci caritabil pentru Operele Misionare Pontificale. Papa Leon al XIV-lea nu a stat pe gânduri și a acceptat imediat provocarea.</p>
<blockquote><p>„Desigur, este în regulă”, a răspuns Papa, potrivit Sky Sport Italia.</p></blockquote>
<p>Jurnalistul care i-a lansat Suveranului Pontif provocarea a precizat că îl va aduce pe Andre Agassi la acest meci caritabil, iar Papa a glumit cerându-i să nu-l aducă pe Jannik Sinner: „Doar nu-l aduceți pe Sinner”.</p>
<h2><span>Cine e favoritul Papei din circuitul ATP</span></h2>
<p>Succesorul Papei Francisc este un mare pasionat de tenis și <span>are un favorit</span>. Se pare că nu e vorba de italianul Jannik Sinner, ci de marele rival al acestuia, spaniolul Carlos Alcaraz. Primul Papă american din istorie îl apreciază foarte mult pe sportivul iberic pentru jocul spectaculos practicat pe teren în cadrul celor mai importante competiții ATP.</p>
<blockquote><p>„Mă consider un mare pasionat de tenis și îmi place foarte mult Carlos Alcaraz”, a precizat Papa Leon al XIV-lea, potrivit <span>TWUSA.</span></p></blockquote>
<p> </p>

]]></description>
    </item>
  </channel>
</rss>
