<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fosta colegă de clasă a Simonei Halep a răscolit-o pe campioană cu o amintire din trecutul lor: „Lângă tine stă cel mai bun prieten!” Cum a reacționat „Simo”</title>
      <link>https://www.prosport.ro/alte-sporturi/tenis/fosta-colega-de-clasa-a-simonei-halep-a-rascolit-o-pe-campioana-cu-o-amintire-din-trecutul-lor-langa-tine-sta-cel-mai-bun-prieten-cum-a-reactionat-simo-20336117</link>
      <description><![CDATA[<img src="https://www.prosport.ro//wp-content/uploads/2025/12/Simona-Halep-si-fosta-colega.png"/><br/><p>Simona Halep, cea mai importantă jucătoare din istoria tenisului feminin românesc, a retrăit o amintire din perioada copilăriei, datorită unei foste colege.</p>
<p>Simona Halep și Georgiana Herda s-au cunoscut încă din clasa I, la Școala Gimnazială nr. 30 „Gheorghe Țițeica” din Constanța, cele două rămânând bune prietene până în ziua de astăzi.</p>
<p>Simona a fost emoționată de un mesaj distribuit joi de Georgiana, în care a etichetat-o pe dubla campioană de Grand Slam, descriind perfect un moment din trecutul lor.</p>
<h2><span>Fosta colegă de clasă i-a adus aminte Simonei Halep un moment care le umplea de bucurie la școală</span></h2>
<p>Simona Halep și prietena ei au retrăit un moment care le aducea bucurie în anii de școală, mai ales în preajma sărbătorilor: „E Decembrie. Ești în clasă. Doamna învățătoare unește băncile și începeți să faceți felicitări și brăduți din hârtie creponată.</p>
<p>Lângă tine stă cel mai bun prieten și încercați să vă scoateți lipiciul de pe degete. Ești fericit și nici măcar nu realizezi asta”, a fost mesajul Georgianei Herda, la care Simona a reacționat instant, cu un emoticon în formă de inimioară și altul care imită îmbrățișarea.</p>
<p>Simona Halep și fosta ei colegă de clasă au rămas cele mai bune prietene, în ciuda trecerii anilor. „Simo” a făcut un gest frumos pentru Georgiana, numind-o în funcția de <span>președintă a Fundației Simona Halep.</span></p>
<h2><span>Simona Halep a donat școlii unde a învățat tricoul de la Wimbledon și pantofii sport</span></h2>
<p>Simona Halep nu a uitat de unde a plecat, iar când a aflat că<span> școala unde a învățat are nevoie de fonduri </span>pentru racordarea la gaze a balonului sport, campioana și-a donat tricoul și pantofii sport purtați la Wimbledon:</p>
<p>„Școala unde am descoperit sportul are acum nevoie de ajutor! Pe 7 noiembrie, Școala Gimnazială nr. 30 Gheorghe Țițeica din Constanța organizează un eveniment caritabil pentru a strânge fonduri destinate încălzirii balonului de sport, locul unde copiii se antrenează pe timp de iarnă și descoperă bucuria mișcării.</p>
<p>Te invit și pe tine să le fii alături în acest demers frumos. Toate detaliile le găsești pe pagina de Facebook Școala Gim nr. 30 Gheorghe Țițeica Constanța. Simona”, a scris Halep, luna trecută, pe rețelele de socializare.</p>

]]></description>
    </item>
    <item>
      <title>Comportamentul lui Jannik Sinner după înmormântarea colegului lui Ion Țiriac și Ilie Năstase stârnește controverse! Fiul legendarului tenismen ridică semne de întrebare: „Poate am pierdut apelul”</title>
      <link>https://www.prosport.ro/alte-sporturi/tenis/comportamentul-lui-jannik-sinner-dupa-inmormantarea-colegului-lui-ion-tiriac-si-ilie-nastase-starneste-controverse-fiul-legendarului-tenismen-ridica-semne-de-intrebare-poate-am-pierdut-apel-20336166</link>
      <description><![CDATA[<img src="https://www.prosport.ro//wp-content/uploads/2025/12/Comportamentul-lui-Jannik-Sinner-dupa-inmormantarea-colegului-lui-Ion-Tiriac-si-Ilie-Nastase-starneste-controverse-e1764868550646.jpg"/><br/><p>Jannik Sinner (24 de ani), al doilea jucător de tenis al lumii, se află în mijlocul unor controverse legate de înmormântarea conaționalului său, legendarul Nicola Pietrangeli.</p>
<p>După trăcerea în neființă, la 92 de ani, a lui Nicola Pietrangeli, considerat cel mai mare tenismen din istoria Italiei până la apariția lui Jannik Sinner, elevul lui Darren Cahill a ales, în mod surprinzător, să nu transmită niciun mesaj public.</p>
<p>Anturajul lui Sinner a ținut să precizeze că omagiul a existat și că reproșurile sunt nedrepte, dar fiul lui Nicola Pietrangeli a pus din nou sub semnul întrebării gestul lui Jannik.</p>
<h2><span>Jannik Sinner a stârnit controverse după ce a ales să nu transmită condoleanțe familiei lui Nicola Pietrangeli! Ce a spus fiul legendarului tenismen</span></h2>
<p>Jannik Sinner nu a fost prezent la înmormântarea lui Nicola Pietrangeli de la Roma, unde au participat Fabio Fognini, Adriano Panatta și românul Ilie Năstase, care <span>l-a reprezentat și pe Ion Țiriac la funeralii</span>. Mai mult, Sinner a fost criticat pentru că nu a scris niciun mesaj public de adio, însă apropiații fostului lider ATP susțin că acesta a transmis condoleanțele sale, în privat, familiei Pietrangeli.</p>
<p>Doar că jurnaliștii <span>La Repubblica</span> se întreabă cui i-a transmis Jannik Sinner condoleanțele? Filippo, fiul fostului coleg al lui Ilie Năstase și Ion Țiriac, spune că nu a primit niciun semn din partea lui Jannik: „Dacă a trimis o telegramă, încă nu a ajuns. M-au sunat foarte mulți, poate am pierdut apelul. Nu am numărul lui”, a spus Filippo Pietrangeli.</p>
<p>Apoi, la capela ardentă a tatălui său, care a fost amenajată miercuri în complexul de la Foro Italico, fiul lui Pietrangeli a fost întrebat din nou despre Sinner: „Nu știu dacă a sosit vreun mesaj de la Jannik… Nu am verificat”, a răspuns acesta.</p>
<h2><span>Jannik Sinner a fost criticat pentru Nicola Pietrangeli după ce a spus „pas” naționalei de Cupa Davis</span></h2>
<p>Relația dintre Jannik Sinner și Nicola Pietrangeli se răcise în ultima vreme, după ce colegul lui Ilie Năstase și Ion Țiriac<span> l-a criticat pe numărul 2 ATP</span> pentru decizia de a nu juca la turneul final al Cupei Davis.</p>
<p>„Este o palmă uriașă pentru sportul italian. Nu înțeleg de ce menționează că este o alegere dificilă. Trebuie să joace tenis, nu să meargă la război. Când vine vorba de Cupa Davis, mă enervez pentru că obiectivul unui jucător ar trebui să fie să poarte tricoul Italiei.</p>
<p>Dar, din păcate, vorbesc dintr-o altă epocă. Sper că nu va merge să joace în altă parte în timpul Cupei Davis. Astăzi, lumea este plină de bani și lăsăm inima deoparte”, spunea Nicola Pietrangeli.</p>

]]></description>
    </item>
    <item>
      <title>Reacție la nivel înalt după ce Anastasia Potapova a „fugit” din Rusia și va juca pentru Austria! Yevgeni Kafelnikov nu o iartă: „Bine că a plecat”</title>
      <link>https://www.prosport.ro/alte-sporturi/tenis/reactie-la-nivel-inalt-dupa-ce-anastasia-potapova-a-fugit-din-rusia-si-va-juca-pentru-austria-yevgeni-kafelnikov-nu-o-iarta-ce-am-castigat-de-pe-urma-ei-20336068</link>
      <description><![CDATA[<img src="https://www.prosport.ro//wp-content/uploads/2025/12/Anastasia-Potapova-a-fugit-din-Rusia.jpg"/><br/><p>Fostul lider al clasamentului ATP, Yevgeny Kafelnikov (Rusia, 52 de ani), a reacționat rapid la vestea că Anastasia Potapova (24 de ani) a trădat Rusia pentru Austria.</p>
<p>Anastasia Potapova a luat prin surprindere lumea tenisului, joi, <span>anunțând că a renunțat la cetățenia rusă</span> pentru a evolua sub culorile Austriei în circuitul WTA.</p>
<p>Fostul mare tenismen Yevgeny Kafelnikov, care în prezent ocupă funcția de vice-președinte al Federației Ruse de Tenis, a avut cuvinte tăioase la adresa Anastasiei Potapova.</p>
<h2><span>Fostul lider ATP Yevgeny Kafelnikov a reacționat după „fuga” Anastasiei Potapova în Austria</span></h2>
<p>După ce Anastasia Potapova a urmat exemplul conaționalelor Daria Kasatkina, Kamilla Rakhimova sau Maria Timofeeva, care au ales să reprezinte alte țări după izbucnirea războiului din Ucraina, Yevgeny Kafelnikov a reacționat ironic.</p>
<p>Fostul lider mondial minimalizează valoarea Potapovei, spunând că Rusia nu pierde nimic odată cu plecarea acesteia în Austria: „Ce a câștigat Rusia de pe urma ei? Nimeni nu poate numi nimic, nici măcar eu. Să-i fie de bine”, a spus Kafelnikov, potrivit <span>Marca</span>.</p>
<p>Anastasia Potapova a fost considerată urmașa Mariei Sharapova, după ce a cucerit turneul de la Wimbledon la junioare, în anul 2016. Ea a câștigat trei titluri în circuitul WTA, la Istanbul (2022), Linz (2023) și Cluj-Napoca (2025).</p>
<h2><span>Anastasia Potapova a divorțat recent de Alexander Shevchenko</span></h2>
<p>Anastasia Potapova, care a divorțat recent de tenismenul de origine rusă, actualmente kazah, Alexander Shevchenko, și-a anunțat fanii că va juca pentru Austria începând cu anul 2026:</p>
<p>„Sunt încântată să vă anunț că cererea mea de cetățenie a fost acceptată de Guvernul Austriei. Austria este un loc pe care îl iubesc, este incredibil de primitor și un loc în care mă simt complet acasă.</p>
<p>Iubesc să fiu la Viena și aștept cu nerăbdare să-mi fac acolo a doua casă. În acest context, sunt mândră să anunț că, începând din 2026, voi reprezenta noua mea țară, Austria, în cariera mea profesionistă de tenis”, a scris Potapova pe rețelele sociale.</p>

]]></description>
    </item>
    <item>
      <title>Are doar 21 de ani, dar le întrece pe Aryna Sabalenka și Iga Swiatek la încasările din contracte de publicitate! Cine este jucătoarea de tenis inclusă în Topul Forbes Under 30</title>
      <link>https://www.prosport.ro/alte-sporturi/tenis/are-doar-21-de-ani-dar-le-intrece-pe-aryna-sabalenka-si-iga-swiatek-la-incasarile-din-contracte-de-publicitate-cine-este-jucatoarea-de-tenis-inclusa-in-topul-forbes-under-30-20336015</link>
      <description><![CDATA[<img src="https://www.prosport.ro//wp-content/uploads/2025/12/Are-doar-21-de-ani-dar-le-intrece-pe-Aryna-Sabalenka-si-Iga-Swiatek-la-incasarile-din-contracte-de-publicitate-e1764857841601.jpg"/><br/><p>Prestigioasa revistă Forbes și-a dezvăluit listă „30 Under 30” pentru categoria sport, iar supriza este reprezentată de includerea unei tinere jucătoare de tenis în vârstă de doar 21 de ani.</p>
<p>Coco Gauff, sportivă americană aflată pe locul 3 în clasamentul WTA, este jucătoarea de tenis cu cele mai mari venituri din contractele de publicitate, <span>devansându-le pe vedetele</span> Aryna Sabalenka (Belarus, 1 WTA) și Iga Swiatek (Polonia, 2 WTA).</p>
<p>Gauff se regăsește în lista Forbes „30 Under 30” pentru categoria sport, publicată la final de an. Aceasta evidențiază cei mai promițători tineri atleți care se remarcă în sporturile lor, incluzând talente din baschet, fotbal sau tenis.</p>
<h2><span>Coco Gauff, sportiva cu cele mai mari câștiguri din sporturile feminine, le întrece pe Aryna Sabalenka și Iga Swiatek</span></h2>
<p>La 21 de ani, Coco Gauff este dublă campioană de Grand Slam la simplu (US Open 2023 și Roland Garros 2025), dar și câștigătoare de turnee majore la dublu. Iar influența ei este la fel de puternică și în afara terenului.</p>
<p data-end="1865" data-start="1630">Coco Gauff a fost prezentată pe coperta Forbes, odată cu includerea în Topul „30 Under 30”. Estimările arată că Gauff este sportiva cu cele mai mari câștiguri din sporturile feminine, cu un venit anual de 31 de milioane de dolari, puțin peste Aryna Sabalenka.</p>
<p data-end="1865" data-start="1630">Sportiva americană are numeroase contracte de sponsorizare extrem de profitabile, cu companiile: New Balance, Bose, Rolex, Head, Barilla și American Eagle.</p>
<h2 data-end="1865" data-start="1630"><span>Ce investiții face Coco Gauff la 21 de ani</span></h2>
<p data-end="1865" data-start="1630">Totodată, Coco Gauff investește în proiecte precum Unrivaled, liga de baschet feminin lansată în 2025, și a încheiat un parteneriat cu Religion of Sports, o companie media fondată, printre alții, de legenda NFL Tom Brady, notează site-ul <span>Olympics.com</span>.</p>
<p data-end="2138" data-start="1867">Procesul de selecție pentru Forbes „30 Under 30” a fost riguros, fiind supervizat de un juriu format din patru membri: Justin Ishbia (acționar Phoenix Suns și Phoenix Mercury), Raven Jemison (președinte Kansas City Current), Kyle Kuzma (Milwaukee Bucks) și Stacy Sonnenberg (executiv Goldman Sachs).</p>
<p data-end="2138" data-start="1867">Dacă ne raportăm doar la <span>încasările din premiile la turneele de tenis</span>, Coco Gauff ocupă locul al patrulea în 2025, cu 7,96 milioane de dolari. Aryba Sabalenka este lider detașat la acest capitol, bielorusa stabilind un nou record: 15 milioane de dolari câștigate într-un an.</p>

]]></description>
    </item>
    <item>
      <title>S-a aflat care este plăcerea secretă a Simonei Halep, la 10 luni după retragere! Alimentul banal pe care il consumă campioana, în timp ce citește cărți. FOTO</title>
      <link>https://www.prosport.ro/alte-sporturi/tenis/s-a-aflat-care-este-placerea-secreta-a-simonei-halep-la-10-luni-dupa-retragere-alimentul-banal-pe-care-il-consuma-campioana-in-timp-ce-citeste-carti-foto-20335969</link>
      <description><![CDATA[<img src="https://www.prosport.ro//wp-content/uploads/2025/12/Simona-Halep-placere-secreta-1400x760.jpg"/><br/><p>Simona Halep (34 de ani) se răsfață bucurându-se de lucrurile simple ale vieții! Campioana tenisului le-a arătat tuturor care este plăcerea ei, la 10 luni după retragerea din activitatea de jucătoare profesionistă.</p>
<p>Cu toate că a strâns peste 40 de milioane de dolari din premiile la turnee, Simona Halep și-a găsit plăcerea în lucruri accesibile oricui, dar care o ajută să-și regăsească liniștea interioară.</p>
<p>Asta în condițiile în care „Simo” a dezvăluit recent că<span> are nevoie să își găsească echilibrul</span>, după ce o viață întreagă a fost plecată la turneele de tenis.</p>
<h2><span>Simona Halep și-a dezvăluit plăcerea secretă după retragerea din tenis</span></h2>
<p data-end="261" data-start="62">Fotografia postată joi de <span>dubla campioană de Grand Slam</span>, pe contul ei oficial de Instagram, este grăitoare. Simona Halep citește un roman pe tabletă, în timp ce savurează un pahar cu lapte și câteva nuci.</p>
<p data-end="360" data-start="263">Această mică activitate i-a adus multă plăcere, ținând cont că sportiva a marcat imaginea cu o inimioară. Halep a devenit pasionată de cărți în timpul pandemiei, atunci când citea „Arta subtilă a nepăsării”, un manual de fericire și gândire altrnativă scris de americanul Mark Manson.</p>
<p data-end="360" data-start="263">Simona Halep s-a retras din tenis în luna februarie, după o înfrângere usturătoare suferită la turneul Transylvania Open de la Cluj-Napoca, 6-1, 6-1 pentru Lucia Bronzetti.</p>
<h2 data-end="360" data-start="263"><span>Simona a făcut dezvăluiri din culisele retragerii sale</span></h2>
<p data-end="360" data-start="263">Simona Halep și-a surprins fanii, după ce a declarat, într-un interviu pentru <span>The National</span>, că a luat decizia de a se retrage din tenis chiar în timpul meciului cu Lucia Bronzetti:</p>
<p id="p-6">„M-am gândit o vreme la asta, dar nu eram decisă când am intrat pe teren că acela va fi meciul în care mă voi retrage (n.r. – cu Lucia Bronzetti, scor 1-6, 1-6 la Cluj-Napoca).</p>
<p>Dar am simțit că locul meu nu mai este acolo. Simțeam fizic, eram accidentată la genunchi și aveam dureri. Așa că după ce am pierdut primul set, mi-am dat seama și mi-am spus: ‘Mă opresc după asta’. Apoi m-am dus la părinții mei și le-am spus că vreau să mă opresc. Iar ei mi-au răspuns: «Bine, anunță asta». Așa a fost povestea. Nimeni nu a știut”, a spus Halep.</p>

]]></description>
    </item>
  </channel>
</rss>
