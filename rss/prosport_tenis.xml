<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A venit vestea uriașă de la WTA. Pe ce loc a ajuns Jaqueline Cristian</title>
      <link>https://www.prosport.ro/alte-sporturi/tenis/a-venit-vestea-uriasa-de-la-wta-pe-ce-loc-a-ajuns-jaqueline-cristian-20267477</link>
      <description><![CDATA[<img src="https://www.prosport.ro//wp-content/uploads/2025/09/A-venit-vestea-uriasa-de-la-WTA.-Pe-ce-loc-a-ajuns-Jaqueline-Cristian.webp"/><br/><p>Parcursul bun de la US Open 2025 a răsplătit-o pe Jaqueline Cristian nu doar din punct de vedere financiar, ci și sportiv, deoarece a atins o nouă bornă în ierarhia WTA.</p>
<p>Potrivit clasamentului actualizat la data de 8 septembrie, luni, sportiva care ne reprezintă țara a urcat până pe locul 40 mondial. Este de departe cea mai bună poziție pe care Jaqueline Cristian a ocupat-o în întreaga carieră.</p>
<h2><span>Jaqueline Cristian, locul 40 WTA după rezultatele bune de la US Open 2025</span></h2>
<p><span>Jaqueline Cristian a ajuns până în turul trei la US Open 2025</span>, ceea ce a reprezentat cea mai bună performanță a carierei ei de la turneul american.</p>
<p>Sportiva din România mai bifase aceeași fază la Australian Open și Roland Garros, tot în 2025, dar la Flushing Meadows nu depășise niciodată primul tur.</p>
<p>Revenind la US Open 2025, Jaqueline Cristian a dat, din păcate, peste o sportivă foarte bine clasată în turul trei, anume Amanda Anisimova, care a învins-o cu greu, scor 6-4, 4-6, 6-2.</p>
<p><span>Americanii i-au băgat o sumă uriașă de bani în conturi lui Jaqueline Cristian, anume 237 de mii de dolari</span>, însă românca nu a fost răsplătită doar din punct de vedere financiar, ci și sportiv. Mulțumită rezultatelor fără precedent de la US Open, Jaqueline a primit multe puncte WTA și a izbutit să urce până pe locul 40 în ierarhia mondială.</p>
<p>Este cea mai bună poziție WTA din întreaga carieră a lui Jaqueline Cristian, care în acest moment este și prima româncă din întreaga ierarhie.</p>
<p>În TOP 100 WTA se mai află Sorana Cîrstea, pe poziția 63, dar și Gabriela Ruse, pe locul 95. Ulterior urmează Irina Begu, numărul 110 WTA, care nu a luat parte la US Open 2025, și Anca Todoni, care a părăsit competiția de la Flushing Meadows în calificări. Anca Todoni este locul 114 mondial.</p>
<h2><span>Jaqueline Cristian a învins două favorite locale la US Open, înainte de a pierde în fața finalistei</span></h2>
<p>Jaqueline Cristian a început dezlănțuită US Open 2025 și în primul tur a învins-o pe americanca Danielle Collins, scor 6-2, 6-0 după doar 67 de minute de joc.</p>
<p>În turul doi, lui Jaqueline Cristian i-a ieșit în față tot o reprezentantă a Statelor Unite ale Americii, anume Ashlyn Krueger. Deși a avut parte de o confruntare mult mai dificilă, în care a pierdut primul set, Cristian s-a impus în final cu scorul de 4-6, 6-2, 6-2.</p>
<p>Trebuie precizat și că Amanda Anisimova, sportiva care a răpus-o pe Jaqueline Cristian în turul trei, a ajuns până în finala US Open 2025, unde a fost învinsă de liderul mondial, Aryna Sabalenka, scor 3-6, (3)6-7.</p>

]]></description>
    </item>
    <item>
      <title>Jannik Sinner, mesaj pentru Darren Cahill după înfrângerea cu Alcaraz. Ce decizie a luat: „Chiar dacă o să pierd”</title>
      <link>https://www.prosport.ro/alte-sporturi/tenis/us-open/jannik-sinner-mesaj-pentru-darren-cahill-dupa-infrangerea-cu-alcaraz-ce-decizie-a-luat-chiar-daca-o-sa-pierd-20267423</link>
      <description><![CDATA[<img src="https://www.prosport.ro//wp-content/uploads/2025/09/Jannik-Sinner-mesaj-pentru-Darren-Cahill-dupa-infrangerea-cu-Alcaraz.-Ce-decizie-a-luat-„Chiar-daca-o-sa-pierd.jpg"/><br/><p>Jannik Sinner (24 de ani) a avut o dublă pierdere după înfrângerea cu Carlos Alcaraz (22 de ani), în finala de la US Open, și a transmis un mesaj important către echipa sa, din care face parte și Darren Cahill.</p>
<p>Sinner, pe lângă faptul că nu și-a putut apăra titlul, a pierdut și primul loc în clasamentul mondial, poziție pe care a ocupat-o timp de 65 de săptămâni.</p>
<p>Cei doi și-au împărțit titlurile de Grand Slam din acest sezon. În ultimele trei finale au fost adversari, <span>Sinner a reușit să se impună doar la Wimbledon.</span></p>
<h2><span>Sinner, mesaj pentru Darren Cahill după eșecul în fața lui Alcaraz</span></h2>
<p>Jannik Sinner a pierdut finala US Open 2025, după ce Carlos Alcaraz s-a impus, scor 6-2, 3-6, 6-1, 6-4. În conferința de presă, Sinner a recunoscut că Alcaraz este un jucător fără „puncte slabe”, iar acest lucru l-a determinat pe italian să-i transmită um mesaj antrenorului său, Darren Cahill.</p>
<p>„Ideea mea este, chiar dacă va trebui să pierd câteva meciuri de acum încolo, încercând să fac schimbări, să fiu un jucător puțin mai imprevizibil. Cred că asta trebuie să fac pentru a deveni un jucător de tenis mai bun”, a declarat Jannik Sinner în conferința de presă de după finala de la US Open.</p>
<h2><span>Sinner, despre Alcaraz: „Nu are puncte slabe”</span></h2>
<p>Pentru Sinner și Alcaraz, finala de la US Open a fost ca de-a cincea finală din acest sezon, iar ibericul s-a impus în patru dintre ele (Roma, Roland Garros și Cincinnati, la aceasta din urmă prin abandonul lui Sinner).</p>
<p>Italianul a vorbit despre rivalul său, care îl conduce cu 10-5 în meciurile directe, și susține că este „un jucător diferit”, de alți adversari cu care s-a confruntat în carieră.</p>
<p>„Este foarte simplu, este un jucător diferit. Este atât de simplu. Nu are puncte slabe, așa cum au alți jucători”, a declarat Sinner. Acesta este și motivul pentru care a luat în calcul că trebuie să devină imprevizibil pentru a-l putea învinge pe Alcaraz.</p>
<p>Sinner deține patru titluri majore: Australian Open (2024 și 2025), US Open (2024) și Wimbledon (2025). Carlos Alcaraz are în palmares șase titluri de Grand Slam, astfel: US Open (2022 și 2025) Wimbledon (2023 și 2024), Roland Garros (2024 și 2025).</p>
<p>După ce a câștigat primul trofeu de Grand Slam, în 2022, Carlos Alcaraz a devenit cel mai tânăr lider mondial din istoria tenisului, la numai 19 ani și patru luni, devansându-l pe australianul Lleyton Hewitt, care devenise numărul 1 ATP la 20 de ani și 8 luni, în noiembrie 2001.</p>
<p>La acel moment, Hewitt era <span>antrenat de Darren Cahill</span>, cel care a reușit, de-a lungul carierei, să aibă alți trei jucători pe primul loc mondial: Andre Agassi, Simona Halep și Jannik Sinner.</p>

]]></description>
    </item>
    <item>
      <title>Carlos Alcaraz i-a transmis un mesaj tranșant lui Jannik Sinner după ce l-a învins și a luat 5 milioane de dolari</title>
      <link>https://www.prosport.ro/alte-sporturi/tenis/carlos-alcaraz-i-a-transmis-un-mesaj-transant-lui-jannik-sinner-dupa-ce-l-a-invins-si-a-luat-5-milioane-de-dolari-20267447</link>
      <description><![CDATA[<img src="https://www.prosport.ro//wp-content/uploads/2025/09/Carlos-Alcaraz-i-a-transmis-un-mesaj-transant-lui-Jannik-Sinner-dupa-ce-l-a-invins-si-a-luat-5-milioane-de-dolari-e1757319146945-1400x765.jpg"/><br/><p>Carlos Alcaraz (22 de ani – 1 ATP) i-a transmis un mesaj tranșant lui Jannik Sinner (24 de ani – 2 ATP) după ce l-a învins în finala de la US Open 2025, scor 6-2, 3-6, 6-1, 6-4, și a luat un cec în valoare de 5 milioane de dolari.</p>
<p>Spre deosebire de finala de la Roland Garros 2025, când Alcaraz a fost nevoit să facă o remontada istorică pentru a se impune, acum meciul s-a dovedit a fi mai lejer.</p>
<h2><span>Carlos Alcaraz vrea să îl țină la respect pe Jannik Sinner pentru mult timp. Declarații tari după finala US Open 2025</span></h2>
<p><span>Carlos Alcaraz a câștigat trofeul US Open și a revenit pe locul 1 ATP</span>, după ce duminică, 7 septembrie 2025, l-a învins în finala masculină de la Flushing Meadows pe rivalul și prietenul Jannik Sinner, reprezentant al Italiei, care începând de luni va ocupa locul secund în ierarhia mondială.</p>
<p>Spre deosebire de finalele de la Roland Garros și Wimbledon, 2025, <span>Carlos Alcaraz l-a distrus pe Jannik Sinner, scor 6-2, 3-6, 6-1, 6-4, iar mulțimită acestui triumf și-a asigurat și un cec de 5 milioane de dolari</span>.</p>
<p>A fost a cincea întâlnire a anului dintre cei doi, iar trei dintre ele au reprezentat finale de Grand Slam. La Paris, Alcaraz a câștigat cu 3-2 la seturi, după ce a reușit o remontada istorică. În schimb, la Wimbledon s-a impus Sinner, 3-1 la seturi. Iar în rest, cei doi s-au mai duelat în finalele de la Roma și Cincinnati. De fiecare dată, învingător a ieșit Alcaraz.</p>
<p>Așadar, cu doar câteva săptămâni înainte de încheierea sezonului, Carlos Alcaraz poate spune că a ieșit pe plus în fața rivalului. Și conform declarațiilor pe care ibericul le-a oferit după finala US Open 2025, Sinner ar putea fi ținut la respect pentru mult timp de acum înainte:</p>
<p>„Nu simt că Jannik trebuie să îmbunătățească ceva ca să mă învingă. Dar trebuie să fiu pregătit în caz că va face asta. Să mă gândesc: «Ce poate face Jannik mai bine ca să mă învingă?». Dar da, mă aștept ca o variantă diferită a lui Jannik să încerce să mă învingă și voi fi pregătit pentru orice. Simt că pot face orice pe teren, sincer, orice fel de lovituri. Sunt foarte încrezător în condiția mea fizică, am încredere că pot lovi orice minge, ceea ce îmi dă siguranța pentru a obține puncte bune și pentru a avea un joc variat. De la o vârstă foarte, foarte fragedă am avut sentimentul că pot face orice”, a declarat Carlos Alcaraz, citat de <span>Marca</span>.</p>
<h2><span>Și-a descris jocul drept „perfect”</span></h2>
<p>Pe de altă parte, Carlos Alcaraz a spus că a atins perfecțiunea odată cu US Open 2025, cel mai bun turneu al său din întreaga carieră.</p>
<p>„De la primele runde și până la marea finală, a fost cel mai bun turneu pe care l-am jucat vreodată. Nivelul meu, atât de constant pe tot parcursul turneului, a fost foarte, foarte ridicat. Sunt foarte mândru, pentru că e ceva la care am lucrat: să fiu cu adevărat constant. Cred că am jucat perfect. Știam că dacă vreau să câștig US Open, dacă vreau să îl înving pe Jannik, trebuie să joc perfect. Și cred că am făcut-o”, a mai declarat noul lider din ierarhia ATP.</p>
<p>US Open 2025 a fost al șaselea titlu de Grand Slam câștigat de Carlos Alcaraz, după US Open 2022, Wimbledon 2023/2024 și Roland Garros 2024/2025.</p>

]]></description>
    </item>
    <item>
      <title>Maria Sharapova şi-a înnebunit fanii cu apariția în costum de baie</title>
      <link>https://www.prosport.ro/alte-sporturi/tenis/maria-sharapova-si-a-innebunit-fanii-cu-aparitia-in-costum-de-baie-20267428</link>
      <description><![CDATA[<img src="https://www.prosport.ro//wp-content/uploads/2025/09/Maria-Sharapova-si-a-innebunit-fanii-cu-aparitia-in-costum-de-baie-1400x872.png"/><br/><p>Maria Sharapova continuă să facă sport la o intensitate ridicată chiar și la cei 38 de ani ai ei, iar recent și-a înnebunit fanii cu o apariție în costum de baie.</p>
<p>Fostul lider din clasamentul WTA a renunțat la haine nu pentru a face plajă, ci pentru o baie cu gheață, tehnică renumită pentru recuperarea musculară.</p>
<h2><span>Maria Sharapova, poză în costum de baie de la „recuperare”. Ce imagine le-a prezentat fanilor</span></h2>
<p>Chiar dacă <span>a renunțat la dieta pe care o avea în perioada de jucătoare profesionistă de tenis, Maria Sharapova</span> continuă să arate senzațional la cei 38 de ani ai săi.</p>
<p>Însă, acest lucru se datorează în principal faptului că nu a încetat să facă mișcare. În ultimii an, ea a cochetat cu pickleball-ul, un sport inspirat din tenisul de câmp, și de asemenea a tras tare în sala de fitness pentru a-și ține tonifiate toate grupele musculare.</p>
<p>În acest context, <span>Maria Sharapova îndrăznește să își facă frecvent poze în costum de baie</span>, iar un astfel de exemplu a avut loc recent.</p>
<p>După o sesiune dură de antrenamente, rusoaica a ales să se recupereze cu o baie cu gheață, iar înainte de a intra în bazin, cei care i-au pregătit apa i-au făcut și o mică farsă: au luat apă rece din bazin și i-au turnat-o în cap.</p>
<p>Maria Sharapova nu a fost deranjată de surpriză, deoarece a zâmbit inclusiv când apa rece ca gheața îi atingea capul, iar ulterior a postat imaginea pe pagina ei de Instagram, unde este urmărită de peste 4 milioane de persoane:</p>
<p>„Recuperare”, a scris Maria Sharapova, pe imaginea respectivă.</p>
<p>De asemenea, în josul imaginii, rusoaica a amintit și de o provocare care a făcut vâlvă pe internet în urmă cu mai mulți ani, anume „ice bucket challenge”.</p>
<p>„Apa din găleată este rece ca gheața, ca să fiți informați”, a completat Sharapova.</p>
<div class="wp-caption aligncenter" id="attachment_20267434" style="width: 798px"><img alt="" aria-describedby="caption-attachment-20267434" class="size-large wp-image-20267434" decoding="async" fetchpriority="high" height="1400" sizes="(max-width: 788px) 100vw, 788px" src="https://www.prosport.ro//wp-content/uploads/2025/09/sharapova-788x1400.png" srcset="https://www.prosport.ro/wp-content/uploads/2025/09/sharapova-788x1400.png 788w, https://www.prosport.ro/wp-content/uploads/2025/09/sharapova-768x1365.png 768w, https://www.prosport.ro/wp-content/uploads/2025/09/sharapova-864x1536.png 864w, https://www.prosport.ro/wp-content/uploads/2025/09/sharapova.png 1080w" width="788"/><p class="wp-caption-text" id="caption-attachment-20267434">SURSA FOTO: CAPTURĂ VIDEO instagram.com/mariasharapova/</p></div>
<h2><span>Maria Sharapova continuă să aibă un stil de viață sănătos</span></h2>
<p>Așa cum am precizat deja, Maria Sharapova a renunțat la dietele stricte din perioada de jucătoare profesionistă, care constau în mese simple, cum ar fi orez fiert cu pui.</p>
<p>Însă, rusoaica are în continuare grijă la ce mănâncă și susține că acest aspect este poate cel mai important pentru sănătatea organismului.</p>
<p>„Ceea ce pui în organismul tău va fi întotdeauna extrem de important. Sunt multe lecții pe care le-am învățat din carieră și o dietă bună și sănătoasă este cu siguranță una dintre ele. Întotdeauna am avut grijă de corpul meu. Nu contează dacă ești un sportiv profesionist sau lucrezi într-un birou, alimentația e foarte importantă. Îmi încep ziua cu adevărat în stil sănătos. Eu beau multă apă cu lămâie, am făcut asta de-a lungul carierei mele, apoi am un smoothie verde cu kale, lămâie, spanac și uneori puțin măr sau avocado. De obicei, am toast de secară. Apoi văd doar cum mă simt în timpul zilei”, declara Maria Sharapova, într-un interviu acordat în urmă cu mai mulți ani.</p>
<p>Maria Sharapova deține cinci titluri de Grand Slam în palmares: Wimbledon 2004, US Open 2006, Australian Open 2008 și Roland Garros 2012, 2014.</p>

]]></description>
    </item>
    <item>
      <title>Carlos Alcaraz l-a distrus pe Jannik Sinner în finala US Open! Ce sumă uriaşă a câştigat spaniolul</title>
      <link>https://www.prosport.ro/alte-sporturi/tenis/us-open/carlos-alcaraz-l-a-distrus-pe-jannik-sinner-in-finala-us-open-ce-suma-uriasa-a-castigat-spaniolul-20267376</link>
      <description><![CDATA[<img src="https://www.prosport.ro//wp-content/uploads/2025/09/Carlos-Alcaraz-l-a-distrus-pe-Jannik-Sinner-in-finala-US-Open-Ce-suma-uriasa-a-castigat-spaniolul.jpg"/><br/><p>Jucătorul spaniol de tenis Carlos Alcaraz a câștigat o sumă imensă de bani, după ce l-a distrus pe Jannik Sinner în finala US Open.</p>
<p>Alcaraz și Sinner s-au întâlnit pentru a treia oară în acest într-o finală de Mare Șlem, iar victoria îl face mai bogat pe spaniol cu 5.000.000 de euro.</p>
<h2><span>Valoarea cecului care intră în posesia lui Carlos Alcaraz, după ce l-a distrus pe Jannik Sinner în ultimul act la US Open</span></h2>
<p>S-a tras cortina peste încă o ediție a turneului de Mare Șlem de la US Open. În finală au ajuns italianul Jannik Sinner, liderul mondial și principalul favorit al competiției, și spaniolul Carlos Alcaraz, al doilea jucător în clasamentul ATP.</p>
<p>La Roland Garros s-a impus Carlos, după ce a fost condus cu 2-0 la seturi. Sinner s-a revanșat la Wimbledon, în 4 seturi. Tot atâtea i-au fost suficiente spaniolului să câștige titlul la US Open. <span>Scorul final a fost 6-2, 3-6, 6-1, 6-4</span>, iar de luni învingătorul revine în fruntea clasamentului ATP.</p>
<p>„Jannik, e senzațional ce faci și ce sezon ai avut! Te văd la față mai mult decât pe familia mea. Sunt bucuros că împărțim terenul atât de mult. Știu cât de mult muncești cu echipa. Te felicit pentru tot ce faci!</p>
<p>Mulțumesc echipei mele, familiei. Sunt norocos să fiu în viața voastră, să fiți în viața mea. Sunt mândru de ceea ce este în jurul meu. Fiecare succes este și al vostru. Sunt fericit să am o parte din familie aici. Vă mulțumesc vouă și celor care au rămas acasă. Vă mulțumesc că sunteți alături de mine.</p>
<p>De asemenea, și organizatorilor, că fac totul posibil să existe acest turneu. Este un privilegiu să fiu parte din acest turneu, să văd cum funcționează totul, cum de la an la an este mai bine.</p>
<p>Mulțumesc și spectatorilor! Simt energia voastră, implicarea voastră la fiecare meci și antrenament. Datorită vouă suntem aici și existăm”, a spus Alcaraz, la festivitatea de premiere.</p>
<h2><span>Alcaraz și Sinner au obținut, deja, calificarea la Turneul Campionilor</span></h2>
<p>Pentru Carlos Alcaraz, care a mai câştigat US Open în 2022, este al şaselea turneu de Mare Șlem din palmares. Ca urmare a succesului de duminică, <span>obținut în fața președintelui Statelor Unite ale Americii, Donald Trump</span>, Alcaraz este mai bogat cu 5.000.000 de dolari.</p>
<p>Jannik Sinner rămâne cu patru turnee majore câştigate în carieră. Cei doi vor avea ocazia să se întâlnească cel puțin o dată în acest an, deoarece s-au calificat la Turneul Campionilor.</p>
<p>„Bună seara tuturor! Felicitări lui Carlos și echipei lui, faceți o treabă excelentă. Azi a jucat mai bine decât mine, e un moment grozav pentru voi.</p>
<p>Mulțumesc echipei mele pentru ajutorul necondiționat. Muncim bine împreună, știm cât efort depunem să ajungem aici. Au fost foarte multe meciuri pe arenele mari de-a lungul anului. Sunt bucuros că împărtășesc acest moment cu voi, cu familia, cu cei de acasă.</p>
<p>Am încercat totul, dar nu am putut mai mult. Am fost în cea mai bună zi, dar nu a fost suficient.</p>
<p>Mulțumesc celor care fac ca acest turneu să existe. Mereu încercați să faceți totul posibil, ca să avem cele mai bune condiții. De asemenea, copiilor de mingi, arbitrilor, voluntarilor. Abia aștept să mă întorc aici anul viitor.</p>
<p>Nu în ultimul rând, publicului. Văd o arenă atât de plină de la începutul turneului. Faceți ca totul să fie special. Știu că sunt multe persoane importante. Suntem fericiți să fim în fața voastră și să punem pe teren cel mai bun tenis al nostru”, a spus italianul pe teren, la scurt timp după ultimul punct al meciului.</p>

]]></description>
    </item>
  </channel>
</rss>
