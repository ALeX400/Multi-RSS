<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Irina Begu s-a calificat în optimi la UniCredit Iași Open. Ana Bogdan și Miriam Bulgaru, eliminate în primul tur</title>
      <link>https://www.prosport.ro/alte-sporturi/irina-begu-s-a-calificat-in-optimi-la-unicredit-iasi-open-ana-bogdan-si-miriam-bulgaru-eliminate-in-primul-tur-20220192</link>
      <description><![CDATA[<img src="https://www.prosport.ro/wp-content/uploads/2025/07/Begu2.jpeg"/><br/><p>Irina Begu este prima jucătoare din România calificată în optimi la UniCredit Iași Open, turneu de categorie WTA 250 dotat cu premii totale de 239.212 de euro.</p>
<p>Favorită 7 la Iași, Irina Begu, 34 de ani, locul 110 WTA, a învins-o fără emoții în primul tur pe jucătoarea niponă Nao Hibino (30 de ani, numărul 175 mondial), scor 6-1, 6-2, după o evoluție solidă, meciul întinzându-se pe durata a 69 de minute.</p>
<h2><span>Irina Begu, calificare fără emoții în optimi pe zgura de la Iași</span></h2>
<p>În optimi, <span>Begu o va întâlni pe învingătoarea</span> dintre marea surpriză a calificărilor, adolescenta de doar 15 ani Giulia Safina Popa, venită din calificări, locul 1.225 WTA și Victoria Jimenez Kasintseva, din Andorra (19 ani, 130 WTA).</p>
<p>În schimb, Miriam Bulgaru și Ana Bogdan au fost eliminate în primul tur. Miriam Bulgaru (26 de ani, locul 219 WTA) a cedat în trei seturi în fața elvețiencei Jil Teichmann (27 de ani), numărul 102 mondial, favorită 6, scor 1-6, 7-6 (2), 6-1. Miriam a câștigat clar primul set, cu 6-1 și a servit de două ori pentru meci, la 5-4 și 6-5 în setul secund, însă de fiecare dată elvețianca a făcut rebreak și s-a impus în cele din urmă în tie-break.</p>
<p>Decisivul nu a avut istoric, iar Teichmann, fostă număr 21 mondial, s-a impus cu 6-1 și s-a calificat în optimi, fază în care va da peste poloneza Maja Chwalinska.</p>
<h2><span>Ana Bogdan, dublă campioană la Iași, învinsă în primul tur</span></h2>
<p>În ultimul meci al serii, Ana Bogdan, 32 de ani, locul 239 WTA, a fost învinsă în două seturi de Varvara Gracheva, din Franța (24 de ani, numărul 106 mondial), favorită 5, scor 7-5, 6-2. În optimi, Gracheva o va întâlni pe câștigătoarea dintre Sorana Cîrstea și Mihaela Buzărnescu.</p>
<p>Ana Bogdan a câștigat doi ani la rând turneul de la Iași, în 2022 și 2023, ambele concursuri de categorie WTA 125.</p>
<h2><span>Giulia Safina Popa, marea surpriză a turneului de la Iași</span></h2>
<p>Marea revelație de până acum a turneului de la Iași este Giulia Safina Popa. În vârstă de doar 15 ani, Giulia Safina Popa, locul 1.225 WTA, a furnizat două mari surprize în calificări, reușind să ajungă pe tabloul principal cu două victorii spectaculoase în fața unor favorite.</p>
<p>În primul tur, Giulia a trecut în două seturi de Andrea Lazaro Garcia, din Spania (30 de ani, locul 186 WTA), principala favorită, scor 7-6 (10), 6-4, iar luni a învins-o și pe favorita 9, italianca Silvia Ambrosio (29 de ani, numărul 278 mondial), scor 7-6 (5), 1-6, 6-3. Aflată pentru prima dată pe tabloul principal la un turneu WTA, Popa va juca în primul tur cu Victoria Jimenez Kasintseva, din Andorra (19 ani, 130 WTA).</p>
<p>Alte două jucătoare din România au pierdut în turul 2 al calificărilor. Ilinca Amariei a cedat în două seturi la Alicia Herrero Linana (Spania, 6-3, 6-1, iar Georgia Crăciun a fost eliminată de Margaux Rouvroy (Franța), favorită 11, scor 0-6, 6-3, 6-4.</p>
<p>Rezultatele înregistrate luni, 14 iulie, la UniCredit <span>Iași Open</span>:</p>
<p>Calificări – Turul 2<br/>
Alicia Herrero Linana (Spania) – [WC] Ilinca Amariei (România) 6-3, 6-1<br/>
[11] Margaux Rouvroy (Franța) – Georgia Crăciun (România) 0-6, 6-3, 6-4<br/>
[WC] Giulia Safina Popa (România) – [9] Silvia Ambrosio (Italia) 7-6 (5), 1-6, 6-3<br/>
Daria Lodikova – [3] Selena Janicijevic (Franța) 7-6 (4), 7-6 (8)<br/>
Anna Siskova (Cehia) – [8] Aliona Bolsova (Spania) 3-6, 6-3, 6-0<br/>
[6] Irene Burillo (Spania) – [12] Mia Ristic (Serbia) 5-7, 7-5, 7-5</p>
<p>Simplu – Turul 1<br/>
[6] Jil Teichmann (Elveția) – [WC] Miriam Bulgaru (România) 1-6, 7-6 (2), 6-1<br/>
[7] Irina Begu (România) – Nao Hibino (Japonia) 6-1<br/>
[5] Varvara Gracheva (Franța) – [WC] Ana Bogdan (România) 7-5, 4-1<br/>
Jana Fett (Croația) – Veronika Erjavec (Slovenia) 7-6 (6), 6-2<br/>
Maja Chwalinska (POL) – Iryna Shymanovich 4-6, 6-4, 6-2<br/>
[3] Ann Li (USA) – Guyomar Maristany Zuleta De Reales (ESP) 3-6, 6-2, 6-2</p>
<p>Dublu – Turul 1<br/>
Maria Lourdes Carle (Argentina) / Simona Waltert (Elveția) – Innes Ibbou (Algeria) / Bibiane Schoofs (Olanda) 7-6 (6), 6-4<br/>
Veronika Erjavec (Slovenia) / Panna Udvardy (Ungaria) – Naima Karamoko (Elveția) / Lian Tran (Olanda) 6-4, 6-2<br/>
(Narcis POHOAȚĂ)</p>
<p>Foto: Cristina Huțu, Iași Open</p>

]]></description>
    </item>
    <item>
      <title>Prințesa Kate Middleton a fost sclipitoare, dar Jannik Sinner a fost impresionat și de Charlotte și de George. Ce a discutat cu cei doi urmași ai dinastiei regale britanice</title>
      <link>https://www.prosport.ro/alte-sporturi/tenis/printesa-kate-middleton-a-fost-sclipitoare-dar-jannik-sinner-a-fost-impresionat-si-de-charlotte-si-de-george-ce-a-discutat-cu-cei-doi-urmasi-ai-dinastiei-regale-britanice-20219567</link>
      <description><![CDATA[<img src="https://www.prosport.ro/wp-content/uploads/2025/07/Printesa-Kate-Middleton-a-fost-sclipitoare-dar-Jannik-Sinner-a-fost-impresionat-si-de-Charlotte-si-de-George.-Ce-a-discutat-cu-cei-doi-urmasi-ai-dinastiei-regale-britanice.jpg"/><br/><p>Jannik Sinner s-a întâlnit cu Familia Regală a Marii Britanii și a fost impresionat de prințul George și prințesa Charlotte.</p>
<p><span>Liderul mondial ATP a făcut spectacol </span>în finala de la Wimbledon în fața lui Carlos Alcaraz. A fost o dispută extrem de disputată între cei mai în formă tenismeni ai momentului. Italianul s-a revanșat după finala pierdută la Roland Garros și l-a învins pe campionul en-titre în patru seturi (4-6, 6-4, 6-4, 6-4).</p>
<p>Cel mai așteptat meci al turneului a fost urmărit de numeroase personalități din lumea sportului. De asemenea, în Loja Regală și-au făcut apariția prințul William și prințesa Kate, alături de copiii lor, George și Charlotte.</p>
<h2><span>Ce i-a întrebat Jannik Sinner pe copiii prințului moștenitor: „E dificil”</span></h2>
<p>Jannik Sinner a avut ocazia să discute cu Familia Regală la finalul meciului cu Carlos Alcaraz. A fost vizibil emoționat fiind pentru prima dată când are prilejul să se afle în fața unor persoane de viță nobilă. A recunoscut că nu știa ce să discute pe moment cu prințul George și prințesa Charlotte, dar i-a întrebat dacă joacă tenis. L-a uimit faptul că jucătorii de tenis au ocazia să aibă parte de un asemenea public.</p>
<blockquote><p>„La început, nu știam ce să spun. E dificil să știi cum să vorbești în astfel de momente. Încerc mereu să fiu cât mai natural. I-am întrebat pe copii dacă joacă tenis și ce fel de rachete folosesc. Lucruri de genul acesta. A fost uimitor. Cred că pentru noi, jucătorii de tenis, e minunat să îi avem ca spectatori, pentru că face totul și mai special.</p>
<p> </p>
<p>Se vede cât de mult le pasă de tenis și de sport, în general. E ceva foarte prestigios. Am fost norocos să îi întâlnesc pe toți, a fost un moment foarte frumos”, a declarat Jannik Sinner la conferința de presă.</p></blockquote>
<h2><span>Jannik Sinner, pariu câștigat cu fostul antrenor al Simonei Halep</span></h2>
<p>Darren Cahill colaborează de aproape trei ani de zile cu liderul mondial ATP. Australianul și-a anunțat elevul că vrea să facă un pas în spate pentru a-i permite lui Sinner să aibă parte și de o altă sursă de inspirație.</p>
<p><span>Italianul a decis să facă un pariu</span> cu Cahill în ceea ce privește continuarea colaborării. Jannik Sinner a obținut promisiunea tehnicianului că vor continua colaborarea dacă se va impune, în premieră, la All England Club.</p>
<blockquote><p>„Am făcut un pariu înainte de finală. I-am spus că, dacă înving, pot să aleg dacă va rămâne alături de noi la finalul anului sau nu. Aşa că alegerea îmi aparţine acum. Mereu am căutat un astfel de om onest, care să îmi ofere plus-valoare, nu doar pe teren, dar şi în afara lui, atât când am parte de succese, dar şi la înfrângeri. Darren e grozav din acest punct de vedere”, a precizat sportivul, relatează <span>Tennis World.</span></p></blockquote>
<p>Jannik Sinner a devenit primul sportiv italian din istorie care câștigă la Wimbledon. La doar 23 de ani, are deja în palmares 4 titluri de Grand Slam și alte 4 titluri Masters 1000. Îi mai lipsește doar titlul la French Open, acolo unde Alcaraz a fost de neatins în finala din acest an.</p>

]]></description>
    </item>
    <item>
      <title>Gestul lui Alcaraz în fața prințesei Kate Middleton de care a vorbit toată Marea Britanie</title>
      <link>https://www.prosport.ro/alte-sporturi/tenis/gestul-lui-alcaraz-in-fata-printesei-kate-middleton-de-care-a-vorbit-toata-marea-britanie-20219811</link>
      <description><![CDATA[<img src="https://www.prosport.ro/wp-content/uploads/2025/07/Gestul-lui-Alcaraz-in-fata-printesei-Kate-Middleton-de-care-a-vorbit-toata-Marea-Britanie.jpg"/><br/><p>Toată lumea din Marea Britanie a fost uimită de gestul făcut de ibericul Carlos Alcaraz în fața prințesei Kate Middleton.</p>
<p><span>Finalistul de la Wimbledon 2025</span> a fost protagonistul unui moment amuzant, dar cu care și-a câștigat respectul britanicilor. Carlos Alcaraz a fost vizibil emoționat când a făcut o reverență „timidă” în fața prințesei Kate Middleton, iar ea i-a răspuns cu un zâmbet larg.</p>
<h2><span>Alcaraz, gest superb făcut în fața soției viitorului rege al Marii Britanii</span></h2>
<p>Finala masculină de la Wimbledon a fost prilej de mare sărbătoare la Londra. Prințul William, prințesa Kate de Wales și cei doi copii ai lor au fost prezenți în Loja Regală la meciul de cinci stele dintre Jannik Sinner și Carlos Alcaraz. Liderul ATP s-a impus la capătul unui meci spectaculos.</p>
<p>Chiar dacă a fost afectat de înfrângerea în fața principalului rival din circuitul masculin de tenis, Carlos Alcaraz și-a făcut temele înainte de întâlnirea cu prințesa Kate Middleton. Ibericul i-a făcut o reverență prințesei de Wales în timpul ceremoniei de premiere de la All England Club.</p>
<blockquote class="twitter-tweet" data-media-max-width="560">
<p dir="ltr" lang="en">Carlos Alcaraz always has the cutest bow for the Princess of Wales</p>
<p>pic.twitter.com/Y13TWrcXdo</p>
<p>— FAN of the Prince &amp; Princess of Wales (@TribesBritannia) July 13, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Britanicii au apreciat gestul făcut de sportivul învins de Jannik Sinner în finala de la Wimbledon, turneu patronat chiar de prințesa Kate Middleton.</p>
<p>Soția prințului moștenitor al tronului Regatului Unit a fost prezentă la ambele finale din această săptămână și le-a înmânat premiile câștigătorilor. Anul trecut, a absentat motivat, recuperându-se după ce a urmat un tratament pentru cancer. La revenirea în Loja Regală, Kate Middleton a fost aplaudată de cei 15.000 de oameni prezenți la finala masculină.</p>
<p>Carlos Alcaraz a fost la un pas de a obține al treilea titlu consecutiv la Wimbledon, dar a cedat în patru seturi în fața numărului 1 mondial (6-4, 4-6, 4-6, 4-6).</p>
<h2><span>Susținere masivă din partea Casei Regale a Spaniei pentru „Carlitos”</span></h2>
<p><span>Carlos Alcaraz a fost susținut</span> din tribună de Regele Felipe al VI-lea al Spaniei, care a venit special pentru favoritul său spaniol. Regele Spaniei a fost invitat de onoare în Loja Regală și a stat alături de prințul William și familia acestuia. La final, i-a mulțumit lui Alcaraz pentru că „l-a făcut să se bucure de o altă finală vibrantă, dând tot ce a avut mai bun”.</p>
<blockquote><p>„Wimbledon e probabil cel mai frumos turneu din lume. Mă simt ca acasă. Terenurile sunt atât de frumoase. Îmi place să joc. Atmosfera e superbă. Cu siguranță mă întorc.</p>
<p> </p>
<p>Nu vreau să închei fără să-i mulțumesc Regelui Spaniei pentru că a venit să mă susțină. Este o onoare pentru mine să-l am în tribune și să mă susțină și pentru că a călătorit până aici. Vă mulțumesc foarte mult că ați venit”, a spus Alcaraz, pe teren.</p></blockquote>

]]></description>
    </item>
    <item>
      <title>Jannik Sinner a câștigat pariul cu Darren Cahill. Miza a fost enormă: „Acum, eu decid!”</title>
      <link>https://www.prosport.ro/alte-sporturi/tenis/wimbledon/jannik-sinner-a-castigat-pariul-cu-darren-cahill-miza-a-fost-enorma-acum-eu-decid-20219206</link>
      <description><![CDATA[<img src="https://www.prosport.ro/wp-content/uploads/2025/07/Jannik-Sinner-a-castigat-pariul-cu-Darren-Cahill.-Miza-a-fost-enorma-„Acum-eu-decid-1400x953.jpg"/><br/><p data-end="185" data-start="0">Jannik Sinner, noul număr 1 mondial în ierarhia WTA, a făcut un pariu înaintea finalei de la Wimbledon cu Darren Cahill, antrenorul său.</p>
<p data-end="185" data-start="0">Sinner a învins în finala cu Alcaraz, iar acum are putere de decizie în ceea ce îl privește pe Cahill.</p>
<h2 data-end="185" data-start="0"><span>Jannik Sinner, pariu câștigător cu antrenorul Darren Cahill</span></h2>
<p><span>Italianul Jannik Sinner a pus mâinile pe primul său trofeu de la Wimbledon</span>, după ce l-a învins pe spanionul Carlos Alcaraz, <span>rival lăudat de Sinner după încheierea partidei</span>, scor 4-6, 6-4, 6-4, 6-4. Înainte de mare dispută, Sinner a dat dovadă de sânge rece și i-a propus lui Darren Cahill, că dacă va cuceri cel mai mare trofeu din tenis, va avea putere de decizie asupra șederii antrenorului său în cadrul echipei.</p>
<p>Pe parcursul acestui an competițional, antrenorul australian a lăsat de înțeles că va vrea să se retragă din antrenorat la finalul anului 2025, de aici a provenit și pariul lui Sinner. Mai multe voci sugerează că Cahill ar vrea să se retragă din lumea tenisului fiindcă ar dori să petreacă mai mult timp cu familia sa.</p>
<p>Nu e o surpriză faptul că Sinner nu ar vrea să renunțe la Cahill, cei doi colaborează din ianuarie 2022, timp în care au format o chimie deosebită și au reușit să cucerească împreună patru titluri Grand Slam.</p>
<p>„Darren și cu mine am făcut un pariu înaintea finalei. I-am spus că, dacă voi câștiga, voi avea eu puterea să decid dacă mai rămâne sau nu după acest an. Acum alegerea îmi aparține!</p>
<p>Am căutat mereu o persoană sinceră, care să-mi ofere sprijin nu doar pe teren, ci și în afara lui, atât în momentele de glorie, cât și în cele dificile.</p>
<p>Darren e foarte bun la asta. Dacă voi decide să continuăm împreună, probabil că nu va mai călători la fel de mult, ceea ce e normal. I-am spus mereu că mi-aș dori să fie alături de mine la Australian Open (n.r. 2026), pentru că ne merge bine acolo.</p>
<p>Și oricum, sezonul e lung, urmează multe turnee și ne vom mai vedea. Dar am câștigat pariul, acum să vedem ce urmează”, a spus Jannik Sinner, potrivit <span>Tennis World</span>,</p>
<h2><span>Carlos Alcaraz surprins de capacitățile lui Sinner din finala de la Wimbledon</span></h2>
<p>Într-o pauză din timpul meciului, spaniolului Carlos Alcaraz nu i-a venit să creadă felul în care Jannik Sinner „operează” pe fundul terenului: „Cum e posibil ca, de pe fundul terenului, să fie mai bun decât mine?!”, a exclamat mirat tenismenul gesticulând către echipa sa, susține <span>Marca</span>.</p>

]]></description>
    </item>
    <item>
      <title>Apare biografia Simonei Halep. Imaginile cu ea vor crea vâlvă: „Nevăzute!”</title>
      <link>https://www.prosport.ro/alte-sporturi/tenis/simona-halep/apare-biografia-simonei-halep-imaginile-cu-ea-vor-crea-valva-nevazute-20219217</link>
      <description><![CDATA[<img src="https://www.prosport.ro/wp-content/uploads/2025/07/Apare-biografia-Simonei-Halep.-Imaginile-cu-ea-vor-crea-valva.-„Nevazute-1-1400x768.jpg"/><br/><p>Simona Halep și-a încheiat cariera în această primăvară, la doar 33 de ani, chinuită de accidentări, iar acum, la doar câteva luni distanță, își lansează cartea biografică.</p>
<p>Volumul, denumit „Din România, Simona Halep”, înțesat cu imagini „văzute și nevăzute” care vor produce vâlvă, va avea un preț de 249 de lei, în timp ce ediția limitată va costa mult mai mult.</p>
<h2><span>Biografia Simonei Halep. Imaginile cu fosta mare sportivă vor face vâlvă</span></h2>
<p>Simona Halep a spus stop tenisului la începutul lui 2025, la doar 33 de ani. Acum, la doar câteva luni distanță, își propune cartea biografică, denumită „Din România, Simona Halep”, înțesată cu imagini „văzute și nevăzute” care vor produce cumva vâlvă.</p>
<p>Volumul, publicat în două ediții, va avea un preț de 249 de lei, pentru ediția clasică, urmând ca ediția limitată să cpste 449 de lei. Cartea poate fi precomandată de pe site-ul treizecizero.ro.</p>
<p>Fostul lider mondial a atins apogeul în perioada 2018 – 2019, când <span>a triumfat la Roland Garros și Wimbledon </span>și, pe deasupra, timp de 64 de săptămâni, a staționat pe primul loc WTA.</p>
<p>„Și-a încheiat cariera în acest an, dar ne-a lăsat cu amintiri și inspirație cât pentru o viață. Acum este timpul să o sărbătorim noi pe ea. 30-0 introduce ‘Din România, Simona Halep’, o biografie vizuală de excepție a carierei celei mai importante jucătoare de tenis din istoria României și una dintre cele mai mari legende ale sportului românesc.</p>
<p>Denumită după faimoasa introducere care a însoțit-o pe toate arenele lumii, ‘Din România, Simona Halep’ este, în același timp, mai multe lucruri. Este o colecție a celor mai bune imagini, văzute și nevăzute, din cariera Simonei. Este o frază care rezumă cine e și ce reprezintă, de fapt, Simona. Este o poveste de neratat, de pus la suflet și la colecție. Și este un obiect al afecțiunii românilor pentru Simona Halep</p>
<p>Tipărită în format coffee-table book, ediția clasică are peste 300 de pagini și peste 400 de imagini, incluzând și un photoshooting cu Simona Halep, realizat special pentru acest album de către Alex Gălmeanu, unul dintre cei mai importanți fotografi români.</p>
<p>Cuprinde și contribuții editoriale exclusive care însoțesc povestea spusă de imagini, astfel încât fanii Simonei să retrăiască și să se bucure din plin de momentele splendide ale unei cariere de poveste”, este anunțul postat de <span>treizecizero.ro</span>.</p>
<figure aria-labelledby="figcaption_attachment_20219221" class="wp-caption aligncenter" id="attachment_20219221"><img alt="" class="size-full wp-image-20219221" decoding="async" fetchpriority="high" height="1042" sizes="(max-width: 834px) 100vw, 834px" src="https://www.prosport.ro/wp-content/uploads/2025/07/505738557_18515789983040908_7514841609845179318_n.jpg" srcset="https://www.prosport.ro/wp-content/uploads/2025/07/505738557_18515789983040908_7514841609845179318_n.jpg 834w, https://www.prosport.ro/wp-content/uploads/2025/07/505738557_18515789983040908_7514841609845179318_n-768x960.jpg 768w" width="834"/><figcaption class="wp-caption-text" id="figcaption_attachment_20219221">Foto: Facebook<br/>treizecizero.ro</figcaption></figure>
<h2><span>Două exemplare nu vor fi distribuite publicului</span></h2>
<p>Ediția limitată este tipărită în doar 641 de exemplare, e referință a celor 64 de săptămâni petrecute de „Simo” pe prima treaptă a podiumului din circuitul feminin. Mai multe pagini, conținut bonus, altă copertă și, pe deasupra, și <span>autograful legendarei jucătoare de tenis</span>.</p>
<p>„Ediția limitată este tipărită în doar 641 de exemplare, toate numerotate, o referință la cele 64 de săptămâni petrecute de Simona pe locul 1 în lume. Are mai multe pagini, conținut bonus, imagini de la making-of de la photoshooting-ul Simonei, o copertă diferită și, de asemenea, are autograful Simonei. De asemenea, alte surprize vor fi anunțate ulterior.</p>
<p>Exceptând exemplarul 001, care îi este rezervat Simonei, și exemplarul 300, care va face parte din colecția noastră, toate celelalte exemplare sunt la dispoziția fanilor”, se arată pe site-ul sursei menționate mai sus.</p>
<p> </p>

]]></description>
    </item>
  </channel>
</rss>
