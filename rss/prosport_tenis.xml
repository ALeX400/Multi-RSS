<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Eram dependent de metamfetamină! Îmi uram viața şi voiam să-mi fac rău”. Andre Agassi, interviu despre infernul trăit din cauza drogurilor</title>
      <link>https://www.prosport.ro/diverse/eram-dependent-de-metamfetamina-imi-uram-viata-si-voiam-sa-mi-fac-rau-andre-agassi-interviu-despre-infernul-trait-din-cauza-drogurilor-20197143</link>
      <description><![CDATA[<img src="https://www.prosport.ro/wp-content/uploads/2025/06/Eram-dependent-de-metamfetamina-Imi-uram-viata-si-voiam-sa-mi-fac-rau.-Andre-Agassi-interviu-despre-infernul-trait-din-cauza-drogurilor-1400x778.jpg"/><br/><p>La 55 de ani, Andre Agassi a găsit puterea să vorbească despre calvarul prin care a trecut din cauza substanțelor interzise. Afirmațiile sale sunt de-a dreptul cutremurătoare.</p>
<p>Considerat unul dintre cei mai buni jucători de tenis ai tuturor timpurilor, datorită performanțelor remarcabile, americanul căzuse pradă metamfetaminei. Acest drog provoacă, potrivit specialiștilor, o senzație de euforie imediat după consum, având efecte puternice asupra creierului, nu doar la nivel structural și funcțional, ci și în zonele responsabile cu emoțiile și memoria.</p>
<p>Persoanele devin depresive și manifestă o dorință puternică de a-și administra noi doze. Depedența poate duce la agresivitate, ținând cont că judecata rațională și capacitatea de empatie sunt grav afectate.</p>
<h2><span>Andre Agassi și-a deschis sufletul. Totul despre calvarul îndurat din cauza drogurilor</span></h2>
<p>Într-o apariție publică recentă, fostul mare tenismen a descris cu lux de amănunte i<span>nfernul trăit pe fondul consumului de droguri</span>, dezvăluind, totodată, cine l-a ajutat să-și revină: Brad Gilbert, nimeni altul decât antrenorul său din acea perioadă.</p>
<blockquote><p>„Eram dependent de metamfetamină. Să spunem lucrurilor pe nume, pentru Dumnezeu! Consumam unul dintre cele mai periculoase droguri, droguri recreaționale…</p>
<p> </p>
<p>Încercam să mă rănesc. Îmi uram viața, o uram pentru că nu știam cine eram, nu am ales să fie așa. Era o contradicție, adică avea și părți bune. De exemplu, când le-am cumpărat o casă părinților mei și multe alte lucruri.</p>
<p> </p>
<p>Aveam aceste contradicții cu care trebuia să mă împac, dar nu puteam. A trebuit să închid cercul, iar asta m-a dus pe marginea prăpastiei. Mă simțeam atât de inutil, ca și cum o simplă adiere de vânt m-ar fi făcut să mă prăbușesc. Eram pe locul 141 mondial, dar încă puteam să vând bilete, dar nu puteam nici măcar să lovesc mingea de tenis.</p>
<p> </p>
<p>Brad știa întotdeauna cum să simplifice lucrurile. Eram în camera de hotel, încuia ușa și îmi spunea: «Omule, îmi pasă foarte mult de tine, trebui să renunți. Sau trebuie s-o iei de la capăt»”, a spus Andre Agassi.</p></blockquote>
<h2><span>I-a analizat pe Jannik Sinner și Carlos Alcaraz</span></h2>
<p>În altă ordine de idei, au trecut aproape două decenii de când a pus capăt carierei, dar multiplul câștigător de Grand Slam urmărește în continuare cu mare atenție lumea tenisului. Nu cu mult timp în urmă, acesta a comparat punctele forte ale lui Jannik Sinner cu cele ale<span> rivalului Carlos Alcaraz</span> și a tras următoarele concluzii:</p>
<blockquote><p>„Oamenii se întreabă care dintre ei va ajunge mai bun, cine va avea o carieră mai strălucitoare. Orice am spune acum este mai mult o predicție decât realitate, dar cred că Alcaraz domină din punct de vedere fizic. Aceasta este marea lui oportunitate de a fi peste Sinner”.</p></blockquote>

]]></description>
    </item>
    <item>
      <title>„Sper să faci cancer”, „Voi trimite lumânări și un sicriu pentru familia ta!”. Amenințări înfricoșătoare pentru o jucătoare de tenis din circuitul WTA</title>
      <link>https://www.prosport.ro/alte-sporturi/tenis/sper-sa-faci-cancer-voi-trimite-lumanari-si-un-sicriu-pentru-familia-ta-amenintari-infricosatoare-pentru-o-jucatoare-de-tenis-din-circuitul-wta-20197960</link>
      <description><![CDATA[<img src="https://www.prosport.ro/wp-content/uploads/2025/06/„Sper-sa-faci-cancer-„Voi-trimite-lumanari-si-un-sicriu-pentru-familia-ta.-Amenintari-infricosatoare-pentru-o-jucatoare-de-tenis-din-circuitul-WTA.jpg"/><br/><p>O investigație efectuată de WTA și ITF preciează că jucătorii de tenis au primit aproape 8.000 de amenințări prin intermediul rețelelor sociale în 2024. Iar 40% dintre ele au venit de la pariorii nemulțumiți de rezultatele meciurilor</p>
<p><span>Britanica Katie Boulter</span>, numărul 39 WTA, este ultima dintr-un șir de jucătoare, care s-a plans de acest lucru. Ea a dezvăluit, într-un interviu pentru BBC, câteva dintre insultele și amenințările pe care le-a primit după meciurile ei din circuitul WTA.</p>
<h2><span>Amenințări înfricoșătoare pentru o jucătoare de tenis din circuitul WTA</span></h2>
<p>Boulter, care e iubita australianului <span>Alex De Minaur</span>, chiar a arătat câteva dintre mesajele primite prin intermediul rețelelor de socializare.</p>
<p>“Sper să faci cancer”, “Voi trimite lumânări și un sicriu pentru familia ta”, “Du-te la iad, am pierdut banii pe care mi i-a trimis mama”, sunt câteva dintre exemplele pe care ea le-a dat publicității.</p>
<p>“Acest lucru arată cât de vulnerabili suntem, pentru că nu știm cine este persoana care trimite mesajul. Ea poate fi în aceeași clădire cu noi sau poate ști unde locuim. Nu putem anticipa la ce să ne așteptăm”, a spus britanica, care s-a declarat speriată și oripilată de acest comportament îndreptat âmpotriva sportivilor.</p>
<p>“Eu nu aș spune asta nici măcar celui mai mare dușman al meu. Acestea sunt lucruri oribile, greu de suportat. Și care ne fac să ne simțim în pericol”, a mai afirmat sportiva care joacă sptămâna aceasta la turneul de la Nottingham, premergător celui de la Wimbledon.</p>
<p>Hărțuirea verbal a devenit un fenomen care i-a amploare în sport. WTA oferă un canal direct de comunicare pentru jucători pentru a raporta aceste situații de abuz și mesaje nepotrivite. În 2024, 28 de jucători au folosit acest serviciu pentru a se plânge de 56 de posibile amenințări.</p>
<p>În unele cazuri s-a ajuns însă și mai departe. La turneul de la Miami, din luna martie a acestui an, un spectator a trebuit să fie evacuat din arena, după ce a insultat-o pe Iga Swiatek.</p>
<p>Un alt spectator iritant a primit un ordin de restricție după ce a hărțuit-o pe Emma Răducanu în Dubai. Jucătoarea cu tata din România s-a poziționat și acum afectată de perspectiva de a mai trece prin așa ceva.</p>
<p>Cel mai grav incident rămâne însă cel din 1993. Monica Seleș, din fosta Iugoslavie, juca împotriva sportivei bulgare Magdalena Maleeva, în sferturile de finală ale turneului de la Hamburg.</p>
<p>În timpul unei pauze, un spectator german a înjunghiat-o în spate pe Monica Seleș cu un cuțit de bucătărie. El i-a provocat acesteia o rană adâncă de aproape patru centimetri. Motivul gestului a fost șocant. Seleș amenința supremația nemțoaicei Steffi Graf în tenisul feminin. Iar agresorul nu putea suporta ideea ca aceasta să cadă pe locul doi.</p>

]]></description>
    </item>
    <item>
      <title>Rusoaica Mirra Andreeva, gest uluitor, pe teren, la Berlin</title>
      <link>https://www.prosport.ro/alte-sporturi/tenis/rusoaica-mirra-andreeva-gest-uluitor-pe-teren-la-berlin-20197638</link>
      <description><![CDATA[<img src="https://www.prosport.ro/wp-content/uploads/2025/06/Rusoaica-Mirra-Andreeva-gest-uluitor-pe-teren-la-Berlin-1400x843.jpg"/><br/><p>Jucătoarea rusă de tenis Mirra Andreeva, aflată pe locul 7 în clasamentul mondial, a făcut un gest uluitor, pe teren, la turneul de la Berlin.</p>
<p>Puștoaica Mirra Andreeva, care a împlinit 18 ani pe 29 aprilie, și-a pierdut din turație după un început de an excelent.</p>
<h2><span>Ce gest incredibil a făcut rusoaica Mirra Andreeva pe teren, la Berlin</span></h2>
<p>Învingătoare Dubai și Indian Wells și semifinalistă la Brisbane, de fiecare dată pe hard, Mirra Andreeva dă senzația că nu se descurcă la fel de bine pe celelalte suprafețe. Pe zgură, cea mai bună performanță este <span>calificarea în sferturi la Madrid</span>, Roma și Roland Garros, iar sezonul pe iarbă l-a început cum nu se putea mai slab.</p>
<p>A fost învinsă în primul tur la Berlin, de poloneza Magdalena Frech (cs 25), iar înfrângerea a fost punctată de un gest uluitor. În primul game al setului al doilea, adversara a avut o minge de break. În timpul punctului, Mirra a alovit mingea greșit, iar Magdalena nu a ratat ocazia să dea o lovitură câștigătoare.</p>
<blockquote class="twitter-tweet" data-media-max-width="560">
<p dir="ltr" lang="en">Magdalena #Frech at her finest – here’s how she took down the No.6 seed in Berlin! 🎾🔥#BTO #Berlin pic.twitter.com/Fk30zGx3h8</p>
<p>— Berlin Tennis Open (@berlin_tennis) June 16, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Frustrată, rusoaica nu a stat mult pe gânduri, a scos cealaltă minge din buzunar și a lovit-o cu forță cu racheta, spre tribune. Din imagini nu se vede dacă a lovit pe cineva.</p>
<h2><span>Care a fost cheia victoriei pentru Magdalena Frech</span></h2>
<p>În condițiile în care Andreeva a câștigat primul set cu un categoric 6-2, multă lume nu a înțeles gestul uluitor făcut de rusoaică.</p>
<p>Din păcate pentru ea, Mirra nu a reușit să se calmeze. Condusă cu 1-4, ea a egalat la 5, dar din acel moment a pierdut 8 game-uri la rând și, implicit, meciul, care a durat două ore și 11 minute.</p>
<p>În runda următoare, Magdalena Frech o va întâlni <span>pe americanca Amanda Anisimova</span> (13 WTA). Aceatasta nu a avut niciun fel de emoții cu jucătoarea canadiană Bianca Andreescu (148 WTA), beneficiară a unui wildcard, de care a dispus cu 6-4, 6-3 în 66 de minute.</p>
<p>„Întotdeauna este dificil să joci împotriva unor jucătoare din Top 10, în special împotriva lui Mirra. Este o luptătoare grozavă, joacă un tenis foarte bun. Am știut de la început că va fi un meci foarte dificil. Am încercat să mă concentrez mai mult pe game-urile în care eram la serviciu, să fiu mai răbdătoare.</p>
<p>Am încercat să fiu mai agresivă din setul al doilea. Când eram la 5-5, 0-30, mi-am spus: «Haide, poți face mai bine! Poți face ceva, doar joacă fără stres». Și aceasta a fost cheia”, a spus Frech după ce a învins-o pe Andreeva, potrivit <span>Tennis World USA</span>.</p>
<p>A fost prima victorie a polonezei în cele trei meciuri directe. Precedentele confruntări au avut loc în acest an, în turul 3 la Australian Open și Madrid, iar Mirra s-a impus 6-2, 1-6, 6-2, respectiv, cu 7-5, 6-3.</p>

]]></description>
    </item>
    <item>
      <title>Turneu de gală la Iași! Toți campionii edițiilor precedente ale Concord Iași Open au confirmat prezența în acest an. „Va fi cea mai puternică ediție de până acum”. Sold-out la demonstrativul Simonei Halep</title>
      <link>https://www.prosport.ro/alte-sporturi/tenis/turneu-de-gala-la-iasi-toti-campionii-editiilor-precedente-ale-concord-iasi-open-au-confirmat-prezenta-in-acest-an-va-fi-cea-mai-puternica-editie-de-pana-acum-sold-out-la-demonstr-20197985</link>
      <description><![CDATA[<img src="https://www.prosport.ro/wp-content/uploads/2025/06/Cezar-Cretu1-1400x931.jpg"/><br/><p>Luna iulie va fi una de foc pentru iubitorii tenisului din Iași, Baza Sportivă Ciric urmând să găzduiască cele două turnee majore Iași Open.</p>
<p>Balul va fi deschis de băieți, cu ediția a 6-a a turneului ATP Challenger 100 <span>Concord Iași Open</span> – powered by MET, programat în perioada 6-13 iulie, după care vor intra în scenă fetele (14-20 iulie), la WTA-ul 250 UniCredit Iași Open, turneu ajuns la ediția a 4-a.</p>
<h2><span>Ediție de gală la Concord Iași Open! Primii cinci campioni au confirmat prezența la ediția din acest an</span></h2>
<p>Ediția a 6-a a turneului masculin ATP Challenger 100 Concord Iași Open – powered by MET va fi una memorabilă pentru iubitorii tenisului din Iași, dar și din întreaga țară. În premieră, toți cei cinci campioni ai primelor ediții vor fi la start. Aceștia sunt spaniolul Carlos Taberner (2020, locul 130 ATP), cehul Zdenek Kolar (2021, locul 463 ATP), brazilianul Felipe Meligeni (2022, locul 148 ATP), francezul Hugo Gaston (2023, locul 87 ATP) și bolivianul Hugo Dellien (2024, locul 81 ATP). Doar cehul Kolar va lua startul în calificări, ceilalți patru fiind direct acceptați pe tabloul principal.</p>
<h2><span>Argentinianul Carabelli, principalul favorit</span></h2>
<p>Deși e un turneu Challenger, Concord Iași Open va avea pe tabloul principal trei jucători din prima sută mondială. Principalul favorit va fi argentinianul Camilo Ugo Carabelli locul 53 ATP, campionul en-titre de la Iași, bolivianul Hugo Dellien, va veni să-și apere titlul de pe locul 81 ATP, iar al treilea pe lista capilor de serie va fi francezul Hugo Gaston, campionul din urmă cu doi ani pe zgura de la Iași.</p>
<p>La Iași va evolua și maghiarul Marton Fucsovics, numărul 105 mondial, campionul de anul trecut la București <span>Țiriac Trophy ATP 250</span>, dar și argentinianul Federico Coria (145 mondial), 33 de ani, fost jucător de top 50 mondial.</p>
<h2><span>Filip Jianu, singurul român direct acceptat pe tabloul de simplu. Cezar Crețu și Luca Preda au primit wild-card</span></h2>
<p>Dintre jucătorii români, doar Filip Jianu, locul 222 ATP, este singurul direct acceptat pe tabloul principal, însă numărul reprezentanților țării noastre va fi mai mare, după ce organizatorii au decis să le acorde wild-carduri.</p>
<p>”Ediția din acest an va fi cea mai puternică de până acum, vom avea un tablou foarte competitiv. Ne bucurăm să avem la start toți câștigătorii edițiilor precedente ale turneului masculin, patru dintre ei fiind pe tablou (n.r. Carlos Taberner, Felipe Meligeni, Hugo Gaston și Hugo Dellien), iar unul (n.r. Zdenek Kolar) în calificări. De asemenea, Ugo Camilo Carabelli, locul 53 mondial, va fi principalul favorit, iar pe tablou va fi și maghiarul Fucsovics, campionul turneului ATP 250 de la București, de anul trecut.</p>
<p>Singurul român direct acceptat pe tablou este Filip Jianu, iar ieșeanul Cezar Crețu și Luca Preda, un jucător tânăr, foarte promițător, au primit câte un wild-card. Al treilea va fi acordat tot unui jucător român, dar vrem să urmărim și forma lor, pentru că ne dorim ca aceste invitații să fie competitive, iar jucătorii să aibă șansa de a trece în tururile superioare”, a declarat pentru ProSport omul de afaceri Andrei Oriță, managerul Concord Service Center, deținătorul licențelor turneelor Iași Open.</p>
<h2><span>Demonstrativul Simonei Halep va fi sold-out</span></h2>
<p>Pe  lângă tabloul puternic, valoarea turneului este dată și de evenimentele programate în cursul săptămânii.</p>
<p>Cel mai așteptat moment va fi meciul demonstrativ pe care Simona Halep îl va disputa în compania lui Andrei Pavel, directorul turneului masculin, evenimentul fiind programat pe 9 iulie. De asemenea, pe parcursul turneului Concord Iași Open vor avea loc și două concerte menite să atragă publicul la Baza Sportivă Ciric. Pe 8 iulie va concerta The Urs, iar pe 12 iulie vor urca pe scenă cei de la Direcția 5.</p>
<p>”Cred că avem mai mult decât speram în acest an. Vom avea un turneu foarte atractiv din punct de vedere sportiv, un meci demonstrativ cu Simona Halep și  Andrei Pavel, care este deja sold-out, dar și două concerte, evenimente menite să ofere mai mult decât tenis publicului pasionat de tenis. Vom avea o săptămână foarte condensată, greu de replicat în anii următori”, a completat Andrei Oriță.</p>

]]></description>
    </item>
    <item>
      <title>Emma Răducanu a pus mâna pe Carlos Alcaraz. Anunț cu impact uriaș pentru cei doi tineri sportivi</title>
      <link>https://www.prosport.ro/alte-sporturi/tenis/emma-raducanu-a-pus-mana-pe-carlos-alcaraz-anunt-cu-impact-urias-pentru-cei-doi-tineri-sportivi-20197656</link>
      <description><![CDATA[<img src="https://www.prosport.ro/wp-content/uploads/2025/06/Emma-Raducanu-a-pus-mana-pe-Carlos-Alcaraz.-Anunt-cu-impact-urias-pentru-cei-doi-tineri-sportivi.jpg"/><br/><p>Emma Răducanu nu și-a ascuns niciodată simpatia pentru <span>Carlos Alcaraz</span>, sentimental fiind reciproc. Ei s-au tatonat de la distanță la marile turnee, dar în cele din urmă au decis să facă ceea ce își doreau amândoi. Vor face pereche la dublu.</p>
<p>Emma și Carlos vor juca împreună la US Open, ultimul Grand Slam al anului, programat să înceapă la finalul lunii august la New York.</p>
<h2><span>Emma Răducanu a pus mâna pe Carlos Alcaraz</span></h2>
<p>Tabloul de dublu mixt de la New York va fi plin de cupluri celebre. Vor juca împreună <span>Jannick Sinner</span> și Emma Navarro, Frances Tiafoe și Madison Keys, Jasmine Paolini și Lorenzo Musetti, Tommy Paul și Jessica Pegula, Mirra Andreeava și Danil Medvedev, Iga Swiatek și Casper Ruud, Taylor Fritz și Elena Rybakina și bineînțeles Stefanos Tsitsipas și Paula Badosa, care chiar formează un cuplu oficial.</p>
<p>Anul trecut, în noiembrie, de ziua ei, Carlos Alcaraz a felicitat-o public pe Emma Răducanu, cu ocazia zilei ei de naștere. “Îi urez la mulți ani. Este o fată foarte specială. Sper să avem ocazia să jucăm anul viitor la dublu mixt. Mi-o doresc foarte mult”, a spus tenismenul care a câștigat la Roland Garros al cincilea său turneu de Grand Slam. Iar acum dorința sa pare foarte aproape de a se îndeplini.</p>
<p>Emma și Carlos sunt de aceeași vârstă. Ambii au 22 de ani, Alcaraz fiind mai mare cu cinci luni. Britanica cu tată din România a fost văzută adesea în tribune la meciurile campionului spaniol. Presa din Anglia a scris la un moment dat despre o posibilă relație dintre ei, dar aceasta nu s-a confirmat decât ca o prietenie. Conturile lor de social media sunt pline de inimioare reciproc acordate, însă nimic mai mult.</p>
<p>De aproape un an, Emma Răducanu este singură, după despărțirea de Carlo Agostinelli. Acesta este fiul lui Robert Agostinelli, fondator și președinte al unui fond de investiții important. Averea lui este estimată la un miliard de euro. Mama sa, Mathilde Favier, este șefa Dior și o adevărată personalitate în industria modei.</p>
<p>Carlos Alcaraz are o viață personală foarte discretă. A avut o relație cu o fată din Murcia, orașul său natal, dar de când a urcat în high-lifeul tenisului nu a mai fost văzut în compania unei alte femei.</p>
<p>Până să joace la US Open, cei doi vor evolua, individual, la Wimbledon. Turneul de la Londra, singurul Grand Slam care se dispută pe iarbă începe pe 30 iunie și se termină pe 13 iulie.</p>

]]></description>
    </item>
  </channel>
</rss>
