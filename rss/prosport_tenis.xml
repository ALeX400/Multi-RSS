<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine este femeia care a ajutat-o pe Simona Halep să revină în lumea bună a tenisului, deși toți i-au întors spatele! Directoarea Turneului Campioanelor, legături speciale cu România</title>
      <link>https://www.prosport.ro/alte-sporturi/tenis/cine-este-femeia-care-a-ajutat-o-pe-simona-halep-sa-revina-in-lumea-buna-a-tenisului-desi-toti-i-au-intors-spatele-directoarea-turneului-campioanelor-legaturi-speciale-cu-romania-20311160</link>
      <description><![CDATA[<img src="https://www.prosport.ro//wp-content/uploads/2025/10/Cine-este-femeia-care-a-ajutat-o-pe-Simona-Halep-sa-revina-in-lumea-buna-a-tenisului.jpg"/><br/><p>Simona Halep (34 de ani) a primit o șansă nesperată de a reveni în prim-planul tenisului mondial, de acolo de unde campioana tenisului românesc se aștepta mai puțin.</p>
<p>O fostă rivală din circuitul WTA a ajutat-o pe Simona Halep <span>să se întoarcă oficial în lumea tenisului</span>, în calitate de ambasadoare a Turneului Campioanelor de la Riad (1-8 noiembrie).</p>
<p>Deși toți i-au întors spatele după ce a fost prinsă în scandalul de dopaj, Halep a fost recompensată acum cu o funcție importantă de către Garbine Muguruza (32 de ani), directoarea Turneului Campioanelor.</p>
<h2><span>Cine este femeia care a ajutat-o pe Simona Halep să revină în lumea bună a tenisului, deși toți i-au întors spatele</span></h2>
<p>Cu toate că au jucat multe meciuri tensionate în carieră una împotriva celeilalte, Garbine Muguruza dă dovadă de caracter, oferindu-i Simonei Halep o funcție onorantă. Din postura de directoare a Turneului Campioanelor, fosta jucătoare din Spania a decis ca Halep să ocupe funcția de ambasadoare a ediției din acest an, alături de însăși Muguruza, Angelique Kerber și Ons Jabeur.</p>
<p id="p-5">În cadrul activităților de promovare a turneului, Simona Halep va răspunde întrebărilor grupului, va semna mingi și se va fotografia cu fanii, întâlnirile făcând parte dintr-o experiență exclusivă din culisele Turneului Campioanelor: <span data-huuid="8522699194297037869">„</span><span class="cf0">Șansa ta de a </span><span class="cf1">întâlni juc</span><span class="cf2">ătoarele este aici!</span><span class="cf1"> Nu rata sesiunile exclusive de Meet &amp; Greet”, a fost mesajul organizatorilor.</span></p>
<p>Această colaborare marchează prima acțiune oficială a Simonei Halep în tenis de la retragerea sa din februarie, când a decis să pună capăt carierei după scandalul de dopaj care i-a zdruncinat imaginea. În vară, Halep a fost prezentă la Wimbledon, dar doar în calitate de spectatoare. Deși a fost marginalizată de mulți în perioada dificilă prin care a trecut, Halep se reîntoarce acum în lumea tenisului, într-un rol care confirmă respectul de care ar trebui să se bucure în circuitul WTA.</p>
<h2><span>Garbine Muguruza, directoarea Turneului Campioanelor, are o relație specială cu România</span></h2>
<p>Garbine Muguruza are o legătură specială cu România, țară de care s-a simțit întotdeauna atrasă. Fosta campioană de Grand Slam a descoperit frumusețile României încă din adolescență, atunci când a venit pentru prima dată aici, la vârsta de doar 15 ani. La începuturile carierei, Muguruza a participat la mai multe <span>turnee ITF desfășurate la Balș și Hunedoara</span>, ocazie cu care a descoperit tradițiile locale și peisajele pitorești ale țării noastre.</p>
<p>De-a lungul anilor, Muguruza a rămas apropiată de România și datorită cele mai bune prietene ale sale, Ilinca, o tânără româncă pe care a cunoscut-o la Academia de Tenis Bruguera, din apropierea Barcelonei. Prietenia lor a rezistat în timp, cele două păstrând o legătură strânsă și astăzi.</p>
<p>„Mulțumesc, România! Întotdeauna atât de primitoare!”, a scris Muguruza pe rețelele de socializare, în urmă cu câțiva ani, când a făcut vizită la o fermă de animale din județul Brașov. La fel ca și Simona Halep, Garbine Muguruza deține două titluri de Grand Slam în palmares, cucerite la Roland Garros și Wimbledon.</p>

]]></description>
    </item>
    <item>
      <title>O vedetă din WTA s-a dezbrăcat de caracter când a auzit ce a putut spune comentatorul TV despre ea: „Mă hărțuiește! Un clovn care nu cunoaște regulile”</title>
      <link>https://www.prosport.ro/alte-sporturi/tenis/o-vedeta-din-wta-s-a-dezbracat-de-caracter-cand-a-auzit-ce-a-putut-spune-comentatorul-tv-despre-ea-ma-hartuieste-un-clovn-care-nu-cunoaste-regulile-20311084</link>
      <description><![CDATA[<img src="https://www.prosport.ro//wp-content/uploads/2025/10/O-vedeta-din-WTA-s-a-dezbracat-de-caracter-cand-a-auzit-ce-a-putut-spune-comentatorul-TV-despre-ea-e1761829797673.jpg"/><br/><p>Caroline Wozniacki (35 de ani), vedeta tenisului mondial, a reacționat dur după ce comentatorul postului danez TV 2, Peter Bastiansen, a criticat atitudinea fostei campioane de la Australian Open.</p>
<p>Declarațiile au fost preluate într-un articol care a scos-o din sărite pe Wozniacki. Concret, Bastiansen a pus-o la zid pe <span>jucătoarea de tenis </span>deoarece aceasta nu a anunțat încă dacă a decis să se retragă definitiv din activitate sau dacă își continuă cariera, după ce <span>a devenit mamă pentru a treia oară.</span></p>
<p>Comentatorul nu a menajat-o deloc pe Wozniacki, folosind cuvântul „neprofesionistă” în legătură cu lipsa de comunicare a lui Wozniacki și afirmând că „ar fi o parodie” dacă aceasta ar reveni în circuit.</p>
<h2><span>O vedetă din WTA s-a dezbrăcat de caracter când a auzit ce a putut spune comentatorul TV despre ea: „Mă hărțuiește! Un clovn care nu cunoaște regulile”</span></h2>
<p>Tocmai aceste remarci au determinat-o pe Caroline Wozniacki să răspundă public, printr-o postare pe Instagram, adresată publicației B.T.: „De mai bine de 20 de ani, Peter Bastiansen m-a hărțuit și m-a atacat personal în presă, vorbind despre lucruri pe care nu le înțelege. Peter, ești un clovn, iar ca așa-zis ‘expert în tenis’ ar trebui să cunoști regulile. Poate fi greu să le ții minte atunci când nu ai jucat niciodată la un nivel înalt”, a scris Wozniacki.</p>
<p>Fosta rivală a Simonei Halep și-a continuat tirada: „Am un clasament înghețat, pe locul 71 mondial, ceea ce înseamnă că nu am nevoie de wild card-uri pentru a participa la marile turnee. După mulți ani de antrenamente grele și tenis de top, am dreptul să fac ceea ce este mai bine pentru familia mea. Nu înțeleg de ce TV 2, B.T. și alte publicații continuă să-i folosească declarațiile, când există în Danemarca mulți alți experți mult mai buni”, a afirmat Caroline.</p>
<p>Reporterii danezi au luat ulterior legătura cu Peter Bastiansen, care însă nu a dorit să comenteze prea mult atacul dur al sportivei: „Nu vreau să intru într-un război al declarațiilor. Am spus ce am avut de spus, acum ea răspunde, și e dreptul ei”, a afirmat el, conform <span>Daily Express.</span> Caroline Wozniacki a disputat ultimul său meci oficial la US Open 2024, pierzând în turul al patrulea.</p>

]]></description>
    </item>
    <item>
      <title>Halloween-ul îi umple buzunarele Simonei Halep! Afacere controversată a fostei campioane: câți bani cere pentru un pachet de „sărbătoarea spiritelor” la hotelul ei</title>
      <link>https://www.prosport.ro/sport-life/halloween-ul-ii-umple-buzunarele-simonei-halep-afacere-controversata-a-fostei-campioane-cati-bani-cere-pentru-un-pachet-de-sarbatoarea-spiritelor-la-hotelul-ei-20311002</link>
      <description><![CDATA[<img src="https://www.prosport.ro//wp-content/uploads/2025/10/Halloween-ul-ii-umple-buzunarele-Simonei-Halep-Afacere-controversata-a-fostei-campioane.jpg"/><br/><p>Simona Halep (34 de ani) transformă sărbătoarea de Halloween într-o oportunitate de business! Fosta campioană din Constanța organizează evenimente tematice de „sărbătoarea spiritelor” la hotelul pe care îl deține în Poiana Brașov, profitând de ocazie pentru a atrage turiști.</p>
<p>Retrasă din activitate în luna februarie, Halep <span>continuă să-și dezvolte afacerile</span>, speculând orice moment favorabil pentru a-și promova complexurile hoteliere. De Halloween, eveniment celebrat în noaptea de 31 octombrie, sinonim cu costumele, dovlecii sculptați și dulciurile, sportiva își propune să ofere o experiență unică.</p>
<p>Sărbătoarea de Halloween nu este lipsită de controverse, mai ales că Biserica o dezaprobă, iar Simona a recunoscut în trecut că este o persoană religioasă. Cu toate acestea, ea a decis să transforme momentul într-o poveste de marketing, bazată divertisment.</p>
<h2><span>Halloween-ul îi umple buzunarele Simonei Halep! Afacere controversată a fostei campioane: câți bani cere pentru un pachet de „sărbătoarea spiritelor” la hotelul ei din Poiana Brașov</span></h2>
<p>Hotelul fostului lider WTA din Poiana Brașov propune pachete de două zile dedicate Halloween-ului, promițând un sejur de neuitat pentru 210 euro de persoană. Oferta include cazare în cameră dublă, dar și numeroase activități tematice. Printre acestea se numără „Halloween Pumpkin Party”, o cină specială în seara de 31 octombrie , un „party cu DJ, bufet suedez și băuturi incluse” și „Dracula Party Dinner”, programată pentru 1 noiembrie.</p>
<p>Promovarea evenimentului este la fel de originală. Într-un mesaj publicat pe pagina hotelului, organizatorii le promit clienților o experiență memorabilă:</p>
<p>„Ce faci de Halloween? Poți merge la o petrecere obișnuită… sau poți experimenta două seri care nu seamănă una cu alta, dar care rămân în minte mult timp după ce dovlecii se sting. În seara de 31 octombrie, totul începe cu un pahar de Bloody Mary și un dovleac care devine vedetă la cină. DJ Edelweiss ridică energia, bufetul te surprinde, iar costumele prind viață. Cine are curaj să fie cel mai original? S-ar putea să plece acasă nu doar cu amintiri, ci și cu un premiu neașteptat”, este mesajul transmis de reprezentanții complexului hotelier deținut de Halep.</p>
<h2><span>Simona Halep își consolidează afacerile după ce ar fi pierdut o treime din avere în urma retragerii din tenis</span></h2>
<p>Simona Halep își consolidează prezența în domeniul HoReCa și pare hotărâtă să recupereze <span>pierderile financiare cauzate de scandalul de dopaj </span>și retragerea din tenis.</p>
<p>Potrivit publicației<span> Celebrity Net Worth</span>, în cele opt luni scurse de la retragerea din activitate, fosta sportivă a înregistrat pierderi de aproximativ 18 milioane de dolari, adică o treime din averea estimată anterior la 48 de milioane de dolari.</p>
<p>De-a lungul carierei, Halep a acumulat 40,2 milioane de dolari din premiile obținute la turnee, situându-se pe locul al treilea în clasamentul all-time, după surorile Serena și Venus Williams, sume impozitate, conform datelor oficiale ale WTA.</p>

]]></description>
    </item>
    <item>
      <title>Americanii vor să prezinte povestea unei românce pe Netflix: „Își are locul într-un documentar!” De la legătura cu Ion Țiriac, la transformarea incredibilă din ultimul an</title>
      <link>https://www.prosport.ro/alte-sporturi/tenis/americanii-vor-sa-prezinte-povestea-unei-romance-pe-netflix-isi-are-locul-intr-un-documentar-de-la-legatura-cu-ion-tiriac-la-transformarea-incredibila-din-ultimul-an-20311253</link>
      <description><![CDATA[<img src="https://www.prosport.ro//wp-content/uploads/2025/10/Americanii-vor-sa-prezinte-povestea-unei-romance-pe-Netflix.webp"/><br/><p>Povestea Soranei Cîrstea (35 de ani) i-a impresionat pe jurnaliștii americani, care consideră că viața româncei ar merita transpusă într-un documentar pe platforma Netflix.</p>
<p>Publicațiile din Statele Unite remarcă transformarea spectaculoasă a <span>sportivei din Târgoviște, stabilită la Dubai</span>, care a reușit o revenire de senzație după o perioadă dificilă. În prima parte a sezonului, Sorana se afla la un pas de a părăsi Top 200 WTA, însă acum a urcat până pe locul 45 mondial, practicând un tenis solid și spectaculos.</p>
<p>Într-un articol eveniment, americanii au încercat să descifreze secretul succesului Soranei, mergând până la a propune ca povestea ei de viață să fie ecranizată pe Netflix.</p>
<h2><span>Americanii vor să prezinte povestea Soranei Cîrstea pe Netflix: „Își are locul într-un documentar!” </span></h2>
<p>Site-ul <span>Tennisuptodate.com</span> i-a dedicat un material amplu Soranei Cîrstea, sportivă care a găsit un echilibru perfect între carieră și viață personală. <span data-huuid="15635212076119395231">„</span>Sori”, proaspăt calificată în sferturile turneului de la Hong Kong, <span>este sprijinită constant de Ion Țiriac Jr</span>., partenerul ei de viață și cel care i-a fost alături în momentele grele: <span data-huuid="15635212076119395231">„</span>Este octombrie în Hong Kong, iar Sorana Cîrstea este încă aici. Încă joacă. Încă mai câștigă. Și, cumva, la 35 de ani, s-ar putea să joace cel mai bun tenis din viața ei. În momentul scrierii acestui articol, Cîrstea este calificată în optimi la Hong Kong (n.r. – între timp, Sorana a acces în sferturi). Nu este un lucru care să atragă atenția în sine, dar ceea ce îl face remarcabil este parcursul mai larg al anului ei. A început să să se apropie de locul 200 în clasament în 2025. Astăzi, e pe locul 44 în clasamentul LIVE. Nu este o greșeală de scriere. Patruzeci și patru. Pentru majoritatea profesioniștilor, acest tip de revenire își are locul într-un documentar Netflix, nu pe site-ul oficial WTA.</p>
<p>E revenirea pe care nimeni nu a comandat-o, dar pe care toată lumea ar trebui să o aprecieze. Ceea ce face ca această revenire să fie atât de interesantă este că nimeni nu a cerut-o cu adevărat. Cîrstea există dintotdeauna. A devenit profesionistă înainte ca majoritatea jucătoarelor din top 10 de astăzi să aibă smartphone-uri. A fost un fenomen în adolescență, o femeie în călătoria ei, o favorită și, ocazional, jucătoarea care elimină o vedetă și apoi pierde în liniște din runda următoare. Dar a doua jumătate a anului 2025 a fost semnificativ diferită. Performanța ei la Cleveland a fost ceva special. Nu a fost vorba doar de faptul că a câștigat titlul, ci și de modul în care a reușit asta. Raliuri puternice de la linia de fund, retururi precise și o aură de compoziție care părea complet nouă. Cîrstea nu arăta ca cineva care așteaptă o ultimă lovitură. Arăta ca cineva eliberat, în sfârșit, de așteptări.</p>
<p>Ce s-a schimbat? Este tentant să arăți un factor extern. Un antrenor nou. O rachetă nouă. O dietă nouă, un câine sau o aplicație de mindfulness nouă. Dar urmăriți-o pe marginea terenului și vă veți da seama că transformarea este în mare parte internă. Am văzut-o antrenându-se în persoană. Nu este mare, poate 170 de centimetri, dar se comportă ca și cum ar fi mult mai mare. Există o densitate în energia ei, o sfidare tăcută în modul în care se resetează între puncte. Ceea ce iese cu adevărat la iveală este tăria ei de caracter. Constă în modul în care gestionează deciziile greșite. Cum refuză să renunțe după un set pierdut. Cum se poate uita la boxa ei, cum poate respira repede și o poate lua de la capăt ca și cum nimic nu s-ar fi întâmplat. Într-un sport care venerează perfecțiunea, Cîrstea radiază umanitate”, sunt cuvintele mari folosite de jurnaliștii americani la adresa Soranei Cîrstea.</p>
<h2><span>„Sorana Cîrstea îmbătrânește diferit”</span></h2>
<p>Aceștia au continuat să vorbească la superlativ despre româncă: <span data-huuid="15635212076119395231">„</span>Mai există un alt aspect aici: vârsta. La 35 de ani, ar trebui să se relaxeze. Toate adversarele sunt devin mai tinere, mai rapide, mai axate pe analiză. Dar tenisul în 2025 este o cu totul altă poveste. Granițele dintre apogeul fizic și relevanța competitivă au devenit estompate. Venus și Serena au redefinit longevitatea. Wozniacki s-a întors din maternitate dând lovituri ca și cum nu ar fi plecat niciodată. Și acum o avem pe Cîrstea, demonstrând că un deceniu de experiență poate depăși precizia algoritmică a adversarelor de douăzeci și ceva de ani.</p>
<p>Adevărul este că jucătoare precum Cîrstea îmbătrânesc diferit pentru că au învățat să fie selective. Nu urmărește fiecare turneu sau fiecare punct. Joacă mai inteligent, nu mai dur, e strategică în programarea sa, răbdătoare în selecția loviturilor. Nu mai luptă împotriva jocului; colaborează cu el.cRevenirile în tenis nu sunt niciodată doar fizice. Sunt acțiuni psihologice. Cea mai grea parte nu este să învingi adversarele, ci să te convingi că merită încă să încerci. De aceea, ceea ce face Sorana pare subtil revoluționar.</p>
<p>În timp ce multe jucătoare de vârsta ei s-au orientat către cabine de comentariu sau posturi de antrenorat, Cîrstea încă se luptă pe hard și zgură, adesea departe de lumina reflectoarelor. Nu este aici pentru nostalgie. Este aici pentru că încă mai crede că poate câștiga. Și anul acesta, a dovedit asta. Să micșorăm imaginea. În martie, clasamentul ei se apropia de locul 200. Acesta este echivalentul purgatoriului în tenis – suficient de bun pentru a se califica la unele evenimente de nivel foarte scăzut, dar nu suficient de bun pentru a intra direct în cele mai importante. De acolo, a acumulat victorii împotriva unor jucătoare de rang superior, s-a adaptat la diferite suprafețe și a construit o linie statistică greu de ignorat”, mai scrie sursa citată.</p>

]]></description>
    </item>
    <item>
      <title>Sorana Cîrstea, așa cum nu a mai fost văzută! Ce gest a putut face la antrenamentul de la Hong Kong. FOTO</title>
      <link>https://www.prosport.ro/alte-sporturi/tenis/sorana-cirstea-asa-cum-nu-a-mai-fost-vazuta-ce-gest-a-putut-face-la-antrenamentul-de-la-hong-kong-foto-20311320</link>
      <description><![CDATA[<img src="https://www.prosport.ro//wp-content/uploads/2025/10/Gestul-Soranei-Cirstea-la-antrenamentul-de-la-Hong-Kong.jpg"/><br/><p>Sorana Cîrstea (35 de ani, locul 45 WTA) a recurs la un gest mai puțin obișnuit pentru o jucătoare de top, în timpul antrenamentului efectuat înaintea sferturilor de finală de la Hong Kong.</p>
<p>Ploaia torențială a udat serios <span>terenurile de la Hong Kong</span>, făcând pentru Sorana Cîrstea imposibilă desfășurarea sesiunii de antrenament în condiții normale.</p>
<p>În loc să aștepte ajutorul organizatorilor, Sorana a decis să se descurce singură și a trecut „la munca de jos”, punând mâna pe mop pentru a usca suprafața de joc.</p>
<h2><span>Sorana Cîrstea, așa cum nu a mai fost văzută! Ce gest a putut face la antrenamentul de la Hong Kong</span></h2>
<p>Sorana Cîrstea a luat mopul și a șters terenul de apă, iar faptul că nu a fost ajutată de organizatori nu a părut să o deranjeze: „Face parte din job”, a spus Sorana, cu autoironie, într-o postare pe Instagram.</p>
<p>Româncei i s-a alăturat și grecoaica Maria Sakkari, care i-a fost parteneră de pregătire Soranei Cîrstea, iar cele două au glumit în timp ce munceau cot la cot pentru curățarea terenului.</p>
<p>Gestul Soranei Cîrstea a stârnit simpatia fanilor, care au apreciat modestia jucătoarei române. Ea urmează să lupte vineri, în jurul orei 14:00, pentru calificarea în semifinalele turneului dotat cu premii în valoare totală de 275.094 de dolari.</p>
<h2><span>Victorii spectaculoase pentru Sorana Cîrstea la Hong Kong</span></h2>
<p>Sorana Cîrstea<span> are un parcurs excelent la Hong Kong</span>, învingându-le pe Dalma Galfi (Ungaria, 96 WTA), scor 7-5, 6-3 în primul tur, și Ajla Tomljanovic (Australia, 86 WTA), scor 4-6, 6-4, 6-3 în optimile de finală.</p>
<p>„Un meci foarte greu. Mi-e foarte bună prietenă, nu e ușor să joci împotriva cuiva de care ești foarte apropiat. Mă bucură victoria, dar îmi pare rău ca a trebuit să joc împotriva ei. Nu a fost ușor să trec peste faptul că am jucat foarte bine, dar am pierdut primul set. Serviciul m-a ajutat în momentele dificile. N-a fost ușor să revin.</p>
<p>Sunt pentru prima oară aici, mă bucur că pot juca împotriva oamenilor de aici, ne-au susținut pe amândouă. Atmosfera a fost extraordinară astăzi, sunt încântată că pot juca la Hong Kong”, a declarat Sorana Cîrstea după calificarea în sferturi la Hong Kong.</p>

]]></description>
    </item>
  </channel>
</rss>
