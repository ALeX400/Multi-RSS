<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cezar Crețu, jucătorul lunii august în circuitul ITF: a avut 15 victorii consecutive și a cucerit trei trofee în România. SPECIAL</title>
      <link>https://www.prosport.ro/alte-sporturi/tenis/cezar-cretu-jucatorul-lunii-august-in-circuitul-itf-a-avut-15-victorii-consecutive-si-a-cucerit-trei-trofee-in-romania-special-20262495</link>
      <description><![CDATA[<img src="https://www.prosport.ro//wp-content/uploads/2025/09/Cezar-Cretu-jucatorul-lunii-in-circuitul-ITF-a-avut-15-victorii-consecutive-si-a-cucerit-trei-trofee-in-Romania-1400x1050.jpg"/><br/><p>Tenisul românesc masculin are un nou motiv de bucurie. Cezar Crețu, aflat în cea mai bună formă a carierei, a fost desemnat de Federația Internațională de Tenis (ITF) „Men’s World Tennis Tour Player of the Month”, după un parcurs impresionant în luna august: 16 victorii și o singură înfrângere.</p>
<p>Jucătorul în vârstă de 24 de ani (născut pe 24 aprilie 2001) a câștigat trei trofee ITF pe terenuri românești – la Târgu Jiu (la Academia lui Florin Mergea), Arad și București – și a ajuns în semifinale la Dinu Pescariu, unde a cedat într-un meci-maraton de patru ore.</p>
<h2><span>Tenisul românesc, cu Cezar Crețu, este în progres în luna august 2025</span></h2>
<p>„Am câștigat 15 meciuri la rând și am pierdut un singur set în toate aceste turnee. Pentru mine e o perioadă specială și am încredere ca voi continua in aceeași linie”, a declarat Crețu pentru<span> ProSport</span>.</p>
<p>Rezultatele îl vor propulsa de pe locul 504 ATP pe aproximativ 410, după ce se va încheia US Open. Dincolo de cifre, importantă este constanța jocului și nivelul de încredere câștigat.</p>
<p>Colaborarea cu Victor Hănescu și Dave de Haan aduce stabilitate și planuri de viitor pentru tânărul român: „Este o echipă profesionistă, cu obiective clare. Cred că împreună putem construi lucruri mari”.</p>
<p>Are 5 meciuri de Cupa Davis, din care 4 victorii. În ianuarie 2025, Crețu a adus punct României împotriva Bulgariei, într-un meci epic de 3 ore și 40 de minute: a învins cu 6-7(6), 6-3, 7-6(3) pe Petr Nesterov (loc ATP 437), în timp ce el se afla pe locul 315 ATP.</p>
<p><img alt="" class="aligncenter size-large wp-image-20262515" decoding="async" fetchpriority="high" height="1400" sizes="(max-width: 930px) 100vw, 930px" src="https://www.prosport.ro//wp-content/uploads/2025/09/cezar-cretu-tenis-itf-2-930x1400.jpeg" srcset="https://www.prosport.ro/wp-content/uploads/2025/09/cezar-cretu-tenis-itf-2-930x1400.jpeg 930w, https://www.prosport.ro/wp-content/uploads/2025/09/cezar-cretu-tenis-itf-2-768x1156.jpeg 768w, https://www.prosport.ro/wp-content/uploads/2025/09/cezar-cretu-tenis-itf-2-1021x1536.jpeg 1021w, https://www.prosport.ro/wp-content/uploads/2025/09/cezar-cretu-tenis-itf-2-1361x2048.jpeg 1361w, https://www.prosport.ro/wp-content/uploads/2025/09/cezar-cretu-tenis-itf-2-scaled.jpeg 1701w" width="930"/></p>
<h2><span>Trofeu Challenger la dublu la turneul de la Iași, alături de Bogdan Pavel</span></h2>
<p>Cu trofee, victorii în serie și recunoaștere internațională, Cezar Crețu confirmă că tenisul românesc masculin are o nouă speranță pe scena mondială, ultima oară când România a fost reprezentată de un jucător roman de tenis la un turneu de Mare Șlem fiind in 2019, de către Marius Copil.</p>
<p>În anul 2024, a debutat în proba de dublu la nivel ATP în cadrul Țiriac Open, datorită unui wild-card, iar același an a adus și un trofeu Challenger la dublu la turneul de la Iași, alături de Bogdan Pavel.</p>
<blockquote><p>Îmi doresc să rămân concentrat și să fac pas cu pas trecerea către turnee mai mari. Fiecare victorie îmi dă energie și încredere că pot urca și mai sus. Știu că drumul e lung, dar am lângă mine oameni care cred în mine și asta contează enorm. Vreau să arăt că și tenisul masculin din România poate reveni în prim-plan<br/>
Cezar Crețu</p></blockquote>

]]></description>
    </item>
    <item>
      <title>„Să-ți fie rușine”. Un CEO a ajuns să fie apostrofat pentru un gest deloc elegant la US Open</title>
      <link>https://www.prosport.ro/alte-sporturi/sa-ti-fie-rusine-un-ceo-a-ajuns-sa-fie-apostrofat-pentru-un-gest-deloc-elegant-la-us-open-20262120</link>
      <description><![CDATA[<img src="https://www.prosport.ro//wp-content/uploads/2025/09/„Sa-ti-fie-rusine.-Un-CEO-a-ajuns-sa-fie-apostrofat-pentru-un-gest-deloc-elegant-la-US-Open-1-e1756762334203.jpg"/><br/><p>Jannik Sinner a obținut o victorie convingătoare în fața lui Denis Shapovalov, scor 5-7, 6-4, 6-3, 6-3, în turul al treilea de la US Open.</p>
<p>Totuși, meciul a fost umbrit de gesturile lui Thierry Guibert, CEO-ul brandului de lux Lacoste.</p>
<h2><span>„Să-ți fie rușine”. Un CEO a ajuns să fie apostrofat pentru un gest deloc elegant la US Open</span></h2>
<p>CEO-ul companiei l-a susținut pe durata întregului meci pe Denis Shapovalov, tocmai din dorința de a-l vedea pe Jannik Sinner eliminat de la US Open înainte <span>de o eventuală confruntare cu Novak Djokovic</span>.</p>
<p>Sârbul colaborează cu brandul Lacoste din 2017, iar lanțul de haine și-a exprimat în numeroase rânduri bucuria și mândria de a colabora cu cel mai titrat jucător de tenis din istorie.</p>
<p>Totuși, gestul de a nu fi imparțial și de a dori eșecul italianului Sinner i-a făcut pe fani să se revolte împotriva lui Thierry Guibert. Acesta a stârnit numeroase comentarii în mediul online, acolo unde iubitorii tenisului și-au exprimat nemulțumirea față de lipsa de fair-play arătată de șeful renumitului brand.</p>
<p>Iată doar câteva dintre reacțiile fanilor, imediat după ce CEO-ul de la Lacoste și-a dorit ca Jannik Sinner să piardă meciul cu Shapovalov:</p>
<ul>
<li>„E jenant să faci asta în calitate de CEO! Jannik a fost cel care a râs la finalul meciului!”</li>
<li>„Lacoste e un brand jenant cu un CEO jenant, nu poți să faci așa ceva!”</li>
<li>„Deja nu mai este un secret, Lacoste îi face campanie de PR lui Novak Djokovic și îl atacă pe Jannik Sinner! E penibil din partea lui Djokovic să fie atât de nesigur din cauza unui tânăr jucător”</li>
</ul>
<h2><span>Novak Djokovic a bătut trei recorduri într-un singur meci la US Open</span></h2>
<p>Novak Djokovic, considerat cel mai mare jucător din istoria tenisului, cel puțin din punct de vedere statistic, a ajuns în situația în care poate doborâ câte un record la aproape fiecare meci jucat.</p>
<p>Împotriva lui Zachary Svajda, în turul doi al US Open, pe care l-a învins cu 6-7(5), 6-3, 6-3 și 6-1, sârbul <span>a obținut trei recorduri istorice</span> dintr-o singură lovitură.</p>
<p>Concret, Novak Djokovic este jucătorul de tenis cu cele mai multe apariții în turul al treilea al Grand Slamurilor, cu 75 de meciuri în această fază, cu unul mai mult decât Roger Federer.</p>
<p>De asemenea, Nole e la egalitate cu elvețianul în fruntea clasamentului meciurilor câștigate pe hard la Grand Slam-uri (191), dar procentul său de victorii este mai bun în aparițiile în turul al treilea al US Open.</p>
<p>Ba mai mult, Djokovic a câștigat întotdeauna primele două meciuri jucate pe terenurile din Flushing Meadows.</p>

]]></description>
    </item>
    <item>
      <title>„Am jignit fără să vreau!”. Înfumurata Jelena Ostapenko și-a turnat cenușă în cap după ce a făcut o gafă mare cât tupeul ei</title>
      <link>https://www.prosport.ro/alte-sporturi/tenis/us-open/am-jignit-fara-sa-vreau-infumurata-jelena-ostapenko-si-a-turnat-cenusa-in-cap-dupa-ce-a-facut-o-gafa-mare-cat-tupeul-ei-20262341</link>
      <description><![CDATA[<img src="https://www.prosport.ro//wp-content/uploads/2025/09/„Am-jignit-fara-sa-vreau.-Infumurata-Jelena-Ostapenko-si-a-turnat-cenusa-in-cap-dupa-ce-a-facut-o-gafa-mare-cat-tupeul-ei.jpg"/><br/><p>Jelena Ostapenko (28 de ani, locul 26 WTA) a fost protagonista unui moment incredibil la finalul meciului din turul 2 la US Open, pierdut în fața americancei Taylor Townsend (29 de ani, locul 139 WTA), scor 7-5, 6-1. Concret, în loc de salutul specific de după meci, înfumurata letonă a aruncat cu vorbe grele la adresa adversarei sale, pe care a acuzat-o că nu și-a prezentat scuzele pentru un punct obținut după ce a lovit fileul.</p>
<p>La câteva zile distanță de la incident, Ostapenko a afirmat că a jignit-o pe Townsend, fără intenție, iar scuza sa a fost că „engleza nu este limba sa maternă”, iar de aici și neînțelegerea reproșurilor făcute de către fostul număr 5 mondial, care i-a reproșat adversarei că „nu are educație”.</p>
<p>Incidentul a fost criticat de cei din lumea tenisului, dar și de către fanii celor două, însă <span>pentru letonă nu este prima dată când ieșiri nepotrivite</span>.</p>
<h2><span>Înfumurata Jelena Ostapenko și-a pus cenușă în cap după gafa de la US Open</span></h2>
<p>Jelenei Ostapenko, sfert-finalistă în 2023 la US Open, <span>a avut o ieșire incredibilă după ce a pierdut meciul </span>din turul 2 de la Flushing Meadows, în fața americancei Taylor Townsend. Ostapenko a jignit-o pe Townsend într-un mod grosolan, spunându-i că este „nu are educație”, însă la câteva zile de la incident, mai ales că urma să plece din New York, a încercat să repare lucrurile și și-a pus cenușă în cap pentru gafa pe care a făcut-o la fileu, la finalul meciului.</p>
<p>Ostapenko a afirmat că a jignit-o pe americancă fără să vrea, iar scuza sa este că engleza nu îi este limba nativă și de aici neînțelegerea vorbelor sale.</p>
<p>„Bună tuturor, vreau să îmi prezint scuzele pentru unele lucruri pe care le-am spus în timpul meciului meu din turul al doilea de simplu. Engleza nu este limba mea maternă, așa că atunci când am vorbit despre educație, mă refeream doar la ceea ce consider eu a fi eticheta în tenis, dar înțeleg că prin aceste cuvinte, pe care le-am folosit, am jignit fără să vreau multe persoane din afara terenului de tenis.</p>
<p>Apreciez sprijinul pe care mi-l oferiți în timp ce continui să învăț și să cresc ca persoană și ca jucătoare de tenis. La revedere, New York, și abia aștept să mă întorc anul viitor”, a scris Jelena Ostapenko într-o postare InstaStory.</p>
<h2><span>Reacția lui Taylor Townsend după incidentul cu Ostapenko</span></h2>
<p>Taylor Townsend, număr 1 la dublu, a avut o reacție demnă de o campioană după incidentul incredibil cu Ostapenko, din finalul meciului de simplu.</p>
<p>„Sincer, îmi vine să râd. Cred că este comic. E amuzant să intri pe social media și să justifici ce ai făcut. E evident că te simți cu musca pe căciulă și vrei să găsești explicații. Eu nu trebuie să o fac, cred că vorbește de la sine.</p>
<p>Lucrul de care sunt cea mai mândră este că las racheta să vorbească pentru mine. Pentru că, în final, eu sunt aici și vorbesc cu voi, în timp ce ea și-a făcut bagajele și a plecat acasă, iar acesta este singurul lucru care contează”, a spus Townsend în cadrul unei conferințe de presă.</p>
<p>Townsend a ajuns până în optimile de finală, unde a fost învinsă de Barbora Krejcikova (locul 62 WTA), scor 1-6, 7-6 (13), 6-3. Meciul, unul dramatic, s-a încheiat în 3 ore și șase minute de joc. în care Townsend a avut opt mingi de meci, din care șapte au fost în tiebreak-ul setului secund.</p>

]]></description>
    </item>
    <item>
      <title>Gestul organizatorilor de la Cleveland, după ce Sorana Cîrstea a fost jefuită. „Nu te putem lăsa să pleci așa”</title>
      <link>https://www.prosport.ro/alte-sporturi/tenis/gestul-organizatorilor-de-la-cleveland-dupa-ce-sorana-cirstea-a-fost-jefuita-nu-te-putem-lasa-sa-pleci-asa-20261731</link>
      <description><![CDATA[<img src="https://www.prosport.ro//wp-content/uploads/2025/09/Gestul-organizatorilor-de-la-Cleveland-dupa-ce-Sorana-Cirstea-a-fost-jefuita.-„Nu-te-putem-lasa-sa-pleci-asa.jpg"/><br/><p>Organizatorii turneului de la Cleveland, unde Sorana Cîrstea s-a impus în urmă cu mai puțin de zece zile, au făcut un gest admirabil pentru sportiva din România, care nu s-a bucurat de cel de-al treilea trofeu de simplu din carieră. Decizia acestora de a-i oferi un alt trofeu a fost anunțată pe social media, unde au distribuit apelul făcut de româncă.</p>
<p>Sorana Cîrstea a fost jefuită de trofeul de la Cleveland chiar în hotelul unde era cazată pe perioada US Open, în timp ce juca în turul secund de pe tabloul principal, împotriva Karolinei Muchova, în fața căreia a pierdut după <span>un meci dramatic, în trei seturi, 6-7 (0), 7-6 (3), 4-6</span>.</p>
<p>Românca a evoluat și pe tabloul de dublu, alături de Anna Kalinskaya, dar cee două au fost eliminate încă din turul inaugural.</p>
<h2><span>Gestul impresionant al organizatorilor de la Cleveland, după jefuirea Soranei Cîrstea </span></h2>
<p>Organizatorii turneului WTA 250 Cleveland au înțeles mesajul Soranei Cîrstea în care aceasta a anunțat că a fost jefuită de trofeul abia câștigat în SUA și care pentru fostul număr 21 mondial avea o valoare sentimentală foarte mare. În acest context, americanii au decis să îi ofere un alt trofeu, similar.</p>
<p>„Nu te putem lăsa să pleci acasă fără trofeu”, au scris organizatorii de la Cleveland într-o postare pe InstaStory, distribuită și de Sorana Cîrstea pe social media. De asemenea, în mesajul celor de la Tennis In The Land, cum apare turneul de la Cleveland pe Instagram, au fost etichetați cei care se vor ocupa de noul trofeul al Soranei Cîrstea. „@awardandapparel vor face totul bine”, au scris organizatorii turneului din Ohio.</p>
<h2><span>Sorana Cîrstea, nouă titluri WTA în carieră</span></h2>
<p>Pentru Sorana Cîrstea, trofeul de la Cleveland este cel de-al treilea din carieră, la simplu, după cel de la Tashkent (2008) și Istanbul (2021), și a fost obținut cu numai câteva zile înainte de US Open, ultimul turneu de Grand Slam al anului.</p>
<p>Câștigarea acestui turneu de Sorana Cîrstea a însemnat o urcare importantă în clasament, de peste 40 de locuri, o confirmare a valorii pentru jucătoarea care a anunțat recent că ia în calcul retragerea din activitatea sportivă.</p>
<p>Pe lângă cele trei titluri WTA la simplu, Sorna Cîrstea a câștigat alte șase în proba de dublu, <span>cel mai important fiind cel de la WTA 1.000 Madrid</span>, unde a jucat alături de Anna Kalinskaya, învingând perechea Elise Mertens/Veronika Kudermetova, scor 6-7 (10), 6-2, 12-10.</p>
<p>Celelalte trofee de dublu sunt: Fes și Luxembourg (2008), Oeiras (2010), Dallas (2011) și Lugano (2019).</p>

]]></description>
    </item>
    <item>
      <title>Ce au scris americanii despre jaful împotriva Soranei Cîrstea</title>
      <link>https://www.prosport.ro/alte-sporturi/tenis/ce-au-scris-americanii-despre-jaful-impotriva-soranei-cirstea-20261667</link>
      <description><![CDATA[<img src="https://www.prosport.ro//wp-content/uploads/2025/09/Ce-au-scris-americanii-despre-jaful-impotriva-Soranei-Cirstea.jpg"/><br/><p>Americanii au reacționat după jaful împotriva Soranei Cîrstea, care a avut loc chiar în camera de hotel unde se afla cazată, în timp ce evolua în turul doi la US Open, ultimul Grand Slam al anului. Sorana Cîrstea a pierdut meciul din turul secund, în fața Karolinei Muchova, scor 6-7 (0), 7-6 (3), 4-6, iar jucătoare din Cehia a reușit a șasea victorie în cele șapte meciuri directe.</p>
<p>Sorana Cîrstea a făcut un apel public, după ce i s-a furat trofeul pe care îl câștigase la <span>WTA 250 Cleveland, în 23 august.</span></p>
<p>Pentru Sorana Cîrstea, acesta este al treilea trofeu WTA de simplu, după cele de la Tashkent (2008) și Istanbul (2021. În proba de dublu, ea are șase trofee câștigate: Fes și Luxembourg (2008), Oeiras (2010), Dallas (2011), Lugano (2019) și Madrid (2025).</p>
<h2><span>Ce au scris americanii despre jaful împotriva Soranei Cîrstea de la New York</span></h2>
<p>Apelul Soranei Cîrstea după ce a realizat că<span> a fost jefuită de trofeul pe care l-a câștigat</span> în SUA a fost preluat de publicațiile internaționale, dar și de diferite forumuri din tenis. „Cristea declară că trofeul de la Cleveland i-a dispărut în New York”, a titrat tennisforum, care a remarcat și contextul în care a apărut incidentul, deloc plăcut pentru un turneu de asemenea amploare.</p>
<p>„Cîrstea s-a încălzit pentru US Open, câștigând finala de la Cleveland, în fața americnacei Ann Li. A fost primul ei titlu pe hard din 2008. La câteva zile distanță, trofeul a dispărut din camera de hotel din New York, iar sportiva a apelat pe rețelele sociale pentru a-l recupera”, au scris americanii de la <span>tennisforum</span>.</p>
<h2><span>Sorana Cîrstea, cazată în hotel de patru stele</span></h2>
<p>Trofeul Soranei Cîrstea a dispărut din camera unui hotel de patru stele, Fifty Sonesta, unul dintre cele mai renumite hoteluri din „orașul care nu doarme niciodată”, și care se află într-o zonă cu un grad ridicat de securitate. Fifty Sonesta este situat între Rockefeller Center și Times Square, iar potrivit sursei menționate, conducerea hotelului nu a comentat incidentul.</p>
<p>„Oricine mi-a furat trofeul de la Cleveland din camera 314 de la @thefiftysonesta, vă rog să mi-l dați înapoi! Nu are valoare materială, ci doar valoare sentimentală! Voi fi foarte recunoscătoare. Mulțumesc!”, a scris Sorana Cîrstea, printr-o postare de tip InstaStory.</p>
<ul>
<li>O noapte la acest hotel, într-o cameră de oaspeți, care este dotată cu un pat „king size” sau două paturi „queen size”, aparat de cafea și un minifrigider, precum și un spațiu de lucru, cu birou, pornește de la 234 de dolari, potrivit site-ului oficial al hotelului.</li>
</ul>

]]></description>
    </item>
  </channel>
</rss>
