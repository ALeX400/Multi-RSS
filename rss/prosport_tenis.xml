<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A câştigat două turnee de Grand Slam la juniori, dar s-a retras la 21 de ani pentru că n-a mai avut chef să joace. Cu ce ocupă, acum, la 59 de ani</title>
      <link>https://www.prosport.ro/alte-sporturi/tenis/a-castigat-doua-turnee-de-grand-slam-la-juniori-dar-s-a-retras-la-21-de-ani-pentru-ca-n-a-mai-avut-chef-sa-joace-cu-ce-ocupa-acum-la-59-de-ani-20277674</link>
      <description><![CDATA[<img src="https://www.prosport.ro//wp-content/uploads/2025/09/A-castigat-doua-turnee-de-Grand-Slam-la-juniori-dar-s-a-retras-la-21-de-ani-pentru-ca-n-a-mai-avut-chef-sa-joace-1400x853.jpg"/><br/><p>Dublă campioană de Mare Șlem la junioare, fosta jucătoare a instrat în istorie ca fiind prima care din țara ei care a câștigat două astfel de competiții într-un singur an.</p>
<p>Din 1930, când au avut loc primele turnee de Mare Șlem pentur juniori și junioare, Annabel Croft este singura jucătoare britanică deținătoare a două titluri în același an calendaristic.</p>
<h2><span>S-a retras la 21 de ani, două turnee de Grand Slam la juniori, pentru că n-a mai avut chef să joace</span></h2>
<p>Toți fanii tenisului o cunosc pe <span>Naomi Osaka, cvadrupla campioană de Mare Șlem</span>, dar și sora ei, Mari, a fost o perspectivă promițătoare înainte de a se retrage la 24 de ani, după pandemia de covid-19 din 2020.</p>
<p>Altă jucătoare de mare perspectivă care s-a retras fără a-și atinge potențialul maxim a fost Laura Robson, accidentarea forțând-o să se retragă la 27 de ani. Totuși, un alt fost număr 1 britanic s-a retras la o vârstă chiar mai tânără decât Robson. Este vorba despre Annabel Croft, care, la 59 de ani, are o <span>carieră impresionantă de comentatoare de tenis</span>.</p>
<p>Născută în Kent, pe 12 iulie 1966, ea a fost o tânără jucătoare britanică foarte promițătoare și nu a întârziat să-și arate potențialul pe scena mondială. Anul ei de succes a fost 1984, când a câștigat titlurile de juniori la Australian Open și de acasă, la Wimbledon.</p>
<h2><span>Annabel Crosft a fost convins că decizia de a se retrage este bună, în urma unei discuții cu John Newcombe</span></h2>
<p>Croft a impresionat nu doar la nivel de junioare în acel an. ea a ajuns în turul 3 pe tabloul senioarelor, la doar 17 ani, fază a competiției în care a fost învinsă cu 3-6, 4-6 de <span>marea jucătoare americană Chris Evert</span>, de 18 ori câștigătoare, de-a lungul timpului, de trofee de Mare Șlem.</p>
<p>Succesul lui Croft a continuat în 1985, unde a câștigat primul ei titlu WTA, Openul de la San Diego, ceea ce a ajutat-o să ajungă pe locul 24 WTA la sfârșitul acelui an. Din exterior, totul părea să meargă bine pentru ea, dar 3 ani mai târziu renunța la tenisul profesionist.</p>
<p>Mult timp nu a fost clar motivul pentru care Annabel s-a retras, dar într-un interviu acordat publicației The Scotsman din 2017, a dezvăluit ce a dus la această decizie.</p>
<p>Croft a explicat că și-a pierdut pasiunea pentru circuitul WTA, iar acele sentimente i-au fost clare după o conversație cu australianul John Newcombe, de 7 ori campion de Mare Șlem la simplui.</p>
<p>„M-am trezit într-o zi și am decis: «Nu mai vreau să fac asta». Nu puteam să iau următorul avion spre turneul care urma. Tenisul a fost viața mea încă de când eram foarte mică, 9 ani. Tot ce făceam era să mă trezesc și să iau treningul. Dintr-o dată, îmbrăcam haine normale dimineața și nu-mi mai făceam griji pentru rever.</p>
<p>Eram foarte nefericită. Nu mă bucuram deloc de tenis. Îmi amintesc că mama mi-a spus: «Nu mai ai nimic de-a face cu asta, nu-i așa?». A fost o ușurare.</p>
<p>Apoi John Newcombe mi-a vorbit sincer. Mi-a spus că trebuie să mă detașez o perioadă ca să decid dacă vreau cu adevărat să continui în acest sport. Dar știam, deja, că nu vreau”, a povestit ea, potrivit <span>The Tennis Gazette</span>.</p>
<p>Deși dorința lui Croft de a deveni o jucătoare profesionistă de tenis se diminuase, dragostea ei pentru acest sport nu a scăzut. La peste 37 de ani de la retragere, ea analizează toate turneele de Mare Șlem ca expert pentru Sky Sports și BBC Sport. acum în vârstă de 59 de ani, ea realizează și unele dintre interviurile de pe teren la Wimbledon.</p>

]]></description>
    </item>
    <item>
      <title>Mai bine de un deceniu Simona Halep și Sorana Cîrstea au părut dușmance. Acum, favorita lui Ion Țiriac are un mesaj pentru „nora” acestuia: „Așa e viața”</title>
      <link>https://www.prosport.ro/alte-sporturi/mai-bine-de-un-deceniu-simona-halep-si-sorana-cirstea-au-parut-dusmance-acum-favorita-lui-ion-tiriac-are-un-mesaj-pentru-nora-acestuia-asa-e-viata-20277430</link>
      <description><![CDATA[<img src="https://www.prosport.ro//wp-content/uploads/2025/09/Mai-bine-de-un-deceniu-Simona-Halep-si-Sorana-Cirstea-au-parut-dusmance.-Acum-favorita-lui-Ion-Tiriac-are-un-mesaj-pentru-„nora-acestuia-„Asa-e-viata.jpg"/><br/><p>Simona Halep a avut un mesaj special pentru Sorana Cîrstea, sportiva fiind foarte aproape de retragerea din tenis.</p>
<p>Aflată, cel mai probabil, la ultimele turnee din cariera de jucătoare profesionistă, Sorana Cîrstea este încurajată de Simona Halep.</p>
<h2><span>Mai bine de un deceniu Simona Halep și Sorana Cîrstea au părut dușmance. Acum, favorita lui Ion Țiriac are un mesaj pentru „nora” acestuia: „Așa e viața”</span></h2>
<p>Cele două sportive <span>nu au părut că se înțeleg foarte bine</span> la începuturile lor în tenis, însă situația s-a schimbat în perioada recent. Simona Halep și Sorana Cîrstea au arătat respect reciproc, cele două chiar fiind în prim-plan în momentul retragerii din tenis a dublei câștigătoare de Grand Slam.</p>
<p>Acum, când Sorana Cîrstea este foarte aproape de retragere, Simona Halep este cea care a venit cu un mesaj special.</p>
<p>„Depinde cum o iei, dacă eşti mulţumit şi împăcat de ceea ce ai făcut, nu e un moment trist, e un moment de bucurie. La mine a fost o bucurie că am putut să închei cariera şi am încheiat-o bine.</p>
<p>Ce mesaj să-i transmit? Că viaţa de după tenis e foarte frumoasă şi foarte bună. Trebuie să se bucure de ceea ce a făcut şi de persoana ei”, a spus Simona Halep, potrivit <span>AS.ro</span>.</p>
<p>De-a lungul carierei, Simona Halep şi Sorana Cîrstea s-au întâlnit de 4 ori, iar fiecare are două victorii. Primele trei dueluri au avut loc până în 2010, iar Sori a câştigat două dintre ele, iar Simona unul singur.</p>
<p>Totuși, în 2022, la Indian Wells, Simona Halep s-a impus din nou și a dus scorul la 2-2 în întâlnirile directe.</p>
<h2><span>Sorana Cîrstea a fost foarte emoționată la momentul retragerii Simonei Halep: „Îți mulțumesc pentru tot ce ai făcut!”</span></h2>
<p>Simona Halep s-a retras în luna februarie a acestui an din tenisul profesionist, după o înfrângere dură suferită în primul tur de la Transylvania Open, scor 1-6, 1-6, în fața italiencei Lucia Bronzetti.</p>
<p>Sorana Cîrstea a fost prezentă și <span>a îmbrățisat-o imediat după anunțul retragerii</span> pe Simona Halep, izbucnând în plâns. Ea a explicat ulterior că întregul moment a fost unul foarte emoționant și pur și simplu nu și-a putut stăpâni emoțiile în acea clipă.</p>
<p>„În seara aceasta am plâns pentru că o parte din mine s-a retras cu tine. 27 de ani de amintiri… Îți mulțumesc pentru tot ce ai făcut pentru sportul nostru, pentru România și pentru noi. Îți doresc tot binele din lume în acest nou capitol al vieții. Ne vedem curând pe partea cealaltă”, a scris Sorana Cîrstea pe contul ei de Instagram, imediat după ce Simona Halep și-a anunțat retragerea din tenis.</p>

]]></description>
    </item>
    <item>
      <title>Recidivistă! I-a arătat din nou degetul mijlociu lui Donald Trump</title>
      <link>https://www.prosport.ro/diverse/recidivista-i-a-aratat-din-nou-degetul-mijlociu-lui-donald-trump-20277475</link>
      <description><![CDATA[<img src="https://www.prosport.ro//wp-content/uploads/2025/09/Recidivista-I-a-aratat-din-nou-degetul-mijlociu-lui-Donald-Trump-1400x786.jpg"/><br/><p>Există destul de multe persoane care-l antipatizează pe președintele Statelor Unite ale Americii, Donald Trump, iar una dintre acestea i-a arătat, din nou, degetul mijlociu.</p>
<p>Celebra influencer-iță Morgan Riddle, iubita jucătorului american de tenis Taylor Fritz, aflat pe locul 5 ATP, nu a ratat ocazia să-și arate, din nou, disprețul față de Donald Trump.</p>
<h2><span>Recidivista i-a arătat, încă o dată, lui Donald Trump, degetul mijlociu</span></h2>
<p><span>Iubita lui Taylor Fritz</span>, Morgan Riddle, și-a exprimat încă o dată disprețul față de președintele Statelor Unite ale Americii, Donald Trump. Femeia, care pe 31 iulei a împlinit 28 de ani, are aproape 500.000 de urmăritori pe instagram, cărora le-a transmis, recent, că l-a urât mereu pe bărbatul de 79 de ani.</p>
<p>Joi, 18 septembrie, Morgan a distribuit o fotografie din 2016, în care arată degetul mijlociu spre Trump Tower din New York. Alături de fotografia de acum nouă ani, au fost adăugate două mesaje, probabil de la fanii ei, care o sfătuiau să nu comenteze pe teme politice, în special despre Trump și republicani.</p>
<p>Răspunzându-le, Riddle a reamintit că nu este nouă în scenariul politic al țării și că a fost întotdeauna o „hater”-iță a lui Donald Trump.</p>
<p>„Vreau să vă reamintesc din nou pentru că primesc aceste mesaje stupide în fiecare zi. Nu «înțeleg» politica. Am fost mereu un hater, la propriu”, a scris Riddle.</p>
<h2><span>În timpul alegerilor prezidențiale din 2024, Morgan a susținut-o deschis pe Kamala Harris</span></h2>
<p>Fritz și Riddle sunt împreună din anul 2020, când au lansat o aplicație de dating în timpul pandemiei de COVID-19. Riddle era nouă în lumea tenisului, dar a început să călătorească la turnee și să documenteze viața în circuit. Promovarea tenisului în SUA a devenit curând o prioritate pentru ea.</p>
<p><span>În timpul alegerilor prezidențiale din 2024</span>, Morgan a susținut-o deschis pe adversara lui Trump, Kamala Harris. În iunie 2025, femeia l-a criticat dur pe președinte pentru tarifele la poliesterul importat, susținând că ar avea un impact negativ asupra industriei textile.</p>
<p>Între timp, în august, ea a distribuit o fotografie cu un graffiti din New York cu mesajul „Trump este slab și prost”, iar mesajul femeii de 28 de ani care a însoțit ilustrația a fost „Afirmații pentru plimbarea de dimineață”.</p>
<p>Într-o declarație acordată Vogue în timpul US Open de la începutul acestei luni, prietena lui Taylor Fritz a spus că și-a exprimat opinia chiar și atunci când nu avea mulți urmăritori pe rețelele de socializare.</p>
<p>„Vin dintr-o familie liberală. Oamenii din viața mea sunt afectați de politicile conservatoare. Întotdeauna am fost foarte deschisă pe rețelele mele de socializare. Cred că abia acum am o platformă mai largă. Oamenii mă întreabă: «De ce te bagi acum în politică?». Întotdeauna am fost așa”, a spus Riddle, potrivit <span>Sports Keeda</span>.</p>
<p>„Primesc mesaje directe de la femei republicane foarte furioase cărora le place tenisul, dar nu este o pierdere, în opinia mea. Nu aș fi prietenă cu ele în viața reală. Nu mă interesează cu adevărat dacă urmăresc ce fac online”, a adăugat ea.</p>

]]></description>
    </item>
    <item>
      <title>A ajuns miliardar ca Ion Țiriac, dar succesul în afacerea care l-a ridicat enorm era greu de anticipat: „Nu mă așteptam la asta!”</title>
      <link>https://www.prosport.ro/alte-sporturi/a-ajuns-miliardar-ca-ion-tiriac-dar-succesul-in-afacerea-care-l-a-ridicat-enorm-era-greu-de-anticipat-nu-ma-asteptam-la-asta-20277336</link>
      <description><![CDATA[<img src="https://www.prosport.ro//wp-content/uploads/2025/09/A-ajuns-miliardar-ca-Ion-Tiriac-dar-succesul-in-afacerea-care-l-a-ridicat-enorm-era-greu-de-anticipat-„Nu-ma-asteptam-la-asta.jpeg"/><br/><p>Roger Federer nu a reușit doar în tenis, ci și în domeniul afacerilor, succesul de acolo transformându-l în miliardar, precum Ion Țiriac.</p>
<p>Fostul mare jucător de tenis a încercat tot felul de afaceri, iar unele dintre ele au avut un succes ireal, pe care nici măcar elvețianul nu l-ar fi putut anticipa, așa cum recunoaște chiar el.</p>
<h2><span>A ajuns miliardar ca Ion Țiriac, dar succesul în afacerea care l-a ridicat enorm era greu de anticipat: „Nu mă așteptam la asta!”</span></h2>
<p>În cariera sa de jucător de tenis, Roger Federer a colaborat în cea mai mare parte cu celebra firmă americană Nike. În aproximativ 10 ani, elvețianul a încasat 100 de milioane de dolari din partea firmei de echipament sportiv.</p>
<p>Totuși, în 2018 acest parteneriat s-a încheiat, iar în 2019, Roger Federer avea să semneze cu brand-ul elvețian On, puțin cunoscut publicului la acea vreme.</p>
<p>Interesant este că înțelegerea dintre cele două parți <span>a fost un real succes</span>, mai ales că <span>fostul jucător de tenis a investit în companie</span>. Acum, acțiunile sale la On valorează aproximativ 500 de milioane de dolari.</p>
<p>„Nu am crezut niciodată că va funcționa atât de bine sincer, în momentul în care am decis să colaborez cu On. Tot ce mi-am dorit a fost să fac un parteneriat cu un brand din Elveția, să-i ajut pe acești oameni.</p>
<p>Chiar am început să lucrăm la o pereche de adidași dinainte să colaborăm oficial. Mi-am zis că ar fi foarte frumos să ajut o companie din Elveția.</p>
<p>Nu știu dacă am fost naiv la acel moment sau pur și simplu am fost inspirat, dar chiar a funcționat excelent totul”, a declarat Roger Federer despre colaborarea cu On, potrivit Sportskeeda.com.</p>
<h2><span>Ion Țiriac este primul jucător de tenis masculin devenit miliardar</span></h2>
<p>Ion Țiriac este primul jucător de tenis masculin care a atins statutul de miliardar, date fiind calitățile sale extraorinare în domeniul antreprenoriatului. În prezent, experții de la Forbes estimează averea sa la peste 2 miliarde de dolari.</p>
<p>După retragerea din cariera sportivă în 1979, Țiriac a reușit să-și construiască un imperiu financiar impresionant. Având calități native de antreprenor, el a fondat grupul Tiriac, care include peste 40 de companii în domenii precum auto, bancar, asigurări, imobiliare și energie.</p>
<p>Toate aceste companii reprezintă un real succes în domeniile lor de activitate, astfel că succesul financiar al lui Ion Țiriac nu este o surpriză.</p>
<p>De asemenea, fostul tenismen a fost managerul unor jucători de top, precum Boris Becker, și a deținut turneul Madrid Open, pe care l-a vândut în 2022 pentru 390 de milioane de euro, reușind să facă un nou profit impresionant.</p>
<p>Astfel, Ion Țiriac rămâne un model de succes pentru toți sportivii care s-au retras din activitate și care își doresc succesul și în lumea afacerilor.</p>

]]></description>
    </item>
    <item>
      <title>Simona Halep, inimioare pentru fiul unui mare bancher român</title>
      <link>https://www.prosport.ro/alte-sporturi/tenis/simona-halep/simona-halep-inimioare-pentru-fiul-unui-mare-bancher-roman-20277323</link>
      <description><![CDATA[<img src="https://www.prosport.ro//wp-content/uploads/2025/09/Simona-Halep-inimioare-pentru-fiul-unui-mare-bancher-roman.jpg"/><br/><p class="p1">Simona Halep, una dintre cele mai iubite sportive ale României, a postat inimioare pentru fiul unui mare bancher român.</p>
<p>Fosta jucătoare de tenis nu l-a uitat pe Patrick Ciorcilă și a ținut să-i transmită un mesaj de ziua lui.</p>
<h2 class="p2"><span>Simona Halep, mesaj de ziua lui Patrick Ciorcilă</span></h2>
<p>Simona Halep a postat un mesaj care <span>îl vizează pe Patrick Ciorcilă</span>. Fosta sportivă din Constanța a ținut să-i ureze un călduros la mulți ani și nu a ezitat să pună câteva inimioare.</p>
<p class="p2">„La mulți ani fericiți, Patrick”, a scris Simona Halep pe Instagram.</p>
<h2><span>Presa din SUA a dat verdictul despre Simona Halep</span></h2>
<p>Simona Halep s-a retras oficial din tenis în februarie 2025. Decizia a venit după meciul pierdut cu Lucia Bronzetti. Presa din SUA consideră că <span>româncei nu îi e ușor</span> să stea departe de tenis.</p>
<p class="p1">„Simona Halep a luminat terenul de tenis de fiecare dată când a pășit pe el, câștigând două titluri de Grand Slam și ocupând locul 1 mondial timp de 64 de săptămâni. Acum retrasă, ea se confruntă cu dificultăți în a se adapta la viața departe de teren.</p>
<p class="p1">Românca și-a confirmat retragerea din sport la începutul acestui an, după ce a încercat să revină în urma unei suspendări reduse pentru dopaj. Revenirea ei nu a mai adus-o la nivelul pe care îl avusese odinioară, iar Halep a renunțat după înfrângerea din primul tur la Transylvania Open”, au notat cei de la <span>tennisuptodate.com</span>.</p>
<p>Simona Halep a iubit enorm tenisul și a spus că de fiecare dată intra cu o pasiune uriașă pe teren: „A meritat tot ce am făcut. Nu pot spune că m-am sacrificat pentru tenis.</p>
<p>Mi-a plăcut cu adevărat și am iubit acest sport. A fost o pasiune uriașă de fiecare dată când intram pe teren, însă, cu siguranță, nu a fost ușor”, a transmis Simona Halep, în cadrul unui eveniment de la București.</p>

]]></description>
    </item>
  </channel>
</rss>
