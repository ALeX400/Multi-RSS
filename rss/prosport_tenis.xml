<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Se retrage din tenis adversara care a reușit să o învingă de două ori din patru meciuri pe Simona Halep: „E timpul să mă vindec”</title>
      <link>https://www.prosport.ro/alte-sporturi/tenis/se-retrage-din-tenis-adversara-care-a-reusit-sa-o-invinga-de-doua-ori-din-patru-meciuri-pe-simona-halep-e-timpul-sa-ma-vindec-20222854</link>
      <description><![CDATA[<img src="https://www.prosport.ro/wp-content/uploads/2025/07/Se-retrage-din-tenis-adversara-care-a-reusit-sa-o-invinga-de-doua-ori-din-patru-meciuri-pe-Simona-Halep-„E-timpul-sa-ma-vindec-e1752822369421-1400x831.jpg"/><br/><p>Ons Jabeur (30 de ani – 71 WTA), sportiva din Tunisia care a reușit să o învingă de două ori din patru meciuri pe Simona Halep (33), a anunțat, prin intermediul unui comunicat postat pe rețelele de socializare, că se retrage din tenis.</p>
<p>În ultimele două sezoane, Jabeur s-a confruntat cu mai multe accidentări grave, astfel că a considerat că a venit momentul să aibă mai multă grija de sănătatea ei.</p>
<h2><span>Ons Jabeur i-a spus adio tenisului! Ce a transmis fosta adversară a Simonei Halep</span></h2>
<p>În 2024, <span>Ons Jabeur s-a retras temporar din tenis din cauza accidentărilor</span>, însă în acest an a revenit plină de entuziasm în circuit și dornică să obțină noi performanțe.</p>
<p>Însă, lucrurile nu au stat așa cum și-a dorit sportiva din Tunisia și cele mai notabile reușite au fost sferturile de finală de la Brisbane, Doha și Berlin.</p>
<p>Iar acum, la mai bine de o lună distanță după ce a părăsit Wimbledon 2025 în primul tur, Ons Jabeur și-a anunțat fanii că se retrage definitiv din „sportul alb”.</p>
<p>Fostă număr 2 WTA în iunie 2022, Jabeur a ajuns la concluzia că nu mai poate face pace cu fizicul ei și cea mai bună soluție este să renunțe permanent la sportul de performanță:</p>
<blockquote><p>În ultimii doi ani, m-am forțat foarte mult, luptându-mă cu accidentările și confruntându-mă cu multe alte provocări. Dar, în adâncul sufletului, nu m-am mai simțit cu adevărat fericită pe teren de ceva vreme. Tenisul este un sport minunat, dar acum cred că este timpul să fac o pauză și să mă pun pe primul loc: să respir, să mă vindec și să redescopăr bucuria de a trăi simplu. Vă mulțumesc pentru sprijinul vostru”, a scris Ons Jabeur, într-un scurt comunicat pe care l-a postat pe rețelele de socializare.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DMNbSqLtLR-/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Ons Jabeur أنس جابر (@onsjabeur)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>S-a întâlnit de 4 ori cu Simona Halep în circuitul WTA</span></h2>
<p><span>Asemenea Simonei Halep, Ons Jabeur a avut ghinion în circuitul WTA și a pierdut primele trei finale de Grand Slam</span>. Este vorba despre Wimbledon și US Open 2022, plus Wimbledon 2023.</p>
<p>Însă, dacă Simona Halep a izbutit ulterior să își adjudece două trofee de Grand Slam, Ons Jabeur nu a mai avut această ocazie și a rămas doar cu finalele pierdute.</p>
<p>Ons Jabeur și Simona Halep s-au duelat pentru prima oară în circuitul WTA în septembrie 2018, la Beijing. Atunci, jucătoarea din Tunisia a câștigat primul set cu 6-1 și acolo s-a încheiat partida, deoarece Simona Halep s-a retras din cauza unor probleme medicale. Au urmat două dueluri la Dubai, în 2020 și 2022, ambele câștigate de Simona Halep, 1-6, 6-2, 7-6(7) și 6-4, 6-3.</p>
<p>Iar ultima confruntare dintre Halep și Jabeur s-a consemnat în mai 2022, la Madrid, când reprezentanta Tunisiei s-a impus în două seturi, 6-3, 6-2.</p>
<p>Potrivit site-ului <span>WTATennis.com</span>, Ons Jabeur a câștigat 5 titluri la simplu și a izbutit să adune o avere de 14.176.821 de dolari, doar din turnee, în întreaga carieră. În total, ea a înregistrat 460 de victorii și 261 de înfrângeri în tenisul profesionist.</p>

]]></description>
    </item>
    <item>
      <title>Sorana Cîrstea, Irina Begu și Jaqueline Cristian s-au calificat în „sferturi” la UniCredit Iași Open</title>
      <link>https://www.prosport.ro/alte-sporturi/tenis/sorana-cirstea-irina-begu-si-jaqueline-cristian-s-au-calificat-in-sferturi-la-unicredit-iasi-open-20222505</link>
      <description><![CDATA[<img src="https://www.prosport.ro/wp-content/uploads/2025/07/Sorana-Cirstea-Irina-Begu-si-Jaqueline-Cristian-s-au-calificat-in-„sferturi-la-UniCredit-Iasi-Open.jpeg"/><br/><p>Ziua de joi a fost una fastă pentru românce la UniCredit Iași Open, turneu de categorie WTA 250 dotat cu premii totale de 239.212 de euro. România a avut trei reprezentante în optimile probei de simplu, Sorana Cîrstea, Irina Begu și Jaqueline Cristian.</p>
<p>Toate trei au obținut calificarea în sferturile de finală.</p>
<h2><span>Sorana Cîrstea, prima româncă ajunsă în sferturi la UniCredit Iași Open</span></h2>
<p>Sorana Cîrstea este prima reprezentantă a României care a făcut pasul spre sferturile de finală la Iași. Situată pe locul 166 WTA, Sorana, 35 de ani, a trecut în două seturi de favorita 5, Varvara Gracheva, din Franța (24 de ani, numărul 106 mondial), scor 6-2, 6-4, la capătul unui meci întins pe durata a 77 de minute.</p>
<p>Sorana a câștigat clar primul set, cu 6-2, iar în actul secund s-a mers cap la cap până la 4-4, moment în care jucătoarea noastră a făcut break. Cîrstea a servit pentru meci și nu i-a dat nicio șansă adversarei, câștigând game-ul la zero, cu un as la ultimul serviciu.</p>
<p>„Sunt încântată de tot ceea ce se întâmplă aici, de atmosferă, de turneu și îmi doresc să stau cât mai mult la turneul de la Iași”, a declarat Sorana după meci.</p>
<p>Sorana Cîrstea va juca în sferturile de finală cu argentinianca Maria Lourdes Carle (25 de ani, locul 124 WTA), cea care a furnizat o uriașă surpriză în primul meci al zilei de joi. Carle a eliminat-o în optimi pe principala favorită, Elina Avanesyan, din Armenia (22 de ani, numărul 53 mondial), finalista de anul trecut la Iași, scor 7-6 (4), 6-2.</p>
<h2><span>Irina Begu, revenire spectaculoasă în fața Victoriei Kasintseva</span></h2>
<p>După meciul Soranei, pe Arena Centrală de la Baza Sportivă Ciric și-a făcut apariția Irina Begu pentru duelul din optimi cu Victoria Jimenez Kasintseva, din Andorra (19 ani, locul 130 WTA). Favorită 7, Irina (34 de ani, numărul 110 mondial) a avut nevoie de trei seturi pentru a trece de tânăra jucătoare din Andorra, pe care a învins-o cu 3-6, 6-3, 6-3.</p>
<p>Irina nu s-a simțit în largul său în debutul partidei, acuzând o stare de rău. Sportiva noastră și-a revenit însă după ce a pierdut primul act cu 6-3, și le-a adjudecat pe următoarele două cu același scor, avansând între cele mai bune opt jucătoare de la Iași.</p>
<p>La final, Irina a recunoscut că a avut probleme la început de meci.</p>
<p>„Nu m-am simțit bine, dar am tras de mine și cu ajutorul publicului am trecut peste. Am vrut doar să joc pentru public. Nu a fost cel mai bun meci al meu, dar am luptat, vreau să îmi termin cariera ca o luptătoare”, a spus Irina, care a primit un premiu pentru întreaga carieră din partea organizatorilor.</p>
<p>În sferturi, Irina Begu va juca cu Anna Siskova, din Cehia, numărul 406 mondial, venită din calificări, cea care a învins-o în optimi pe favorita 3, americanca Li Ann (numărul 65 mondial).</p>
<h2><span>Adversara lui Jaqueline Cristian s-a retras de pe teren în primul set</span></h2>
<p>Trio-ul româncelor din sferturi a fost completat de Jaqueline Cristian.</p>
<p>Favorită 2 la Iași, Jaqueline (27 de ani, numărul 51 mondial) a trecut în optimi de Jana Fett (28 de ani, locul 151 WTA), jucătoarea croată retrăgându-se de pe teren din motive medicale la scorul de 4-1 în primul set pentru româncă.</p>
<p>Doar 26 de minute a stat pe teren Jaqueline, care o va întâlni în sferturi pe jucătoarea maghiară Panna Udvardy (26 de ani, locul 150 WTA). Aceasta a învins-o în faza optimilor pe britanica Francesca Jones (24 de ani, numărul 104 mondial), favorită 8, scor 6-4, 6-3.</p>
<h3><span>Rezultatele înregistrate joi, 17 iulie, la UniCredit Iași Open:</span></h3>
<p>Simplu – Optimi</p>
<p>Maria Lourdes Carle (Argentina) – [1] Elina Avanesyan (Armenia) 7-6 (4), 6-2</p>
<p>Sorana Cîrstea (România) – [5] Varvara Gracheva (Franța) 6-2, 6-4</p>
<p>[7] Irina Begu (România) – Victoria Jimenez Kasintseva (Andorra) 3-6, 6-3, 6-3</p>
<p>[2] Jaqueline Cristian (România) – Jana Fett (Croația) 4-1 retragere</p>
<p>Panna Udvardy (Ungaria) – [8] Francesca Jones (Marea Britanie) 6-4, 6-3</p>
<p>Simona Waltert (Elveția) – [Q] Irene Burillo (Spania) 6-4, 7-6 (2)</p>
<p>Dublu – Turul 1</p>
<p>[3] Emily Appleton (Marea Britanie) / Isabelle Haverlag (Olanda) – [WC] Georgia Crăciun (România) / Andreea Prisăcariu (România) 6-2, 6-4</p>
<p>Yvonne Cavalle-Reimers (Spania) / Alicia Herrero Linana (Spania) – Jessie Aney (USA) / Jessica Failla (USA) 3-6, 6-3, 10-7</p>
<p>Dublu – Sferturi</p>
<p>Maria Lourdes Carle (Argentina) / Simona Waltert (Elveția) – [2] Quinn Gleason (USA) / Ingrid Martins (Brazilia) 3-6, 6-2, 10-7</p>
<p>Veronika Erjavec (Slovenia) / Panna Udvardy (Ungaria) – [4] Maja Chwalinska (Polonia) / Anastasia Detiuc (Cehia) 7-5, 6-1</p>
<h3><span>Programul zilei de vineri, 18 iulie</span></h3>
<p>Terenul Central Start 10.30<br/>
S. Waltert (SUI) vs [6] J. Teichmann (SUI)<br/>
M. L. Carle (ARG) vs S. Cirstea (ROU)<br/>
[7] I. Begu (ROU) vs [Q] A. Siskova (CZE)<br/>
P. Udvardy (HUN) vs [2] J. Cristian (ROU)</p>
<p>Terenul 5 Start 12.00<br/>
A. Barnett (GBR) / E. Lechemia (FRA) vs [3] E. Appleton (GBR) / I. Haverlag (NED)<br/>
[1] I. Shymanovich / A. Siskova (CZE) vs Y. Cavalle-Reimers (ESP) / A. Herrero Linana (ESP)</p>

]]></description>
    </item>
    <item>
      <title>„Simona Halep știe de dorința mea”. Horia Tecău i-a făcut propunerea</title>
      <link>https://www.prosport.ro/alte-sporturi/tenis/simona-halep/simona-halep-stie-de-dorinta-mea-horia-tecau-i-a-facut-propunerea-20222688</link>
      <description><![CDATA[<img src="https://www.prosport.ro/wp-content/uploads/2025/07/„Simona-Halep-stie-de-dorinta-mea.-Horia-Tecau-i-a-facut-propunerea-1400x836.jpg"/><br/><p>Fostul mare jucător de tenis Horia Tecău are o mare dorință, iar în acest sens i-a făcut o propunere Simonei Halep.</p>
<p>Deținător a trei titluri de Mare Șlem, două la dublu masculin și unul la mixt, Horia Tecău vrea să joace alături de Simona Halep la turneul veteranilor de la Wimbledon.</p>
<h2><span>Care este dorința lui Tecău, datorită căreia i-a făcut o propunere Simonei Halep</span></h2>
<p>Horia Tecău s-a retras din tenis în martie 2022, după ce a jucat alături de Marius Copil împotriva spaniolilor Alejandro Davidovich Fokina și Pedro Martinez, pe care i-au învins cu 7-6 (2), 6-4. La scurt timp, a fost desemnat <span>căpitanul nejucător al echipei României de Billie Jean King Cup</span>.</p>
<p>Alături de Simona Halep a jucat trei meciuri, două la US Open 2015 și <span>unul la Roland Garros 2016</span>. Numai că Tecău vrea să repete performanța.</p>
<p>„Mai vreau să joc de două ori în competiţia asta a legendelor (n.r. – de la Wimbledon). Mai vreau să joc o dată cu Jean-Julien Rojer şi să retrăim parteneriatul nostru jucând la acest turneu.</p>
<p>Mai târziu, nu ştiu exact când, vreau să joc cu Simona. E şi competiţie de mixt. Mi-ar plăcea să trăiesc experienţele astea. I-am zis deja Simonei, m-am şi întâlnit cu ea la finala feminină. Ea ştie de dorinţa mea şi să vedem în anii următori, să vedem ce se mai întâmplă.</p>
<p>E frumos să fii competitiv în meciurile astea, chiar dacă este un sistem de distracţie şi de fun, nu e serios competitiv. Mai ales că se întâmplă acolo, la Wimbledon, un turneu atât mare, unde îţi place să revii”, a spus Horia Tecău, potrivit <span>as.ro</span>.</p>
<h2><span>Tecău are trei titluri de Mare Șlem în palmares, plus Turneul Campionilor</span></h2>
<p>Tecău a câștigat primul lui titlu de Mare Șlem în 2012, la Melbourne, alături de americanca Bethanie Mattek-Sands. Desemnați a opta pereche favorită a competiției, cei doi i-au învins în primul tur la Australian Open pe cehii Lucie Gradecka și Frantisek Cermak cu 4-6, 6-3, 10-6, după care au trecut de Yarsolava Shvedova și Andy Ram (Kazahstan, Israel) cu 6-4, 7-6 (2).</p>
<p>A venit victoria din sferturi cu australianca Jarmila Wolfe și brazilianul Bruno Soares, beneficiari ai unui wildcard, cu 4-6, 6-1, 13-11, iar în semifinale au trecut de indienii Sania Mirza și Mahesh Bupathi (cs 6) cu un dublu 6-3. În fine, în ultimul act de Elena Vesnina și Leander Paes (Rusia, India; cs 5) cu 6-3, 5-7, 10-3.</p>
<p>În 2015, Tecău s-a impus la Wimbledon alături de olandezul Jean Julien Rojer cu 7-6 (5), 6-4, 6-4 în fața perechii Jamie Murray, John Peers (Marea Britanie, Australia).</p>
<p>Doi ani mai târziu, cei doi au câștigat la US Open, după o finală cu spaniolii Feliciano și Marc Lopez, pe care i-au învins cu 6-4, 6-3. De asemenea, Horia și Jean Julien au câștigat Turneul Campionilor din 2015, când au dispus în ultimul act de Florin Mergea și Rohan Bopanna cu 6-4, 6-3.</p>

]]></description>
    </item>
    <item>
      <title>S-a aflat cât a costat-o pe Simona Halep rochia pe care a purtat-o la câțiva metri de Kate Middleton, în loja regală de la Wimbledon</title>
      <link>https://www.prosport.ro/alte-sporturi/tenis/simona-halep/s-a-aflat-cat-a-costat-o-pe-simona-halep-rochia-pe-care-a-purtat-o-la-cativa-metri-de-kate-middleton-in-loja-regala-de-la-wimbledon-20222203</link>
      <description><![CDATA[<img src="https://www.prosport.ro/wp-content/uploads/2025/07/S-a-aflat-cat-a-costat-o-pe-Simona-Halep-rochia-pe-care-a-purtat-o-la-cativa-metri-de-Kate-Middleton-in-loja-regala-de-la-Wimbledon.jpg"/><br/><p>Simona Halep a urmărit finala feminină de la Wimbledon la câțiva metri de Kate Middleton, în loja regală, și s-a aflat cât a dat românca pe rochia pe care a purtat-o.</p>
<p>Învingătoare la Wimbledon în 2019, Simona Halep a fost invitată la finala feminină din acest an și a purtat o rochie de aproape 1000 de euro.</p>
<h2><span>Suma dată de Simona Halep pe rochia pe care a purtat-o în loja regală de la Wimbledon, la câțiva metri de Kate Middleton</span></h2>
<p>Dublă câștigătoare de turnee de Mare Șlem, la Roland Garros în 2018 și Wimbledon în 2019, Simona Halep <span>a fost invitată să urmărească finala</span> din acest din loja regală. Ea a stat la câțiva metri de Kate Middleton, Prințesa de Wales și a purtat o rochie de 990 de euro.</p>
<p>Românca a preferat o creație vestimentară a Victoriei Beckham, de culoare verde deschis, rochia respectivă putând fi găsită și pe roșu, negru sau roz. De asemenea, fosta mare jucătoare română a asortat o geantă Chanel albă, pantofi albi, o pereche de ochelari mari și bijuterii Van Cleef &amp; Arpels și Cartier.</p>
<p>Halep a fost însoțită de Daniel Dobre, fostul ei antrenor, iar în culise s-a întâlnit și cu Daren Cahill, australianul care a pregătit-o mult timp pe Halep.</p>
<p>„Azi, în Royal Box, am trăit un moment care mi-a atins sufletul. Nu a fost despre un trofeu sau o performanță, a fost despre tot drumul meu până aici, despre fiecare luptă dusă în tăcere. Și am înțeles că… atunci când mergi cu inima înainte, ajungi mai departe decât ai visat”, a transmis Simona Halep, după finala feminină.</p>
<h2><span>Ce a spus Amanda Anisimova despre întâlnirea cu prințesa Kate Middleton</span></h2>
<p>Conform protocolului, prințesa Kate a înmânat trofeul finalistei, deoarece ea este patron al All England Lawn Tennis Club, locul în care se desfășțoară turneul de Mare Șlem de la Wimbledon, al treilea de Mare Șlem al anului.</p>
<p>După ce a dat trofeul învinsei, ea a pus mâna pe umărul americancei Amanda Anisimova, care nu a câștigat nici măcar un singur game în disputa cu Iga Swiatek, încercând s-o consoleze.</p>
<p>„A fost o mare onoare să o cunosc. Nu eram sigură dacă va veni astăzi, dacă va fi acolo, așa că m-am bucurat foarte mult să o văd. Cu siguranță a spus câteva lucruri care m-au emoționat din nou”, a spșus Anisimova la scurt timp.</p>
<p>Americana a câștigat doar nouă puncte în primul set, iar <span>discursul de la festivitatea de premiere l-a ținut printre sughițuri</span>.</p>
<p>„Iga, ești o jucătoare incredibilă. Ești o inspirașie pentru mine. O sportivă fantastică. Ai avut două săptămâni fantastice. Ai jucat prima ta finală la Wimbledon și ai câștigat-o, felicitări ție și echipei!</p>
<p>Mulțumesc tuturor celor care m-au susținut aici, am avut parte de o atmosferă fantastică, m-ați dus spre această finală, am rămas fără benzină, voiam să joc mai bine, mai ales pentru voi. Ați fost speciali și m-ați încurajat și azi, vă mulțumesc!</p>
<p>Mama a venit special în această dimineață. Fără ea, nu aș fi fost aici. Ea are un merit mai mare decât mine, a muncit mai mult! (plânge în hohote) A făcut totul ca eu să ajung în acest punct al vieții mele. (vorbește printre sughițuri)</p>
<p>Mulțumesc că ai încălcat acea superstiție, că ți-e frică să zbori. Nu de asta am pierdut. mă bucur că ai fost aici pentru mine. Nu m-ai văzut de mult timp pe viu jucând, mulțumesc!”, a transmis sportiva americană.</p>

]]></description>
    </item>
    <item>
      <title>S-a încins! Aryna Sabalenka a postat imagini cu ea în bikini alături de iubitul milionar și musculos, din vacanța de cuplu</title>
      <link>https://www.prosport.ro/alte-sporturi/tenis/s-a-incins-aryna-sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-20222074</link>
      <description><![CDATA[<img src="https://www.prosport.ro/wp-content/uploads/2025/07/S-a-incins-Aryna-Sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-1400x808.jpg"/><br/><p>Aryna Sabalenka (27 de ani – 1 WTA) a plecat în mult râvnita vacanță din Grecia și a postat pe rețelele de socializare imagini cu ea în bikini alături de iubitul milionar și musculos.</p>
<p>Sabalenka se iubește cu Georgios Frangulis, un bărbat pe care l-a cunoscut la doar câteva luni distanță după moartea tragică a fostului ei partener, Konstantin Koltsov.</p>
<h2><span>Aryna Sabalenka, sărutată tandru pe gât de iubitul Georgios Frangulis. S-a pozat în bikini în vacanța din Grecia</span></h2>
<p><span>Aryna Sabalenka s-a pregătit degeaba cu Novak Djokovic înainte de startul Wimbledon 2025</span>, deoarece nu a izbutit să își adjudece trofeul și a părăsit competiția în faza semifinalelor, fiind învinsă de Amanda Anisimova, care ulterior a fost spulberată în marea finală de Iga Swiatek, 0-6, 0-6.</p>
<p>În schimb, după Wimbledon, Sabalenka și-a îndeplinit o dorință la care tânjea de câteva săptămâni bune: o vacanță pe litoralul din Grecia!</p>
<p>Aryna Sabalenka nu a mers singură să se relaxeze, ci împreună cu milionarul Georgios Frangulis, pe care l-a cunoscut la doar câteva luni după ce <span>fostul ei iubit s-a sinucis, în 2024</span>.</p>
<p>Sportiva din Belarus a depășit drama prin care a trecut anul trecut, iar acum pare că este din nou îndrăgostită până peste cap. Ea și Frangulis au ales drept destinație insula Mykonos, iar din dorința de a arăta cât de fericită este, liderul WTA a postat și câteva poze sugestive, în bikini.</p>
<p>Într-una dintre imaginile care pot fi văzute în galeria foto a articolului, la final, Aryna Sabalenka este sărutată tandru pe gât de actualul partener de viață.</p>
<blockquote><p>Nu ai câștigat Wimbledon, dar mi-ai cucerit inima” / „Bucură-te de binemeritata vacanță” / „Cea mai frumoasă femeie din lume” / „Ești superbă și ești și o jucătoare de tenis uimitoare” / „Sunteți atât de drăguți împreună”, sunt câteva dintre comentariile, selectate de <span>The Sun</span>, pe care le-a primit sportiva.</p></blockquote>
<h2><span>Aryna Sabalenka și-a rezervat biletele pentru Mykonos din iunie</span></h2>
<p>Încă din luna iunie, la scurt timp după eliminarea de la Roland Garros, Aryna Sabalenka nu s-a ferit să recunoască public faptul că are nevoie de o vacanță. Încărcată psihic peste măsură, sportiva din Belarus a mărturisit că a achitat deja biletele pentru un sejur în Grecia, Mykonos mai exact. Însă, aparent, vacanța a fost programată abia după finalul Wimbledon.</p>
<blockquote><p>Am deja un zbor rezervat pentru Mykonos. Vreau doar câteva zile cu alcool, zahăr și plajă. Știi? Câteva zile în care să uit complet de lumea asta nebună și de nebunia… (n.r. – Oftează) Dacă aș putea să înjur, aș înjura acum! Cu nebunia care s-a întâmplat aici (n.r. – la Roland Garros 2025), cred că toată lumea m-ar înțelege. Dar încerc, totuși, să fiu foarte politicoasă în acest moment. Însă, nu exită cuvinte mai potrivite (n.r. – decât înjurăturile) care să poată descrie ceea ce tocmai s-a întâmplat pe terenul de tenis. Dar da, tquilla, jeleuri și, nu știu, înot. Exact cum fac turiștii, pentru câteva zile”, declara Aryna Sabalenka.</p></blockquote>
<p>Postarea sportivei de pe rețelele de socializare, cu pozele din Mykonos, a adunat peste 400.000 de aprecieri în aproximativ 48 de ore.</p>

]]></description>
    </item>
  </channel>
</rss>
