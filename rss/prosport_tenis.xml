<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Trei românce pe tabloul principal la WTA 1.000 de la Roma. Cu cine vor juca Sorana Cîrstea, Irina Begu și Jaqueline Cristian</title>
      <link>https://www.prosport.ro/alte-sporturi/tenis/trei-romance-pe-tabloul-principal-la-wta-1-000-de-la-roma-cu-cine-vor-juca-sorana-cirstea-irina-begu-si-jaqueline-cristian-20163713</link>
      <description><![CDATA[<img src="https://www.prosport.ro/wp-content/uploads/2025/05/profimedia-0068951010.jpg"/><br/><p>Cinci sportive din România participă la turneul WTA 1.000 Roma, dotat cu premii totale de 6.911.032 de dolari.</p>
<p>Trei dintre acestea, Sorana Cîrstea (locul 131 WTA), Jaqueline Cristian (locul 74 WTA) și Irina Begu (locul 83 WTA), vor juca direct pe tabloul principal, în timp ce în calificări sunt alte două jucătoate, Gabriela Ruse (locul 88 WTA) și Anca Todoni (locul 91 WTA).</p>
<p>Principala favorită a turneului este <span>Aryna Sabalenka, finalista ediției din 2024, care are șansa să facă „dubla” pe zgura europeană, după ce a câștigat turneul de la Madrid</span>. Campioana en-titre la Roma este Iga Swiatek.</p>
<h2><span>Cu cine joacă româncele la </span><span>WTA Roma </span></h2>
<p>Meciurile de pe tabloul principal încep marți, iar primele două jucătoare din România vor intra chiar de astăzi în joc.</p>
<p>Irina Begu (34 de ani) va juca în turul inaugural cu Petra Kvitova (35 de ani, locul 830 WTA). Cele două jucătoare, colege de „generație” au avut prima confruntare în urmă cu zece ani, la Madrid, încheiată cu victoria cehoaicei. La meciurile directe, Kvitova conduce cu 6-1, singurul succes al Irinei Begu a fost la Sankt Petersburg (2022), iar cea mai recentă partidă jucată de cele două a fost tot în 2022, la Doha.</p>
<p>Trebuie amintit că Petra Kvitova abia s-a întors în circuit, după ce a născut, și nu a reușit nicio victorie în cele patru meciuri jucate de la revenire. De partea cealaltă, Begu are cinci victorii din 13 meciuri, de la începutul anului.</p>
<p>Jaqueline Cristian (26 de ani) va juca împotriva americancei Alycia Parks (24 de ani, locul 51 WTA). Acesta este al doilea meci direct, la distanță de mai bine de doi ani de cel precedent, din Angers, încheiat cu succesul lui Parks.</p>
<p><span>Sorana Cîrstea (35 de ani) vine la Roma după un parcurs extraordinar la Madrid, unde a cucerit primul său trofeu WTA 1.000 la dublu, al șaselea al carierei, și a înregistat un salt uriaș în clasamentul de dublu</span>.</p>
<p>La Roma, Sorana Cîrstea va juca, miercuri, cu Caroline Dolehide (26 de ani, locul 73 WTA). Aceasta este prima confruntare directă între cele două jucătoare.</p>
<h2><span>Ruse și Todoni, la un pas de tabloul principal</span></h2>
<p>Gabriela Ruse (locul 88 WTA) a avansat spre „finala” calificărilor după ce a învins-o pe Solana Sierra (Argenitina, locul 111 WTA), scor 6-2, 7-5.</p>
<p>În turul următor, marți, Ruse (favorita 11) va juca împotriva Laurei Siegemund (locul 101 WTA ). În meciurile directe, Siegemund conduce cu 1-0, după ce s-a impus, în 2021, la Doha.</p>
<p>Anca Todoni (locul 91 WTA) a trecut în turul inaugural al calificărilor de britanica Harriet Dart (locul 118 WTA), scor 6-2, 6-2.</p>
<p>În „finală”, Todoni (favorita 13) o va întâlni pe Anna Blinkova (locul 67 WTA). Acesta este primul meci direct.</p>

]]></description>
    </item>
    <item>
      <title>Cum și-a dat seama antrenorul jucătoarei din România că aceasta are legături cu mafia pariurilor: „Mi s-a părut dubios să aibă laptop de 10.000 de lei”</title>
      <link>https://www.prosport.ro/alte-sporturi/tenis/cum-si-a-dat-seama-antrenorul-jucatoarei-din-romania-ca-aceasta-are-legaturi-cu-mafia-pariurilor-mi-s-a-parut-dubios-sa-aiba-laptop-de-10-000-de-lei-20164159</link>
      <description><![CDATA[<img src="https://www.prosport.ro/wp-content/uploads/2025/05/Cum-si-a-dat-seama-antrenorul-jucatoarei-din-Romania-ca-aceasta-are-legaturi-cu-mafia-pariurilor-1400x1000.jpg"/><br/><p>Alex Berbec, fostul antrenor al jucătoarei Alexandra Iordache, a dezvăluit cum și-a dat seama că sportiva din România are legături cu mafia pariurilor, în perioada în care o pregătea.</p>
<p>Acesta a observat un mic detaliu, care l-a pus imediat pe gânduri. Reamintim că Alexandra Iordache a fost suspendată săptămâna trecută pentru încălcarea Programului Anticorupţie în Tenis.</p>
<h2><span>Cum și-a dat seama că Alexandra Iordache are legături cu mafia pariurilor</span></h2>
<p><span>Alexandra Iordache a fost suspendată</span> săptămâna trecută pentru încălcarea Programului Anticorupție în Tenis. Sportiva în vârstă de 21 de ani va sta pe tușă pentru o perioadă de doi ani de zile și este obligată să plătească și o amendă în valoare de 15.000 de dolari, dintre care 5.000 de dolari sunt cu suspendare.</p>
<p>Alexandra Iordache a recunoscut că a aranjat rezultatul unui meci disputat în anul 2023, în schimbul unei sume de bani.</p>
<p>Alex Berbec, fostul antrenor al sportivei în vârstă de 21 de ani, a dezvăluit cum și-a dat seama că jucătoarea are legături cu mafia pariului. Acesta a povestit că a observat un mic detaliu, care l-a pus pe gânduri.</p>
<p>„Am văzut-o cu un laptop performant. I-am reproșat că nu are bani de transport și de cazare la turnee, dar își cumpără laptop de 10.000 de lei? Atunci mi s-a părut ceva ciudat, mi-a dat de bănuit. Am întrerupt colaborarea.</p>
<p>Atunci, ea a crezut că se poate descurca și singură, socotind că se ajunge bătând din palme de pe locul 700 între primele 100 locuri în lume și astfel nu mai are nevoie de ajutor extern.</p>
<p>Din ce știu, a fost prinsă la un turneu de 15.000 de dolari la Monastir, Tunisia. I-au confiscat telefonul și au găsit totul acolo. Ar fi trebuit ca, după ce a fost prinsă, să semneze un acord și să le dea în vileag pe celelalte.</p>
<p>Își lua un avocat bun și, fiind la prima abatere, poate ar fi scăpat cu un avertisment. Așa însă, și-a luat și amendă și s-a ales și cu suspendare”, a declarat Alex Berbec, conform <span>Adevărul</span>.</p>
<h2><span>De ce a ajuns sportiva să aibă legături cu mafia pariurilor</span></h2>
<p>Antrenorul în vârstă de 39 de ani este de părere că sportiva a ajuns să fie implicată în mafia pariurilor din cauza problemelor financiare pe care le avea.</p>
<p>„Nu te poți întreține în circuit fără sponsorizare, doar din premii de la turrnee. La un turneu de 15.000 de dolari, o victorie în primul tur îți asigură 100, 200 de dolari.</p>
<p>Ce să faci cu ei? Ar trebui mărite premiile, să se ofere 1.000 de dolari, ca să existe motivație și să nu mai fie luate în calcul alte tentații”, a mai povestit antrenorul, conform sursei menționate anterior.</p>

]]></description>
    </item>
    <item>
      <title>Câți bani a câştigat Jaqueline Cristian, după calificarea spectaculoasă în turul 2 de la Roma</title>
      <link>https://www.prosport.ro/alte-sporturi/tenis/cati-bani-a-castigat-jaqueline-cristian-dupa-calificarea-spectaculoasa-in-turul-2-de-la-roma-20164332</link>
      <description><![CDATA[<img src="https://www.prosport.ro/wp-content/uploads/2025/05/Cati-bani-a-castigat-Jaqueline-Cristian-dupa-calificarea-spectaculoasa-in-turul-2-de-la-Roma-e1746550644501.jpg"/><br/><p>Jaqueline Cristian a obținut o victorie impresionantă, scor 6-2, 6-0, în fața jucătoarei Alycia Parks, și a reușit să se califice în turul al doilea al turneului WTA 1000 de la Roma. Pentru această performanță, sportiva va încasa o sumă impresionantă de bani.</p>
<p>Sportiva în vârstă de 26 de ani, care ocupă locul 74 în lume, a avut nevoie de doar 61 de minute pentru a se impune în fața Alyciei Parks, în vârstă de 25 de ani, care ocupă locul 51 WTA.</p>
<h2><span>Ce suma încasează Jaqueline Cristian pentru calificarea în turul al doilea</span></h2>
<p>Jaqueline Cristian a obținut o victorie spectaculoasă, scor 6-2, 6-0, în fața Alyciei Parks, și s-a calificat în turul al doilea al<span> turneului WTA 1000 de la Roma</span>. Americanca în vârstă de 24 de ani, care ocupă locul 51 WTA, a cedat în doar 61 de minute. Reamintim că Jaqueline Cristian, în vârstă de 26 de ani, ocupă locul 74 WTA.</p>
<p>Pentru această calificare, Jaqueline Cristian va încasa și o sumă importantă de bani: 21.215 euro vor intra în conturile sportivei pentru că a ajuns în turul al doilea al turneului de la Roma. Totodată, Jaqueline Cristian va primi și 35 de puncte în clasamentul WTA.</p>
<p>Premiile turneului de la Roma au crescut considerabil anul acesta, față de anul 2024. În ediția anterioară, o sportivă care se califica în turul al doilea încasa suma de 16.965 de euro și 35 de puncte WTA. În turul al doilea al competiției din capitala Italiei, Jaqueline Cristian va da peste Yulia Putintseva, a 23-a favorită de la Foro Italico.</p>
<p>Tot în cursul zilei de marți, 6 mai 2025, a evoluat și Irina Begu la turneul de la Roma. Aceasta a fost învinsă de Petra Kvitova, scor 7-5, 6-1, după un meci de o oră și 37 de minute. Irina Begu va primi un cec în valoare de 13.130 de euro și 10 puncte în clasamentul WTA la simplu.</p>
<h2><span>Italienii au ambiții mari</span></h2>
<p>T<span>erenurile de la Foro Italico din Roma</span>, care găzduiesc ultimul mare turneu înainte de al doilea Grand Slam al sezonului, Roland Garros, au fost renovate și extinse semnificativ pentru ediția din anul 2025. Conform informațiilor venite din Italia, se pare că aceste modernizări fac parte dintr-un plan ambițios al Federației Italiene de Tenis de a transforma turneul într-un eveniment de anvergura unul „al cincilea Grand Slam”.</p>
<p>Astfel, au fost aduse mai multe modificări importante, iar suprafața complexului a ajuns, de la 12 hectare, la 20 de hectare. Astfel, Foro Italico găzduiește nu mai puțin de 9 terenuri de joc și 12 terenuri de antrenament.</p>
<p>Totodată, a fost construită și o nouă arenă principală, denumită SuperTennis Arena, care are o capacitate de 3.000 de soluri și care este cu adevărat superbă, fiind amplasată lângă Stadio Olimpico.</p>

]]></description>
    </item>
    <item>
      <title>„E ca un ceai. Fierbe din ce în ce mai tare”. Rusul Daniil Medvedev a spus de ce se ceartă mereu pe terenul de tenis</title>
      <link>https://www.prosport.ro/alte-sporturi/tenis/e-ca-un-ceai-fierbe-din-ce-in-ce-mai-tare-rusul-daniil-medvedev-a-spus-de-ce-se-cearta-mereu-pe-terenul-de-tenis-20163040</link>
      <description><![CDATA[<img src="https://www.prosport.ro/wp-content/uploads/2025/05/E-ca-un-ceai.-Fierbe-din-ce-in-ce-mai-tare.-Rusul-Daniil-Medvedev-a-spus-de-ce-se-cearta-mereu-pe-terenul-de-tenis-1400x778.jpg"/><br/><p>De fiecare dată când intră pe terenul de tenis, Daniil Medvedev e ca un ceai care dă în clocot. Comparația a fost făcută chiar de el, într-un interviu acordat recent.</p>
<p>Când vine vorba despre amenzile primite pentru comportament nesportiv, rusul ocupă un loc fruntaș. Doar reacția nervoasă pe care a avut-o la Australian Open 2025 – lovind în repetate rânduri cu racheta camera aflată pe fileu, până a distrus-o –<span> l-a lăsat fără 76.000 de dolari</span>.</p>
<p>Ulterior, la Dubai, a pierdut în sferturile de finală ale turneului și s-a enervat atât de tare încât a dat de pământ cu racheta. Spectatorii au asistat înmărmuriți la această scenă.</p>
<h2><span>Daniil Medvedev, ca un ceai în clocot când se află pe terenul de tenis</span></h2>
<p>Cu o sinceritate dezarmantă, Medvedev a dezvăluit că tensiunea meciului își spune mereu cuvântul în cazul său și nu se poate abține, mai ales în momentele în care jocul nu funcționează.</p>
<blockquote><p>„Când sunt pe teren, mintea mea fierbe din ce în ce mai tare. E ca un ceai. Izbucnesc, pur și simplu, chiar dacă nu vreau. Fierb”, a declarat numărul 10 mondial, la jumătatea unui sezon presărat cu fluctuații de formă.</p></blockquote>
<p>După Madrid Open, turneu în care a ajuns până în semifinale, fiind eliminat de <span>norvegianul Casper Ruud</span>, își va continua parcursul în Italia, la Roma. Meciul din runda inaugurală va avea loc pe 9 mai.</p>
<h2><span>Nu vrea să aibă propriul documentar: „Aș înnebuni dacă aș face asta”</span></h2>
<p>Spre deosebire de rivalul Carlos Alcaraz, rusul ar refuza fără să stea o clipă pe gânduri propunerea de a realiza un documentar inspirat din viața și cariera sa. Motivul? Nu-și dorește să-i fie încălcată intimitatea și să vadă în permanență camere de filmat în jurul său.</p>
<blockquote><p>„Am văzut cum au făcut documentarul de la Alcaraz, și adevărul este că ești înconjurat de o mulțime de camere toată ziua. Nu e ceva ce-mi place, nu e pentru mine. Nu mă deranjează hype-ul. Dau autografe pentru toți cei care îmi cer când sunt pe teren, iar în hoteluri sau în vacanță, sunt foarte mulți oameni care îmi cer fotografii. Când iau cina cu familia mea sau sunt într-un cadru mai privat, uneori poate fi ciudat să mi se ceară o fotografie. În timp ce sunt în spațiul meu personal, pot fi destul de nepoliticos dacă se întâmplă asta.</p>
<p> </p>
<p>Aș înnebuni dacă ar face un documentar despre mine, pentru că vor întotdeauna puțin mai mult decât le permiți tu. Vor să-ți filmeze copiii, soția, să-ți pună întrebări și să afle mai multe despre viața ta personală. Știu că fanii vor dori să știe totul despre mine, dar trebuie să păstrezi puțin spațiu personal. Deci nu, nu cred că voi face vreodată un documentar despre mine, dar niciodată nu voi spune niciodată”, a declarat Daniil Medvedev.</p></blockquote>

]]></description>
    </item>
    <item>
      <title>Prins cu rusoaica de 31 de ani, milionarul italian a început să râdă: „Nu e nimic serios. Nu am o relație”</title>
      <link>https://www.prosport.ro/diverse/prins-cu-rusoaica-de-31-de-ani-milionarul-italian-a-inceput-sa-rada-nu-e-nimic-serios-nu-am-o-relatie-20163147</link>
      <description><![CDATA[<img src="https://www.prosport.ro/wp-content/uploads/2025/05/Prins-cu-rusoaica-de-31-de-ani-milionarul-italian-a-inceput-sa-rada-Nu-e-nimic-serios.-Nu-am-o-relatie-1400x778.jpg"/><br/><p>În cele trei luni de suspendare primite pentru dopaj, Jannik Sinner s-a pregătit intens, dar a ținut și primele pagini ale ziarelor de scandal. Mai întâi s-a despărțit de Anna Kalinskaya, apoi a fost surprins în compania unei alte rusoaice, Lara Lieto.</p>
<p>Aceasta a luat parte la antrenamentele din Monte Carlo, alimentând <span>zvonurile legate de o poveste de dragoste</span>. Și totuși, italianul a negat vehement în momentul în care jurnaliștii l-au luat la întrebări.</p>
<p>Între timp, fosta iubită a făcut spectacol în proba de dublu a turneului de la Madrid, împreună cu Sorana Cîrstea. Cele două au cucerit trofeul, învingându-le în ultimul act pe Elise Mertens și Veronika Kudermetova, <span>scor 6-7, 6-2, 12-10</span>.</p>
<h2><span>Jannik Sinner a negat că ar avea o relație cu Lara Lieto</span></h2>
<p>Absolventă a Universității Berkeley din California, Lara Lieto a devenit celebră după ce a pozat într-una dintre cele mai cunoscute reviste de modă, dar și prin prisma vieții sentimentale. Printre starurile care i-au căzut în mreje s-a numărat și Adrien Brody, actorul distins cu două premii Oscar pentru filmele „The Pianist”, respectiv „The Brutalist”.</p>
<p>Recent, rusoaica de 31 de ani a fost surprinsă <span>în ipostaze tandre alături de Jannik Sinner</span>, pe străzile din Monte Carlo și chiar a asistat la ședințele de pregătire. Cu atât mai surprinzătoare, prin urmare, reacția oferită de liderul mondial în cadrul conferinței de presă premergătoare turneului de la Roma, când a venit vorba despre o eventuală relație.</p>
<blockquote><p>„Am parte de foarte multă atenție, mai ales în afara terenului. Am fost foarte surprins de acele fotografii, pentru că nu e nimic serios (n.r. râde). Nu am o relație”, a spus Sinner.</p></blockquote>
<h2><span>Roland Garros, „adevăratul obiectiv”</span></h2>
<p>În altă ordine de idei, italianul a dezvăluit că va aborda turneul de la Roma fără prea mari așteptări, dorința sa fiind aceea de a descoperi la ce nivel se află după trei luni de inactivitate. La Paris, în schimb, și-a propus să cucerească trofeul.</p>
<blockquote><p>„Adevăratul obiectiv este Parisul (n.r. Roland Garros). Sunt aici ca să văd la ce nivel sunt, nu ca să-i înving pe toți. Vreau să trec de prima rundă și să văd ce se întâmplă în continuare.</p>
<p>E complicat să o iau de la capăt. Sunt multe lucruri complicate. Dar sunt foarte calm și fizic sunt bine. Am petrecut aproximativ o lună fără să ating racheta, apoi, încetul cu încetul, am început să lucrez. La început, mai mult la sală.</p>
<p> </p>
<p>Nu mă grăbeam, eram conștient că era nevoie de timp pentru a mă recupera. Este un sentiment puțin ciudat, dar mă simt bine să fiu din nou în circuit. Sunt foarte fericit să fiu din nou din nou aici după aceste luni lungi. Am putut împărtăși momente frumoase cu familia și prietenii”, a spus Jannik Sinner.</p></blockquote>

]]></description>
    </item>
  </channel>
</rss>
