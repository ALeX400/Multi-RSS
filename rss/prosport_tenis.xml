<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lovitură pentru Carlos Alcaraz! Ratează turneul din cauza unei accidentări și are emoții pentru Roland Garros</title>
      <link>https://www.prosport.ro/alte-sporturi/tenis/lovitura-pentru-carlos-alcaraz-rateaza-turneul-din-cauza-unei-accidentari-si-are-emotii-pentru-roland-garros-20154371</link>
      <description><![CDATA[<img src="https://www.prosport.ro/wp-content/uploads/2025/04/profimedia-0991689351.jpg"/><br/><p>Carlos Alcaraz (locul 3 ATP) a declarat forfait pentru turneul ATP 1.000 de la Madrid, unde anul trecut a ajuns în faza sferturilor de finală. Decizia de a se retrage de la turneul dotat cu premii totale de aproape 9,2 milioane de dolari a fost luată pentru a nu-și pune în pericol sezonul pe zgură.</p>
<p>Ediția de anul trecut a turneului de la Madrid a fost câștigat de rusul Andrey Rublev, care în sferturi a trecut chiar de Alcaraz.</p>
<p>Ibericul, fost lider mondial, nu a reușit să se recupereze total după accidentarea suferită la Barcelona, iar decizia de retragere de la Madrid a fost luată și <span>pentru că nu vrea să riște prezența la Roland Garros, unde are de apărat titlul</span>.</p>
<h2><span>Alcaraz nu vrea să riște sezonul pe zgură</span></h2>
<p>Carlos Alcaraz a declarat că a făcut tot ce putut pentru a se recupera pentru turneul de la Madrid și consideră că a luat decizia corectă.</p>
<p>„În finala de la Barcelona am simțit dureri la aductorul drept, dar și ceva la ischiogambierul stâng. Marți am făcut investigații și am discutat cu echipa și medicii să vedem dacă sunt apt să mă antrenez și să joc, dar fără niciun risc. Am făcut tot ce mi-a stat în putere, dar lucrurile nu s-au îmbunătățit semnificativ.</p>
<p>Trebuie să îți asculți corpul, chiar dacă Madridul este un loc în care aștept tot anul să joc. De data asta nu s-a putut. Decizia a fost să nu riscăm nimic pentru viitor. Credem că este decizia corectă. Acum e timpul să mă odihnesc și să mă recuperez cât mai repede”, a declarat ibericul în cadrul unei conferințe de presă, citat de <span>Eurosport</span>.</p>
<p>Totodată, Alcaraz a subliniat că speră să reia antrenamentele și să poată participa la Masters-ul de la Roma, care se va desfășura în perioada 7-18 mai 2025.</p>
<p>„Luni voi face un nou control să vedem cum evoluează totul. Vom evalua apoi ce facem în următoarele zile și cum mă simt. În câteva săptămâni voi relua antrenamentele, treptat. Nu vreau să mă grăbesc sau să dau ceva ca sigur. Vom fi pregătiți pentru Roland Garros, cu siguranță, și vom încerca să fim prezenți și la Roma – acesta este obiectivul”, a mai spus Alcaraz.</p>
<ul>
<li>Turneul de la Roland Garros este programat pentru perioada 25 mai – 8 iunie 2025.</li>
</ul>
<h2><span>Carlos Alcaraz, mâhnit că nu poate juca la Madrid, mesaj sincer pentru fanii săi</span></h2>
<p>Într-o postare făcută pe social media, Carlos Alcaraz și-a arătat dezamăgirea că nu poate juca la unul dintre turneele favorite.</p>
<p>„Madridul este un turneu special pentru mine, cel pe care îl aștept cel mai mult ca să joc în fața fanilor mei. A fost unul dintre primele turnee la care am fost ca spectator, când eram copil… E dureros să nu joc aici. Nu e o decizie ușoară, dar uneori trebuie să te gândești la sănătatea ta, la ce e mai bine pentru tine. Madridul e unul dintre turneele mele favorite, dar un Grand Slam e un Grand Slam. Trebuie să cântărești riscul și beneficiul.</p>
<p>E mai bine așa decât să lipsesc câteva luni. Trebuie să știi când să iei astfel de decizii. Decizia e grea, pentru mine și pentru fani. Mă doare că nu pot juca în fața lor, doar la Barcelona și aici am această ocazie. E o lovitură dură”, a mărturisit Carlos Alcaraz.</p>
<p>În turneul <span>ATP 500 de la Barcelona, Carlos Alcaraz a pierdut finala în fața danezului Holger Rune, scor 6-7, 2-6</span>. În urma acestui rezultat, Alcaraz a coborât pe locul 3 în clasamentul ATP.</p>
<ul>
<li>În 12 septembrie 2022, Alcaraz a devenit cel mai tânăr lider mondial al tenisului masculin, la numai 19 ani și 4 luni.</li>
<li>Are patru trofee de Grand Slam în palmares: US Open (2022), Roland Garros (2024) și Wimbledon (2023 și 2024).</li>
</ul>

]]></description>
    </item>
    <item>
      <title>Simona Halep s-a apucat de un sport nou la Dubai! Nu e golf, dar e tot în topul preferatelor bogătașilor</title>
      <link>https://www.prosport.ro/alte-sporturi/tenis/simona-halep-s-a-apucat-de-un-sport-nou-la-dubai-nu-e-golf-dar-e-tot-in-topul-preferatelor-bogatasilor-20154526</link>
      <description><![CDATA[<img src="https://www.prosport.ro/wp-content/uploads/2025/04/Ce-cadou-a-primit-Simona-Halep-de-Paste-1400x869.jpg"/><br/><p>Simona Halep, fost lider mondial al tenisului feminin, s-a retras din activitate în luna februarie, însă nu poate să stea departe de sport.</p>
<p>O admiratoarea a orașului <span>Dubai, cunoscut ca magnet al oamenilor bogați</span>, dar și pentru clima favorabilă jocului de tenis, Simona Halep a anunțat că vrea să se stabilească definitiv acolo.</p>
<p>Până la acest pas, cea mai bună jucătoarea din România merge în mod frecvent în Emiratele Arabe Unite, iar timpul liber și-l dedică, în continuare, sportului, fie că vorbim de tenis, de golf sau mai nou, de padel.</p>
<h2><span>Simona Halep, zâmbitoare pe terenul de sport</span></h2>
<p>Într-o postare făcută pe contul său de Instagram, Simona Halep este văzută foarte zâmbitoare pe terenul de tenis, unde de data aceasta a schimbat racheta de tenis pe cea padel.</p>
<p>Alături de Simona Halep apare ibericul Andreu Gimeno, unul dintre cei mai recunoscuți antrenori ai CF Tennis Academy, locul unde jucătoarea din România s-a antrenat multă vreme, pentru pregătirea revenirii în circuit, iar acum pune în practică unul dintre sporturile preferate ale bogătașilor, padelul.</p>
<ul>
<li>Andreu Gimeno, fiul cel mare al campionului de Grand Slam Andres Gimeno, continuă activitatea tatălul său și a devenit directorul academiei de teis din Barcelona, unde a avut ocazia să joace alături de legendele tenisului spaniol, precum Arantxa Sanchez Vicario, Alex Corretja, dar și cu „dublistul” Marcel Granollers, locul 19 ATP, la simplu.</li>
</ul>
<p>„Suntem încântați să o avem pe Simona Halep la baza noastră, unde se antrenează pentru turneele următoare. Este o prezență constantă aici, în Dubai”, declara Andreu Gimeno în noiembrie 2024.</p>
<p><span>Simona Halep a început să practice golful în 2023</span>, când se afla în plin scandal de dopaj, însă primul contact cu acest sport l-a avut în toamna lui 2014, când a fost surprinsă în timpul unei sesiuni de golf, în Dubai.</p>
<p>„Nu mai vreau responsabilitate, nu mai vreau planuri, nu mai vreau program strict. Vreau să mă duc să joc golf, ăsta e obiectivul meu, să învăț să joc”, declara Simona Halep, în februarie 2025, pentru <span>treizecizero</span>.</p>
<p>De altfel, Simona Halep nu este singura jucătoare de tenis care și-a îndreptat atenția spre golf.</p>
<p>Australianca Ashleigh Barty a surprins pe toată lumea, în martie 2022, când la scurt timp după ce a câștigat titlul de la Australian Open, mai mult, era lider mondial, și-a anunțat retragerea din tenis și orientarea spre golful profesionist.</p>
<h2><span>Simona Halep, o bornă importantă în tenisul românesc</span></h2>
<p>Simona Halep este dublă campioană de Grand Slam, Roland Garros 2018 și Wimbledon 2019, iar în cariera sa a reușit să mai obțină alte 24 de titluri de simplu: Nürnberg, ‘s-Hertogenbosch, Budapesta, New Haven, Moscova, Sofia (2013), Doha și București (2014), Shenzhen, Dubai, Indian Wells (2015), Madrid, București și Montreal (2016), Madrid (2017), Shenzhen și Montreal (2018), Dubai, Praga, Roma (2020), Melboune și Totonto (2022).</p>
<p>În 2018, Smona Halep a reușit „dubla” la Shenzhen, unde s-a impus și în finala de dublu, alături de Irina Begu.</p>
<p>Simona Halep a ajuns pe primul loc în clasamentul WTA în 9 octombrie 2017, după calificarea în finala de la Beijing. Românca s-a menținut pe această poziție timp de 64 de săptămâni, încheind doi ani consecutivi pe primul loc, 2017 și 2018. Ultima clasare pe care a avut-o consemnată de site-ul WTA Tennis, cea de pe 10 februarie 2025, o indică pe Simona Halep pe locul 859 WTA.</p>

]]></description>
    </item>
    <item>
      <title>Aryna Sabalenka şi-a cumpărat un Porsche de 245.000 de dolari, după ce a pierdut unul în finala de la Stuttgart</title>
      <link>https://www.prosport.ro/alte-sporturi/tenis/aryna-sabalenka-si-a-cumparat-un-porsche-de-245-000-de-dolari-dupa-ce-a-pierdut-unul-in-finala-de-la-stuttgart-20154040</link>
      <description><![CDATA[<img src="https://www.prosport.ro/wp-content/uploads/2025/04/Aryna-Sabalenka-si-a-cumparat-un-Porsche-1.jpg"/><br/><p>Jucătoarea belarusă de tenis Aryna Sabalenka a dat 245.000 de dolari pentru un Porsche, după ce l-a pierdut pe cel oferit de organizatorii de la Suttgart.</p>
<p>Liderul clasamentului mondial feminin de tenis a jucat de patri ori finala de la Stuttgart, pierzând de fiecare dată, ultima oară în fața letonei Jelena Ostapenko.</p>
<h2><span>Sabalenka a ratat încă o țăansă să părimească un Porche la Stuttgart, așa că a decis să și-l cumpere singură</span></h2>
<p><span>Premiul oferit de organizatori</span> pentru învingătoare este consistent: 142.610 de euro și o mașină Porsche. Altfel spus, Sabalenka a ratat patru ocazii să intre în posesia autoturismului. Ca urmare, a decis să-și cumpere unul nou nouț.</p>
<p>În discursul ținut pe teren la festivitatea de premiere, Aryna Sabalenka i-a spus adversarei că își va cumpăra ea însăși un nou Porsche.</p>
<p>Lumea a crezut că a glumit, în contextul în care jucătoarea din Belarus avea zâmbetul pe față, dar afirmațiile ei au fost cât se poate de adevărate. Într-un videoclip recent distribuit de Tennis Channel pe platforma X, Sabalenka a confirmat achiziția.</p>
<p>„Mi-am comandat mașina. Cred că o să merg cu GTRS (n.r. – Porsche 911 GT3 RS). Are culoarea violet și, da, este full option. Știți ce?! M-am săturat să pierd în finală, așa că am decis să iau cea mai nebunească mașină de acolo, iar condusul va fi mai  rapid în Miami”, a transmis sportiva.</p>
<h2><span>Prima adversară a Arynei Sabalenka la Mastersul de la Madrid este rusoaica Anna Blinkova</span></h2>
<p>Acel Porsche 911 GT3 RS nou-nouț costă 245.000 de dolari, potrivit <span>Sports Keeda</span>. Sabalenka a mai pierdut finalele la turneul de la Stuttgart între 2021 și 2023. Ostapenko a intrat în posesia unui Porsche Macan Turbo EV în valoare de 105.000 de dolari, conform site-ului oficial Porsche.</p>
<p>La câteva zile după finala de la Stuttgart, Aryna Sabalenka participă la turneul Masters de la Madrid. Exceptată de la primul tur, în calitate de principală favorită a competiției, ea o va întâlni pe rusoaica Anna Blinkova (76 WTA, venită din calificări).</p>
<p>Aceasta a învins-o cu 6-4, 6-2 pe maghiara Panna Udvardy (136 WTA), și ea trecută prin calificări. Va fi a patra confruntare directă, toate cele de până acum fiind câștigate de liderul mondial.</p>
<p>Sabalenka s-a impus în 2017, în sferturile turneului ITF de la Manchester, cu 7-6 (6), 5-7, 6-3, în 2020 în optimi mla Strasbourg cu 1-6, 6-4, 6-2 și în 2023 în turul 3 la Wimbledon cu 6-2, 6-3.</p>
<p>Aryna și-a adjudecat de două ori trofeul în capitala Spaniei, în 2021, după 6-0, 3-6, 6-4 cu fosta jucătoare australiană Ashleigh Bary, și în 2023, după 6-3, 3-6, 6-3 cu poloneza Iga Swiatek.</p>
<p>A jucat finala anul trecut, când <span>Swiatek și-a luat revanșa cu 7-5, 4-6, 7-6 (7)</span>, iar în 2018, 2019 și 2021 a fost eliminată în primul tur.</p>

]]></description>
    </item>
    <item>
      <title>Cazul Simona Halep a speriat-o pe Aryna Sabalenka: „Am grijă pe cine ating. Mănânc şi beau doar produse pe care le controlez”</title>
      <link>https://www.prosport.ro/alte-sporturi/tenis/cazul-simona-halep-a-speriat-o-pe-aryna-sabalenka-am-grija-pe-cine-ating-mananc-si-beau-doar-produse-pe-care-le-controlez-20153292</link>
      <description><![CDATA[<img src="https://www.prosport.ro/wp-content/uploads/2025/04/Cazul-Simona-Halep-a-speriat-o-pe-Aryna-Sabalenka-„Am-grija-pe-cine-ating.-Mananc-si-beau-doar-produse-pe-care-le-controlez.jpg"/><br/><p>Aryna Sabalenka este foarte atentă în privința alimentației după cazul de dopaj al Simonei Halep care a zguduit lumea tenisului mondial.</p>
<p>Liderul WTA a revenit la Madrid, iar înainte de startul turneului a vorbit deschis despre frica personală care s-a declanșat odată cu apariția unui număr tot mai mare de cazuri de dopaj.</p>
<h2><span>Aryna Sabalenka, foarte strictă cu privire la alimentație: „Doar ce pot controla”</span></h2>
<p>Sportiva din Belarus încearcă să fie cât mai atentă la ceea ce este în jurul său, mai ales atunci când nu se află la turnee. Această strictețe a pornit pe fondul cazurilor de dopaj în care au fost implicați sportivi celebri precum Simona Halep și <span>Jannik Sinner</span>.</p>
<p>Nivelul stresului legat de un posibil dopaj chiar și din neatenție a crescut foarte mult astfel că a început să îi influențeze rutina zilnică, interacțiunile, dar și alimentația.</p>
<blockquote><p>„Ceea ce s-a întâmplat în ultimele luni mă face să fiu mult mai precaută și conștientă de pericolul la care suntem expuși. Consum doar ceea ce este verificat și furnizat de echipa mea. Sunt foarte atentă la persoanele cu care interacționez sau la cine pun mâna. Cineva poate avea o cremă cu o substanță interzisă, iar aceasta ar putea ajunge în corpul meu. Este ceva ce mă sperie foarte tare, dar aceasta este realitatea în care trăim acum”, a spus Sabalenka, notează <span>Marca</span>.</p></blockquote>
<h2><span>Revine pe zgura de la Madrid pentru a se revanșa după finala pierdută anul trecut</span></h2>
<p>Bielorusa va concura la Madrid în cadrul turneului pe care l-a mai câștigat în 2021 și 2023. Anul trecut a fost la un pas de a-și apăra titlul cucerit în 2023, dar Iga Swiatek a fost cea care <span>i s-a opus liderului WTA</span>.</p>
<blockquote><p>„Sunt foarte emoționată să fiu aici. Madrid este un turneu unde mereu m-am simțit bine. Am încercat să nu mă mai gândesc la finala pierdută anul trecut, dar, fiind aici, e imposibil să nu-mi vină în minte. A fost un meci extraordinar și mi-am dovedit că pot juca la un nivel foarte înalt pe zgură”, a declarat jucătoarea la conferința de presă.</p></blockquote>
<p>A fost un meci peste care a trecut destul de greu, dar acum alege să vadă doar partea pozitivă a ceea ce s-a întâmplat: „A fost dureros, dar sunt onorată că am fost parte dintr-o astfel de confruntare”.</p>
<p>Arynei Sabalenka îi place zgura de la Madrid deoarece îi oferă timp suplimentar la lovituri. De asemenea, e un teren pe care e necesară și abordarea unei tactici bine definite și rafinate.</p>
<blockquote><p>„Această suprafață te face să greșești mai ușor dacă nu ești bine pregătit mental. E nevoie de forță fizică și inteligență tactică. Cred că zgura este suprafața care te ajută să-ți îmbunătățești jocul în toate aspectele”, a adăugat sportiva.</p></blockquote>

]]></description>
    </item>
    <item>
      <title>Sorana Cîrstea, eliminată din primul tur la turneul vândut de „socrul” Ion Țiriac</title>
      <link>https://www.prosport.ro/alte-sporturi/tenis/sorana-cirstea-eliminata-din-primul-tur-la-turneul-vandut-de-socrul-ion-tiriac-20152579</link>
      <description><![CDATA[<img src="https://www.prosport.ro/wp-content/uploads/2025/04/Sorana-Cirstea-eliminata-din-primul-tur-la-turneul-vandut-de-socrul-Ion-Tiriac-2-1400x778.jpg"/><br/><p>Ediția din 2025 a turneului Mutua Madrid Open, deținut până mai ieri de Ion Țiriac, nu a fost cu noroc. Sorana Cîrstea a pierdut încă din runda inaugurală, scor 2-6, 7-6, (4) 6-7, în fața americancei Hailey Baptiste (88 WTA).</p>
<p>Cele două s-au aflat la prima confruntare directă. Pentru prezența pe tabloul principal, românca s-a ales cu un cec de 20.820 de euro și 10 puncte în ierarhia mondială.</p>
<h2><span>Sorana Cîrstea a părăsit turneul de la Madrid încă din runda inaugurală</span></h2>
<p>Având în vedere că a ajuns de două ori în sferturile de finală (2016 și 2017), „Sori” era îndreptățită să spere într-un parcurs bun pe <span>zgura din capitala Spaniei</span>. Meciul cu Hailey Baptiste a început cum nu se putea mai prost, însă.</p>
<p>După un set pierdut fără drept de apel, cu doar două game-uri adjudecate, și-a ridicat nivelul și a reușit să-l câștige pe cel de-al doilea. Se putea distanța inclusiv în decisiv, dar a ratat oportunitatea ivită la 3-2, pe propriul serviciu, pentru a se declara învinsă în tiebreak, la capătul a două ore și 33 de minute de joc.</p>
<p>În următoarea rundă a competiției, sportiva de peste Ocean va da piept cu favorita numărul 19, Donna Vekic (21 WTA). Aceasta nu a evoluat în primul tur.</p>
<h2> <span>Jaqueline Cristian și Irina Begu, singurele românce rămase la Madrid</span></h2>
<p>După eliminarea Soranei Cîrstea, România mai are doar două reprezentante pe tabloul principal al turneului de la Madrid. Este vorba despre Jaqueline Cristian (65 WTA), cea care o va întâlni pe britanica Sonay Kartal (60 WTA), respectiv Irina Begu (75 WTA), care o va avea ca adversară pe ucraineanca Anhelina Kalinina (74 WTA).</p>
<p>Gabriela Ruse (85 WTA) a fost eliminată încă din calificări, de o sârboaică de 17 ani, Teodora Kostovic (625 WTA), scor 4-6, 6-2, 6-7, în timp ce Anca Todoni (89 WTA) a abandonat meciul cu franţuzoaica Elsa Jacquemot (143 WTA) după 33 de minute, când tabela afișa 3-3.</p>
<p>Recent, principalele „rachete” ale țării noastre au fost criticate de Horia Tecău pentru refuzul de a participa la Billie Jean King Cup. Ruse <span>a simțit nevoia să reacționeze</span>, deși căpitanul nejucător nu a pronunțat vreun nume.</p>
<blockquote><p>„Am văzut declaraţia lui Horia. Ce pot să zic, câteodată am aşa impresia că nu a fost jucător şi nu înţelege situaţia. M-a şi durut puţin acea declaraţie a lui, pentru că am venit mereu cu sufletul deschis.</p>
<p> </p>
<p>S-a întâmplat o dată sau de două ori să nu pot participa. Plus că eu n-am putut să particip din cauza accidentării de la Miami, n-am ştiut dacă o să fiu disponibilă să pot participa la Fed Cup. Priorităţi, în primul rând”, a declarat jucătoarea de 27 de ani pentru <span>as.ro</span>.</p></blockquote>

]]></description>
    </item>
  </channel>
</rss>
