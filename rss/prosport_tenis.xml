<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>ULUITOR! Au scos carnea din meniul jucătorilor la turneul ATP din Mexic de teama dopajului</title>
      <link>https://www.prosport.ro/alte-sporturi/tenis/uluitor-au-scos-carnea-din-meniul-jucatorilor-la-turneul-atp-din-mexic-de-teama-dopajului-20384468</link>
      <description><![CDATA[<img src="https://www.prosport.ro//wp-content/uploads/2026/02/uluitor-au-scos-carnea-din-meniul-jucatorilor-la-turneul-atp-din-mexic-de-teama-dopajului.webp"/><br/><p><span>O decizie rar întâlnită în circuitul masculin a fost luată înaintea ediției din 2026 a turneului ATP 500 de la Acapulco. </span></p>
<p><span>Organizatorii Mexican Open au anunțat că în restaurantul destinat jucătorilor nu va fi servită carne roșie, măsura fiind adoptată din motive de siguranță anti-doping.</span></p>
<h2><span><b>Măsură preventivă, după mai multe cazuri anterioare</b></span></h2>
<p><span>Competiția, programată în perioada 23-28 februarie, vine cu o modificare importantă în ceea ce privește meniul pus l<span>a dispoziția sportivilor.</span> Potrivit unui document transmis jucătorilor, decizia este preventivă și urmărește reducerea riscului unor eventuale teste pozitive cauzate de carne contaminată.</span></p>
<p><span>În ultimii ani, în tenis au existat situații în care sportivi au fost depistați pozitiv cu substanțe interzise, iar ulterior s-a stabilit că acestea proveneau din carne contaminată. În anumite regiuni din America Latină, utilizarea steroizilor sau a hormonilor de creștere în creșterea animalelor a generat îngrijorări în rândul autorităților anti-doping, dar și a sportivilor.</span></p>
<p><span><span>Oficialii ATP </span>au precizat că vor fi oferite alternative bogate în proteine, fără carne, iar jucătorii au primit recomandări privind modul de calcul al aportului proteic din alte surse alimentare. Măsura este descrisă ca fiind, însă temporară. Totuși, ar putea deveni un model pentru alte turnee desfășurate în zone considerate cu risc.</span></p>
<p><span>Deși la ediția precedentă a turneului de la Acapulco nu au existat cazuri de dopaj, în 2025 mai mulți capi de serie au acuzat probleme medicale și s-au retras pe parcursul competiției. </span></p>
<p><span>În paralel, în anii anteriori, mai mulți jucători din circuit au fost implicați în situații în care substanțe precum boldenona au fost depistate în urma consumului de carne contaminată, iar ulterior au fost scutiți de vină de tribunale independente. </span><span>Printre numele importante confirmate la ediția din acest an se află Alexander Zverev, Lorenzo Musetti, Alex de Minaur și Ben Shelton. Campionul en-titre este cehul Tomas Machac.</span></p>
<h2><span>Regulă nouă impusă de ATP pentru a proteja sportivii de temperaturile extreme</span></h2>
<p data-end="267" data-start="0">ATP a adoptat o măsură importantă, aplicată de aproape trei decenii și în circuitul feminin. De acum înainte, în meciurile de cel mult trei seturi disputate în turnee organizate în zone cu temperaturi ridicate, jucătorii vor putea beneficia de o pauză.</p>
<p data-end="598" data-is-last-node="" data-is-only-node="" data-start="269">Pe fondul creșterii numărului de competiții găzduite în regiuni extrem de călduroase și aride, tenismenii vor avea opțiunea de a solicita această pauză în condiții de temperatură severă.</p>
<p data-end="598" data-is-last-node="" data-is-only-node="" data-start="269">Noua regulă va intra în vigoare din sezonul următor în circuitul ATP, chiar dacă în tenisul feminin ea este aplicată de aproximativ 30 de ani.</p>

]]></description>
    </item>
    <item>
      <title>TENIS Visul de la Dubai s-a terminat pentru Sorana Cîrstea! A pierdut 7 game-uri la rând și, ulterior, meciul din optimi</title>
      <link>https://www.prosport.ro/alte-sporturi/tenis/visul-de-la-dubai-s-a-terminat-pentru-sorana-cirstea-a-pierdut-7-game-uri-la-rand-si-ulterior-meciul-din-optimi-20385232</link>
      <description><![CDATA[<img src="https://www.prosport.ro//wp-content/uploads/2026/02/Visul-de-la-Dubai-s-a-terminat-pentru-Sorana-Cirstea-1400x785.jpg"/><br/><p>Jucătoarea română de tenis Sorana Cîrstea, aflată pe locul 32 WTA, a fost învinsă în optimile de finală de la Dubai de o sportivă mai slab clasată în ierarhia mondială.</p>
<p>De la 5-4 în primul set al meciului cu Alexandra Eala, Cîrstea a pierdut nu mai puțin de 7 game-uri la rând, după care totul a fost o simplă formalitate pentru filipineză.</p>
<h2><span>Cu 7 game-uri cedate la rând, Sorana Cîrstea a fost eliminată la Dubai în 100 de minute</span></h2>
<p><span>Aflată în ultimul an al carierei</span>, Sorana Cîrstea se bucură cât poate de ultimele ei turnee. La Dubai a jucat numai două meciuri, fiind eliminată în optimile de finală de flipineza Alexandra Eala, jucătoarea de pe locul 47 în lume.</p>
<p>În primul set s-a mers cap la cap până la 5-4 pentru jucătoarea română, după care Eala și-a adjudecat 3 game-uri la rând, punând capăt manșei. Ea a ținut în continuare piciorul pe pedala de accelerație, distanțându-se la 4-0 în partea a doua a confruntării.</p>
<p>Scorul putea fi mult mai dur, numai că, la 5-2, Eala și-a pierdut serviciul. La 5-4, însă, a servit impecabil și a pus capăt meciului cu un game alb.</p>
<p>România nu mai are nicio reprezentantă pe tabloul principal de simplu la Dubai, după ce Jaqueline Cristian (39 WTA) a fost învinsă de a cincea favorită, jucătoarea rusă Mirra Andreeva (7 WTA) cu 5-7, 3-6, într-o oră şi 42 de minute.</p>
<h2><span>Jaqueline Cristian și Gabi Ruse au în palmares 3 titluri la dublu</span></h2>
<p>La dublu, însă, Cristian și Gabi Ruse se află, în continuare, în lupta pentru trofeu. Cele două românce vor juca în sferturile de finală împotriva perechii Hao-Ching Chan, Clara Tauson (Taipei, Danemarca).</p>
<p>Cristian și Ruse le-au învins în turul secund pe rusoaicele Alexandra Panova și Diana Shnaider cu 6-7 (8), 6-3, 10-7 la capătul unei partide care a durat o oră și 50 de minute. Anterior, ele au produs o surpriză, după ce le-au învins pe Asia Muhammad și Erin Routliffe (Statele Unite, Noua Zeelandă), desemnate a șasea pereche favorită la câștigarea trofeului, cu 6-4, 7-6 (1).</p>
<p>În cazul unei victorii, cele două sportive din România le vor întâlni în semifinale pe Laura Siegemund și Vera Zvonareva (Germania, Rusia) sau Storm Hunter și Katerina Siniakova (Australia, Cehia; cs 7).</p>
<p>În jumătatea inferioară a tabloului de dublu au mai rămas perechile Lyudmyla Kichenok, Desirae Krawczyk (Olanda, Statele Unite), Anna Danilina, Aleksandra Krunic (Kazahstan, Serbia), Gabriela Dabrowski, Luisa Stefani (Canada, Brazilia; cs 5) și Giuliana Olmos, Jessica Pegula (Brazilia, Statele Unite).</p>
<p>De-a lungul timpului, Cristian și Ruse au câștigat 3 turnee, toate ITF, iar cea mai bună performanță la o competiție WTA este <span>disputarea finalei la Bucharest BRD Open în 2019</span>, când au fost învinse de Viktoria Hruncakova și Kristyna Pliskova (Slovacia, Cehia), a patra pereche favorită, cu 4-6, 6-7 (3). Kristyna este sora geamănă a mai celebrei Karolina.</p>

]]></description>
    </item>
    <item>
      <title>Simona Halep le face românilor o ofertă de nerefuzat la hotelul ei din Poiana Brașov. Cât costă acum două nopți de cazare cu acces gratuit la SPA şi skipass inclus</title>
      <link>https://www.prosport.ro/diverse/simona-halep-le-face-romanilor-o-oferta-de-nerefuzat-la-hotelul-ei-din-poiana-brasov-cat-costa-acum-doua-nopti-de-cazare-cu-acces-gratuit-la-spa-si-skipass-inclus-20384757</link>
      <description><![CDATA[<img src="https://www.prosport.ro//wp-content/uploads/2026/02/Simona-Halep-le-face-romanilor-o-oferta-de-nerefuzat-la-hotelul-ei-din-Poiana-Brasov.-Cat-costa-acum-doua-nopti-de-cazare-cu-acces-gratuit-la-SPA-si-skipass-inclus.jpeg"/><br/><p>Simona Halep, fost lider mondial al tenisului feminin, le face românilor o ofertă de nerefuzat la hotelul pe care în deține în stațiunea Poiana Brașov. Astfel, iubitorii sporturilor de iarnă pot profita de vacanța de schi, mai ales că în cei 420 de euro de persoană, pentru două nopți, este inclus atât skipass-ul, cât și accesul gratuit la SPA.</p>
<p>Pe lângă acestea, turiștii care aleg oferta Simonei Halep pot beneficia și de o serie de reduceri la restaurantul hotelului, dar și la terapiile corporale din cadrul centrului SPA.</p>
<p>Artista Theo Rose a fost foarte impresionantă de atmosfera pe care a găsit-o la hotelul Simonei Halep și nu a ezitat să-l laude, <span>folosint un singur cuvânt: „Extraordinar”</span>.</p>
<h2><span>Simona Halep le face românilor o ofertă de nerefuzat la hotelul ei din Poiana Brașov. Cât costă acum două nopți de cazare cu acces gratuit la SPA şi skipass inclus</span></h2>
<p>Simona Halep deține mai multe hoteluri în România și cum ne aflăm în perioada vacanțelor de schi, nu puteau lipsi ofertele în acest sens. Fostul lider WTA le face românilor o ofertă de nerefuzat la <span>hotelul din Poiana Brașov, inaugurat în decembrie 2024, <span>care pe lângă cazarea de două nopți într-o cameră dublă, cu mic dejun premium inclus, are skipass-ul inclus pentru trei zile, dar și acces gratuit la SPA. Acestea, precum și câteva reduceri la restaurant sau la anumite terapii corporale din cadrul centrului SPA, costă 420 de euro de persoană/ sejur, care se poate achita și cu cardul de vacanță. </span></span></p>
<p>Hotelul Simonei Halep s-a aflat printre cele mai căutate din Poiana Brașov încă de la începutul vacanței de schi, care se întinde pe perioada a trei săptămâni (9 februarie – 1 martie). De altfel, la o căutare pentru prima perioadă din acest interval, nicio cameră nu era disponibilă.</p>
<p>În ceea ce privește skipass-ul, potrivit site-ului <span>schipoianabrasov.ro</span>, abonamentul pentru trei zile este de 560 de lei pentru adulți, iar pentru copii (6-12 ani) acesta costă 290 de lei. Cel de o zi este de 240 de lei pentru adulți și 140 de lei pentru copii, iar pentru numai patru ore de schi acesta este 180 de lei pentru adulți și 110 lei pentru copii.</p>
<p>În stațiunea Poiana Brașov se află șapte pârtii de schi, cu grade de dificultate diferite, de la scăzut la dificil.</p>
<h2><span>Simona Halep, legată de România</span></h2>
<p>Deși și-a achiziționat un apartament la Dubai, <span>Simona Halep este în continuare legată de România și încă nu a luat decizia de a se muta definitiv</span>, așa cum a făcut Novak Djokovic care s-a stabilit în Grecia, renunțând la Serbia natală.</p>
<p>Această perioadă și-o petrece la Dubai, unde alături de Daniel Dobre, fostul său antrenor, asistă la turneul WTA 1.000, care mai are pe tabloul principal o jucătoare din România, pe Sorana Cîrstea (35 de ani, locul 32 WTA), calificată în turul al treilea.</p>
<p>În optimi, Cîrstea joacă, astăzi, cu filipineza Alexandra Eala (20 de ani, locul 47 WTA).</p>

]]></description>
    </item>
    <item>
      <title>TENIS Sorana Cîrstea, calificare en-fanfare în turul 3 la Dubai! Câți bani a câștigat românca</title>
      <link>https://www.prosport.ro/alte-sporturi/tenis/sorana-cirstea-calificare-en-fanfare-in-turul-3-la-dubai-cati-bani-a-castigat-romanca-20384487</link>
      <description><![CDATA[<img src="https://www.prosport.ro//wp-content/uploads/2026/02/Sorana-Cirstea-calificare-en-fanfare-in-turul-3-la-Dubai-Cati-bani-a-castigat-romanca-1400x933.jpg"/><br/><p>Sorana Cîrstea nu a avut prea mari probleme în fața cehoaicei Linda Noskova, pe care a învins-o în două seturi, 6-1, 6-4, și s-a calificat în optimile de finală ale turneului WTA 1.000 de la Dubai.</p>
<p>Sportiva în vârstă de 35 de ani a reușit să se impună într-o partidă care a durat doar o oră și zece minute și și-a asigurat o sumă importantă de bani datorită acestei victorii.</p>
<h2><span>Sorana Cîrstea s-a calificat în optimile turneului de la Dubai</span></h2>
<p>Sorana Cîrstea este într-o formă de zile mari și a reușit să se califice, marți, 17 februarie 2026, în optimile de finală ale <span>turneului WTA 1.000 de la Dubai</span>, care este dotat cu premii totale în valoare de 4.088.211 dolari. Sportiva în vârstă de 35 de ani a învins-o fără prea mari probleme pe cehoaica Linda Noskova, a zecea favorită a turneului, în două seturi, cu 6-1, 64.</p>
<p>În acest meci, Sorana Cîrstea, autoare a nouă ași, a reușit să își ia revanșa în fața Lindei Noskova, sportivă în vârstă de 21 de ani, care ocupă locul 14 WTA. Jucătoarea din Cehia a învins-o pe româncă, în 2014, cu 6-4, 4-6, 6-4, în turul al doilea la Brisbane.</p>
<p>Românca, locul 32 în clasamentul WTA, a obținut victoria după numai o oră și zece minute de joc. <span>Acest succes i-a asigurat Soranei Cîrstea un cec</span> în valoare de 49.250 de dolari, dar şi 120 de puncte WTA.</p>
<p>În optimile de finală, Sorana Cîrstea va da piept cu învingătoarea dintre italianca Jasmine Paolini (n.r. a șasea favorită a turneului) și filipineza Alexandra Eala.</p>
<h2><span>Cum s-au descurcat Jaqueline Cristian și Gabriela Ruse</span></h2>
<p>La dublu, Jaqueline Cristian și Gabriela Ruse au reușit să facă un meci bun cu rusoaicele Alexandra Panova/Diana Snaider și s-au impus cu 6-7 (8/10), 6-3, 10-7, reușind să se califice în sferturile de finală. Partida a durat o oră și 47 de minute.</p>
<p>Pentru această performanță, cele două sportive și-au asigurat un cec în valoare de 30.400 de dolari, dar și 215 puncte WTA la dublu.</p>

]]></description>
    </item>
    <item>
      <title>EXTRA S-a lăsat liniştea printre arabi când Sorana Cîrstea şi-a făcut apariția la petrecerea jucătoarelor de la Dubai</title>
      <link>https://www.prosport.ro/diverse/s-a-lasat-linistea-printre-arabi-cand-sorana-cirstea-si-a-facut-aparitia-la-petrecerea-jucatoarelor-de-la-dubai-20384436</link>
      <description><![CDATA[<img src="https://www.prosport.ro//wp-content/uploads/2025/11/Sorana-Cirstea-rasfatata-de-mostenitorul-imperiului-Tiriac.-Cadoul-cu-care-a-trezit-o-duminica-e1763904635433.jpg"/><br/><p><span>Sorana Cîrstea a atras toate privirile la petrecerea oficială organizată pentru jucătoarele participante la turneul WTA 1000 de la Dubai. </span></p>
<p><span>Îmbrăcată într-o rochie elegantă, românca a fost una dintre cele mai remarcate prezențe ale serii.</span></p>
<h2><span>Sorana Cîrstea a atras toate privirile</span></h2>
<p><span>Evenimentul, devenit deja tradiție la competițiile importante din circuit, a adunat nume importante din tenisul mondial feminin. În momentul în care Sorana și-a făcut apariția, reacțiile din sală nu au întârziat.</span></p>
<p><span>Apariția vine într-un moment bun pentru jucătoarea din România. Sorana Cîrstea s-a calificat în optimile de finală ale turneului de la Dubai <span>după o victorie clară</span> în fața cehoaicei Linda Noskova, scor 6-1, 6-4, într-un meci care a durat puțin peste o oră.</span></p>
<p><span>Românca a controlat primul set fără emoții, reușind două break-uri rapide și închizând setul. În setul secund a avut un început mai complicat, <span>însa a reușit să îl câștige</span>.</span></p>
<p><span>În optimile competiției, Sorana o va întâlni pe câștigătoarea duelului dintre Alexandra Eala și Jasmine Paolini. </span><span>Turneul de la Dubai aduce vești bune și pentru Jaqueline Cristian, care s-a calificat la rândul ei în optimi, profitând de abandonul adversarei din turul secund. Pentru un loc în sferturi, aceasta o va înfrunta pe Mirra Andreeva.</span></p>
<h2><span><b>Sume importante pentru Sorana obținute la acest turneu</b></span></h2>
<p><span>După victoria de ieri, pe care a obținut-o în fața Aliaksandrei Sasnovich, scor 6-3, 7-6 (6) românca a încasat 49.250 de dolari, precum și 120 de puncte WTA. Acum, suma este similară și după victoria cu Linda Noskova.</span></p>
<p><span>„Sunt foarte fericită cu această victorie! Am avut o adversară foarte puternică, ce a jucat cam agresiv în partea a doua a meciului, dar mă bucur că am reușit să câștig în doar două seturi.</span></p>
<p><span>Mă bucur să vin aici, după ce am fost în stare să cuceresc titlul la Transylvania Open, în fața propriilor suporteri. A fost o mare provocare să reușesc acest lucru. E special pentru mine să joc aici la Dubai. Între turnee, vin foarte des aici să mă antrenez. E ca a doua mea casă. Sper să merg cât mai departe în această competiție”, a declarat Sorana Cîrstea, în interviul de pe teren.</span></p>

]]></description>
    </item>
  </channel>
</rss>
