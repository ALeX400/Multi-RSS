<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Halep îşi construieşte noua viață la Dubai, finanțată de imperiul imobiliar pe care îl are în România. A făcut acum anunțul: „E momentul să am grijă de Simona, ca om”</title>
      <link>https://www.prosport.ro/diverse/halep-isi-construieste-noua-viata-la-dubai-finantata-de-imperiul-imobiliar-pe-care-il-are-in-romania-a-facut-acum-anuntul-e-momentul-sa-am-grija-de-simona-ca-om-20167825</link>
      <description><![CDATA[<img src="https://www.prosport.ro/wp-content/uploads/2025/05/Halep-isi-construieste-noua-viata-la-Dubai-finantata-de-imperiul-imobiliar-pe-care-il-are-in-Romania.-A-facut-acum-anuntul-„E-momentul-sa-am-grija-de-Simona-ca-om.jpg"/><br/><p>Simona Halep este gata de o nouă viață în care va avea mai mult grijă de ea ca om, nu ca sportiv, potrivit anunțului făcut pe rețelele de socializare.</p>
<p>La începutul acestui an, cea mai titrată jucătoare de tenis din România și-a anunțat retragerea în cadrul turneului Transylvania Open. A fost o decizie foarte grea, luată după doi ani extrem de dificili în care a fost scoasă din circuit din cauza unei acuzații de dopaj. Acum, Simona Halep și-a luat definitiv adio de la sportul care a consacrat-o.</p>
<h2><span>Simona Halep, declarație cu care pune capăt speranțele fanilor de a reveni pe teren: „Acum e timpul să aflu cine pot fi dincolo de el”</span></h2>
<p>Retragerea Simonei Halep din circuitul de tenis i-a întristat pe fanii româncei, dar mulți mai aveau speranțe că se va răzgândi și mai evolua cel puțin 2-3 ani. La trei luni de la anunțul retragerii, fostul lider mondial WTA le-a transmis fanilor că a venit momentul să aibă „grijă de Simona, ca om”.</p>
<p>„Au trecut trei luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, in acel meci.</p>
<p>Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte.<br/>
Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut : că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi.<br/>
Tenisul nu a fost doar un sport pentru mine. Tenisul este o parte din mine. De aceea, nu există un “stop” sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e timpul să aflu cine pot fi dincolo de el”, a transmis Simona Halep pe Instagram.</p>
<h2><span>Afaceri imobiliare în România și o nouă viață în Dubai</span></h2>
<p>Pentru Simona Halep începe un nou capitol al vieții. Fosta sportivă a avut niște ani foarte dificili. Măcinată de accidentări, trecută printr-un divorț și un scandal uriaș de dopaj, Simona Halep vrea să se concentreze mai mult pe viața personală.</p>
<p>Cu o avere uriașă câștigată din sportul alb, fosta jucătoare de tenis a achiziționat mai multe <span>proprietăți imobiliare</span> în România. Deține hoteluri în Brașov și Constanța, plus apartamente și case în cele mai importante orașe ale țării. De asemenea, și-a cumpărat un <span>apartament în Dubai</span>, acolo unde petrece foarte mult timp în ultima vreme, precizând că Dubaiul a devenit a doua sa casă.</p>
<p>Potrivit WTA, Simona Halep a câștigat 40.236.000 de dolari din competițiile sportive. La această sumă se mai adaugă bani din contractele de sponsorizări.</p>

]]></description>
    </item>
    <item>
      <title>Jaqueline Cristian, înfrângere dură la Roma. Câți bani a câştigat românca</title>
      <link>https://www.prosport.ro/alte-sporturi/tenis/roma/jaqueline-cristian-infrangere-dura-la-roma-cati-bani-a-castigat-romanca-20167429</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-infrangere-dura-la-Roma-1400x759.jpg"/><br/><p>Jucătoarea română de tenis Jaqueline Cristian a suferit o înfrângere dură în turul 3 la Roma, dar s-a ales cu un premiu consistent.</p>
<p>Românca nu a avut nicio șansă în fața rusoaicei Diana Shnaider, aflată pe locul 11 mondial și desemnată a 13-a favorită a competiției.</p>
<h2><span>Ce premiu încasează Jaqueline Cristian, după ce a fost eliminată la Roma</span></h2>
<p>Meciul a durat 90 de minute, iar Cristian a fost învinsă cu 3-6, 3-6. Cristian și-a pierdut de două serviciul în setul de debut, la 2-2 și 3-5, iar în partea a doua a confruntării a început cu break.</p>
<p>Au urmat două game-uri care au contat enorm în economia partidei. Shnaider și-a recuperat break-ul, după care a salvat nu mai puțin de 3 mingi de break. Cu moralul scăzut, „Jaq” și-a cedat serviciul și la 2-3, iar până la final a mai câștigat un singur game.</p>
<p><span>Pentru prezența în turul 3</span> la Mastersul din capitala Italiei, jucătoarea română se alege cu 38.313 euro şi 65 de puncte WTA. Românca a jucat a doua oară în carieră la Roma, iar anul trecut a fost învinsă tot în turul 3, de sportiva americană Coco Gauff, cu 1-6, 6-0, 3-6.</p>
<h2><span>La dublu, Ruse este în optimi, iar Niculescu a fost eliminată</span></h2>
<p>România nu mai are nicio reprezentantă pe tabloul principal de simplu, dar lucrurile merg mai bine la dublu. Gabriela Ruse și ucraineanca Marta Kostiuk le-au învins fără niciun fel de probleme Miyu Kato și Aldila Sutjiadi (Japonia, Indonezia), cu 6-3, 6-2, în 66 de minute, calificându-se în optimile de finală.</p>
<p>În primul set, Kato și Sutjiadi au pus 2-0 în dreptul lor pe tabela de marcaj, dar acela a fost cam singurul moment în care au contat. Gabriela și Marta au câștigat 5 game-uri la rând, iar în partea secundă s-au distanțat rapid la 3-0, după două break-uri.</p>
<p><span>Prin calificarea în runda secundă</span>, românca şi colega sa şi-au asigurat un premiu de 23.290 de euro şi 120 de puncte, iar pentru un loc în sferturile de finală ale competiției din capitala Italiei le întâlnesc pe Ulrikke Eikeri și Eri Hozumi (Norvegia, Japonia).</p>
<p>În schimb, Monica Niculescu și poloneza Katarzyna Piter au cedat clar în primul tur. Ele le-au avut adversare pe Gabriela Dabrowski și Erin Routliffe (Canada, Noua Zeelandă), principalele favorite ale întercerii, care s-au impus în 73 de minute, cu 4-6, 1-6.</p>
<p>Primul set a fost echilibrat. Monica și Katarzyna s-au desprins la 3-1, dar adversarele și-au următoarele 4 game-uri, iar la 5-4 au convertit în punct prima minge de set.</p>
<p>Partea a doua a confruntării a fost una fără istoric. Niculescu și Piter nu au câștigat niciun game pe propriul serviciu. Pentru prezența la Roma, învinsele se aleg cu 12.770 de euro (premiu care va fi împărțit pe din două) şi 10 puncte WTA.</p>

]]></description>
    </item>
    <item>
      <title>Mesajul fostei soții Sophie Ayad pentru Ion Țiriac. Cum l-a numit pe magnat de ziua lui</title>
      <link>https://www.prosport.ro/sport-life/mesajul-fostei-sotii-sophie-ayad-pentru-ion-tiriac-cum-l-a-numit-pe-magnat-de-ziua-lui-20167481</link>
      <description><![CDATA[<img src="https://www.prosport.ro/wp-content/uploads/2025/05/Mesajul-fostei-sotii-Sophie-Ayad-pentru-Ion-Tiriac.-Cum-l-a-numit-pe-magnat-de-ziua-lui.jpg"/><br/><p>Miliardarul Ion Țiriac a împlinit 86 de ani, iar printre persoanele care i-au urat de bine s-a numărat și fosta soție a fostului mare jucător de tenis.</p>
<p>Sophie Ayad, femeia cu care magnatul român are doi copii, a ținut să-l felicite și să-i transmită un mesaj cât se poate de sugestiv: „La mulți ani, legendă!”.</p>
<h2><span>Mesajul lui Sophie Ayad de ziua lui Ion Țiriac. Cum l-a fosta soție pe magnat<br/>
</span></h2>
<p>Miliardarul Ion Țiriac a împlinit pe 9 mai venerabila vârstă de 86 de ani, iar printre<span> oamenii speciali care l-au felicitat</span> s-a numărat și fosta soție, Sophie Ayad, femeia cu care magnatul român are doi copii.</p>
<p>Aceasta a ținut să-i transmită un mesaj scurt și cuprinzător: „La mulți ani, legendă!”. În ciuda zecilor de ani care au trecut de la mariajul lor, cei doi țin legătura și în ziua de astăzi. Jurnalista egipteană a fost căsătorită cu Ion Țiriac în anii ’90 și i-a dăruit acestuia doi copii.</p>
<p>„La mulți ani, legendă!”, a fost mesajul femeii în vârstă de 54 de ani pe rețelele de socializare. La postare, Sophie Ayad adăugat și o poză din tinerețe a legendarului jucător de tenis. Acesta a fost imortalizat ținând în mână un pantof sport în timp ce se sprijină de o limuzină Rolls Royce.</p>
<p>Ion Țiriac, unul dintre cei mai bogați români, are trei moștenitori. Pe Ion Ion, din căsătoria cu Mikette von Issenberg, și pe Karim și Ioana, din relația cu Sophye Ayad.</p>
<blockquote><p>La mulți ani, prietenia este cel mai frumos lucru pe care oamenii îl pot avea! – Romina Gingașu, soția lui Piero Ferrari</p></blockquote>
<p><img alt="" class="size-full wp-image-20167491" decoding="async" fetchpriority="high" height="867" sizes="(max-width: 1106px) 100vw, 1106px" src="https://www.prosport.ro/wp-content/uploads/2025/05/Screenshot-2025-05-10-201509.png" srcset="https://www.prosport.ro/wp-content/uploads/2025/05/Screenshot-2025-05-10-201509.png 1106w, https://www.prosport.ro/wp-content/uploads/2025/05/Screenshot-2025-05-10-201509-768x602.png 768w" width="1106"/></p>
<h2><span>Recunoscătoare după ani și ani miliardarului român</span></h2>
<p>Sophie Ayad a fost întotdeauna recunoscătoare lui Ion Țiriac, de fiecare dată când vorbește despre acesta, are <span>numai cuvinte de laudă la adresa magnatului</span>, pe care l-a caracterizat ca fiind „una dintre cele mai strălucitoare minți pe care le-am putea întâlni”. Mai mult decât atât, Ion Țiriac a fost întodeauna lângă ea când a traversat momente foarte grele în viață.</p>
<p>„Sunt pentru totdeauna recunoscătoare. Ion este una dintre cele mai strălucitoare minți pe care le-am putea întâlni și îi sunt datoare pe atât de multe planuri.</p>
<p>Nu știu dacă Ion a învățat ceva de la mine, dar sper că i-am adus oarecare fericire (…) Îl iubesc pe Ion, nu este doar un tată grozav, ci și un prieten adevărat.</p>
<p>Am avut momente dificile, chiar foarte dificile, dar el a fost mereu acolo pentru mine și pentru copii”, a fost declarația făcută în urmă cu ceva timp de Sophie Ayad.</p>
<p> </p>
<p> </p>

]]></description>
    </item>
    <item>
      <title>Cel mai puternic turneu de tenis pentru juniori are loc la București</title>
      <link>https://www.prosport.ro/alte-sporturi/tenis/cel-mai-puternic-turneu-de-tenis-pentru-juniori-are-loc-la-bucuresti-20167320</link>
      <description><![CDATA[<img src="https://www.prosport.ro/wp-content/uploads/2025/05/Cel-mai-puternic-turneu-de-tenis-pentru-juniori-are-loc-la-Bucuresti-1400x1050.jpg"/><br/><p>La Centrul Naţional de Tenis din Bucureşti în perioada 10 – 18 mai are loc cea de a XIII-a ediție a Dr. Oetker Junior Trophy, competiție internațională din cadrul Tennis Europe, categoria 1.</p>
<p>Este considerată cea mai puternică întrecere europeană pentru juniori până în 14 ani. Yuriy Stoliarov de la Academia Victor Hănescu este favoritul numărul unu al turneului. Aici concurează doi sportivi din top 10, dar și șase sportivi din top 20.</p>
<h2><span>Turneu pentru juniori la Centrul Naţional de Tenis din Bucureşti</span></h2>
<p>Ca elev al Academiei lui Hănescă participă și Andrei Capatos, fiul prezentatorului TV Dan Capatos, Ivan Robin, Ghiulea Ianis, Sandu Eric, Varga Fabian și Gizdavu Victor. La competiția unde <span>director este Cătălina Cristea</span> mai participă Patricia Cruciat, fiica fostului jucător Andrei Cruciat sau Raluca Măniță, sportiva de la Tenis Club Curtea de Argeș.</p>
<p>Participă 130 de jucători din 20 de țări (Ucraina, Austria, Kazahstan, Portugalia, Germania, Belgia, Irlanda, Franța, Elveția, Suedia, Australia, SUA, Bulgaria, China, Grecia, Italia, Croația, Israel, Malta, România) la competiția Dr. Oetker România.</p>
<ul>
<li><span>Tennis Europe a dat premii pentru România! Ce a declarat George Cosac</span></li>
</ul>
<h2><span>La nivel de juniori în 2024 au cucerit medalii pentru România:</span></h2>
<ul>
<li>Luca Preda – campion european (medalie de aur) U18 (juniori mari) in proba de simplu</li>
<li>Luca Preda/Ștefan Haită – campioni europeni (medalie de aur) la dublu baieti U18</li>
<li>Yannick Theodor Alexandrescu – campion european (medalie de aur) U16</li>
<li>Yannick Theodor Alexandrescu – locul I la turneul Masters de la Monte Carlo cu participarea sportivilor U16 din întreaga lume, numărul I în clasamentul Tennis Europe</li>
<li>Echipa de U16 fete (Giulia Popa, Maia Burcescu, Ștefania Boian) – vicecampioană mondială (Billie Jean King Cup) și vicecampionă europeană</li>
<li>Echipa de dublu fete U16, Giula Popa, Maia Burcescu, vice-campioane (medalie de argint) la Campionatele Europene</li>
<li>Echipa de U16 baieti (Cupa Davis), vicecampioană mondială (Yannick Theodor Alexandrescu, Alexandru Berge Nourescu si Cezar Bentzel)</li>
<li>Vicecampioane europene si medalie de argint în proba de dublu fete la U18 (Ruxandra Bertea și Diana Simionescu)</li>
<li>Medalie de bronz la Campionatul European pe Echipe (Summer Cup), U12, echipa formată din Eva Bulai, Natalia Dicu și Natalia Dragomir</li>
<li>Ioana Șandru loc III la Masters U16</li>
</ul>

]]></description>
    </item>
    <item>
      <title>Simona Halep s-a lămurit. Cuvintele Papei Francisc i-au schimbat viața şi modul de a trăi</title>
      <link>https://www.prosport.ro/alte-sporturi/tenis/simona-halep/simona-halep-s-a-lamurit-cuvintele-papei-francisc-i-au-schimbat-viata-si-modul-de-a-trai-20167377</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-s-a-lamurit-1400x753.jpg"/><br/><p>Fosta mare jucătoare de tenis Simona Halep a transmis că viața şi modul de a trăi i-au fost schimbate de cuvintele Papei Francisc.</p>
<p>Pe 21 aprilie, în a doua zi de Paște, Papa Francisc a murit la vârsta de 88 de ani, fostul Suveran Pontif fiind grav bolnav.</p>
<h2><span>Cum a fost marcată Simona Halep de cuvintele Papei Francisc</span></h2>
<p>El a fost internat mult timp în spital, <span>din cauza problemelor medicale</span> pe care le avea, dar continua să transmită mesaje. Unul dintre acestea a impresionat-o foarte mult pe Simona Halep.</p>
<p>„Iubește mai mult, iartă mai mult, trăiește mai intens!”, sunt cuvintele puternice ale Papei Francisc din perioada petrecută în spital, a precizat dubla câștigătoare de turnee de Mare Șlem pe secțiunea story a contului de instagram, atașând și o poză cu fostul papă.</p>
<p>„Dragi fraţi şi surori, trebuie să anunţ cu profundă tristeţe moartea Sfântului nostru Părinte Francisc”, anunţa cardinalul Kevin Farrell în a doua zi de Paște, pe canalul de Telgram al Vaticanului.</p>
<p>„Întreaga sa viaţă a fost dedicată slujirii Domnului şi bisericii Sale. El ne-a învăţat să trăim valorile Evangheliei cu fidelitate, curaj şi dragoste universală, mai ales în favoarea celor mai săraci şi mai marginalizaţi. Cu o imensă recunoştinţă pentru exemplul său de adevărat ucenic al Domnului Isus, încredinţăm sufletul Papei Francisc iubirii infinite de milă a Dumnezeului Unic şi Treinic”, scrie cardinalul.</p>
<h2><span>Papa Leon al XIV-lea este pasionat de tenis</span></h2>
<p>Între timp, conclavul a ales un nou papă, iar acest lucru a fost evident joi seara, când a ieșit fum alb pe coşul de deasupra Capelei Sixtine. Astfel, americanul Robert Francis Prevost a fost ales al 267-lea Papă al Bisericii Catolice.</p>
<p>Papa Leon al XIV-lea este al patrulea Papă neitalian la rând, după polonezul Ioan Paul al II-lea (1978-2005), germanul Benedict al XVI-lea (2005-2013) şi argentinianul Francisc I (2013-2025).</p>
<p>„Dragi fraţi şi surori, mi-ar plăcea ca acest salut de pace să intre n inimile voastre, în familiile voastre. Mă adresez tuturor popoarelor, întregii lumi. Pacea fie cu voi!</p>
<p>Dumnezeu vă iubeşte pe toţi, iar răul nu va învinge. Suntem toţi în mâna lui Dumnezeu. Trebuie să fim uniţi, mână în mână, cu Dumnezeu, să nu ne fie frică. Trebuie să mergem înainte. Cristos ne-a precedat, lumea are nevoie de lumina sa.</p>
<p>Aş vrea să-i mulţumesc Papei Francisc. Eu sunt un fiu al Sfântului Augustin”, a fost primul mesaj al noului papă.</p>
<p>În vârstă de 69 de ani, Papa Leon al XIV-lea este suporter al echipei de baseball White Sox din oraşul natal, Chicago. De asemenea, <span>este pasionat de tenis</span> și în urmă cu 3 ani spunea că abia așteaptă să ajungă, din nou, pe un teren.</p>

]]></description>
    </item>
  </channel>
</rss>
