<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorana Cîrstea, discurs emoționant despre retragerea din tenis. „Știu că vine și rândul meu. Nu mă sperie acest gând, dar mă întristează. Îmi pare rău pentru România, pentru că se retrage o generație extraordinară”</title>
      <link>https://www.prosport.ro/alte-sporturi/tenis/sorana-cirstea-discurs-emotionant-despre-retragerea-din-tenis-stiu-ca-vine-si-randul-meu-nu-ma-sperie-acest-gand-dar-ma-intristeaza-imi-pare-rau-pentru-romania-pentru-ca-se-retrage-o-ge-20221204</link>
      <description><![CDATA[<img src="https://www.prosport.ro/wp-content/uploads/2025/07/Sorana-Cirstea-discurs-emotionant-despre-retragerea-din-tenis.jpeg"/><br/><p class="p1">Sorana Cîrstea, 35 de ani, s-a calificat, marți, în optimile de finală ale turneului UniCredit Iași Open, concurs WTA 250 dotat cu premii totale de 239.212 de euro.</p>
<p class="p1">Sorana a învins-o în primul tur pe Miki Buzărnescu, scor 6-2, 6-2 și va juca în optimi cu Varvara Gracheva, din Franța (24 de ani, numărul 106 mondial), cea care a eliminat-o în primul tur pe Ana Bogdan.</p>
<h2 class="p1"><span>Sorana Cîrstea, discurs emoționant despre retragerea din tenis. „Îmi pare rău pentru România, pentru că se retrage o generație extraordinară”</span></h2>
<p class="p1">După meci, <span>Sorana Cîrstea</span> a vorbit nu doar despre prima ei evoluție la Iași, ci și despre apropiata retragere din tenisul profesionist.</p>
<p class="p1">„M-am bucurat să văd foarte mulți copii în tribune, oamenii sunt foarte calzi la Iași, primitori. Am jucat cu mare plăcere în fața publicului. Iubesc acest sport și încerc să dau înapoi cât de mult pot.</p>
<p class="p1">Sincer, cu fiecare jucătoare din generația mea care se retrage, o parte din mine parcă rămâne așa, goală, pentru că am crescut cu aceste fete, ne știm de când aveam 7-8 ani. Și știu că până la urmă vârsta din buletin nu minte, vine un moment în care un sportiv de top trebuie să se retragă. Normal că sunt foarte multe sentimente. Și eu sunt pe final, asta știu sigur, însă din nou, iubesc acest sport și în momentul de față o fac pur și simplu doar din dragoste și din plăcere.</p>
<p class="p1">Sunt extrem de fericită să pot să mă antrenez, să pot să joc, să pot să concurez, să pot să mă bucur de tot ce am realizat în toți acești 31 de ani de muncă. Știu că vine și rândul meu. Îmi pare rău pentru România, pentru că se retrage o generație extraordinară. Nu știu dacă vom mai avea așa generație în care să avem atât de multe jucătoare în Top 100, cu multe rezultate. E normal, este generația mea de suflet și cu fiecare jucătoare care se retrage o parte din mine nu știu dacă neapărat plânge, dar e foarte tristă”, a declarat Sorana Cîrstea.</p>
<h2 class="p1"><span>„Mi-ar plăcea să ajut tenisul în continuare, dar nu știu din ce postură”</span></h2>
<p class="p1">Întrebată <span>ce va face după retragere, Sorana Cîrstea</span> a explicat că vrea să ofere tenisului ce a primit de la acest sport. Nu știe însă din ce postură va putea ajuta tenisul. Are mai multe proiecte și idei, dar o decizie va lua abia atunci când va spune stop carierei profesioniste.</p>
<p class="p1">„Normal că în toți acești ani, mai ales când te apropii de o anumită vârstă, te gândești ce vei face după. Sunt o persoană care iubește acest sport și mi-aș dori să dau înapoi ce am primit de la acest sport. Când eu am crescut nu am avut persoane care să mă îndrume. Și dacă aș putea să ajut generațiile care vin din urmă, mi-ar făcea plăcere. Ar fi o bucurie sufletească. Cu cât înaintez în vârstă, cu atât îmi doresc să ajut.</p>
<p class="p1">M-aș bucura să pun un umăr la tenisul românesc. Nu știu din ce postură voi face acest lucru, însă mi-aș dori să rămân în tenis. În același timp, sunt o persoană care are multe interese. Mi-a plăcut foarte mult școala, mi-ar plăcea să mai studiez anumite lucruri. Am anumite idei, dar în momentul în care voi spune stop, atunci se vor deschide portițele”, a completat Sorana Cîrstea.</p>
<h2 class="p1"><span>„Nu știu dacă mă sperie gândul retragerii, dar mă întristează. O să-mi lipsească emoțiile și adrenalina”</span></h2>
<p class="p1">Jucătoarea noastră se simte împăcată în acești ultimi ani ai carierei. A dat totul tenisului și spune că îi vor lipsi emoțiile, adrenalina de la turnee. Nu o sperie neapărat gândul retragerii, dar o întristează și i-ar plăcea să joace ultimul meci chiar în România, în fața fanilor.</p>
<p class="p1">„Pe o parte mă gândesc cu drag la perioada ce va urma, dar pe de altă parte e greu, pentru că de la patru ani tot ce știu este tenis. Nu știu dacă mă sperie gândul acesta.</p>
<p class="p1">Anul trecut, când am stat șase luni pe margine, m-au ajutat din acest punct de vedere, să văd ce înseamnă viața fără tenis. În ultimii ani am dat sută la sută, m-am dedicat cât s-a putut, am fost extrem de disciplinată, extrem de ordonată, am investit enorm în cariera mea, am făcut tot ce s-a putut și cred că pentru ultimii ani plec cu sufletul împăcat. Nu mă sperie, dar mă întristează acest gând. Sunt sentimente normale, pentru că suntem și noi oameni. Îmi va fi dor de adrenalină, de emoțiile pe care ți le dă tenisul și tot ce înseamnă viața de sportiv.</p>
<p class="p1">Ar fi frumos să mă retrag în România. Nu știu când va fi. Încerc să nu mă gândesc foarte mult, las rezultatele să vorbească. Dacă o să am rezultate, o să continui. Dacă nu, cred că am fost fost suficienți ani în Top 100 și doar să fiu prezentă la turnee nu este suficient pentru mine. Trebuie să știu că sunt capabilă să pot să câștig acele turnee. Nu știu unde, când, dar ideal ar fi să mă retrag în România”, a conchis Sorana Cîrstea.</p>

]]></description>
    </item>
    <item>
      <title>Jaqueline Cristian și Sorana Cîrstea s-au calificat în „optimi” la UniCredit Iași Open. Șase românce s-au oprit în primul tur la Iași</title>
      <link>https://www.prosport.ro/alte-sporturi/tenis/jaqueline-cristian-si-sorana-cirstea-s-au-calificat-in-optimi-la-unicredit-iasi-open-sase-romance-s-au-oprit-in-primul-tur-la-iasi-20220776</link>
      <description><![CDATA[<img src="https://www.prosport.ro/wp-content/uploads/2025/07/Sorana-iasi.jpeg"/><br/><p>România va avea trei reprezentante în optimi la UniCredit Iași Open, turneu de categorie WTA 250 dotat cu premii totale de 239.212 de euro. Jaqueline Cristian și Sorana Cîrstea au trecut, marți, de primul tur.</p>
<p>Asta după ce în „optimi” a ajuns și Irina Begu, care a jucat luni.</p>
<h2><span>Jaqueline Cristian și Sorana Cîrstea, în optimi la UniCredit Iași Open</span></h2>
<p>Jaqueline Cristian (27 de ani, 51 WTA), favorită 2, a învins-o în primul tur pe Daria Lodikova (29 de ani, 415 WTA), venită din calificări, scor 6-1, 6-4, și va juca în „optimi” cu croata Jana Fett (28 de ani, numărul 151 mondial).</p>
<p>În ultimul meci de pe „Central”, Sorana Cîrstea (35 de ani, locul 166 WTA) a câștigat duelul românesc cu Mihaela Buzărnescu (37 de ani, numărul 1.351 WTA), scor 6-2, 6-2, și o va întâlni în optimile de finală pe favorita 5, Varvara Gracheva, din Franța (24 de ani, numărul 106 mondial), cea care a eliminat-o, luni seară, pe Ana Bogdan.</p>
<p>A treia româncă ajunsă în optimi este Irina Begu. Favorită 7 la Iași, Begu (34 de ani, locul 110 WTA) s-a calificat luni seară în optimi după 6-1, 6-2 cu japoneza Nao Hibino (30 de ani, numărul 175 mondial). Tot luni, Miriam Bulgaru și Ana Bogdan au fost eliminate în primul tur. Miriam a cedat cu 1-6, 7-6 (2), 6-1 în fața elvețiencei Jil Teichmann, în timp ce Ana Bogdan a fost eliminată de jucătoarea franceză Varvara Gracheva, 7-5, 6-2.</p>
<h2><span>Patricia Maria Țig, Andreea Prisăcariu și Giulia Safina Popa s-au oprit în primul tur</span></h2>
<p>Tot marți, Patricia Maria Țig, Andreea Prisacariu și Giulia Safina Popa au fost eliminate în primul tur la Iași.</p>
<p>În primul meci al zilei de pe Arena Centrală, Patricia Maria Țig (30 de ani, locul 196 WTA) a fost învinsă de jucătoarea argentiniană Maria Lourdes Carle (25 de ani, 124 WTA), scor 6-2, 7-5. Carle va juca în optimi cu principala favorită, Elina Avanesyan, din Armenia (22 de ani, numărul 53 mondial), nimeni alta decât finalista ediției trecute.</p>
<p>Avanesyan a învins-o în primul tur pe ieșeanca Andreea Prisăcariu (25 de ani, locul 368 WTA), scor 6-3, 6-3.</p>
<h2><span>Salt spectaculos în clasamentul mondial pentru Giulia Safina Popa</span></h2>
<p>Ziua de marți a fost una specială pentru Giulia Safina Popa, sportiva care la doar 15 ani a debutat pe tabloul principal la un turneu WTA 250. După două victorii spectaculoase în calificări, în fața unor favorite, Giulia, locul 1.225 WTA, a cedat pe tablou în fața jucătoarei Victoria Jimenez Kasintseva, din Andorra (19 ani, numărul 130 mondial), scor 6-2, 7-5. Dacă ar fi învins-o pe Kasintseva, Popa ar fi avut un meci de gală în faza optimilor de finală, cu Irina Begu.</p>
<p>Giulia Safina Popa rămâne totuși cu cele 18 puncte WTA acumulate pentru calificarea pe tabloul principal și face un salt spectaculos în ieraria mondială, de 349 de poziții, de pe 1.225 până pe 876. Popa are la activ 27 de puncte WTA și a atins cea mai bună poziție din carieră după turneul de la Iași.</p>
<p>În calificări, tânăra de doar 15 ani a învins-o în primul tur pe principala favorită, Andrea Lazaro Garcia, din Spania (30 de ani, locul 186 WTA), scor 7-6 (10), 6-4, iar în turul decisiv a trecut și de favorita 9, italianca Silvia Ambrosio (29 de ani, numărul 278 mondial), scor 7-6 (5), 1-6, 6-3.</p>
<h3><span>Rezultatele înregistrate marți, 15 iulie, la UniCredit Iași Open</span></h3>
<p>Simplu – Turul 1</p>
<p>Maria Lourdes Carle (Spania) – [WC] Patricia Maria Țig (România) 2-6, 6-2, 6-2</p>
<p>[1] Elina Avanesyan (Armenia) – [WC] Andreea Prisăcariu (România) 6-3, 6-3</p>
<p>[2] Jaqueline Cristian (România) – [Q] Daria Lodikova 6-1, 6-4</p>
<p>Sorana Cîrstea (România) – Mihaela Buzărnescu (România) 6-2, 6-2</p>
<p>Victoria Jimenez Kasintseva (Andorra) – [Q] Giulia Safina Popa (România) 6-2, 7-5</p>
<p>Simona Waltert (Elveția) – Anastasija Sevastova (Letonia) 6-3, 6-3</p>
<p>[8] Francesca Jones (Marea Britanie) – [Q] Alicia Herrero Linana (Spania) 6-3, 6-2</p>
<p>[Q] Anna Siskova (Cehia) – Katarzyna Kawa (Polonia) 6-4, 4-6, 7-6 (2)</p>
<p>[Q] Irene Burillo (Spania) – [4] Nuria Parizas Diaz (Spania) 5-7, 7-5, 4-1 retragere</p>
<p>Panna Udvardy (Ungaria) – [Q] Margaux Rouvroy (Franța) 6-3, 2-6, 7-5</p>
<p>Dublu – Turul 1</p>
<p>[1] Iryna Shymanovich / Anna Siskova (Cehia) vs [WC] Ana Bogdan (România) / Jil Teichmann (Elveția) 6-2, 6-2</p>
<p>Alicia Barnett (Marea Britanie) / Elixane Lechemia (Franța) – Shuo Feng (China) / Kimberley Zimmermann (Belgia) 6-3, 6-4</p>
<h3><span>Programul zilei de miercuri, 16 iulie:</span></h3>
<p>Terenul Central / Start ora 10.30</p>
<p>Maja Chwalinska (Polonia) vs [6] Jil Teichmann (Elveția)</p>
<p>[Q] Anna Siskova (Cehia) vs [3] Ann Li (USA)</p>
<p>[WC] Georgia Crăciun (România) / Andreea Prisacariu (România) vs [3] Emily Appleton (Marea Britanie) / Isabelle Haverlag (Olanda)</p>
<p>Nu înainte de 16:30 [7] Irina Begu (România) vs Victoria Jimenez Kasintseva (Andorra)</p>
<p>Nu înainte de 18:30 Sorana Cîrstea (România) vs [5] Varvara Gracheva (Franța)</p>
<p>Terenul 5 / Start ora 16.00</p>
<p>Nu înainte de 16.00 Amina Anshba / Aliona Bolsova (Spania) vs [2] Quinn Gleason (USA) / Ingrid Martins (Brazilia)</p>
<p>[4] Maja Chwalinska (Polonia) / Anastasia Detiuc (Cehia) vs Irene Burillo (Spania) / Andrea Lazaro Garcia (Spania)</p>
<p>Yvonne Cavalle-Reimers (Spania) / Alicia Herrero Linana (Spania) vs Jessie Aney (USA) / J. Failla (USA)</p>

]]></description>
    </item>
    <item>
      <title>Darren Cahill a luat decizia legată de colaborarea cu Jannik Sinner și în 2026: „Asta va face”</title>
      <link>https://www.prosport.ro/alte-sporturi/tenis/darren-cahill-a-luat-decizia-legata-de-colaborarea-cu-jannik-sinner-si-in-2026-asta-va-face-20221650</link>
      <description><![CDATA[<img src="https://www.prosport.ro/wp-content/uploads/2025/07/Darren-Cahill-a-luat-decizia-legata-de-colaborarea-cu-Jannik-Sinner-si-in-2026-„Asta-va-face-e1752686737128.jpg"/><br/><p>Darren Cahill, fostul antrenor al Simonei Halep și actualul antrenor al lui Jannik Sinner, a luat decizia legată de colaborarea cu italianul.</p>
<p>Jannik Sinner este omul momentului în tenisul mondial, după triumful senzațional de la Wimbledon, acolo unde l-a învins în finală chiar pe rivalul său, ibericul Carlos Alcaraz.</p>
<h2><span>Darren Cahill a luat decizia legată de colaborarea cu Jannik Sinner și în 2026: „Asta va face”</span></h2>
<p><span>Italianul s-a impus în 4 seturi</span>, scor 4-6, 6-4, 6-4, 6-4 și a oprit seria lui Carlos Alcaraz de la Wimbledon, cel care a câștigat atât în 2023, cât și în 2024 pe iarba londoneză.</p>
<p>Printre persoanele care au contribuit la succesul uimitor al lui Jannik Sinner se află și australianul Darren Cahill, nimeni altul decât fostul antrenor pe care l-a avut și Simona Halep.</p>
<p>După trofeul câștigat la Wimbledon, Jannik Sinner a mai primit o veste foarte importantă. Concret, Darren Cahill avea o înțelegere de colaborare cu Jannik Sinner până la sfârșitul anului 2025, însă titlul cucerit la Grand Slam-ul londonez i-a schimbat planurile antrenorului australian.</p>
<p>Potrivit Corriere della Serra, Darren Cahill va continua să-i fie alături lui Jannik Sinner și în 2026, doar că termenii colabărorii se schimbă. Antrenorul nu va mai fi prezent la toate turneele la care participă italianul, ci doar la cele mai importante.</p>
<p>Totuși, important pentru Sinner este că nu pierde un om esențial din staff-ul său. Darren Cahill îi va fi alături și în 2026 la turneele de Grand Slam.</p>
<p>Daren Cahill s-a alăturat echipei italianului în februarie 2022. În decurs de un an și jumătate, l-a transformat pe Jannik într-unul dintre cei mai buni jucători din lume.</p>
<h2><span>Jannik Sinner, cel mai în formă jucător de tenis din lume! Și-a luat revanșa în fața lui Carlos Alcaraz după eșecul de la Roland Garros</span></h2>
<p>Jannik Sinner a câștigat 4 dintre ultimele 7 turnee de Grand Slam, demonstrând că este cel mai în formă jucător de tenis al momentului. De asemenea, italianul a arătat că are o rezistență mentală impresionantă.</p>
<p>După ce <span>a pierdut finala de la Roland Garros</span> într-un mod absolut incredibil, Sinner și-a luat revanșa în fața lui Carlos Alcaraz chiar la următorul Grand Slam, pe iarba de la Wimbledon.</p>
<p>Foarte sigur pe el, italianul a rezolvat meciul în 4 seturi, scor 4-6, 6-4, 6-4, 6-4. Carlos Alcaraz a părut departe de ceea ce a arătat în precedentele finale de la Wimbledon, dar asta și pentru că acum a avut în față un adversar care a jucat la un nivel ireal.</p>
<p>Mai mulți specialiști din lumea tenisului, inclusiv Patrick Mouratoglou, afirmă că Jannik Sinner are un joc similar cu cel al lui Novak Djokovic, dacă nu chiar mai bun decât al campionului sârb.</p>

]]></description>
    </item>
    <item>
      <title>Simona Halep a făcut un gest care nu-i stă în fire, după ce a apărut o carte despre viața ei: „Nu am nicio legătură cu ea!”</title>
      <link>https://www.prosport.ro/alte-sporturi/tenis/simona-halep/simona-halep-a-facut-un-gest-care-nu-i-sta-in-fire-dupa-ce-a-aparut-o-carte-despre-viata-ei-nu-am-nicio-legatura-cu-ea-20220499</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-a-facut-un-gest-care-nu-i-sta-in-fire-dupa-ce-a-aparut-o-carte-despre-viata-ei-„Nu-am-nicio-legatura-cu-ea-1-1400x821.jpg"/><br/><p>Cea mai valoroasă jucătoare de tenis a României, Simona Halep, a anunțat clar că volumul despre viața ei, care a apărut, deja, nu am nicio legătură cu ea.</p>
<p>Fostul lider mondial și-a dat acordul pentru publicarea unei lucrări despre ea, dar lucrarea ieșită pe piață, „Simona Halep. Eroul. Mitul. Omul”, nu are legătură cu ea.</p>
<h2><span>Carte despre viața Simonei Halep nu are nicio legătură cu ea, a spus fosta mare sportivă</span></h2>
<p>În viitorul apropiat, va apărea <span>o lucrare amplă despre cea mai valoroasă jucătoare</span> de tenis pe care a dat-o România. Cartea „Din România, Simona Halep” poate fi, deja, comandată, la prețul de 249 de lei și va fio editată de colegii de la Treizecizero.</p>
<p>În schimb, cineva a „furat startul” șik a scos o altă lucrare, intitulată „Simona Halep. Eroul. Mitul. Omul”. Acest lucru a făcut-o pe Simona să reacționeze: „Nu am nicio legătură cu această carte!!!”, a punctat ea pe secțiunea story a contului ei de instagram.</p>
<p>Reacție vine în contextul în care oamenii, nedumeriți, nu știu care este cartea pentru care Simona și-a dat acceptul și au întrebat pe care s-o cumpere.</p>
<h2><span>Fosta mare sportivă și-a dat acordul doar pentru lucrarea „Din România, Simona Halep”</span></h2>
<p>În ceea ce privește cartea „Din România, Simona Halep”, aceasta va avea 300 de pagini, inclusiv 400 de fotografii cu fosta sportivă, câștigătoare a titlurilor de Mare Șlem de la Roland Garros, în 2018, și Wimbledon, în 2019. De asemenea, ea a realizat o ședință foto realizată exclusiv pentru acest eveniment.</p>
<p>„Recent, a apărut în spațiul public o carte care mă plasează, cel puțin din perspectiva titlului, în poziția de subiect principal al acesteia. M-a sunat multă lume să mă întrebe dacă îmi aparține și să mă felicite pentru această carte, descrisă constant ca fiind biografică și atribuită indirect mie.</p>
<p>Mă bucură în mod deosebit căldura și interesul oamenilor pentru cariera mea, dar trebuie să spun că nu am nicio legătură cu această carte sau cu autorul său.</p>
<p>Această postare nu are nimic de a face cu Treizecizero, este vorba despre o altă carte care a apărut pe piață.</p>
<p>În proiectul Treizecizero m-am implicat cu ședința foto și am dat acordul”, a transmis Simona Halep cu puțin timp înainte să facă dezmințirea cu privire la cealaltă lucrare care îi este dedicată.</p>
<p>Simona Halep s-a retras la începutul lunii februarie a anului 2025, după ce <span>a fost învinsă în primul tur la Transylvania Open</span>. Nu a fost o decizie luată „din scurt”, dar ulterior a dezvăluit că nici măcar părinții ei nu au știut anunțul pe care l-a făcut la finalul confurntării cu Lucia Bronzetti.</p>

]]></description>
    </item>
    <item>
      <title>Irina Begu s-a calificat în optimi la UniCredit Iași Open. Ana Bogdan și Miriam Bulgaru, eliminate în primul tur</title>
      <link>https://www.prosport.ro/alte-sporturi/irina-begu-s-a-calificat-in-optimi-la-unicredit-iasi-open-ana-bogdan-si-miriam-bulgaru-eliminate-in-primul-tur-20220192</link>
      <description><![CDATA[<img src="https://www.prosport.ro/wp-content/uploads/2025/07/Begu2.jpeg"/><br/><p>Irina Begu este prima jucătoare din România calificată în optimi la UniCredit Iași Open, turneu de categorie WTA 250 dotat cu premii totale de 239.212 de euro.</p>
<p>Favorită 7 la Iași, Irina Begu, 34 de ani, locul 110 WTA, a învins-o fără emoții în primul tur pe jucătoarea niponă Nao Hibino (30 de ani, numărul 175 mondial), scor 6-1, 6-2, după o evoluție solidă, meciul întinzându-se pe durata a 69 de minute.</p>
<h2><span>Irina Begu, calificare fără emoții în optimi pe zgura de la Iași</span></h2>
<p>În optimi, <span>Begu o va întâlni pe învingătoarea</span> dintre marea surpriză a calificărilor, adolescenta de doar 15 ani Giulia Safina Popa, venită din calificări, locul 1.225 WTA și Victoria Jimenez Kasintseva, din Andorra (19 ani, 130 WTA).</p>
<p>În schimb, Miriam Bulgaru și Ana Bogdan au fost eliminate în primul tur. Miriam Bulgaru (26 de ani, locul 219 WTA) a cedat în trei seturi în fața elvețiencei Jil Teichmann (27 de ani), numărul 102 mondial, favorită 6, scor 1-6, 7-6 (2), 6-1. Miriam a câștigat clar primul set, cu 6-1 și a servit de două ori pentru meci, la 5-4 și 6-5 în setul secund, însă de fiecare dată elvețianca a făcut rebreak și s-a impus în cele din urmă în tie-break.</p>
<p>Decisivul nu a avut istoric, iar Teichmann, fostă număr 21 mondial, s-a impus cu 6-1 și s-a calificat în optimi, fază în care va da peste poloneza Maja Chwalinska.</p>
<h2><span>Ana Bogdan, dublă campioană la Iași, învinsă în primul tur</span></h2>
<p>În ultimul meci al serii, Ana Bogdan, 32 de ani, locul 239 WTA, a fost învinsă în două seturi de Varvara Gracheva, din Franța (24 de ani, numărul 106 mondial), favorită 5, scor 7-5, 6-2. În optimi, Gracheva o va întâlni pe câștigătoarea dintre Sorana Cîrstea și Mihaela Buzărnescu.</p>
<p>Ana Bogdan a câștigat doi ani la rând turneul de la Iași, în 2022 și 2023, ambele concursuri de categorie WTA 125.</p>
<h2><span>Giulia Safina Popa, marea surpriză a turneului de la Iași</span></h2>
<p>Marea revelație de până acum a turneului de la Iași este Giulia Safina Popa. În vârstă de doar 15 ani, Giulia Safina Popa, locul 1.225 WTA, a furnizat două mari surprize în calificări, reușind să ajungă pe tabloul principal cu două victorii spectaculoase în fața unor favorite.</p>
<p>În primul tur, Giulia a trecut în două seturi de Andrea Lazaro Garcia, din Spania (30 de ani, locul 186 WTA), principala favorită, scor 7-6 (10), 6-4, iar luni a învins-o și pe favorita 9, italianca Silvia Ambrosio (29 de ani, numărul 278 mondial), scor 7-6 (5), 1-6, 6-3. Aflată pentru prima dată pe tabloul principal la un turneu WTA, Popa va juca în primul tur cu Victoria Jimenez Kasintseva, din Andorra (19 ani, 130 WTA).</p>
<p>Alte două jucătoare din România au pierdut în turul 2 al calificărilor. Ilinca Amariei a cedat în două seturi la Alicia Herrero Linana (Spania, 6-3, 6-1, iar Georgia Crăciun a fost eliminată de Margaux Rouvroy (Franța), favorită 11, scor 0-6, 6-3, 6-4.</p>
<p>Rezultatele înregistrate luni, 14 iulie, la UniCredit <span>Iași Open</span>:</p>
<p>Calificări – Turul 2<br/>
Alicia Herrero Linana (Spania) – [WC] Ilinca Amariei (România) 6-3, 6-1<br/>
[11] Margaux Rouvroy (Franța) – Georgia Crăciun (România) 0-6, 6-3, 6-4<br/>
[WC] Giulia Safina Popa (România) – [9] Silvia Ambrosio (Italia) 7-6 (5), 1-6, 6-3<br/>
Daria Lodikova – [3] Selena Janicijevic (Franța) 7-6 (4), 7-6 (8)<br/>
Anna Siskova (Cehia) – [8] Aliona Bolsova (Spania) 3-6, 6-3, 6-0<br/>
[6] Irene Burillo (Spania) – [12] Mia Ristic (Serbia) 5-7, 7-5, 7-5</p>
<p>Simplu – Turul 1<br/>
[6] Jil Teichmann (Elveția) – [WC] Miriam Bulgaru (România) 1-6, 7-6 (2), 6-1<br/>
[7] Irina Begu (România) – Nao Hibino (Japonia) 6-1<br/>
[5] Varvara Gracheva (Franța) – [WC] Ana Bogdan (România) 7-5, 4-1<br/>
Jana Fett (Croația) – Veronika Erjavec (Slovenia) 7-6 (6), 6-2<br/>
Maja Chwalinska (POL) – Iryna Shymanovich 4-6, 6-4, 6-2<br/>
[3] Ann Li (USA) – Guyomar Maristany Zuleta De Reales (ESP) 3-6, 6-2, 6-2</p>
<p>Dublu – Turul 1<br/>
Maria Lourdes Carle (Argentina) / Simona Waltert (Elveția) – Innes Ibbou (Algeria) / Bibiane Schoofs (Olanda) 7-6 (6), 6-4<br/>
Veronika Erjavec (Slovenia) / Panna Udvardy (Ungaria) – Naima Karamoko (Elveția) / Lian Tran (Olanda) 6-4, 6-2<br/>
(Narcis POHOAȚĂ)</p>
<p>Foto: Cristina Huțu, Iași Open</p>

]]></description>
    </item>
  </channel>
</rss>
