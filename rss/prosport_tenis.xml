<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Emil Boc i-a pregătit un cadou special Simonei Halep</title>
      <link>https://www.prosport.ro/diverse/emil-boc-i-a-pregatit-un-cadou-special-simonei-halep-20194577</link>
      <description><![CDATA[<img src="https://www.prosport.ro/wp-content/uploads/2025/06/Emil-Boc-i-a-pregatit-un-cadou-special-Simonei-Halep.jpg"/><br/><p>Emil Boc i-a pregătit un cadou Special Simonei Halep, pe care sportiva din Constanța l-a primit când a fost în vizită la primăria din Cuj-Napoca.</p>
<p>Fostul lider WTA a deschis festivalul Sports Festival, care a început ieri, 12 iunie 2025, la Cluj Napoca, oraș în care Simona Halep și-a anunțat retragerea din tenis.</p>
<h2><span>Emil Boc, cadou special pentru Simona Halep</span></h2>
<p>Chiar dacă s-a retras din tenis, <span>Simona Halep nu duce lipsă de activități</span>. În această perioadă, sportiva din Constanța se află la Cluj-Napoca, unde are loc Sports Festival, în perioada 12-15 iunie 2025.</p>
<p>Fostul lider WTA a făcut și o vizită la primăria Cluj-Napoca, unde s-a întâlnit cu Emil Boc. Edilul a primit-o cum se cuvinte pe dubla câștigătoare de Grand Slam și i-a pregătit chiar și un cadou special.</p>
<p><span>Fosta mare jucătoare de tenis</span> a primit, din partea primarului din Cluj-Napoca, un tricou alb, pe care era inscripționat textul „Super Simona” și numărul 24, care reprezintă numărul de titluri WTA pe care Sportiva din Constanța le-a cucerit de-a lungul carierei. Imediat după ce a făcut câteva fotografii împreună cu Emil Boc și cu alți angajați din primărie, Simona Halep a primit și un imens buchet de flori.</p>
<p>Totodată, Emil Boc a ținut să îi arate Simonei Halep că încă păstrează o minge de tenis, semnată chiar de marea campioană după ce a reușit să câștige titlul la Wimbledon.</p>
<p>„Marea noastră campioană este la noi, la Cluj, ne bucurăm că este la Sports Festival. Sunt fericit că ne onorează și cu o vizită la primărie”, a precizat Emil Boc, în momentul în care a primit-o pe Simona Halep la primărie.</p>
<h2><span>Simona Halep, relație specială cu orașul Cluj-Napoca</span></h2>
<p>Simona Halep are o relație specială cu orașul Cluj-Napoca. În urmă cu doar câteva luni, aici, fostul lider WTA a decis să renunțe definitiv la tenisul profesionist. Sportiva din Constanța a transmis și un mesaj după vizita pe care i-a făcut-o primarului Emil Boc.</p>
<p>„De fiecare dată când vin la Cluj mă simt foarte bine și vreau să vă mulțumesc pentru această primire la Sports Festival, ca în fiecare an. Sper să ne simțim bine în acest weekend”, a precizat Simona Halep, prezentă la primăria din Cluj-Napoca.</p>
<p>Sâmbătă, pe data de 14 iunie 2025, pe BT Arena din Cluj-Napoca va avea loc evenimentul verii din sportul românesc. Ronaldinho va juca într-un meci demonstrativ alături de Julio Cesar, Cristian Zaccardo, Marco Materazzi, Ricardinho, Robert Pirès, Wesley Sneijder, Kevin Kurányi și Adriano. Adversarii lor vor fi Bogdan Lobonț, Cosmin Contra, Răzvan Raț, Mirel Rădoi, Florin Cernat, Alexandru Chipciu, Adrian Ilie, Eric de Oliveira și Adrian Mutu.</p>

]]></description>
    </item>
    <item>
      <title>ProSport, pe urmele noului nume important din tenisul românesc! O galerie numeroasă și cunoscutul comentator sportiv i-au făcut galerie în Slovacia: „O să merg direct la Wimbledon”. EXCLUSIV</title>
      <link>https://www.prosport.ro/alte-sporturi/tenis/prosport-pe-urmele-noului-nume-important-din-tenisul-romanesc-o-galerie-numeroasa-si-cunoscutul-comentator-sportiv-i-au-facut-galerie-in-slovacia-o-sa-merg-direct-la-wimbledon-ex-20194367</link>
      <description><![CDATA[<img src="https://www.prosport.ro/wp-content/uploads/2025/06/ProSport-pe-urmele-noului-nume-important-din-tenisul-romanesc.jpg"/><br/><p>Slovacia nu este cu ochii doar pe turneul final rezervat jucătorilor U21! La Bratislava, un turneu puternic challenger a atras atenția, mai ales că la start a fost și un român, este vorba de Filip Jianu.</p>
<p>În vârstă de 23 de ani, bucureșteanul s-a oprit în optimile de finală, dar n-a lăsat o impresie deloc rea în duelul cu Cristian Garin, chiar dacă a pierdut în două seturi.</p>
<h2><span>ProSport, pe urmele lui Filip Jianu! Bere, șezlonguri și atmosferă de litoral la turneul de tenis de la Bratislava</span></h2>
<p><span>ProSport</span> a fost alături și de Filip Jianu la Bratislava, înainte ca oamenii lui Daniel Pancu să facă ședința de pregătire înaintea duelului tare cu Spania de la Euro U21.</p>
<p>Organizat în circuitul ATP din 2019, turneul de la Bratislava a strâns lume multă într-un frumos complex amenajat aproape de arena celor de la Slovan, acolo unde va juca și naționala noastră de tineret următoarele partide.</p>
<p>O parte dintre fani au urmărit partida direct din șezlong, iar alții de la o cafea și un suc, având în vedere că un restaurant impunător se afla chiar lângă terenul unde a evoluat Jianu.</p>
<h2><span>Filip Jianu, încurajat și de un cunoscut comentator sportiv la meciul de la Bratislava: „Nu mă așteptam la asta!”</span></h2>
<p>Filip Jianu a avut parte și de mulți suporteri la partida din optimile de finală, în condițiile în care o parte dintre fanii naționalei au ales să vadă turneul de tenis într-o zi în care naționala lui Pancu n-are meci.</p>
<p>Unul dintre fanii înfocați pe care i-a avut Jianu a fost și Mădălin Negoiță, unul dintre cei mai apreciați comentatori sportivi. Acesta a venit în calitate de suporter să vadă naționala de tineret a României, așa cum s-a întâmplat și în 2019, atunci când <span>tricolorii au reușit să prindă o calificare fantastică în semifinale.</span></p>
<figure aria-labelledby="figcaption_attachment_20194377" class="wp-caption aligncenter" id="attachment_20194377"><img alt="" class="wp-image-20194377 size-large" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/Negoita-fan-tenis-1400x1050.jpg" srcset="https://www.prosport.ro/wp-content/uploads/2025/06/Negoita-fan-tenis-1400x1050.jpg 1400w, https://www.prosport.ro/wp-content/uploads/2025/06/Negoita-fan-tenis-768x576.jpg 768w, https://www.prosport.ro/wp-content/uploads/2025/06/Negoita-fan-tenis-1536x1152.jpg 1536w, https://www.prosport.ro/wp-content/uploads/2025/06/Negoita-fan-tenis-2048x1536.jpg 2048w" width="1400"/><figcaption class="wp-caption-text" id="figcaption_attachment_20194377">Mădălin Negoiță nu poate uita de marea pasiune nici atunci când se află în concediu, dovadă că a fost în tribune și la Trnava, acolo unde România U21 a cedat la limită cu Italia U21, scor 0-1. Foto: ProSport</figcaption></figure>
<p>Un grup de suporteri din Oradea au ținut și ei să fie alături de Jianu, fanii planificându-și un concediu în <span>perioada în care naționala mare a României a jucat în Austria</span>, iar tricolorii mici luptă pentru a ieși din faza grupelor la Euro U21.</p>
<blockquote><p>Nu mă așteptam ca în Bratislava să fie destul de mulți români să mă încurajeze. A fost un meci bun, cu un jucător bun. A fost bine clasat în circuitul ATP mulți ani. Am avut mingi de set, am dat tot ce am avut mai bun, dar asta este”, a spus Filip Jianu, pentru <span>ProSport.</span></p></blockquote>
<p>„Planul meu este să progresez în continuare, să încep să fac rezultate la turneele de Grand Slam, să joc mereu la aceste turnee”, a continuat Jianu, care a evoluat recent și la București, acolo unde a cedat în fața bosniacului Dzumhur.</p>
<h2><span>Filip Jianu: „Obiectivul ar fi să mă calific pe tabloul principal la un Grand Slam!”</span></h2>
<p>Sportivul nostru așteaptă acum cu nerăbdare Grand Slam-ul de la Wimbledon, sperând ca de această dată să prindă tabloul principal, obiectiv pe care nu l-a reușit pe zgura de la Roland Garros.</p>
<p>Deocamdată, Filip Jianu se află pe locul 210, obiectivul acestuia fiind să avanseze cât mai mult în circuitul ATP.</p>
<blockquote><p>Obiectivul ar fi ca în acest an să mă calific pe tabloul principal la un Grand Slam și să sparg bariera de TOP 200. La Roland Garros am mers ok, am jucat două meciuri în calificări, am pierdut în al treilea. Puțin dezamăgit, dar sper de aici să merg doar în sus. Mă gândesc doar la mine. Dacă e să mai cad în clasament, nu mă afectează, trebuie să fiu eu mulțumit de mine. O să merg direct în calificările de la Wimbledon, sper să joc bine. Dacă te adaptezi, se poate oriunde”, a încheiat Jianu.</p></blockquote>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/uh1_Aozm3TE?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="ProSport, pe urmele noului nume important din tenisul românesc, Filip Jianu!”O să merg la Wimbledon”" width="500"></iframe></div>

]]></description>
    </item>
    <item>
      <title>Serena Williams, imagini incendiare în costum de baie. S-a lăsat fotografiată la piscină, după ce a slăbit vizibil</title>
      <link>https://www.prosport.ro/diverse/serena-williams-imagini-incendiare-in-costum-de-baie-s-a-lasat-fotografiata-la-piscina-dupa-ce-a-slabit-vizibil-20194530</link>
      <description><![CDATA[<img src="https://www.prosport.ro/wp-content/uploads/2025/06/Serena-Williams-imagini-incendiare-in-costum-de-baie.-S-a-lasat-fotografiata-la-piscina-dupa-ce-a-slabit-vizibil-e1749796498293.jpg"/><br/><p>Serena Williams a postat imagini incendiare pe rețelele de socializare. Fosta jucătoare de tenis s-a lăsat fotografiată în piscină, în costum de baie, arătând o siluetă de invidiat.</p>
<p>După retragerea din tenis, Serena Williams a rămas o figură importantă a sportului. Ea, după ce a slăbit vizibil, a postat o serie de <span>fotografii în costum de baie</span>, care au făcut înconjurul internetului.</p>
<h2><span>Serena Williams, foto în costum de baie</span></h2>
<p>Fosta sportivă, o figură publică cu <span>peste 18 milioane de urmăritori pe Instagram</span>, a postat mai multe fotografii de la piscină, cu care și-a încântat fanii.</p>
<p>„Anul școlar e gata, e vară și sezonul costumelor de baie.. Sper că sunteți pregătiți!”, a spus Serena, 43 de ani, fostul lider mondial WTA.</p>
<p>Fanii s-au grăbit să comenteze. „Cea mai frumoasă femeie pe care am văzut-o”, „Oh, Dumnezeule, am văzut asta, iar acum a trebuit să urmăresc, n-aveam cum să n-o fac”, „Dragă, arăți fantastic și încă ai un corp de 20 de ani”, „Așa da, soro, da!”, au fost câteva dintre reacții.</p>
<p>Serena Williams este o prezență frecventă pe rețelele de socializare, acolo unde strânge frecvent zeci de mii de aprecieri și mii de comentarii la postările sale.</p>
<p>În descrierea de pe Instagram, vedeta a optat pentru un mesaj scurt, fiind o „atletă transformată în antreprenor”. Totodată, ea se mândrește cu cei doi copii ai săi, Olympia Ohanian și Adira Ohanian, cărora le-a făcut conturi de Instagram.</p>
<ul>
<li>Serena Williams s-a retras în urmă cu aproape doi ani din circuitul WTA</li>
</ul>
<h2><span>Ce face Serena Williams după retragerea din tenis</span></h2>
<p>Cu o avere estimată de Forbes la peste 290.000.000 de dolari, Serena Williams pare că și-a găsit „job-ul” după retragerea din tenis. Fosta jucătoare a devenit antreprenor.</p>
<p>La doi ani de la retragere, fosta sportivă a declarat că a câștigat o sută de milioane de dolari de-a lungul carierei. Dar, ea deține mai multe afaceri, printre care și Serena Ventures, un fond de investiții pentru femei și pentru persoanele de culoare.</p>
<p>Totodată, Serena are Will Perform – în calitate de co-fondator, un start-up care este destinat sportivilor și care oferă suplimente pentru dureri musculare.</p>
<p>Serena este implicată și în industria media. Deține Nine Two Six Productions, o casă video-foto care aduce la „lumină” poveștile dure ale femeilor.</p>

]]></description>
    </item>
    <item>
      <title>Ion Țiriac, devastat de soarta pe care a avut-o. Viața de miliardar a devenit insuportabilă: „Niciodată n-aș mai face-o”</title>
      <link>https://www.prosport.ro/diverse/ion-tiriac-devastat-de-soarta-pe-care-a-avut-o-viata-de-miliardar-a-devenit-insuportabila-niciodata-n-as-mai-face-o-20194198</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-devastat-de-soarta-pe-care-a-avut-o.-Viata-de-miliardar-a-devenit-insuportabila-„Niciodata-n-as-mai-face-o-e1749734714109.jpg"/><br/><p>Ion Țiriac (86 de ani), legenda tenisului mondial și cel mai bogat om de afaceri din România, a vorbit deschis despre soarta sa și deciziile pe care le-a luat în viață.</p>
<p>Într-un interviu recent a afirmat că, dacă ar fi să o ia de la capăt, nu ar mai face aceleași alegeri în viață, o viață care i-a fost invidiată, dar care, în opinia sa, nu ar merita trăită astfel.</p>
<p>Potrivit revistei Forbes, <span>Ion Țiriac este cel mai bogat român, cu o avere de 2,1 miliarde de dolari, </span>depășindu-i pe frații Pavăl, cei care dețin Dedeman.</p>
<h2><span>Ion Țiriac, devastat de soarta sa. Viața de miliardar, insuportabilă: „Niciodată n-aș mai face-o”</span></h2>
<p>Legendarul Ion Țiriac a muncit foarte mult pentru a ajunge la nivelul la care este astăzi, dar susține, cu o urmă de tristețe, că nu a meritat să facă tot acest sacrificiu, cu timp doar pentru muncă și nimic altceva. Chiar dacă viața sa de miliardar este invidiată de mulți, aceasta a venit cu un cost pe măsură, recunoaște afaceristul.</p>
<p>„Nici cămașa asta pe care o am pe mine nu o duc cu mine. În viața asta am făcut ceva. Mă duc mulțumit? Nemulțumit nu sunt, însă aș mai face-o din nou? Niciodată n-aș mai face-o”, a declarat Ion Țiriac în emisiunea <span>Școala Sportivă</span>.</p>
<p>Întrebat dacă „drumul” său a fost lung sau dificil, răspunsul celui mai bogat român în acest moment a fost unul fără ezitare și are legătură cu timpul.</p>
<p>„Pentru că nu am avut timp să văd o floare înflorind, să văd o frunză verde, să mă duc cu familia, să mă duc cu prietenii, să mă îmbăt o dată sau să beau o sticlă de vin.</p>
<p>Nu. Numai muncă, muncă și muncă. Merită? Nu! Nu merită. Și cu asta ai terminat-o cu unul din cei mai mari oameni ai secolului. Și atunci spui: «Ai fi făcut-o din nou?» Eu da. De ce? Pentru că am fost născut în perioada în care a fost și războiul, am trăit după război”, a mai spus Ion Țiriac.</p>
<h2><span>Țiriac, despre averea sa: „N-am timp să îmi chetui banii, darămite să fac alte treburi”</span></h2>
<p>Miliardarul a rememorat perioada de după război, când a rămas orfan de tată și a trebuit să devină capul familiei și să se angajeze la fabrica din oraș, o perioadă pe cât de grea, pe atât de importantă pentru omul care a devenit.</p>
<p>„A murit tătăl meu, în 1950, iar mama a rămas cu mine și cu sora mea. Aia a fost perioada care te-a clădit, absolut. Să muncești la Steagul Roșu, la 16 ani, să fii cu 375 de lei în plic…”, a mai spus Ion Țiriac.</p>
<p>Revenind la vremurile actuale, Ion Țiriac a subliniat că nu are timp să cheltuie din banii pe care i-a câștigat în timpul vieții.</p>
<p>„N-am timp să îmi cheltui banii, darămite să fac alte treburi. Te bați cu morile de vânt, iar acolo nu e bine”, a completat miliardarul, care are trei copii legitimi, Ion Alexandru, Karim Mihai și Natalia Ioana.</p>

]]></description>
    </item>
    <item>
      <title>Televiziunea a renunțat la controversatul star înainte de turneu</title>
      <link>https://www.prosport.ro/alte-sporturi/tenis/televiziunea-a-renuntat-la-controversatul-star-inainte-de-turneu-20193622</link>
      <description><![CDATA[<img src="https://www.prosport.ro/wp-content/uploads/2025/06/Televiziunea-a-renuntat-la-controversatul-star-inainte-de-turneu-1400x778.jpg"/><br/><p>Controversatul Nick Kyrgios a primit o veste proastă înaintea ediției din 2025 a turneului de la Wimbledon. Nu va mai putea comenta meciurile la TV.</p>
<p>BBC a decis să pună capăt colaborării, pe fondul reacțiilor dure apărute în spațiul public. Inclusiv oamenii politici s-au arătat indignați de prezența australianului la microfonul postului.</p>
<p>Acesta nu traversează o perioadă bună nici din punct de vedere sportiv. Deși spera să evolueze pe iarba londoneză, va trebui să mai aștepte, din cauza problemelor medicale cu care se confruntă.</p>
<h2><span>Nick Kyrgios nu va mai comenta meciurile de la Wimbledon. BBC a renunțat la serviciile sale</span></h2>
<p>În 2024, Kyrgios a comentat meciuri pentru BBC, dar a avut parte de o mulțime de critici, întrucât <span>a recunoscut că a agresat-o fizic pe fosta iubită</span>, Chiara Passari. Nu a contat nici măcar faptul că instanța din Canberra a catalogat incidentul drept minor și nepremeditat.</p>
<blockquote><p>„BBC ar trebui să se ruşineze de această numire. Este o ruşine şi arată dispreţul total pe care radiodifuzorul nostru naţional îl are pentru femei”, a declarat deputatul conservator Caroline Nokes.</p></blockquote>
<p>Prin urmare, postul de televiziune a decis să-l excludă din echipa de comentatori pentru Wimbledon 2025, turneul care va avea loc între 30 iunie și 13 iulie. La fel au procedat și cei de la ESPN, cu care a colaborat pe parcursul Australian Open.</p>
<h2><span>Kyrgios, val de critici la adresa lui Sinner: „Chiar credeți că există naivitatea asta?”</span></h2>
<p>În ultima perioadă, Nick Kyrgios a ieșit la rampă <span>printr-o serie de atacuri la adresa liderului mondial, Jannik Sinner</span>, care a fost protagonistul unui caz de dopaj. Explicațiile oficiale referitoare la testul pozitiv nu l-au convins.</p>
<blockquote><p>„Sinner este numărul unu în lume. Chiar credeți că își angajează un fizioterapeut pentru sute de mii de dolari și că acel fizioterapeut va umbla cu un bisturiu în geantă, fără protecție, și că va umbla aiurea? O să-și taie degetul și o să aplice cremă fără ca el să știe?</p>
<p> </p>
<p>Chiar credeți că la nivelul de număr 1 mondial există naivitatea asta? Oamenii ăștia sunt extrem de riguroși, nici măcar un strop de alcool nu beau. Și acum vor să ne facă să credem că nu știau nimic?”, a spus jucătorul din Antipozi.</p></blockquote>
<p>De asemenea, acesta a pus la îndoială integritatea sportivă a polonezei Iga Swiatek, catalogând implicarea ei într-un scandal de dopaj drept dezgustătoare pentru tenis. „Pictează o imagine oribilă. Toată lumea știe asta, dar nimeni nu vrea să vorbească. Este oribil”, a mai spus Kyrgios.</p>

]]></description>
    </item>
  </channel>
</rss>
