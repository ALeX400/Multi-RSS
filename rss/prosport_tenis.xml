<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ilie Năstase le face praf pe jucătoarele de BJK Cup care nu au mers să evolueze pentru România: „Nu vreau să fiu rău, dar…”</title>
      <link>https://www.prosport.ro/alte-sporturi/tenis/ilie-nastase-le-face-praf-pe-jucatoarele-de-bjk-cup-care-nu-au-mers-sa-evolueze-pentru-romania-nu-vreau-sa-fiu-rau-dar-20154937</link>
      <description><![CDATA[<img src="https://www.prosport.ro/wp-content/uploads/2025/04/Ilie-Nastase-le-face-praf-pe-jucatoarele-de-BJK-Cup-care-nu-au-mers-sa-evolueze-pentru-Romania-1400x804.jpg"/><br/><p>Echipa feminină de tenis a României a fost umilită în calificările pentru turneul final Billie Jean King Cup, iar Ilie Năstase le-a făcut praf pe jucătoarele care au refuzat convocarea.</p>
<p>România a cedat clar în fața Canadei și Japoniei, cu 0-3, în Grupa A de calificare, în contextul în care în echipă au fost patru debutante.</p>
<h2><span>Năstase le critică dur pe jucătoarele care au refuzat să evolueze pentru România</span></h2>
<p>Căpitanul nejucător Horia Tecău le-a convocat pe Anca Todoni (105 WTA la simplu, 289 la dublu), Miriam Bulgaru (211 WTA), Georgia Crăciun (367 WTA la simplu, 996 la dublu), Ilinca Amariei (455 WTA la simplu, 385 la dublu) şi Mara Gae (1100 WTA la simplu, 512 la dublu).</p>
<p>„Tricolorele” nu au câștigat niciun meci, <span>fiind învinse cu 0-3 atât de Canada</span>, când și de gazda întrecerii, Japonia. La finalul comfruntărilor, Tecău a spus că este supărat pe cele care nu au venit la lot, iar Ilie Năstase îi dă dreptate.</p>
<p>„Ar trebui să fie ele supărate că nu reprezintă România. Dar de ce la turnee se duc? Pun și eu o întrebare. Nu vreau să fiu rău, dar… Se duc pentru că sunt bani, nu?</p>
<p>Fiecare gândește cum vrea. Eu, dacă eram în locul lor, mă duceam să joc pentru România. Un copil, când începe un sport, are un singur lucru în cap, să joace pentru România. Dacă nu gândesc așa, treaba lor”, a declarat Ilie Năstase, în fața jurnaliștilor.</p>
<h2><span>Cum a răspuns Gabi Ruse criticilor lui Horia Tecău</span></h2>
<p>În meciul împotriva Canadei, Bulgaru a fost învinsă cu 6-1, 6-4 de Victoria Mboko, Anca Todoni a pierdut cu 4-6, 3-6 meciul cu Marina Stakusic, iar Crăciun și Gae au cedat cu 2-6, 4-6 în fața perechii Kayla Cross, Rebecca Marino.</p>
<p>Cu Japonia, Anca Todoni a câștigat primul set cu Moyuka Uchijima, cu 6-3, dar le-a cedat pe următoarele două, 6-7 (3), 2-6. De asemenea, Bulgaru a fost învinsă de Ena Shibahara, cu 7-5, 6-2, iar Dalina şi Gae au pierdut la Shuko Aoyama, Eri Hozumi cu 6-4, 6-2.</p>
<p>După ultimul meci, <span>Tecău le-a criticat pe sportivele care au refuzat să reprezinte România</span>, nefiind de acord ca acestea să joace în BJK Cup doar când le este favorabil contextul sau dacă se potrivește cu programul lor.</p>
<p>„Câteodată am aşa impresia că nu a fost jucător şi nu înţelege situaţia. Şi pentru noi, să mergem să jucăm în Japonia pe o altă suprafaţă, pe un alt continent, schimbând deja de zece ori fusul orar, nu e uşor. Pentru mine scopul principal a fost să mă calific la Roland Garros pe tabloul principal.</p>
<p>M-a şi durut puţin acea declaraţie a lui, pentru că am venit mereu cu sufletul deschis. S-a întâmplat o dată sau de două ori să nu pot participa. Să nu se înţeleagă faptul că nu vreau să joc pentru ţara mea. Iubesc să joc pentru ţara mea şi probabil că sunt cele mai frumoase momente din cariera unui sportiv”, a replicat Gabriela Ruse.</p>

]]></description>
    </item>
    <item>
      <title>„A fost mai bun decât mine, Rafa Nadal şi Roger Federer până la vârsta asta”. Novak Djokovic a recunoscut ce jucător din ATP a atins un nivel impresionant</title>
      <link>https://www.prosport.ro/alte-sporturi/tenis/a-fost-mai-bun-decat-mine-rafa-nadal-si-roger-federer-pana-la-varsta-asta-novak-djokovic-a-recunoscut-ce-jucator-din-atp-a-atins-un-nivel-impresionant-20155091</link>
      <description><![CDATA[<img src="https://www.prosport.ro/wp-content/uploads/2025/04/„A-fost-mai-bun-ca-mine-Rafa-Nadal-si-Roger-Federer-pana-la-varsta-asta.-Novak-Djokovic-a-recunoscut-ce-jucator-din-ATP-a-atins-un-nivel-impresionant.jpg"/><br/><p>Novak Djokovic a dezvăluit numele jucătorului care a reușit să devină mai bun decât el, Rafa Nadal și Roger Federer.</p>
<p>Veteranul sârb din circuitul ATP a revenit, după o pauză de 3 ani, la Mutua Madrid Open unde așteaptă momentan să își afle primul adversar. Prezent la turneul unde a triumfat deja de trei ori, Novak Djokovic a vorbit despre noile revelații din tenisul masculin. De asemenea, a precizat că ibericul Alcaraz este într-o formă mult mai bună decât era el sau vechii săi rivali la 21 de ani.</p>
<h2><span>Djokovic, cuvinte de laudă la adresa lui Alcaraz: „Poate scrie istorie mai mare decât noi”</span></h2>
<p><span>Carlos Alcaraz este marele absent </span>de la turenul găzduit în țara sa natală. Înainte de startul competiției, Djokovic a fost întrebat dacă spaniolul ar putea ajunge la același nivel ca el, Nadal și Federer, trio-ul care a ținut sus ștacheta ani de zile în ATP. Sârbul a oferit o reacție uimitoare. A precizat că Alcaraz a ajuns deja la nivelul pe care cei trei îl aveau la 21 de ani și chiar poate scrie o istorie mai mare decât cea bifată de trei dintre cei mai titrați tenismeni din istorie.</p>
<blockquote><p>„Cred că el a ajuns deja la acel nivel de tenis. Prin rezultatele sale, la această vârstă, se poate spune că a realizat mai multe decât noi la aceeași vârstă. Are întreaga carieră în față, are tot ce îi trebuie pentru a scrie istorie. Poate scrie chiar o istorie mai mare în sportul nostru. Absența lui nu este o veste bună pentru turneu, Carlos a fost, în ultimii 2-3 ani, vedeta numărul 1 aici”, a precizat Novak Djokovic, la conferința de presă.</p></blockquote>
<h2><span>„Raportat la vârsta sa, ceea ce a realizat e incredibil”, a mai precizat Djokovic </span></h2>
<p>Novak Djokovic a amintit că atât el cât și Nadal sau Federer au început să domine în lumea tenisului mult mai târziu decât Alcaraz. La 21 de ani, spaniolul are deja performanțe fantastice, începând perioada de apogeu mai devreme decât tenismenii care au dominat competițiile în ultimele două decenii.</p>
<blockquote><p>„Da, a existat o dominație clară, Rafa pe zgură, Roger pe iarbă; eu câștigam pe hard ani la rând: Indian Wells, Miami, unul după altul… Dar pentru mine acel nivel de tenis dominant și realizările au venit când aveam 23-24 de ani. Deci, între 23 și 33 de ani a fost perioada de apogeu. Iar Carlos încă nu are 23 de ani. Trebuie să ne amintim că, raportat la vârsta sa, ceea ce a realizat este extraordinar. Sunt sigur că îl vom vedea mult timp pe marile scene, câștigând trofee, peste 10-15 ani, cât va continua să joace.”, a adăugat tenismenul sârb.</p></blockquote>
<p><span>Palmares Carlos Alcaraz la 21 de ani:</span></p>
<ul>
<li>4 titluri de Mare Șlem (2xWimbledon chiar în fața lui Djokovic, Roland Garros și US Open)</li>
<li>6 titluri Masters 1000 (2xMadrid Open, Miami Open, 2xIndian Wells și Monte Carlo)</li>
<li>Argint la JO 2024 (a pierdut în finală în fața lui Djokovic)</li>
<li>18 titluri ATP și alte 5 finale pierdute</li>
<li>233 de victorii și 61 de înfrângeri în carieră.</li>
</ul>
<p> </p>

]]></description>
    </item>
    <item>
      <title>Cum a numit-o Sorana Cîrstea pe Nadia Comăneci. „Nora” lui Ion Țiriac a nimerit în loja VIP a turneului de la Madrid chiar lângă Zeița de la Montreal</title>
      <link>https://www.prosport.ro/alte-sporturi/tenis/cum-a-numit-o-sorana-cirstea-pe-nadia-comaneci-nora-lui-ion-tiriac-a-nimerit-in-loja-vip-a-turneului-de-la-madrid-chiar-langa-zeita-de-la-montreal-20154658</link>
      <description><![CDATA[<img src="https://www.prosport.ro/wp-content/uploads/2025/04/Cum-a-numit-o-Sorana-Cirstea-pe-Nadia-Comaneci.-„Nora-lui-Ion-Tiriac-a-nimerit-in-loja-VIP-a-turneului-de-la-Madrid-chiar-langa-Zeita-de-la-Montreal-1400x957.png"/><br/><p>Eliminată prematur de la turneul de tenis Mutua Madrid Open, Sorana Cîrstea (35 de ani – 122 WTA) a avut prilejul de a urmări un meci, din loja VIP, alături de nimeni alta decât „Zeița de la Montreal”, Nadia Comăneci (63).</p>
<p>Cele două mari sportive ale României au imortalizat momentul, iar Sorana a încărcat imaginea pe pagina ei de Instagram, alături de o descriere savuroasă.</p>
<h2><span>Legenda Nadia Comăneci și Sorana Cîrstea! Imagine memorabilă de la Mutua Madrid Open cu „nora” lui Ion Țiriac și „Zeița de la Montreal”</span></h2>
<p>În aceste zile, în capitala Spaniei <span>se desfășoară turneul Mutua Madrid Open, din categoria WTA 1000</span>, care reprezintă una dintre cele mai importante competiții premergătoare celui de-al doilea Grand Slam al anului, Roland Garros.</p>
<p>La turneul vândut de <span>„socrul” Ion Țiriac a participat și Sorana Cîrstea</span>, însă din nefericire, aceasta a surprins și a sfârșit prin a fi eliminată prematur din competiție, încă din primul meci mai precis, scor 2-6, 7-5, (4)6-7 de americanca Hailey Baptiste (23 de ani – 88 WTA).</p>
<p>Chiar dacă a părăsit competiția înainte de așteptări, Sorana Cîrstea a ales să mai rămână la Madrid, un oraș pe care îl are la suflet și unde a legat și o mulțime de prietenii.</p>
<p>În plus, sportiva din Târgoviște a continuat să meargă la meciuri, din postura de spectatoare de lux, iar la un duel a avut oportunitatea de a se interesecta în loja VIP cu nimeni alta decât Nadia Comăneci.</p>
<p>„Nora” lui Ion Țiriac și „Zeița de la Montreal” au imortalizat momentul, iar Sorana a distribuit imaginea pe pagina ei de <span>Instagram</span>, sub forma unui Insta Story:</p>
<blockquote><p>O legendă, Nadia Comăneci, împreună cu un fan (n.r. – trimitere la propria persoană)!”, a scris Sorana Cîrstea, adăugând și câteva emoji-uri sugestive, cu nota 10 sau cu o medalie de aur.</p></blockquote>
<h2><span>A făcut haz de necaz de situația în care se află</span></h2>
<p>Fără nici urmă de dubiu, Sorana Cîrstea și-ar fi dorit să fie în continuare pe suprafața de joc la Mutua Madrid Open. Însă, prin intermediul unei alte poze pe care a postat-o pe Instagram și care poate fi văzută în galeria foto a articolului, reprezentanta României din circuitul WTA a făcut haz de necaz de situația în care a ajuns.</p>
<p>Chiar și în contextul în care a fost eliminată din competiție, Sorana a ajuns tot în interiorul unei arene de tenis:</p>
<blockquote><p>Seară liberă… Și cum sfârșesc? Urmărind un meci de tenis”, a scris Sorana Cîrstea, de data aceasta adăugând un emoji care râde, o minge de tenis și o inimă.</p></blockquote>
<p>Turneul Mutua Madrid Open este poate cel mai important premergător Roland Garros și pune la dispoziția jucătoarelor premii totale de 8.963.700 dolari, după cum se arată pe site-ul <span>WTATennis.com</span>.</p>
<p>În 2024, cea care s-a impus în capitala Spaniei a fost Iga Swiatek, după un triumf în fața rivalei Aryna Sabalenka, scor 7-5, 4-6, 7-6(7).</p>

]]></description>
    </item>
    <item>
      <title>Lovitură pentru Carlos Alcaraz! Ratează turneul din cauza unei accidentări și are emoții pentru Roland Garros</title>
      <link>https://www.prosport.ro/alte-sporturi/tenis/lovitura-pentru-carlos-alcaraz-rateaza-turneul-din-cauza-unei-accidentari-si-are-emotii-pentru-roland-garros-20154371</link>
      <description><![CDATA[<img src="https://www.prosport.ro/wp-content/uploads/2025/04/profimedia-0991689351.jpg"/><br/><p>Carlos Alcaraz (locul 3 ATP) a declarat forfait pentru turneul ATP 1.000 de la Madrid, unde anul trecut a ajuns în faza sferturilor de finală. Decizia de a se retrage de la turneul dotat cu premii totale de aproape 9,2 milioane de dolari a fost luată pentru a nu-și pune în pericol sezonul pe zgură.</p>
<p>Ediția de anul trecut a turneului de la Madrid a fost câștigat de rusul Andrey Rublev, care în sferturi a trecut chiar de Alcaraz.</p>
<p>Ibericul, fost lider mondial, nu a reușit să se recupereze total după accidentarea suferită la Barcelona, iar decizia de retragere de la Madrid a fost luată și <span>pentru că nu vrea să riște prezența la Roland Garros, unde are de apărat titlul</span>.</p>
<h2><span>Alcaraz nu vrea să riște sezonul pe zgură</span></h2>
<p>Carlos Alcaraz a declarat că a făcut tot ce putut pentru a se recupera pentru turneul de la Madrid și consideră că a luat decizia corectă.</p>
<p>„În finala de la Barcelona am simțit dureri la aductorul drept, dar și ceva la ischiogambierul stâng. Marți am făcut investigații și am discutat cu echipa și medicii să vedem dacă sunt apt să mă antrenez și să joc, dar fără niciun risc. Am făcut tot ce mi-a stat în putere, dar lucrurile nu s-au îmbunătățit semnificativ.</p>
<p>Trebuie să îți asculți corpul, chiar dacă Madridul este un loc în care aștept tot anul să joc. De data asta nu s-a putut. Decizia a fost să nu riscăm nimic pentru viitor. Credem că este decizia corectă. Acum e timpul să mă odihnesc și să mă recuperez cât mai repede”, a declarat ibericul în cadrul unei conferințe de presă, citat de <span>Eurosport</span>.</p>
<p>Totodată, Alcaraz a subliniat că speră să reia antrenamentele și să poată participa la Masters-ul de la Roma, care se va desfășura în perioada 7-18 mai 2025.</p>
<p>„Luni voi face un nou control să vedem cum evoluează totul. Vom evalua apoi ce facem în următoarele zile și cum mă simt. În câteva săptămâni voi relua antrenamentele, treptat. Nu vreau să mă grăbesc sau să dau ceva ca sigur. Vom fi pregătiți pentru Roland Garros, cu siguranță, și vom încerca să fim prezenți și la Roma – acesta este obiectivul”, a mai spus Alcaraz.</p>
<ul>
<li>Turneul de la Roland Garros este programat pentru perioada 25 mai – 8 iunie 2025.</li>
</ul>
<h2><span>Carlos Alcaraz, mâhnit că nu poate juca la Madrid, mesaj sincer pentru fanii săi</span></h2>
<p>Într-o postare făcută pe social media, Carlos Alcaraz și-a arătat dezamăgirea că nu poate juca la unul dintre turneele favorite.</p>
<p>„Madridul este un turneu special pentru mine, cel pe care îl aștept cel mai mult ca să joc în fața fanilor mei. A fost unul dintre primele turnee la care am fost ca spectator, când eram copil… E dureros să nu joc aici. Nu e o decizie ușoară, dar uneori trebuie să te gândești la sănătatea ta, la ce e mai bine pentru tine. Madridul e unul dintre turneele mele favorite, dar un Grand Slam e un Grand Slam. Trebuie să cântărești riscul și beneficiul.</p>
<p>E mai bine așa decât să lipsesc câteva luni. Trebuie să știi când să iei astfel de decizii. Decizia e grea, pentru mine și pentru fani. Mă doare că nu pot juca în fața lor, doar la Barcelona și aici am această ocazie. E o lovitură dură”, a mărturisit Carlos Alcaraz.</p>
<p>În turneul <span>ATP 500 de la Barcelona, Carlos Alcaraz a pierdut finala în fața danezului Holger Rune, scor 6-7, 2-6</span>. În urma acestui rezultat, Alcaraz a coborât pe locul 3 în clasamentul ATP.</p>
<ul>
<li>În 12 septembrie 2022, Alcaraz a devenit cel mai tânăr lider mondial al tenisului masculin, la numai 19 ani și 4 luni.</li>
<li>Are patru trofee de Grand Slam în palmares: US Open (2022), Roland Garros (2024) și Wimbledon (2023 și 2024).</li>
</ul>

]]></description>
    </item>
    <item>
      <title>Simona Halep s-a apucat de un sport nou la Dubai! Nu e golf, dar e tot în topul preferatelor bogătașilor</title>
      <link>https://www.prosport.ro/alte-sporturi/tenis/simona-halep-s-a-apucat-de-un-sport-nou-la-dubai-nu-e-golf-dar-e-tot-in-topul-preferatelor-bogatasilor-20154526</link>
      <description><![CDATA[<img src="https://www.prosport.ro/wp-content/uploads/2025/04/Ce-cadou-a-primit-Simona-Halep-de-Paste-1400x869.jpg"/><br/><p>Simona Halep, fost lider mondial al tenisului feminin, s-a retras din activitate în luna februarie, însă nu poate să stea departe de sport.</p>
<p>O admiratoarea a orașului <span>Dubai, cunoscut ca magnet al oamenilor bogați</span>, dar și pentru clima favorabilă jocului de tenis, Simona Halep a anunțat că vrea să se stabilească definitiv acolo.</p>
<p>Până la acest pas, cea mai bună jucătoarea din România merge în mod frecvent în Emiratele Arabe Unite, iar timpul liber și-l dedică, în continuare, sportului, fie că vorbim de tenis, de golf sau mai nou, de padel.</p>
<h2><span>Simona Halep, zâmbitoare pe terenul de sport</span></h2>
<p>Într-o postare făcută pe contul său de Instagram, Simona Halep este văzută foarte zâmbitoare pe terenul de tenis, unde de data aceasta a schimbat racheta de tenis pe cea padel.</p>
<p>Alături de Simona Halep apare ibericul Andreu Gimeno, unul dintre cei mai recunoscuți antrenori ai CF Tennis Academy, locul unde jucătoarea din România s-a antrenat multă vreme, pentru pregătirea revenirii în circuit, iar acum pune în practică unul dintre sporturile preferate ale bogătașilor, padelul.</p>
<ul>
<li>Andreu Gimeno, fiul cel mare al campionului de Grand Slam Andres Gimeno, continuă activitatea tatălul său și a devenit directorul academiei de teis din Barcelona, unde a avut ocazia să joace alături de legendele tenisului spaniol, precum Arantxa Sanchez Vicario, Alex Corretja, dar și cu „dublistul” Marcel Granollers, locul 19 ATP, la simplu.</li>
</ul>
<p>„Suntem încântați să o avem pe Simona Halep la baza noastră, unde se antrenează pentru turneele următoare. Este o prezență constantă aici, în Dubai”, declara Andreu Gimeno în noiembrie 2024.</p>
<p><span>Simona Halep a început să practice golful în 2023</span>, când se afla în plin scandal de dopaj, însă primul contact cu acest sport l-a avut în toamna lui 2014, când a fost surprinsă în timpul unei sesiuni de golf, în Dubai.</p>
<p>„Nu mai vreau responsabilitate, nu mai vreau planuri, nu mai vreau program strict. Vreau să mă duc să joc golf, ăsta e obiectivul meu, să învăț să joc”, declara Simona Halep, în februarie 2025, pentru <span>treizecizero</span>.</p>
<p>De altfel, Simona Halep nu este singura jucătoare de tenis care și-a îndreptat atenția spre golf.</p>
<p>Australianca Ashleigh Barty a surprins pe toată lumea, în martie 2022, când la scurt timp după ce a câștigat titlul de la Australian Open, mai mult, era lider mondial, și-a anunțat retragerea din tenis și orientarea spre golful profesionist.</p>
<h2><span>Simona Halep, o bornă importantă în tenisul românesc</span></h2>
<p>Simona Halep este dublă campioană de Grand Slam, Roland Garros 2018 și Wimbledon 2019, iar în cariera sa a reușit să mai obțină alte 24 de titluri de simplu: Nürnberg, ‘s-Hertogenbosch, Budapesta, New Haven, Moscova, Sofia (2013), Doha și București (2014), Shenzhen, Dubai, Indian Wells (2015), Madrid, București și Montreal (2016), Madrid (2017), Shenzhen și Montreal (2018), Dubai, Praga, Roma (2020), Melboune și Totonto (2022).</p>
<p>În 2018, Smona Halep a reușit „dubla” la Shenzhen, unde s-a impus și în finala de dublu, alături de Irina Begu.</p>
<p>Simona Halep a ajuns pe primul loc în clasamentul WTA în 9 octombrie 2017, după calificarea în finala de la Beijing. Românca s-a menținut pe această poziție timp de 64 de săptămâni, încheind doi ani consecutivi pe primul loc, 2017 și 2018. Ultima clasare pe care a avut-o consemnată de site-ul WTA Tennis, cea de pe 10 februarie 2025, o indică pe Simona Halep pe locul 859 WTA.</p>

]]></description>
    </item>
  </channel>
</rss>
