<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Performanța istorică pentru tenisul românesc, suntem campioni europeni Under 14 indoor! Locul 4 pentru echipa U16 la Winter Cup</title>
      <link>https://www.prosport.ro/alte-sporturi/tenis/performanta-istorica-pentru-tenisul-romanesc-suntem-campioni-europeni-under-14-indoor-locul-4-pentru-echipa-u16-la-winter-cup-20386790</link>
      <description><![CDATA[<img src="https://www.prosport.ro//wp-content/uploads/2026/02/under-14-victorie-mare-la-Winter-Cup-e1771741364726.jpg"/><br/><p>România a obținut rezultate de excepție la Campionatul European Indoor – Winter Cup, reușind să cucerească titlul continental la categoria U14 feminin și să se claseze pe locul 4 la categoria U16 feminin.</p>
<p>Echipa feminină U14 a României a câștigat, în premieră, trofeul continental indoor, după o finală intensă împotriva Ucrainei, încheiată cu scorul de 2-1.</p>
<h2><span>Suntem campioni europeni Under 14 indoor! Locul 4 pentru echipa U16 la Winter Cup</span></h2>
<p>Tricolorele au avut un parcurs solid pe tot parcursul competiției. În sferturile de finală au învins Cehia cu 3-0, iar în semifinale au eliminat favorita numărul 1, Spania, cu 2-1.</p>
<p>În finală, Natalia Dicu a deschis meciul printr-o victorie categorică, 6-0, 6-1, în fața Annei Kuznetsova. Ucraina a egalat situația la general după succesul obținut de Mariia Kocherzhenko în partida cu Eva Bulai (6-2, 6-1). Titlul s-a decis în meciul de dublu, unde perechea Natalia Dicu / Natalia Dragomir s-a impus după un duel echilibrat, 6-4, 4-6, 10-8.</p>
<p>Echipa campioană a fost alcătuită din Eva Bulai, Natalia Dicu și Natalia Dragomir, sub coordonarea căpitanului Radu Popescu. Este prima medalie de aur europeană indoor la categoria U14 pentru România.</p>
<p><img alt="" class="aligncenter size-large wp-image-20386802" decoding="async" fetchpriority="high" height="1400" sizes="(max-width: 630px) 100vw, 630px" src="https://www.prosport.ro//wp-content/uploads/2026/02/winter-cup-romania-2026-u-16-si-u-14-8-630x1400.jpeg" srcset="https://www.prosport.ro/wp-content/uploads/2026/02/winter-cup-romania-2026-u-16-si-u-14-8-630x1400.jpeg 630w, https://www.prosport.ro/wp-content/uploads/2026/02/winter-cup-romania-2026-u-16-si-u-14-8-691x1536.jpeg 691w, https://www.prosport.ro/wp-content/uploads/2026/02/winter-cup-romania-2026-u-16-si-u-14-8.jpeg 720w" width="630"/></p>
<p>La categoria U16 feminin, România a încheiat competiția pe locul 4 în Europa. În semifinale, tricolorele au întâlnit favorita numărul 1, Spania, într-un meci extrem de echilibrat, pierdut cu 2-1. Confruntarea s-a decis în proba de dublu, după un super tie-break dramatic, încheiat 10-8 în favoarea echipei adverse.</p>
<p>În finala pentru medalia de bronz, România a fost învinsă de Franța cu 2-1. Echipa U16 a fost formată din Maria Valentina Pop, Andreea Olariu și Veronica Cervac, sub conducerea căpitanului Ciprian Savulescu.</p>
<h2><span>Continuitate în performanță la nivel european și mondial</span></h2>
<p>Rezultatele obținute confirmă continuitatea performanței tenisului juvenil românesc în ultimii ani. România a devenit campioană europeană outdoor atât la categoria U14 feminin, cât și la U16 feminin, și a obținut titlul de vicecampioană mondială la categoria U16, atât în competiția feminină, cât și în cea masculină.</p>
<p>Echipa României Under 14 a fost alcătuită din Eva Bulai, Natalia Dicu şi Natalia Dragomir, sub coordonarea căpitanului Radu Popescu.</p>
<p>„Titlul obţinut reprezintă prima medalie de aur europeană indoor la categoria U14 din istoria României şi confirmă valoarea acestei generaţii, precum şi eficienţa programelor de pregătire dedicate performanţei la nivel juvenil”, notează FR Tenis pe Facebook.</p>

]]></description>
    </item>
    <item>
      <title>TENIS S-a aflat! De ce a părăsit-o fiul lui Ion Țiriac pe Sorana Cîrstea</title>
      <link>https://www.prosport.ro/diverse/s-a-aflat-de-ce-a-parasit-o-fiul-lui-ion-tiriac-pe-sorana-cirstea-20386945</link>
      <description><![CDATA[<img src="https://www.prosport.ro//wp-content/uploads/2026/02/S-a-aflat-De-ce-a-parasit-o-fiul-lui-Ion-Tiriac-pe-Sorana-Cirstea.jpeg"/><br/><p>Au ieșit la iveală noi detalii despre despărțirea care a surprins România în februarie 2026, dintre fiul lui Ion Țiriac, Alexandru (49 de ani), și jucătoarea de tenis Sorana Cîrstea (35 de ani – 32 WTA).</p>
<p>Afaceristul a confirmat că a părăsit-o pe faimoasa sportivă din Târgoviște, dar a transmis că s-au separat în condiții bune și au rămas amici.</p>
<h2><span>Ce planuri au Alexandru Țiriac și Sorana Cîrstea, după ce au devenit din nou 100% independenți emoțional</span></h2>
<p>Sâmbătă, 21 februarie 2026, <span>Cancan.ro</span> a anunțat că <span>Sorana Cîrstea și Ion Țiriac Jr. și-au încheiat relația</span> după aproximativ o jumătate de deceniu, iar informația a fost confirmată imediat de partea masculină a fostului cuplu, care a transmis scurt și la obiect:</p>
<p>„Am rămas amici, însă cum bine știți nu vorbesc despre viața mea personală și nu pot să vă ofer mai multe detalii”, a declarat Ion Țiriac Jr., conform sursei citate.</p>
<p>Fiul magnatului Ion Țiriac a preferat să rămână discret, așa cum s-a consacrat în ultimii mulți ani, însă <span>Cancan.ro</span> a aflat câteva detalii esențiale ce au dus la despărțirea afaceristului de Sorana Cîrstea.</p>
<p>Conform sursei citate, Sorana Cîrstea a preferat să își mute focusul în proporție de 100% pe sport, deoarece anul 2026 reprezintă „ultimul ei dans” în circuitul WTA. De altfel, <span>într-un interviu exclusiv pe care l-a acordat pentru ProSport în ianuarie, Sorana ne-a transmis că va trage tare în următoarele luni</span> pentru a ieși din lumea tenisului „cu fruntea sus”:</p>
<p>„Tot timpul am încercat să fac lucrurile corect, disciplinat și am știut că atunci când joc, joc 100%. Însă, în viață vine un moment în care e important să știi când să pui stop. Vreau să ies din tenis pe ușa din față și să termin cu fruntea sus, cât încă joc bine”, a transmis Sorana Cîrstea, printre altele, pentru <span>ProSport</span>.</p>
<p>Și anul 2026 a început promițător pentru experimentata sportivă din Târgoviște. După două victorii în două seturi bifate în calificările de la Adelaide, Sorana a debutat cu dreptul și la Australian Open, însă ulterior a fost eliminată cu greu și controversat de Naomi Osaka, japoneză care a arătat lipsă de fair-play pe suprafața de joc, scor 3-6, 6-4, 2-6.</p>
<p>A urmat Transylvania Open 2026, turneu din categoria WTA 250 găzduit de Cluj-Napoca, unde Sorana Cîrstea a profitat din plin de sprijinul fanilor și a defilat. Concret, fosta iubită a lui Ion Țiriac Jr. a înregistrat cinci victorii clare, toate fără set pierdut, iar în marea finală a spulberat-o pe Emma Răducanu, scor 6-0, 6-2 și și-a adjudecat trofeul.</p>
<p>Nici la Dubai, ultimul turneu la care a luat parte, Sorana Cîrstea nu s-a descurcat rău și a ajuns până în optimile de finală, de unde a fost eliminată de filipineza Alexandra Eala (20 de ani – 47 WTA).</p>
<p>Pentru Sorana Cîrstea urmează câteva zile de pauză, după care, cel mai probabil, se va deplasa în Statele Unite ale Americii pentru a concura la Indian Wells și Miami Open, două turnee foarte importante, ambele din categoria WTA 1000.</p>
<h2><span>Ce se întâmplă cu fiul lui Ion Țiriac</span></h2>
<p>Alexandru Țiriac este și el pasionat de sport, însă doar la nivel amator și de cele mai multe ori îl practică în sala de forță.</p>
<p>Pe de altă parte, fiul magnatului Ion Țiriac este foarte preocupat de zona de business și vrea să finalizeze cu succes proiectele din afaceri în care este implicat.</p>
<p>Un exemplu foarte cunoscut în acest caz este <span>Spitalul de la Brașov, parte a unui proiect de 100.000.000 de euro, în care Ion Țiriac Jr. va investi prin intermediul fundației conduse de tatăl său</span>.</p>
<p>Este vorba despre un spital oncologic, care va fi amplasat strategic într-un complex rezidențial de amploare ridicat în orașul de suflet al fostului jucător de tenis. De întreg proiectul se va ocupa Grupul Țiriac, iar investiția totală estimată este, așa cum am precizat mai sus, de 100 de milioane de euro!</p>
<p>Avantajat de vârstă și de dorința de afirmare foarte puternică, Ion Țiriac Jr. este în fruntea acestui proiect, iar atunci când au apărut primele detalii în spațiul public a declarat:</p>
<p>„Noi nu ne dorim profit din proiectul de la Brașov, dar nu ne dorim nici să fim pe pierdere, așa că se lucrează în aceste zile la realizarea unui mix optim care să ne permită să construim spitalul oncologic. Am semnat un acord de înțelegere cu cu cei de la Regina Maria, care vor opera facilitatea medicală. Cu siguranță ne vom ocupa de acest proiect. Chiria pe care o vom percepe nu va intra în conturile fundației, ci se va transforma în susținerea tratării unor cazuri sociale, deoarece sunt mulți oameni care nu au posibilități financiare și suferă de această boală”, spunea Ion Țiriac Jr., potrivit <span>Biz Brașov</span>.</p>
<p>Și cum familia Țiriac este una dintre cele mai bogate din România, Alexandru mai are și alte afaceri de care trebuie să se preocupe cu la fel de multă dăruire. Iar din acest motiv ar fi ajuns la concluzia că i-ar prinde bine o perioadă de singurătate emoțională în viitorul apropiat, au sugerat cei de la <span>Cancan.ro</span>.</p>

]]></description>
    </item>
    <item>
      <title>TENIS Serena Williams e gata de revenirea oficială în tenis. Maria Sharapova a pus întrebarea cheie!</title>
      <link>https://www.prosport.ro/alte-sporturi/tenis/serena-williams-e-gata-de-revenirea-oficiala-in-tenis-maria-sharapova-a-pus-intrebarea-cheie-20387250</link>
      <description><![CDATA[<img src="https://www.prosport.ro//wp-content/uploads/2026/02/Serena-Williams-e-gata-de-revenirea-oficiala-in-tenis.jpg"/><br/><p>Rivale pe terenul de tenis, Maria Sharapova și Serena Williams au devenit prietene după retragerea din tenis. Întrebarea rusoaicei cu privire la revenirea americancei în circuit lasă loc de interpretări.</p>
<p>Serena Williams a început să se antreneze, iar Maria Sharapova a întrebat-o a întrebat-o, într-un comentariu, dacă în vară va juca la Wimbledon. Răspunsul se lasă așteptat.</p>
<h2><span>Maria Sharapova mărește misterul cu privire la revenirea oficială a Serenei Williams în tenis</span></h2>
<p>Duminică, 22 februarie, se încheie perioada de șase luni obligatorie de testare antidoping a legendei americane de tenis, iar ea va fi eligibilă să se înscrie din nou la turnee.</p>
<p>Cu doar câteva zile înainte de expirarea termenului, deținătoarea a 23 de titluri de Mare Șlem <span>a revenit pe terenul de tenis</span>, pentru un antrenament.</p>
<p>A postat un scurt filmuleț pe contul de Tik-Tok, dar asta nu a fost tot. Ea a scris, ulterior, pe contul de pe platforma X, că se pregătește de o „vară Serena”, fără să dea niciun fel de detaliu, iar marea ei rivală din tenis, rusoaica Maria Sharapova, nu s-a putut stăpâni și a întrebat-o „Wimbledon?”, potrivit <span>Tennis World USA</span>.</p>
<h2><span>Discursul de prezentare când Maria Sharapova a fost introdusă în Hall of Fame a fost ținut de Serena Williams</span></h2>
<p>În luna august a anului 2025, <span>Maria Sharapova a fost introdusă în International Tennis Hall of Fame</span>. Decizia nu are de ce să surprindă, în contextul în care rusoaica are în palmares 36 de titluri, dintre care 5 de Mare Șlem, plus Turneul Campioanelor.</p>
<p>Discursul de prezentare l-a ținut fosta ei mare rivală, americanca Serena Williams, care a șocat întreaga asistență prin ceea ce a spus.</p>
<p>„Probabil sunt ultima persoană pe care te așteptai să o vezi aici în seara asta, dar, sincer, acum câțiva ani, probabil aș fi spus același lucru”, a spus Williams de pe scena Horseshoe Piazza and Court a ITHF din Newport, Rhode Island.</p>
<p>„Acum câteva luni, Maria mi-a trimis un mesaj că vrea să-mi vorbească… Am sunat-o și m-a întrebat dacă aș putea să o introduc în Hall of Fame. Înainte să termine măcar întrebarea, am spus «Da!» tare, imediat, din tot pieptul, pentru că, bineînțeles, e Maria. M-am simțit onorată”, a spus Serena Williams.</p>
<p>În cadrul discursului de 13 minute, americanca s-a referit și la celebra finală din 2004, de la Wimbledon. Sharapova s-a impus cu 6-1, 6-4, deși avea doar 17 ani, iar Serena urma să împlinească 23 două luni mai târziu.</p>
<p>„Ea o numește punctul culminant al carierei ei, iar eu o numesc una dintre cele mai grele înfrângeri ale mele. Meciul nu a transformat-o doar într-o campioană, ci chiar într-o vedetă. A lansat una dintre cele mai discutate și controversate rivalități din tenis.</p>
<p>Timp de mai bine de un deceniu și jumătate, de fiecare dată când ne înfruntam, atmosfera se schimba. Era intensă. Tensiunea era reală, focul era real”, a mai precizat americanca.</p>
<p>Într-un fel sau altul, Serena și-a luat revanșa cu vârf și îndesat. Are 20 de victorii în cele 22 de meciuri directe, iar bomboana pe tort a pus-o la finala olimpică de la Londra, din 2012, care s-a jucat la Wimbledon. Ea s-a impus cu un incredibil 6-0, 6-1, iar după meci a executat în premieră dansul pe care avea să-l repete, peste ani, <span>la show-ul lui făcut de Kendrick Lamar</span>, la pauza Super Bowl 2025.</p>

]]></description>
    </item>
    <item>
      <title>TENIS Un gest cât Ucraina de mare. Cele 3 cuvinte pe care jucătoarea le-a scris pe cameră</title>
      <link>https://www.prosport.ro/alte-sporturi/tenis/un-gest-cat-ucraina-de-mare-cele-3-cuvinte-pe-care-jucatoarea-le-a-scris-pe-camera-20386909</link>
      <description><![CDATA[<img src="https://www.prosport.ro//wp-content/uploads/2026/02/Un-gest-cat-Ucraina-de-mare.-Cele-3-cuvinte-pe-care-jucatoarea-le-a-scris-pe-camera-e1771757586765-1400x859.jpg"/><br/><p>După ce a pierdut finala turneului de la Dubai, scor 2-6, 4-6 cu americanca Jessica Pegula (31 de ani – 5 WTA), Elina Svitolina (31 de ani – 9 WTA) a recurs la un gest cât Ucraina de mare.</p>
<p>Jucătoarea de tenis din țara vecină României a mers direct la camera de filmat și a scris pe lentila obiectivului 3 cuvinte de impact.</p>
<h2><span>„Luptă precum Ucraina”, a transmis Elina Svitolina, după finala pierdută la Dubai cu americanca Jessica Pegula</span></h2>
<p><span>Elina Svitolina, semifinalistă la Australian Open 2026, continuă</span> să traverseze o formă bună în debutul acestui sezon, iar în weekend a fost la un pas de a pune mâna pe un trofeu important.</p>
<p>Jucătoarea de tenis din Ucraina <span>a concurat la turneul WTA de la Dubai, de unde Sorana Cîrstea a fost eliminată în optimi</span>, și a ajuns până în marea finală.</p>
<p>Aici, sâmbătă seară, 21 februarie 2026, Elina Svitolina a trebuit să o înfrunte pe americanca Jessica Pegula, de asemenea semifinalistă la Australian Open și aflată pe val.</p>
<p>Iar după aproape o oră și 15 minute de tenis intens, câștigătoare a ieșit sportiva din Statele Unite ale Americii, scor 6-2, 6-4.</p>
<p>A fost a 6-a victorie pe care Pegula a înregistrat-o în fața Svitolinei, însă ucraineanca nu s-a lăsat afectată de lupta pierdută și la final a transmis un mesaj războinic.</p>
<p>Pe scurt, jucătoarea de tenis din țara vecină României s-a dus direct la camera de filmat și pe lentila de pe obiectivul acesteia a scris:</p>
<p>„Luptă precum Ucraina”, a transmis Elina Svitolina, ex-număr 3 WTA care s-a născut la Odesa, la nici 300 de kilometri distanță de granița cu România, punctul de trecere de la Giurgiulești-Reni mai precis.</p>
<h2><span>A revenit cu un mesaj motivațional și pe platformele de socializare</span></h2>
<p>Semnătura ucrainencei de pe lentila camerei de filmat a devenit virală pe platformele de socializare, iar fotografia a fost distribuită și de Elina Svitolina.</p>
<p>În secțiunea descrierii postării pe care a realizat-o pe <span>pagina oficială de Instagram</span>, finalista de la turneul WTA Dubai 2026 a transmis un nou mesaj motivațional:</p>
<p>„Nu pot controla fiecare lucru care îmi iese în cale… Dar ce pot să controlez este forța cu care sunt dispusă să lupt pentru a răzbi”, a scris Elina Svitolina, pe Instagram, postarea ei adunând zeci de comentarii de susținere în doar câteva ore.</p>
<p>Elina Svitolina a cucerit 19 titluri WTA la simplu, iar în septembrie 2017 a ocupat cea mai bună poziție în clasamentul mondial, locul 3 mai precis.</p>
<p>Prin semifinala de la Australian Open 2026, ea și-a egalat alte două performanțe în materie de Grand Slam-uri. Tot în penultimul act a ajuns și la US Open 2019, Wimbledon 2019 și Wimbledon 2023.</p>
<p>Potrivit <span>site-ului WTA</span>, doar din turneele de tenis, Elina Svitolina a câștigat pe parcursul carierei nu mai puțin de 27.553.996 de dolari.</p>

]]></description>
    </item>
    <item>
      <title>Ce surpriză! Cu ce echipă ține Simona Halep: „Fac o treabă excelentă cei de acolo”</title>
      <link>https://www.prosport.ro/alte-sporturi/tenis/simona-halep/ce-surpriza-cu-ce-echipa-tine-simona-halep-fac-o-treaba-excelenta-cei-de-acolo-20386570</link>
      <description><![CDATA[<img src="https://www.prosport.ro//wp-content/uploads/2026/02/Ce-surpriza-Cu-ce-echipa-tine-Simona-Halep.-„Fac-o-treaba-excelenta-cei-de-acolo.jpg"/><br/><p>Retrasă de un an din tenis, Simona Halep își face timp acum să se relaxeze, să se ocupe de afaceri, să joace golf și să meargă la meciuri de … baschet!</p>
<p>Fostul lider din ierarhia feminină mondială a prins drag de echipa U-BT Cluj, proaspăt câștigătoare a Cupei României.</p>
<h2><span>Echipa preferată a Simonei Halep: „Fac o treabă excelentă cei de acolo”</span></h2>
<p>Simona Halep a uitat de tenis și are acum timp de afaceri, de golf și să meargă mai nou la meciuri de baschet. Și nu oriunde, ci la Cluj, orașul de care s-a îndrăgostit.</p>
<p>Fosta sportivă <span>s-a atașat de U-BT Cluj</span>, proaspăt câștigătoare a Cupei României, după o finală cu CSM Oradea, scor 86-85. În urma acestui rezultat, gruparea ardeleană s-a calificat în fazele eliminatorii ale FIBA Eurocup și Ligii ABA.</p>
<p>„Am mai fost pe la baschet, doar de plăcere. Fac o treabă extraordinară cei din Cluj, cu echipa de baschet. E foarte, foarte important ca sportul românesc să urce, să fie vizibil cât mai sus.</p>
<p>Mai joc golf, dar nu sunt profesionistă. Am fost profesionistă în tenis, acum încerc doar să mă bucur și să mă odihnesc activ” a declarat Simona Halep, pentru <span>Sport.ro</span>.</p>
<p>Stabilită în Emiratele Arabe Unite, Simona Halep a fost să urmărească pe viu la partida Dubai – U-BT Cluj-Napoca, disputată pe 19 octombrie 2025, în Liga ABA, scor 81-77.</p>
<div class="wp-caption aligncenter" id="attachment_20381587" style="width: 1410px"><img alt="" aria-describedby="caption-attachment-20381587" class="size-full wp-image-20381587" decoding="async" height="759" sizes="(max-width: 1400px) 100vw, 1400px" src="https://www.prosport.ro//wp-content/uploads/2026/02/Simona-Halep-intalnire-la-hotelul-din-Cluj-cu-fiul-de-milionar-care-are-grija-de-ea.-Ce-au-pus-la-cale-pentru-imaginea-campioanei.jpg" srcset="https://www.prosport.ro/wp-content/uploads/2026/02/Simona-Halep-intalnire-la-hotelul-din-Cluj-cu-fiul-de-milionar-care-are-grija-de-ea.-Ce-au-pus-la-cale-pentru-imaginea-campioanei.jpg 1400w, https://www.prosport.ro/wp-content/uploads/2026/02/Simona-Halep-intalnire-la-hotelul-din-Cluj-cu-fiul-de-milionar-care-are-grija-de-ea.-Ce-au-pus-la-cale-pentru-imaginea-campioanei-768x416.jpg 768w" width="1400"/><p class="wp-caption-text" id="caption-attachment-20381587">Foto: Profimedia<br/>13.02.2026</p></div>
<h2><span>La fotbal nu-și trădează „dragostea”. „Sunt cu voi”</span></h2>
<p>În urmă cu trei ani, Simona Halep transmitea un <span>mesaj de susținere pentru Farul Constanța</span> și Gheorghe Hagi, nimeni altul decât idolul ei din copilărie. Totul înainte de meciul de „totul sau nimic” între marinari și FCSB în lupta la titlu în Superligă.</p>
<p>„Băieţi, ştiu cum e să joci o finală, cât de emoţionant şi stresant poate fi şi mai ştiu cât de mult aţi muncit ca să ajungeţi aici, aşa că e momentul să daţi tot ce aveţi mai bun şi să vă bucuraţi.</p>
<p>Aveţi de partea voastră, ca antrenor, pe cel mai bun jucător din istoria României şi asta să vă dea încredere şi putere. Eu vă susţin de la distanţă şi prin tatăl meu, care nu lipseşte niciodată de la meciurile voastre, vă trimit toată energia bună. Farul Constanţa, sunt cu voi!”, a spus Simona Halep, potrivit <span>OrangeSport</span>.</p>
<p>Tatăl său, Stere Halep, este un fan înfocat al „rechinilor” și e nelipsit de la meciurile jucate de trupa lui Ianis Zicu de pe teren propriu. părintele fostei tenismene stă de fiecare dată în lojă alături de Gică Hagi și Gică Popescu.</p>

]]></description>
    </item>
  </channel>
</rss>
