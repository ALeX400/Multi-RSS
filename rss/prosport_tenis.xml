<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Yannick Alexandrescu, vicecampion european Under 18! Învingătorul este un german care l-a învins pe român și la Roland Garros</title>
      <link>https://www.prosport.ro/alte-sporturi/tenis/yannick-alexandrescu-vicecampion-european-under-18-invingatorul-este-un-german-care-l-a-invins-pe-roman-si-la-roland-garros-20277904</link>
      <description><![CDATA[<img src="https://www.prosport.ro//wp-content/uploads/2025/09/yannick-alexandrescu.jpg"/><br/><p>Yannick Alexandrescu (17 ani, favorit 1) a pierdut în finală contra germanului Niels McDonald cu scorul de 2-6, 5-7, la Oberpullendorf (Austria) la Campionatele Europene Under 18.</p>
<p>Ștefan Haita a ocupat locul 3, fiind semifinalist. Yannick Alexandrescu se impusese în semifinala contra slovenului Sesko Ziga (favoritul nr. 4) cu scorul de 6-1, 6-1.</p>
<h2><span>Yannick Alexandrescu vine tare din urmă în tenisul românesc</span></h2>
<p>Puștiul este campion european în 2024 la categoria sub 16 ani și este legitimat la CS Dinamo.</p>
<p>Acum trei luni Yannick Theodor Alexandrescu pierduse un meci decisiv în sferturile de finală ale probelor de simplu și de dublu ale juniorilor, la turneul de Mare Șlem de la Roland Garros, chiar în fața aceluiași adversar. .</p>
<p>Alexandrescu, desemnat cap de serie numărul șapte la simplu, a fost învins în sferturi chiar de germanul Niels McDonald cu 7-5, 6-2, după o oră și 14 minute.</p>
<p>Germanul este câștigătorul din acest an de la Roland Garros.</p>
<h2><span>Ce s-a întâmplat la Slobozia în weekend</span></h2>
<p>Campionatele Naționale Individuale de tenis pentru seniori de la Slobozia și-au stabilit, sâmbătă, finaliștii la simplu.</p>
<p>Astfel, la masculin, Ștefan Adrian Andreescu (CSM Unirea Slobozia) a trecut în semifinale de Cezar Papoe (CS Târgoviște), cu 6-1, 6-0, iar Mihai Răzvan Marinescu (TC București) l-a învins pe Mihai Alexandru Coman (CSA Steaua) cu 6-2, 7-5. Andreescu și Marinescu sunt principalii favoriți ai probei.</p>
<p>La feminin, în semifinale, Simona Ogescu (CSA Steaua), cap de serie numărul unu, a dispus de Ana Mari Brotea (Tennis Team București) cu 6-0, 6-2, iar Andreea Diana Soare (CS Medgidia) a întrecut-o pe Daria Maria Mărioara (CSA Steaua), cu 6-1, 6-3.</p>
<p>În proba masculină de dublu, titlul a fost obținut de Mihai Răzvan Marinescu (Tenis Club București)/Valentin Vanță (CS Dinamo), după 6-2, 6-3 în finala cu Luca Adrian Jinar (ACS Panalim)/Ștefan Bogdan Petre (TC Victor Hănescu).</p>
<p>Premiile totale sunt în valoare de aproximativ 10.000 de euro, conform Federației Române de Tenis.</p>
<h2><span>Primele declarații pentru Alexandra Dulgheru</span></h2>
<p>Alexandra Dulgheru, a transmis, prin intermediul paginii sale de Facebook, că este o onoare pentru ea să preia acest rol de la fostul jucător Horia Tecău. Informația a fost oferită miercuri în exclusivitate de ProSport.</p>
<p>„Este o onoare specială să primesc torța de la Horia Tecău pentru Billie Jean King Cup și să trec de la a face parte din echipă ca jucătoare, la a-mi ajuta acum țara, în calitate de căpitan. Este întotdeauna o experiență aparte și deosebită să-ți reprezinți țara într-un eveniment de echipă, pentru un sport atât de individual, iar acum pot împărtăși o parte din aceste cunoștințe cu fetele, ceea ce este de neprețuit.</p>
<p>Echipa și cu mine vom începe să discutăm cu jucătoarele, să organizăm și să elaborăm un plan pentru următoarea întâlnire, din noiembrie anul acesta, în Polonia. Hai, România!”, a spus Alexandra Dulgheru.</p>

]]></description>
    </item>
    <item>
      <title>Fosta prietenă a Simonei Halep face dezvăluiri despre trecutul campioanei</title>
      <link>https://www.prosport.ro/alte-sporturi/tenis/simona-halep/fosta-prietena-a-simonei-halep-face-dezvaluiri-despre-trecutul-campioanei-20277896</link>
      <description><![CDATA[<img src="https://www.prosport.ro//wp-content/uploads/2025/08/Simona-Halep-ce-lovitura-A-acceptat-invitatia-de-la-Wimbledon-si-va-juca-la-anul-in-turneul-de-la-Londra-2-e1754489772347-1400x749.jpg"/><br/><p>Aliss Radu, fosta prietenă din copilărie a Simonei Halep, a vorbit recent despre trecutul campioanei și despre cum obișnuia sportiva din Constanța să se antreneze încă de la începutul carierei.</p>
<p>În vârstă de 32 de ani, Aliss Radu, fostă jucătoare de tenis, este acum cea mai bună jucătoare de padel din România și ocupă locul 280 în clasamentul mondial.</p>
<h2><span>Simona Halep, o profesionistă încă de la vârsta junioratului</span></h2>
<p>Aliss Radu, în vârstă de 32 de ani, este o fostă jucătoare de tenis, care a fost colegă și prietenă cu Simona Halep. Retrasă devreme din activitate, la vârsta de 22 de ani, aceasta este acum cea mai bună jucătoare de padel din România, ocupând poziția 280 în clasamentul mondial.</p>
<p>Recent, Aliss Radu a vorbit despre prietenia pe care a avut-o cu Simona Halep și despre cum obișnuia <span>sportiva din Constanța</span> să se pregătească și să se comporte, încă de la vârsta junioratului.</p>
<p>„Cum spuneam, eu m-am înțeles foarte bine cu ea. Am avut o relație apropiată în momentul în care am fost junioare. Eram amândouă la lot și mergeam în cantonamentele de pregătire. Am dormit amândouă într-o cameră, eram prietene, tot timpul vorbeam la turnee.</p>
<p>Simona a fost un copil extraordinar de serios și nu semăna cu majoritatea sportivilor. Ea nu stătea după meciuri pentru a vorbi cu fete, cu băieți, iar apoi să meargă cu noi. Venea la meci, își făcea încălzirea, își făcea antrenamentul sau juca un meci. Imediat după ce pleca, mergea și făcea pregătire fizică în plus, apoi recuperare.</p>
<p>Tatăl meu mi-a spus întotdeauna că: «ea va fi singura dintre voi, dintre toate, care va avea cu adevărat succes în tenis și care va ajunge mare». Și asta a fost. Pentru că Simona a fost întotdeauna foarte serioasă, văzându-și de treabă. O sportivă extrem de devotată tenisului.</p>
<p>Țin minte că am fost la un curs de antrenori în București. Am văzut că se antrena. Mi se pare că era înainte de Turneul Campioanelor, undeva în Singapore, în 2018.</p>
<p>M-am dus special la ea, deși n-am crezut că mă mai recunoaște. Apoi m-am gândit că, și dacă mă va recunoaște, n-o să mă mai bage în seamă. Când s-a oprit antrenamentul pentru o pauză, și m-a văzut pe margine, a venit, m-a luat în brațe și mi-a zis: «Aliss, incredibil, nu ne-am mai văzut de când eram mici! Ce mai faci?» Adică am vorbit la fel, la fel ca și cum nu ne-am mai fi văzut de câteva zile. Și ea era, atunci, în primele cinci din lume.</p>
<p>Pentru mine a fost wow! Chiar i-am zis. «Simo, chiar nu mai credeam că o să mă recunoști și că o să vorbești cu mine». Și mi-a replicat: «Cum naiba, că doar am fost prietene!» Deci și acum dacă mă întâlnesc cu Simona, cred că o să avem aceeași relație ca pe vremuri, așa de mișto e ea”, a povestit Aliss Radu, conform <span>golazo.ro</span>.</p>
<h2><span>Vrea să fie, din nou, colegă cu Simona Halep</span></h2>
<p>Aliss Radu consideră că <span>Simona Halep ar putea deveni o jucătoare foarte bună de padel</span> și a declarat că își dorește să joace împreună, în aceeași echipă.</p>
<p>„Cum să nu! Ar ajunge fără îndoială. Iar mie mi-ar plăcea enorm să înceapă să joace profesionist. Am nevoie de parteneră (n.r. râde). Mai ales că eu sunt jucătoare de parte stângă în padel. Și eu am văzut că ea joacă pe dreaptă, deci ar fi bună potrivirea. Să refacem cuplul de la junioare, când jucam tenis amândouă”, a mai spus Aliss Radu, conform sursei menționate anterior.</p>

]]></description>
    </item>
    <item>
      <title>Rivalul lui Ilie Năstase rupe tăcerea: „Pe vremea mea, erau unii care luau lucruri interzise”</title>
      <link>https://www.prosport.ro/alte-sporturi/tenis/rivalul-lui-ilie-nastase-rupe-tacerea-pe-vremea-mea-erau-unii-care-luau-lucruri-interzise-20277787</link>
      <description><![CDATA[<img src="https://www.prosport.ro//wp-content/uploads/2025/09/Rivalul-lui-Ilie-Nastase-rupe-tacerea-1400x933.jpg"/><br/><p>Bjorn Borg, rivalul lui Ilie Năstase, a decis să rupă tăcerea și a vorbit recent despre cazurile de dopaj din tenis, menționând că este important ca acest sport să rămână unul curat.</p>
<p>Fostul lider mondial a dezvăluit că, în perioada în care era jucător de tenis, existau sportivi care foloseau substanțe interzise pentru a obține performanțe mai bune pe teren.</p>
<h2><span>Bjorn Borg rupe tăcerea</span></h2>
<p><span>Bjorn Borg a vorbit recent </span>despre cazurile de dopaj din tenis și și-a amintit de perioada în care era încă în activitate. Fostul lider mondial a precizat că își dorește ca tenisul să rămână un sport curat și a dezvăluit că știa că unii dintre sportivi foloseau substanțe interzise pentru a reuși să își îmbunătățească performanțele de pe teren.</p>
<p>Totodată, <span>rivalul lui Ilie Năstase</span> consideră că este bine că jucătorii de tenis se testează frecvent, pentru a fi siguri că nu au în organism substanțe interzise.</p>
<p>„Când jucam noi, generația mea, știu sigur, cunosc câțiva jucători, foloseau lucruri pe care nu ar fi trebuit să le folosească, lucruri care erau interzise. Nu vreau să intru în nume, nu e important. Dar astăzi, cred că e bine, se testează singuri, și uneori înțeleg că jucătorii trebuie să se testeze de atâtea ori. Cred că e bine, e important să păstrăm tenisul ca un sport curat”, a declarat Bjorn Borg, conform <span>tennisuptodate.com</span>.</p>
<h2><span>De ce s-a retras Bjorn Borg la doar 26 de ani</span></h2>
<p>Legendarul Bjorn Borg s-a retras la vârsta de doar 26 de ani. Fiul său, Leo, i-a călcat pe urme și și-a făcut debutul în tenis, în ATP, în anul 2021.</p>
<p>Într-un interviu pe care l-a acordat anul acesta, fostul mare rival al lui Ilie Năstase a dezvăluit de ce a luat această decizie și a anunțat că scrie și o carte în care va vorbi despre viața sa.</p>
<p>„Am fost foarte fericit ca jucător, dar motivația nu a fost acolo. Dacă nu ai motivația să exersezi și să concurezi în fiecare zi, nu te poți concentra pe ceea ce faci și ce trebuie să faci. Am fost fericit , dar nu aveam nicio motivație și nicio concentrare Când m-am întors pentru scurt timp, asta a fost o altă poveste. Scriu o carte. Voi spune tuturor despre asta anul viitor”, a declarat Bjorn Borg, conform <span>sportskeeda.com</span>.</p>

]]></description>
    </item>
    <item>
      <title>La 17 ani Gabriel Ghețu joacă sub tricolor în Cupa Davis: „Vin și pe jos pentru echipa României”. SPECIAL</title>
      <link>https://www.prosport.ro/alte-sporturi/tenis/la-17-ani-gabriel-ghetu-joaca-sub-tricolor-in-cupa-davis-vin-si-pe-jos-pentru-echipa-romaniei-special-20277762</link>
      <description><![CDATA[<img src="https://www.prosport.ro//wp-content/uploads/2025/09/La-17-ani-Gabriel-Ghetu-joaca-sub-tricolor-in-Cupa-Davis„-Vin-si-pe-jos-pentru-echipa-Romaniei-1400x1026.jpg"/><br/><p>Gabriel Ghețu este mezinul echipei de Cupă Davis a României la doar 17 ani. Jocul său la ultima partidă cu El Salvador a fost unul foarte bun.</p>
<p>Băiatul cu părul bălai, a cărui poreclă dată de către tatăl lui este „Bitzone”, a făcut un meci de zile mari în fața adversarului direct din echipa Salvadorului.</p>
<h2><span>Gabriel Ghețu, debut de vis în Cupa Davis</span></h2>
<p>Un meci care a reprezentat debutul pentru el în echipa de Cupă Davis a României.</p>
<p>„Sigur că am avut destul de mari emoții. Era meciul meu de debut. Dar, pe măsură ce am intrat în meci am căutat să mă concentrez tot mai mult și să scot un rezultat cât mai bun. Mă bucur că nu i-am dezamăgit pe domnii antrenori”, a precizat Gabriel Ghețu.</p>
<p>Înainte de această deplasare din El Salvador, Gabi și-a studiat cu atenție adversarii pe internet.</p>
<p>„Aproape că ajunsesem să știu fiecare mișcare a lor pe teren. A fost un studiu care mi-a prins bine”, a mai punctat el. Chiar dacă are doar 17 ani, Gabriel Ghețu a înțeles foarte bine ce înseamnă să reprezinți România la un asemenea nivel.</p>
<p>„Vreau să le mulțumesc antrenorilor și celor din Federație că au avut această șansă de a juca în Cupa Davis. Este un sentiment unic să pot representa România. Dacă voi mai fi convocat vin la orice oră pentru echipa de echipa României. Eu îmi doresc să formăm o echipă unită care să crească în valoare de la meci la meci”, a adăugat Gabriel Ghețu.</p>
<p>Știe că familia a făcut și face eforturi financiare considerabile pentru ca el să poată participa la cât mai multe turnee internaționale, dar nu vrea să transforme acest lucru într-o presiune.</p>
<p>„Știu că ai mei cheltuie mulți bani cu mine pentru tenis. Dar ar fi o presiune în plus să-l întreb pe tata cam câți bani îl costă pe an sau pe lună turneele mele.</p>
<p>Tot ce pot eu să fac e să joc tenis la un nivel foarte bun. Asta e ceea ce-i mulțumește pe ei”, a explicat noua speranță a tenisului masculin românesc.</p>
<h2><span>Vrea să conducă o mașină tip sport</span></h2>
<p>Peste un an Gabriel va susține și examenul pentru a obține permisul de conducere. Până atunci merge în locurile special amenajate, pentru circuite, unde exersează la volanul unor mașini de competiție.</p>
<p>„Îmi plac foarte mult mașinile. De mic am această pasiune. Peste una, când îmi voi lua carnetul, mi-aș dori să-mi cumpăr o mașină tip sport”, a mai punctat el.</p>
<p>Căpitanul nejucător al echipei României, Adrian Marcu, a contat pe o echipă extrem de tânără pentru această confruntare.</p>
<p>Echipa României a învins El Salvador, scor general 3-1, în Santa Tecla, şi va evolua în Play-off-urile Grupei Mondiale I. Confruntarea s-a disputat în cadrul Grupei Mondiale II. Cele 13 echipe câștigătoare din Grupa Mondială II vor concura în play-off-urile Grupei Mondiale I, din 2026. Echipele învinse vor disputa play-off-urile Grupei Mondiale II, în 2026.</p>

]]></description>
    </item>
    <item>
      <title>A câştigat două turnee de Grand Slam la juniori, dar s-a retras la 21 de ani pentru că n-a mai avut chef să joace. Cu ce ocupă, acum, la 59 de ani</title>
      <link>https://www.prosport.ro/alte-sporturi/tenis/a-castigat-doua-turnee-de-grand-slam-la-juniori-dar-s-a-retras-la-21-de-ani-pentru-ca-n-a-mai-avut-chef-sa-joace-cu-ce-ocupa-acum-la-59-de-ani-20277674</link>
      <description><![CDATA[<img src="https://www.prosport.ro//wp-content/uploads/2025/09/A-castigat-doua-turnee-de-Grand-Slam-la-juniori-dar-s-a-retras-la-21-de-ani-pentru-ca-n-a-mai-avut-chef-sa-joace-1400x853.jpg"/><br/><p>Dublă campioană de Mare Șlem la junioare, fosta jucătoare a instrat în istorie ca fiind prima care din țara ei care a câștigat două astfel de competiții într-un singur an.</p>
<p>Din 1930, când au avut loc primele turnee de Mare Șlem pentur juniori și junioare, Annabel Croft este singura jucătoare britanică deținătoare a două titluri în același an calendaristic.</p>
<h2><span>S-a retras la 21 de ani, două turnee de Grand Slam la juniori, pentru că n-a mai avut chef să joace</span></h2>
<p>Toți fanii tenisului o cunosc pe <span>Naomi Osaka, cvadrupla campioană de Mare Șlem</span>, dar și sora ei, Mari, a fost o perspectivă promițătoare înainte de a se retrage la 24 de ani, după pandemia de covid-19 din 2020.</p>
<p>Altă jucătoare de mare perspectivă care s-a retras fără a-și atinge potențialul maxim a fost Laura Robson, accidentarea forțând-o să se retragă la 27 de ani. Totuși, un alt fost număr 1 britanic s-a retras la o vârstă chiar mai tânără decât Robson. Este vorba despre Annabel Croft, care, la 59 de ani, are o <span>carieră impresionantă de comentatoare de tenis</span>.</p>
<p>Născută în Kent, pe 12 iulie 1966, ea a fost o tânără jucătoare britanică foarte promițătoare și nu a întârziat să-și arate potențialul pe scena mondială. Anul ei de succes a fost 1984, când a câștigat titlurile de juniori la Australian Open și de acasă, la Wimbledon.</p>
<h2><span>Annabel Crosft a fost convins că decizia de a se retrage este bună, în urma unei discuții cu John Newcombe</span></h2>
<p>Croft a impresionat nu doar la nivel de junioare în acel an. ea a ajuns în turul 3 pe tabloul senioarelor, la doar 17 ani, fază a competiției în care a fost învinsă cu 3-6, 4-6 de <span>marea jucătoare americană Chris Evert</span>, de 18 ori câștigătoare, de-a lungul timpului, de trofee de Mare Șlem.</p>
<p>Succesul lui Croft a continuat în 1985, unde a câștigat primul ei titlu WTA, Openul de la San Diego, ceea ce a ajutat-o să ajungă pe locul 24 WTA la sfârșitul acelui an. Din exterior, totul părea să meargă bine pentru ea, dar 3 ani mai târziu renunța la tenisul profesionist.</p>
<p>Mult timp nu a fost clar motivul pentru care Annabel s-a retras, dar într-un interviu acordat publicației The Scotsman din 2017, a dezvăluit ce a dus la această decizie.</p>
<p>Croft a explicat că și-a pierdut pasiunea pentru circuitul WTA, iar acele sentimente i-au fost clare după o conversație cu australianul John Newcombe, de 7 ori campion de Mare Șlem la simplui.</p>
<p>„M-am trezit într-o zi și am decis: «Nu mai vreau să fac asta». Nu puteam să iau următorul avion spre turneul care urma. Tenisul a fost viața mea încă de când eram foarte mică, 9 ani. Tot ce făceam era să mă trezesc și să iau treningul. Dintr-o dată, îmbrăcam haine normale dimineața și nu-mi mai făceam griji pentru rever.</p>
<p>Eram foarte nefericită. Nu mă bucuram deloc de tenis. Îmi amintesc că mama mi-a spus: «Nu mai ai nimic de-a face cu asta, nu-i așa?». A fost o ușurare.</p>
<p>Apoi John Newcombe mi-a vorbit sincer. Mi-a spus că trebuie să mă detașez o perioadă ca să decid dacă vreau cu adevărat să continui în acest sport. Dar știam, deja, că nu vreau”, a povestit ea, potrivit <span>The Tennis Gazette</span>.</p>
<p>Deși dorința lui Croft de a deveni o jucătoare profesionistă de tenis se diminuase, dragostea ei pentru acest sport nu a scăzut. La peste 37 de ani de la retragere, ea analizează toate turneele de Mare Șlem ca expert pentru Sky Sports și BBC Sport. acum în vârstă de 59 de ani, ea realizează și unele dintre interviurile de pe teren la Wimbledon.</p>

]]></description>
    </item>
  </channel>
</rss>
