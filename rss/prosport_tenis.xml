<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac a pregătit 100.000.000 de euro pentru România: „Vor să mă bag în pământ. Fiecare metru mă mai costă 10 milioane”</title>
      <link>https://www.prosport.ro/alte-sporturi/tenis/ion-tiriac-a-pregatit-100-000-000-de-euro-pentru-romania-vor-sa-ma-bag-in-pamant-fiecare-metru-ma-mai-costa-10-milioane-20186333</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-a-pregatit-100.000.000-de-euro-pentru-Romania.jpg"/><br/><p>Ion Țiriac are planuri mari și a pregătit nu mai puțin de o sută de milioane de euro pentru România. Magnatul vrea să investească într-o bază impresionantă de tenis.</p>
<p>Miliardarul a vorbit recent despre proiectul pe care îl are și s-a arătat dispus să se implice pentru a-l pune pe picioare, dar are și o cerință importantă pentru statul român.</p>
<h2><span>Ce proiect vrea să implementeze Ion Țiriac</span></h2>
<p>Ion Țiriac are planuri mari pentru tenisul din România. <span>Cel mai bogat om de la noi din țară</span> este gata să investească nu mai puțin de o sută de milioane de euro pentru a construi o bază impresionantă pentru sportul pe care și el l-a practicat.</p>
<p>Magnatul a vorbit recent despre acest subiect și are și o cerință pentru statul român. Acesta își dorește ca autoritățile să îi faciliteze investiția pe care vrea să o facă. Totodată, Ion Țiriac a declarat că este dispus să caute un manager în Europa, care să se ocupe de proiectul pe care vrea să îl pună pe picioare în România.</p>
<p>„Vorbesc cu șeful meu să-mi dea 100 de milioane. Pun pe masă 100 de milioane și o fac. Însă scoateți-mi o Hotărâre, vorbiți cu ministrul de Finanțe, că nu mai dau și alți 20%, alți 20 de milioane, și alte taxe locale nu știu cât. O fac, v-o dau în primire, dacă vreți, îmi dați banii în 50 de ani, 200 de ani, dacă vreți, dacă nu, în regulă.</p>
<p>Dacă trebuie s-o manageriez eu, trebuie să îmi găsesc în Europa un manager, că în țară nu mi-l găsesc, pentru că, pe lângă turneul de tenis, care durează două săptămâni, mai fac 18 terenuri împrejur, eu am nevoie acolo de minimum 200 de zile de activitate. Dintre care 50 până la 150 de concerte. Sala din Cluj e făcută foarte inteligent, 18 milioane pentru 10.000 de locuri. Pentru 15.000 de locuri eu cred că ajunge, dar o să vedem ce se poate face cu 100 de milioane. (Deci în momentul ăsta avem o sală) Deci în momentul ăsta nu aveți nicio sală niciunde”, a declarat Ion Țiriac, la podcastul „Școala Sportivă”.</p>
<h2><span>Ion Țiriac nu are timp de așteptat</span></h2>
<p><span>Ion Țiriac a mai punctat </span>faptul că banii și proiectul există. Astfel, este dispus ca, în orice moment, să înceapă implementarea lui. Totodată, magnatul român vrea ca lucrurile să meargă într-un ritm alert, întrucât nu își dorește să aștepte mai multe luni de zile pentru a putea „da cu lopata”.</p>
<p>„Domnul prim-ministru Ciolacu a avut toată bunăvoința, dar i-am spus că nu merge așa. I-am spus să facă o lege că ăla care dă … Mie îmi trebuie un teren central, descoperit, cum o fi, de 5.000 de locuri, îl faci cu 7-8 milioane, ca lumea. Acum e sală de 10.000, care există pe hârtie. Dacă îți trebuiesc 18 luni, pe mine nu mă interesează, că n-am timp. Banii sunt, proiectul este, dacă putem să începem să dăm cu lopata, cu plăcere.</p>
<p>Să nu mă trimită din nou în Italia Autoritatea Aeronautică, că-mi trebuiesc ăia 22 de metri, pentru că hotelurile de acolo au peste 30 de metri, iar mie înălțimea îmi trebuie 22 de metri. Vor să mă bag în pământ, dar pe mine fiecare metru de pământ mă mai costă 10 milioane”, a mai spus Ion Țiriac, conform sursei menționate anterior.</p>

]]></description>
    </item>
    <item>
      <title>Ion Țiriac, întâlnire ca între miliardari cu bogătașul care a schimbat lumea. Au fost fotografiați la Paris, locul unde magnatul qatarez a ajuns zeu</title>
      <link>https://www.prosport.ro/diverse/ion-tiriac-intalnire-ca-intre-miliardari-cu-bogatasul-care-a-schimbat-lumea-au-fost-fotografiati-la-paris-locul-unde-magnatul-qatarez-a-ajuns-zeu-20186838</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-intalnire-ca-intre-miliardari-cu-bogatasul-care-a-schimbat-lumea.-Au-fost-fotografiati-la-Paris-locul-unde-magnatul-qatarez-a-ajuns-zeu.jpg"/><br/><p>Ion Țiriac a participat la o întâlnire ca între miliardari cu bogătașul care a schimbat lumea. Cei doi au fost fotografiați la Paris, locul unde magnatul din Qatar a ajuns un adevărat zeu.</p>
<p>Fostul sportiv român, ajuns la vârsta de 86 de ani, a fost surprins alături de Nasser al Khelaifi, președintele clubului PSG, care a cucerit trofeul UEFA Champions League în sezonul recent încheiat.</p>
<h2><span>Ion Țiriac, întâlnire cu Nasser Al Khelaifi</span></h2>
<p><span>Magnatul Ion Țiriac</span> a participat la o întâlnire ca între miliardari cu bogătașul care a schimbat lumea. <span>Fostul sportiv român, ajuns la vârsta de 86 de ani</span>, a fost fotografiat alături de magnatul Nasser al Khelaifi, din Qatar, chiar în Paris.</p>
<p>Ion Ţiriac a fost prezent pe arena Philippe Chatrier, la un meci de la Roland Garros. Acolo, s-a întâlnit cu președintele celor de la PSG, formație care s-a impus în ultimul sezon de UEFA Champions League. În momentul în care s-au văzut, cei doi miliardari, unul din România și unul din Qatar, s-au îmbrățișat, semn că relațiile dintre ei sunt foarte bune. Ion Ţiriac şi Nasser al Khelaifi au purtat şi un scurt dialog, înainte de a merge fiecare la locul său, pentru a urmări meciul de tenis disputat pe arena Philippe Chatrier.</p>
<p>Ion Țiriac este un obișnuit al turneului din capitala Franței. Magnatul de la noi din țară are închiriată propria lojă pe arena Philippe Chatrir, cea mai mare din complexul Grand Slam-ului de la Paris.</p>
<p>Pentru a se bucura de acest lucru, miliardarul a dezvăluit că plătește nu mai puțin de 120.000 de euro.</p>
<p>„Boxa aceasta mă costă 120.000 de euro pentru 4 locuri. În două săptămâni de concurs, se traduce în 2000 euro pentru un bilet. E cam indecent, nu? Sunt acolo din când în când în timpul turneului, dar mai ales îmi place să le fac pe plac prietenilor”, dezvăluia Ion Ţiriac în urmă cu ceva timp, potrivit francezilor de la <span>welovetennis.fr</span>.</p>
<h2><span>Nasser al Khelaifi, un magnat fericit</span></h2>
<p>Nasser al Khelaifi, președintele celor de la PSG, este un magnat fericit. Echipa din capitala Franței a reușit să cucerească trofeul UEFA Champions League, după ce s-a impus în finala disputată în Germania, la Munchen, pe Allianz Arena, stadionul celor de la Bayern, cu scorul de 5-0.  PSG a spulberat-o pe Inter Milano, italienii înregistrând cea mai categorică înfrângere dintr-o finală de UEFA Champions League din întreaga istorie a competiției.</p>
<p>Ultimul sezon competițional a fost cu adevărat bun pentru PSG. Parizienii au reușit să se impună și în Ligue 1, dar și în Cupa Franței, realizând o „triplă” istorică.</p>

]]></description>
    </item>
    <item>
      <title>Irina Begu e în sferturi la Roland Garros, după un meci de două ore și jumătate</title>
      <link>https://www.prosport.ro/alte-sporturi/tenis/irina-begu-e-in-sferturi-la-roland-garros-dupa-un-meci-de-doua-ore-si-jumatate-20186300</link>
      <description><![CDATA[<img src="https://www.prosport.ro/wp-content/uploads/2025/06/Irina-Begu-e-in-sferturi-la-Roland-Garros-dupa-un-meci-de-doua-ore-si-jumatate-1400x829.jpg"/><br/><p>Irina Begu s-a calificat în sferturile de finală ale probei de dublu de la Roland Garros, după un meci care a durat două ore și jumătate.</p>
<p>Românca, alături de belgianca Yanina Wickmayer, au trecut de perechea Kamilla Rahimova/Anna Siskova (Rusia/Cehia), scor 4-6, 6-4, 6-3.</p>
<h2><span>Irina Begu a ajuns în sferturile probei de dublu de la Roland Garros, după un meci maraton</span></h2>
<p>Jucătoarea de tenis Irina Begu a acces în <span>sferturile de finală ale probei de dublu de la Roland Garros</span>, după un meci care a durat aproximativ două ore și jumătate.</p>
<p>Sportiva noastră a făcut cuplu cu Yanina Wickmayer, din Belgia, cele două trecând de perechea Kamilla Rahimova/Anna Siskova (Rusia/Cehia), scor 4-6, 6-4, 6-3.</p>
<p>În această fază a competiției de la Paris, Irina Begu şi Yanina Wickmayer vor da piept cu perechea Ulrikke Eikeri/Eri Hozumi (Norvegia/Japonia), una dintre marile specialiste ale probei de dublu.</p>
<p>Irina Begu a avut parte de un ghinion incredibil în proba individuală la French Open. Românca s-a retras la scorul de 0-6, 7-5, 3-0 pentru Leolia Jeanjean, acuzând probleme de medicale.</p>
<p>Totuși, Irina s-a refăcut la timp și a impresionant în proba de dublu. Cele trei victorii bifate alături de Yanina Wickmayer în proba de dublu le-au adus până acum un cec total de 80.000 de euro. Dacă perechea româno-belgiană va accede în penultimul act, atunci fiecare va încasa 74.000 de euro.</p>
<p>2025 poate fi al doilea an la rând în care România trimite o semifinalistă în proba de dublu la Roland Garros. Anul trecut, Gabriela Ruse și Marta Kostyuk au pierdut în trei seturi în semifinale, contra cuplului italian Jasmine Paolini și Sara Errani.</p>
<p> </p>
<p><img alt="Sursa foto: Sport Pictures" class="size-large wp-image-20071869" decoding="async" fetchpriority="high" height="936" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/01/Jackpot-pentru-Gabriela-Ruse.-Cati-bani-a-castigat-dupa-ce-a-eliminat-o-pe-Irina-Begu-la-Australian-Open-3-1400x936.jpg" srcset="https://www.prosport.ro/wp-content/uploads/2025/01/Jackpot-pentru-Gabriela-Ruse.-Cati-bani-a-castigat-dupa-ce-a-eliminat-o-pe-Irina-Begu-la-Australian-Open-3-1400x936.jpg 1400w, https://www.prosport.ro/wp-content/uploads/2025/01/Jackpot-pentru-Gabriela-Ruse.-Cati-bani-a-castigat-dupa-ce-a-eliminat-o-pe-Irina-Begu-la-Australian-Open-3-768x514.jpg 768w, https://www.prosport.ro/wp-content/uploads/2025/01/Jackpot-pentru-Gabriela-Ruse.-Cati-bani-a-castigat-dupa-ce-a-eliminat-o-pe-Irina-Begu-la-Australian-Open-3-1536x1027.jpg 1536w, https://www.prosport.ro/wp-content/uploads/2025/01/Jackpot-pentru-Gabriela-Ruse.-Cati-bani-a-castigat-dupa-ce-a-eliminat-o-pe-Irina-Begu-la-Australian-Open-3.jpg 1700w" width="1400"/></p>
<h2><span>Al treilea sfert de finală în capitala Franței</span></h2>
<p>Partida a debutat cu un game care a durat 26 de minute, în care Begu și Wickmayer au avut 10 șanse de a face break-ul, s-au înregistrat 16 egalități și șase mingi de game pentru Rakhimova și Siskova. Adversarele perechii româno-belgiene au bifat primul set în 74 de minute, cu trei break-uri reușite pe serviciul româncei.</p>
<p>În setul secund, românca și-a ridicat considerabil nivelul și a dominat cu loviturile de pe linia de fund, ea și Wickmayer impunându-se după 44 de minute de luptă. S-a ajuns în decisiv, unde Irina și partenera sa au dominat categoric disputa și au obținut o victorie pe deplin meritată.</p>
<p>Pentru Irina Begu va fi al treilea <span>sfert de finală la Roland Garros </span>din carieră, după cele din 2017 și 2021. Ea a ajuns în semifinale acum patru ani. Românca este la al șaselea sfert de finală în turneele de Grand Slam, reușind să treacă de această fază în 2018 la Australian Open. În schimb, pentru Yanina Wickmayer este prima performanță de acest gen la dublu.</p>
<p> </p>

]]></description>
    </item>
    <item>
      <title>Chris Evert a spus adevărul despre ce s-a întâmplat cu Ilie Năstase și Bjorn Borg la Paris, după zeci de ani: „Așa era atunci”</title>
      <link>https://www.prosport.ro/alte-sporturi/tenis/chris-evert-a-spus-adevarul-despre-ce-s-a-intamplat-cu-ilie-nastase-si-bjorn-borg-la-paris-dupa-zeci-de-ani-asa-era-atunci-20186158</link>
      <description><![CDATA[<img src="https://www.prosport.ro/wp-content/uploads/2025/06/Chris-Evert-a-spus-adevarul-despre-ce-s-a-intamplat-cu-Ilie-Nastase-si-Bjorn-Borg-la-Paris-dupa-zeci-de-ani-„Asa-era-atunci.jpg"/><br/><p>Legendara Chris Evert, fost lider mondial al tenisului feminin, cu 18 titluri majore, dintre care șapte la Roland Garros, a vorbit despre începuturile Open Era, la Paris, când atenția publicului se îndrepta mai mult spre jucători decât spre jucătoare.</p>
<p>Printre cei menționați de multipla campioană (70 de ani) s-a aflat primul număr 1 ATP, Ilie Năstase (78 de ani), dar și <span>suedezul Bjorn Borg (68 de ani)</span>, care făceau spectacol la fiecare apariție.</p>
<p>Năstase a fost de două ori campion la Roland Garros, la simplu în 1973, respectiv la dublu în 1970, fiind un nume uriaș și în Cupa Davis, unde a înregistrat un record, cu 74 de victorii din 96 de meciuri, la simplu, și 35 de victorii din 50 de meciuri la dublu.</p>
<h2><span>Chris Evert, mărturisiri despre Ilie Năstase și Bjorn Borg</span></h2>
<p>Chris Evert a câștigat șapte trofee la Roland Garros (1974, 1975, 1979, 1980, 1983, 1985 și 1986), un record pentru tenisul feminin, iar acest lucru a făcut ca turneul de la Paris să îi fie cel mai aproape de suflet. Pe lângă cele șapte titluri, Evert a jucat și două finale, în 1973 și 1984. La masculin, recordul de titluri majore la Paris este deținut de Rafael Nadal, cu 14 din cele 22 ale carierei.</p>
<p>Începutul Erei Open, care a debutat în 1968, a fost dominat de tenisul masculin, dar lucrurile s-au schimbat și tenisul feminin a devenit un reper în timp, după ce aici s-au impus unele ca Evert, Martina Navratilova, Steffi Graf, Serena Williams ori Iga Swiatek.</p>
<p>„În acei ani, publicul de la Roland Garros nu aprecia deloc tenisul feminin. Se concentrau doar pe bărbați, pe Năstase, Borg și Connors. Dar când eu și Martina (n.r. Navratlova) am început să concurăm, totul s-a schimbat. Au început să se bucure și de jocul nostru. Întotdeauna am crezut că acest turneu a fost ultimul de Grand Slam care le-a apreciat pe femei. Dar acum o fac, iar asta este foarte bine”, a declarat Chris Evert, deținătoarea a 18 titluri majore, în interviul pentru <span>El Pais</span>.</p>
<h2><span>Cele mai bune jucătoare de la Roland Garros</span></h2>
<p>Recordul trofeelor cucerite pe zgura de la Paris este deținut de Chris Evert, cu 7 titluri, aceasta fiind urmată de germanca Steffi Graf, de șase ori campioană (1987, 1988, 1993, 1995, 1996 și 1996) și de belgianca Justine Henin, care la fel ca și poloneza Iga Swiatek, are patru titluri, din care trei sunt consecutive.</p>
<p>Henin s-a impus la Roland Garros în 2003, 2005, 2006 și 2007, iar Iga Swiatek a câștigat în 2020, 2022, 2023 și 2024.</p>
<p>În actuala ediție de la Roland Garros, Iga Swiatek (cap de serie 5) joacă împotriva Elinei Svitolina (favorita 13) pentru un loc în semifinale. Acesta este al cincilea meci direct, Swiatek conduce cu 4-1, iar singurul succes al jucătoarei din Ucraina e la Wimbledon, în 2023, în sferturile de finală.</p>
<p>Printre adversarele pe care Iga le-a avut pe parcursul turneului a fost și <span>Jaqueline Cristian.</span></p>

]]></description>
    </item>
    <item>
      <title>Carlos Alcaraz a recunoscut tot după momentul controversat de la Roland Garros: „A fost ilegal!”</title>
      <link>https://www.prosport.ro/alte-sporturi/tenis/roland-garros/carlos-alcaraz-a-recunoscut-tot-dupa-momentul-controversat-de-la-roland-garros-a-fost-ilegal-20185920</link>
      <description><![CDATA[<img src="https://www.prosport.ro/wp-content/uploads/2025/06/Carlos-Alcaraz-a-recunoscut-tot-dupa-momentul-controversat-de-la-Roland-Garros-„A-fost-ilegal-e1748844910432.jpg"/><br/><p>Carlos Alcaraz (locul 2 ATP) a fost protagonistului unui moment controversat în optimile de finală de la Roland Garros, în care a executat o lovitură ilegală.</p>
<p>Ibericul a câștigat în fața americanului Ben Shelton (favoritul 13), scor 7-6 (10), 6-3, 4-6, 6-4, într-un meci maraton (3 ore și 22 de minute), dar și spectaculos.</p>
<p><span>Campion en-titre pe zgura pariziană, Carlos Alcaraz</span> a recunoscut că a avut o lovitură ilegală în debutul setului secund, dar a dat dovadă de fair-play și a cedat punctul său adversarului.</p>
<h2><span>Carlos Alcaraz: „A fost ilegal”</span></h2>
<p>Carlos Alcaraz (22 de ani) și Ben Shelton (22 de ani) au făcut un meci impresionant în optimile de finală de la Roland Garros, cu puncte spectaculoase între aceștia, dar de departe cel mai mult a atras atenția cel din debutul setului secund, la 30-30 în primul game, când ibericul a reușit să trimită mingea în terenul americanului, într-un mod incredibil.</p>
<p>Alcaraz a aruncat racheta înaintea mingii, dar a dat dovadă de fair-play și a afirmat că punctul i-a apaținut adversarului, deoarece lovitura a fost una ilegală, potrivit regulamentului. Pentru validarea punctului, racheta trebuia să fie în mâna jucătorului.</p>
<p>În conferința de presă de după meci, Alcaraz a explicat momentul precizând că nu putea proceda într-un alt mod, deoarece își respectă atât adversarul, cât și sportul în care s-a consacrat.</p>
<p>„Dacă nu recunoșteam, m-aș fi simțit vinovat. Am făcut un lucru greșit, am executat o lovitură ilegală. a fost ilegal și trebuie să fiu sincer față de mine, față de Ben, față de spectatori. Acesta este sportul. Știam foarte bine că nu e permis să lovești mingea dacă nu ai racheta în mână.</p>
<p>Și Ben a făcut la fel în primul set, la un serviciu la care mingea a ciupit milimetric nețul, iar arbitrul nu a văzut. «Putem să repetăm punctul, a fost net». Asta înseamnă să ai respect pentru adversar, despre asta e sportul”, a explicat Carlos Alcaraz, în conferința de presă.</p>
<p>Cu victoria în fața lui Ben Shelton, Alcaraz a atins o bornă importantă, 100 de meciuri câștigate pe zgură, din 119 partide jucate.</p>
<h2><span>Alcaraz, sfert de finală cu un alt american</span></h2>
<p>Carlos Alcaraz joacă, în sferturi, cu Tommy Paul (SUA, cap de serie 12). Meciul programat pentru marți este al șaptelea dintre cei doi. Ibericul conduce cu 4-2, iar singurele victorii ale sportivului de 28 de ani au fost obținute pe hardul de la Rogers Cup (Montreal 2022, respectiv Toronto 2023).</p>
<p>„Îmi aduc aminte fiecare meci jucat cu Tommy și pot spune că, fără excepție, am avut parte de dueluri dificile, fie că am jucat în Grand Slam (n.r. Wimbledon 2024), turnee de ATP 1000 sau competiții mai mici. Am pierdut de câteva ori contra lui, iar nivelul pe care îl are acum e extrem de ridicat, astfel că mă va aștepta o altă partidă dură. Nivelul de încredere pe care îl are e foarte ridicat.</p>
<p>Voi învăța din greșelile pe care le-am făcut azi (n.r. cu Shelton), sper să nu le repet cu Tommy. Va fi o partidă interesantă, contra unui jucător care stă bine în raliurile lungi. Va fi un sfert bun, extrem de interesant de urmărit pentru fani”, a mai spus Carlos Alcaraz, citat de <span>EuroSport</span>.</p>
<p>Carlos Alcaraz are în palmares patru titluri majore, US Open 2022, Wimbledon 2023, Roland Garros și Winbledon, ambele în 2024.</p>
<ul>
<li>În septembrie 2022, după succesul de la New York, Carlos Alcaraz devenea cel mai tânăr lider mondial al tenisului masculin, la doar 19 ani și patru luni. Ibericul l-a devansat, la acel moment, pe australianul Lleyton Hewitt, care devenea numărul 1 ATP la 20 de ani și opt luni, în noiembrie 2001.</li>
</ul>
<p>De asemenea, Carlos Alcaraz este medaliatul cu argint la JO Paris 2024, după un meci dramatic, pierdut în fața lui <span>Novak Djokovic, cel mai titrat jucător de tenis din istorie, cu 100 de trofee</span>, din care 24 de Grand Slam.</p>

]]></description>
    </item>
  </channel>
</rss>
