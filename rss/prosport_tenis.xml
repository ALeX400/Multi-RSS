<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Serena Williams a văzut imaginile controversate cu Coco Gauff și a reacționat imediat: „Nu e nimic rău în asta”</title>
      <link>https://www.prosport.ro/alte-sporturi/tenis/serena-williams-a-vazut-imaginile-controversate-cu-coco-gauff-si-a-reactionat-imediat-nu-e-nimic-rau-in-asta-20371851</link>
      <description><![CDATA[<img src="https://www.prosport.ro//wp-content/uploads/2026/01/serena-williams-a-vazut-imaginile-controversate-cu-coco-gauff-si-a-reactionat-imediat-„nu-e-nimic-rau-in-asta.webp"/><br/><p><span>Momentul surprins la Australian Open după eliminarea lui Coco Gauff din competiție a stârnit rapid reacții în lumea tenisului. </span></p>
<p><span>Americanca, învinsă clar în sferturile de finală, a fost surprinsă de camere în timp ce își descărca frustrarea într-un spațiu retras, lovind violent o rachetă.</span></p>
<h2><span>Cum a reacționat Serena Williams</span></h2>
<p><span>Imaginile au ajuns în spațiul public și au fost rapid interpretate de o parte a presei <span>drept un gest nepotrivit</span>. La conferința de presă de după meci, jucătoarea de 21 de ani a explicat contextul și motivele reacției sale, declarând că a preferat să se descarce singură pentru a nu-și afecta echipa.</span></p>
<p><span>„Știu cum sunt și nu vreau să-mi descarc nervii pe oamenii din jurul meu. Sunt emoțională, dar ei nu merită asta”, a declarat Gauff. De asemenea, a adăugat că la acest  turneu există foarte puține spații în care sportivii pot avea cu adevărat intimitate.</span></p>
<p><span>În apărarea sa a intervenit rapid Serena Williams, una dintre cele mai influente figuri din istoria tenisului, Serena a transmis un mesaj clar pe rețelele sociale, în care a susținut-o fără rezerve pe tânăra sa compatriotă.</span></p>
<p><span>„Pasiune. Implicare. Contează. Nu e nimic rău în a urî să pierzi”, a scris Serena Williams. De asemenea, a subliniat că reacția lui Gauff este una firească pentru un sportiv de performanță. </span><span>Mesajul a fost completat și de umor, Serena oferindu-se să-i „dea lecții” lui Gauff despre cum să își verse frustrarea „dintr-o singură mișcare, în stil Serena”. Răspunsul lui Coco Gauff nu a întârziat. Sportiva a reacționat cu emoticoane (n.r fețe zâmbitoare) care exprimau recunoștință, dar și amuzament.</span></p>
<h2 id="chapter-0"><span>Coco Gauff, Jessica Pegula și Madison Keys, întrebate la Austrlalian Open despre al doilea mandat al lui Donald Trump</span></h2>
<p>Coco Gauff, jucătoare aflată pe locul 3 mondial, Madison Keys, numărul 9 WTA, și Jessica Pegula, locul 6 WTA, au fost rugate să comenteze acțiunile lui Donald Trump.</p>
<div class="single__text">
<p data-end="2398" data-start="2122" id="p-8">Sportiva de 21 de ani, cunoscută pentru pozițiile sale politice exprimate public, a oferit un răspuns echilibrat: „Sper ca, pe viitor, să existe mult mai multă pace în țara noastră și mai multă bunătate în modul în care vorbim unii cu alții despre diferite subiecte”, a afirmat Coco Gauff.</p>
</div>

]]></description>
    </item>
    <item>
      <title>TENIS Condus cu 2-0 la seturi, Djokovic avea bagajele făcute la Australian Open, dar apoi a urmat șocul: „Extrem de norocos”</title>
      <link>https://www.prosport.ro/alte-sporturi/tenis/condus-cu-2-0-la-seturi-djokovic-avea-bagajele-facute-la-australian-open-dar-apoi-a-urmat-socul-extrem-de-norocos-20371416</link>
      <description><![CDATA[<img src="https://www.prosport.ro//wp-content/uploads/2026/01/Condus-cu-2-0-la-seturi-Djokovic-avea-bagajele-facute-la-Australian-Open-dar-apoi-a-urmat-socul-„Extrem-de-norocos-1400x933.jpg"/><br/><p>Miercuri, 28 ianuarie 2026, sârbul Novak Djokovic (38 de ani – 4 ATP) l-a întâlnit pe italianul Lorenzo Musetti (23 de ani – 5 ATP) în sferturile de finală de la Australian Open.</p>
<p>După mai puțin de două ore de la startul partidei, Djokovic avea bagajele făcute, deoarece Musetti câștigase clar primele două seturi, 6-4, 6-3. Însă, apoi a urmat șocul!</p>
<h2><span>Novak Djokovic, din nou norocos la Australian Open! S-a calificat în semifinale după abandonul lui Musetti, care l-a condus cu 2-0 la seturi</span></h2>
<p><span>Novak Djokovic continuă să aibă parte de noroc</span> la Australian Open 2026, iar miercuri, 28 ianuarie, a dat o nouă lovitură în fața publicului de la Melbourne.</p>
<p><span>Djokovic s-a calificat în sferturile de la Australian Open fără să joace</span>, după ce Jakub Mensik (20 de ani – 17 ATP), din Cehia, a abandonat pe seama unei accidentări la abdomen.</p>
<p>Însă, odihna nu i-a priit starului sârb, care a început disputa din sferturi cu italianul Lorenzo Musetti într-un mod dezastruos. În mai puțin de două ore, miercuri, italianul s-a desprins la 2-0 la seturi, 6-4, 6-3, și părea că se va califica la pas în semifinale.</p>
<p>Cu toate acestea, norocul a sărit din nou în ajutorul lui Djokovic. Musetti s-a accidentat în setul trei, iar la 3-1 în favoarea sârbului a decis că nu mai poate continua.</p>
<p>Astfel, în ciuda faptului că a cedat clar în primele două seturi și inclusiv el se aștepta să piardă meciul, Novak Djokovic a avansat în semifinalele de la Australian Open.</p>
<p>„Nu știu ce să spun, îmi pare rău pentru el. A jucat mult mai bine, eram în drum spre casă. Astfel de lucruri se întâmplă în acest sport, mi s-au întâmplat și mie de câteva ori, dar să joci un sfert de finală de Grand Slam, să conduci cu 2-0 la seturi și să fii în control total… e atât de ghinionist. Îmi doresc să își revină cât mai repede, ar fi trebuit să câștige astăzi, fără dubii. Am fost extrem de norocos astăzi”, a declarat Novak Djokovic, conform <span>BBC</span>, după calificarea norocoasă obținută în fața italianului Lorenzo Musetti.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/maOc-ilo3Hs?si=tEFEk_55Z2mS8Ghz" title="YouTube video player" width="560"></iframe></p>
<h2><span>Ce urmează pentru Novak Djokovic</span></h2>
<p>Așadar, Novak Djomovic, care va împlini 39 de ani pe 22 mai, are din nou ceva mai mult timp la dispoziție pentru a se reface. Însă, în penultimul act l-ar putea aștepta un duel foarte tare, cu un alt italian. Pe scurt, „Nole” va da în semifinale peste învingătorul dintre Ben Shelton (23 de ani – 7 ATP) și Jannik Sinner (24 de ani – 2 ATP).</p>
<p>Italianul Jannik Sinner este mare favorit în această dispută și luptă să câștige Australian Open pentru a treia ediție la rând, după triumfurile din 2024 și 2025.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/_7F5s74R3D0?si=H49fU3XJpMSbBJpe" title="YouTube video player" width="560"></iframe></p>

]]></description>
    </item>
    <item>
      <title>TENIS Favorita 2 e OUT de la Australian Open! Care sunt semifinalele și când se joacă</title>
      <link>https://www.prosport.ro/alte-sporturi/tenis/australian-open/favorita-2-e-out-de-la-australian-open-care-sunt-semifinalele-si-cand-se-joaca-20371373</link>
      <description><![CDATA[<img src="https://www.prosport.ro//wp-content/uploads/2026/01/Favorita-2-e-OUT-de-la-Australian-Open-Care-sunt-semifinalele-si-cand-se-joaca-e1769585485237.jpg"/><br/><p>Favorita 2, poloneza Iga Swiatek, a fost eliminată de la Australian Open, după ce în sferturile de finală a fost învinsă de Elena Rybakina (Kazahstan, locul 5 WTA), scor 7-5, 6-1, în 95 de minute de joc.</p>
<p>În ediția trecută a turneului de la Melbourne, <span>Iga Swiatek s-a oprit în semifinala jucată cu Madison Keys</span>, cea care a câștigat trofeul, primul de Grand Slam din cariera sa.</p>
<h2><span>Iga Swiatek, favorita 2, e out de la Australian Open</span></h2>
<p>Semifinalista din 2022 și 2025, Iga Swiatek, favorita 2, a fost eliminată de la Australian Open. Poloneza a pierdut în sferturile de finală în fața campioanei en-titre WTA Finals, Elena Rybakina.</p>
<p>Dacă primul set a fost unul intens disputat, actul secund a fost dictat de Rybakina, care a condus cu 3-0, ca apoi Swiatek să câștige primul și singurul game.</p>
<p>„În primul set, diferenţa s-a făcut la câteva puncte. Elena mi-a oferit câteva şanse pe serviciul ei, dar din păcate nu le-am fructificat. Au fost gameuri în care scorul a fost 30-30, iar eu am returnat greşit. Asta şi pentru că am încercat să fiu cât mai agresivă, mai ales când a servit cu al doilea. Dar, dacă vrei să câştigi, trebuie să fii mai exactă în astfel de momente.</p>
<p>În setul secund, ritmul impus de ea a fost mai ridicat, a fost mult mai precisă. Cred că şi eu am scăzut din intensitate, mai ales în startul manșei secunde. Ştiu ce am de îmbunătăţit, ştiam încă dinainte de acest turneu. Voi continua să muncesc şi sper ca de la următoarea competiţie să ajung cu jocul cât mai aproape de ceea ce îmi doresc”, a declarat Iga Swiatek în cadrul conferinței de presă de după înfrângere.</p>
<ul>
<li>Swiatek conduce cu 6-5 în meciurile directe cu Rybakina, ultima sa victorie a fost în semifinalele de la Cincinnati 2025.</li>
</ul>
<h2><span>Care sunt semifinalele de la Australian Open și când se joacă</span></h2>
<p>În semifinală, Elena Rybakina (locul 5 WTA) o va avea ca adversară pe americanca Jessica Pegula (locul 6 WTA), care a trecut de conaționala sa, Amanda Anisimova (locul 4 WTA), scor 6-2, 7-6 (1). Pegula este cea <span>a eliminat-o pe Madison Keys, campioana en-titre</span>, în optimile de finală.</p>
<p>Aceasta este a șaptea întâlnire dintre Rybakina și Pegula, fiecare dintre cele două având câte trei victorii. Cel mai recent succes al Elenei Rybakina a fost în semifinalele de la Turneul Campioanelor 2025, în timp ce Pegula s-a impus ultima dată în grupele de la WTA Finals 2023.</p>
<p>Cealaltă semifinală se va disputa între belarusa Aryna Sabalenka (favorita 1) și ucraineanca Elina Svitolina (locul 12 WTA). Finalistă în 2025 la Australian Open, Sabalenka s-a impus în cinci dintre cele șase meciuri directe cu Svitolina, singurul succes al acesteia din urmă fiind cel din semifinalele de la Stasbourg 2020 (zgură). Cea mai recentă victorie a liderului mondial a fost în 2025, în semifinalele de la Madrid.</p>
<ul>
<li>Semifinala dintre Sabalenka și Svitolina va avea loc joi, 29 ianuarie, de la ora 10:30 (ora României), și va fi urmată de cea dintre Rybakina și Pegula.</li>
</ul>

]]></description>
    </item>
    <item>
      <title>Au crezut că nu văd bine! Marele campion a avut o problem uriașă cu ținuta în timp ce era în direct la TV</title>
      <link>https://www.prosport.ro/alte-sporturi/tenis/au-crezut-ca-nu-vad-bine-marele-campion-a-avut-o-problem-uriasa-cu-tinuta-in-timp-ce-era-in-direct-la-tv-20371191</link>
      <description><![CDATA[<img src="https://www.prosport.ro//wp-content/uploads/2026/01/au-crezut-ca-nu-vad-bine-marele-campion-a-avut-o-problem-uriasa-cu-tinuta-in-timp-ce-era-in-direct-la-tv.webp"/><br/><p><span>Fostul mare jucător britanic Tim Henman a fost protagonistul unui moment stânjenitor în timpul unei transmisiuni în direct de la Australian Open, desfășurat la Melbourne, din cauza temperaturilor extreme înregistrate la actuala ediție a turneului.</span></p>
<p><span>Henman, fost număr 4 mondial, se afla în studioul improvizat al postului TNT Sports, unde oferea expertiză în calitate de analist, însă alegerea vestimentară s-a dovedit neinspirată. </span></p>
<h2><span><b>Ce s-a întâmplat în timpul transmisiunii</b></span></h2>
<p><span>Britanicul a purtat un tricou polo gri, care nu a făcut față <span>caniculei din Australia</span>, temperaturile ajungând până la 43 de grade Celsius.</span></p>
<p><span>În direct, Henman a fost vizibil afectat de căldură, fiind surprins transpirând din cap până în picioare și încercând constant să-și șteargă fruntea, situație remarcată imediat de telespectatori. Momentul a fost scos in evidență chiar de colega sa de platou, Laura Robson, care a tratat situația cu umor.</span></p>
<p><span>Robson a postat ulterior un clip pe Instagram, în care Henman apare luptându-se cu temperaturile ridicate, însoțit de mesajul: „Some people can’t handle the heat” („Unii nu pot face față căldurii”). Contrastul a fost evident, fosta jucătoare apărând relaxată, într-o ținută lejeră, fără semne că ar fi afectată de căldură.</span></p>
<p><span>Canicula a dat bătăi de cap nu doar comentatorilor, <span>ci și jucătorilor</span>. Organizatorii au fost nevoiți să întrerupă temporar meciurile, după ce indicele de temperatura a atins nivelul maxim. Printre sportivii care au vorbit despre dificultățile întâmpinate s-a numărat și liderul mondial Aryna Sabalenka, care a comentat cu ironie condițiile de joc.</span></p>
<p><span>„La finalul meciului a fost foarte cald. Mă bucur că au închis parțial acoperișul și am avut puțină umbră. Cred că, fiind femei, suntem mai puternice decât băieții”, a spus Sabalenka, după victoria obținută în tururile anterioare.</span></p>
<h2 id="chapter-0"><span>Naomi Osaka s-a retras de la Australian Open, la 2 zile după scandalul cu Sorana Cîrstea</span></h2>
<p id="p-4">„A trebuit să iau decizia dificilă să mă retrag pentru a trata o problemă de sănătate apărută după ultimul meu meci. Eram foarte entuziasmată să continui, iar această competiție însemna foarte mult pentru mine, așa că faptul că trebuie să mă opresc aici îmi frânge inima, dar nu pot risca să agravez problema pentru a putea reveni pe teren.</p>
<p id="p-5">Vă mulțumesc pentru toată dragostea și sprijinul acordat… Sunt foarte recunoscătoare că toată lumea m-a susținut atât de mult. Și mulțumesc întregii mele echipe pentru că m-a susținut întotdeauna și organizatorilor turneului pentru că au fost atât de amabili”, a scris Naomi Osaka în anunțul retragerii sale din primul turneu de mare șlem al anului.</p>

]]></description>
    </item>
    <item>
      <title>TENIS Scandal uriaș în tenis! După ce a susținut că Ilie Năstase i-a făcut avansuri, marea campioană acuză acum un antrenor de top: „WTA a demarat o anchetă”</title>
      <link>https://www.prosport.ro/alte-sporturi/tenis/scandal-urias-in-tenis-dupa-ce-a-sustinut-ca-ilie-nastase-i-a-facut-avansuri-marea-campioana-acuza-acum-un-antrenor-de-top-wta-a-demarat-o-ancheta-20371161</link>
      <description><![CDATA[<img src="https://www.prosport.ro//wp-content/uploads/2026/01/Scandal-urias-in-tenis-Dupa-ce-a-sustinut-ca-Ilie-Nastase-i-a-facut-avansuri-marea-campioana-acuza-acum-un-antrenor-de-top-e1769534115534.jpg"/><br/><p>Un nou scandal a izbucnit în lumea tenisului mondial, antrenorul unei jucătoare de top din circuitul Asociației Tenisului Feminin (WTA) confruntându-se cu acuzații extrem de grave.</p>
<p data-end="224" data-start="39">Două foste jucătoare, printre care marea campioană americană Pam Shriver, susțin că antrenorul lui Peyton Stearns, ocupanta locului 68 WTA, a avut <span>relații nepotrivite</span> cu fostele sale eleve.</p>
<p data-end="224" data-start="39">Shriver a surprins lumea tenisului de-a lungul timpului, inclusiv cu <span>acuzațiile la adresa lui Ilie Năstase</span>. Deținătoarea a 21 de titluri de Grand Slam la dublu a afirmat că românul i-a făcut avansuri pe vremea când se afla în activitate.</p>
<h2 data-end="224" data-start="39"><span>Un nou scandal în tenis! Antrenorul numărului 68 WTA, acuzat de relații nepotrivite cu fostele eleve</span></h2>
<p data-end="507" data-start="226">În urma plângerilor care îl vizează pe Rafael Font de Mora, antrenorul spaniol al lui Peyton Stearns, WTA a demarat rapid o anchetă, potrivit <span>The Athletic</span>. Acuzațiile formulate de Pam Shriver și de o altă sportivă care a ales să rămână anonimă se referă la un comportament neadecvat și la relații nepotrivite cu jucătoare, în perioadele anterioare ale carierei sale de antrenor.</p>
<p data-end="507" data-start="226">Sursa citată a adăugat: „Cealaltă fostă jucătoare care a depus plângere, la fel ca și toate celelalte surse din acest articol, au vorbit sub anonimat de teama represaliilor și pentru a-și proteja relațiile din lumea tenisului”. Shriver a vorbit despre relația lui Font de Mora cu o jucătoare pe care a antrenat-o în anii ’90 și începutul anilor 2000, respectiv Meghann Shaughnessy. Aceasta a părăsit casa părintească pentru a locui cu Font de Mora când avea 14 ani, iar el 25, alături de alți jucători de tenis.</p>
<p data-end="1247" data-start="1090">Cei doi s-au logodit cinci ani mai târziu, iar Pam Shriver a dezvăluit că relația de cinci ani a fost abuzivă, atât din punct de vedere emoțional, cât și sexual. Cu toate acestea, când The Athletic a contactat-o pe Shaughnessy pentru un interviu, aceasta a refuzat.</p>
<h2 data-end="1247" data-start="1090"><span>Antrenorul lui Peyton Stearns neagă acuzațiile</span></h2>
<p data-end="1415" data-start="1354">Antrenorul Rafael Font de Mora neagă însă acuzațiile: „Întrebările dumneavoastră sunt afirmații neadevărate. Îmii coordonez antrenamentele împreună cu alți tehnicieni profesioniști și sunt, de asemenea, un antrenor foarte pozitiv”, a spus el.</p>
<p data-end="1855" data-start="1607">Font de Mora a furnizat publicației datele de contact ale lui Stearns și ale antrenoarei acesteia, Kathryn Whartenby, susținând că ele pot oferi „o imagine exactă” a metodelor sale. Stearns a vorbit pozitiv despre antrenorul său spaniol.</p>
<p data-end="2146" data-start="1857">A doua jucătoare care a depus plângere împotriva lui Font de Mora dorește să-și păstreze anonimatul, dar susține că antrenorul a avut un comportament agresiv, fizic și verbal abuziv față de ea. Totodată, ar fi fost înjurată și i s-au aruncat mingi de tenis în direcția ei.</p>

]]></description>
    </item>
  </channel>
</rss>
