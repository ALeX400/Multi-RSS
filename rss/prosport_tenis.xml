<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep a postat o imagine de la masaj: „Orice zi e bună pentru asta”</title>
      <link>https://www.prosport.ro/diverse/simona-halep-a-postat-o-imagine-de-la-masaj-orice-zi-e-buna-pentru-asta-20265055</link>
      <description><![CDATA[<img src="https://www.prosport.ro//wp-content/uploads/2025/09/Simona-Halep-a-postat-o-imagine-de-la-masaj-„Orice-zi-e-buna-pentru-asta.jpg"/><br/><p>Simona Halep se bucură de „pensionare” după retragerea din sportul profesionist și a profitat de timpul liber să meargă la masaj.</p>
<p>Fostul lider mondial WTA nu a ratat ocazia să le arate fanilor săi cum se relaxează într-o zi din timpul săptămânii și le-a recomandat să îi urmeze obiceiul indiferent de zi fiindcă masajul e binevenit oricând.</p>
<h2><span>Simona Halep, mesaj pentru fanii săi de pe masa de masaj: „Orice zi e bună pentru asta”</span></h2>
<p>Milionara din tenis are acum la dispoziție suficient timp să își facă plăcerile. Stă departe de teren și se bucură de fiecare zi, ceea ce nu reușea să facă când era în circuitul profesionist. Astăzi, Simona Halep a fost la masaj și a făcut o fotografie din camera în care s-a relaxat pe masa de masaj într-unul din cele mai de lux saloane din București. Ea a transmis și un mesaj special: „Orice zi e bună pentru relaxare”.</p>
<p><span>Fosta sportivă s-a relaxat</span> la un spa de lux din centrul Capitalei, care se laudă că oferă servicii de înaltă calitate. Printre cele mai apreciate tipuri de masaje se numără masajul reginei, masaj thailandez sau balinez.</p>
<h2><span>Hobby nou cu care își umple timpul fostul lider WTA</span></h2>
<p>Simona Halep s-a apucat de golf acum ceva vreme, dar a dat sportul bogațiilor pe un<span> alt sport aflat în vogă</span>. Românca joacă padel ori de câte ori are ocazia.  A dat terenul de tenis pe un sport făcut în sală, dar în care folosește o paletă asemănătoare cu cea de tenis.</p>
<p>„De la Grand Slam… la Grand Smash. Tenisul e în ADN-ul Simonei, dar azi a schimbat terenul și s-a distrat la padel, alături de noi. Lovituri, zâmbete și un vibe de campioni”, au scris deținătorii unor terenuri de padel din Constanța, pe <span>Instagram.</span></p>
<p>Cariera impresionantă în circuitul profesionist de tenis a fost umbrită de un scandal de dopaj care a scos-o din circuit o lungă perioadă de timp. Simona Halep nu a mai reușit să revină la nivelul care a consacrat-o și a decis să „pună racheta în cui” la doar 33 de ani.</p>
<p>A strâns nu mai puțin de 24 de trofee printre care se numără și două titluri de Grand Slam la Wimbledon și Roland-Garros. A ocupat locul 1 mondial WTA timp de 64 de săptămâni. Retragerea oficială a avut loc pe  februarie 2025 în cadrul turneului Transylvania Open.</p>
<blockquote><p>„Îmi lipsește tenisul, dar mi-e bine și fără el, așa cum am spus. Nu simt că m-am lăsat de foarte mult timp ca joc, ca feeling, dar fizic se simte, adică picioarele, deplasarea nu mai sunt acolo unde trebuie să fie.”,  a declarat Halep pentru <span>GSP.</span></p></blockquote>

]]></description>
    </item>
    <item>
      <title>Sorana Cîrstea a mers la Dubai, paradisul bogătașilor, dar nu totul a fost cum și-ar fi dorit: „Am murit!”</title>
      <link>https://www.prosport.ro/alte-sporturi/tenis/sorana-cirstea-a-mers-la-dubai-paradisul-bogatasilor-dar-nu-totul-a-fost-cum-si-ar-fi-dorit-am-murit-20264451</link>
      <description><![CDATA[<img src="https://www.prosport.ro//wp-content/uploads/2025/09/Sorana-Cirstea-a-mers-la-Dubai-paradisul-bogatasilor-dar-nu-totul-a-fost-cum-si-ar-fi-dorit-„Am-murit.jpg"/><br/><p>Jucătoarea română de tenis Sorana Cîrstea a ajuns la Dubai, paradisul bogătașilor, dar a fost surprinsă neplăcut de ceea ce a găsit acolo.</p>
<p>Eliminată în turul 2 la US Open pe tabloul de simplu și după doar un singur meci la dublu, Sorana Cîrstea a mers la Dubai, unde se antrenează pe temperaturi foarte mari.</p>
<h2><span>Nu totul este frumos în paradisul bogătașilor pentru Sorana Cîrstea</span></h2>
<p>Jucătoarea română de tenis Sorana Cîrstea se află în fața ultimelor meciuri ale carierei, în contextul în care a anunțat că 2025 este ultimul ei an în circuitul WTA. După ce a jucat <span>doar 3 meciuri la US Open, două la simplu</span> și unul la dublu, românca a părăsit Statele Unite cu destinația Emiratele Arabe Unite</p>
<p>Ea a ales Dubai pentru a pregăti sezonul asiatic, dar nu a anticipat că se va antrena la temperaturi inumane. De cealaltă parte a fileului a fost olandezul Peter Wessels, care o ajută pe româncă să facă mai ușor tranziția de la condițiile din Statele Unite la cele din asia.</p>
<p>„Am murit azi”, a scris Sorana Cîrstea în descrierea unui scurt videoclip pe care l-a urcat în secțiunea story a contului ei de instragram. Următoarea imagine este una cu jucătoarea română în sala de forță.</p>
<h2><span>Câți bani a câștigat Sorana Cîrstea după ce a jucat la US Open</span></h2>
<p>Pentru că a ajuns în turul 2 al ultimului turneu de Mare Șlem al anului, Sorana se alege cu un ce de 154.000 de dolari, la care se adaugă alți 15.000 de dolari pentru prezența pe tabloul de dublu, alături de jucătoarea rusă Anna Kalinskaya.</p>
<p>Chiar înainte să joace la Flushing Meadows, Cîrstea a câștigat în stil de mare campioană turneul de la Cleveland, fără să cedeze vreun set în cele 7 meciuri jucate, dintre care două în calificări. Mai mult, chiar, adversarelei și-au trecut în cont, în total, 29 de game-uri, adică, în medie, 4 pe meci.</p>
<p>Din păcate pentru ea, însă, Sorana nu a apucat să se bucure prea mult de trofeul câștigat. Distincția i-a fost furată din hotel, chiar când românca juca în turul 2 la US Open împotriva Karolinei Muchova, meci câștigat de cehoaică cu scorul de 6-7 (0), 7-6 (3), 4-6.</p>
<p>Cîrstea a transmis acest lucru pe rețelele de socializare, iar <span>organizatorii competiției din Ohio au reacționat imediat</span>, dându-i româncei o veste bună.</p>
<p>„Nu te putem lăsa să pleci acasă fără trofeu. Artemis Awards and Apparel vor face totul bine”, au preizat organizatorii de la Cleveland, mesajul fiind redistribuit de jucătoarea română.</p>

]]></description>
    </item>
    <item>
      <title>Suma colosală pe care noua Simona Halep ar trebui să o aibă, minimum, în fiecare an pentru a putea spera să îi calce pe urme fostului lider mondial: „E enormă”</title>
      <link>https://www.prosport.ro/alte-sporturi/tenis/suma-colosala-pe-care-noua-simona-halep-ar-trebui-sa-o-aiba-minimum-in-fiecare-an-pentru-a-putea-spera-sa-ii-calce-pe-urme-fostului-lider-mondial-e-enorma-20264625</link>
      <description><![CDATA[<img src="https://www.prosport.ro//wp-content/uploads/2025/09/Suma-colosala-pe-care-noua-Simona-Halep-ar-trebui-sa-o-aiba-minimum-in-fiecare-an-pentru-a-putea-spera-sa-ii-calce-pe-urme-fostului-lider-mondial-„E-enorma-e1757066349844.jpg"/><br/><p>George Cosac, președintele FRT, a vorbit despre suma colosală de care are nevoie orice jucătoare din România, care vrea să îi calce pe urme Simonei Halep, fost lider mondial, cea mai titrată jucătoare din istoria tenisului românesc.</p>
<p>Potrivit șefului FRT, suma este „enormă”, iar afirmația sa a fost făcutî în cadrul conferinței de presă premergătoare turneului <span>Fundației Țiriac</span>, ITF Women’s World Tennis Tour de categorie W75, care va avea loc al București, în perioada 8-16 septembrie, la Centrul Național de Tenis „Simona Halep”.</p>
<p>Câștigătoarea turneului W75 de la București va primi 75 puncte WTA, iar premiile totale sunt de 60.000 de dolari.</p>
<h2><span>Suma colosală pe care noua Simona Halep ar trebui să o aibă pentru a ajunge în topul tenisului mondial</span></h2>
<p>George Cosac s-a declarat încântat de faptul că FRT poate să ajute la organizarea unui număr impresionant de turnee internaționale în România, în creștere față de anii trecuți. De asemenea, a ținut să tragă un semnal de alarmă în privința costurilor pe care noua Simona Halep ar trebui să îl aibă, minum, anual pentru a spera să îi calce pe urme fostului lider mondial.</p>
<p>„Analiza Federației Internaționale spune că un junior care ar trebui să facă trecerea la U16  sau U18 și începe să joace în competiții de seniori are nevoie de un buget cuprins între 80.000 și 150.000 de euro anual. Este o sumă enormă. Ca să ai antrenor, să ai toate condițiile necesare. Dar sigur, nici cu acest buget nu îți garantează nimeni că vei obține performanțe de top, dar îți vei crea un calendar competițional normal, la care să poți participa și să își dai șansa să lupți cu cei mai buni sportivi”, a declarat George Cosac în conferința de presă dinaintea turneului ITF Women’s World Tennis Tour de categorie W75, care se va desfășura la Centrul Național de Tenis „Simona Halep”.</p>
<p>Astfel, turneul susținut de Fundația Țiriac oferă o șansă reală jucătoarelor aflate în ascensiune de a acumula puncte importante în clasamentul mondial.</p>
<p>Pe tabloul principal, pe lângă jucătoare cu experiență, precum Patricia Țig, Ilinca Amariei și Georgia Crăciun, se află și patru sportive care au beneficiat wild-carduri din partea organziatorilor. Cele patru sunt: Mara Gae, Elena Bertea, Eva Ionescu și Oana Federico.</p>
<h2><span>Cosac, despre schimbul în lotul Billie Jean King Cup</span></h2>
<p>Întrebat dacă generația actuală este una bună, din punct de vedere al performanțelor, George Cosac a afirmat, fără ezitare, că „da”. Iar în susținerea răspunsului său a fost faptul că FRT a venit în sprijinul acestor jucătoare, prin organizarea de turnee prin țară, dar și sportivele au avut un bun exemplu din partea generației Simonei Halep, sportive care au reușit în urmă cu câțiva ani să aducă <span>România la un pas de turneul final al competiției pe echipe</span>, Billie Jean King Cup (la acea vreme Fed Cup).</p>
<p>„Consider că generația de astăzi este o generație foarte bună. Iar faptul că au avut exemple și modele precum Simona Halep, Sorana Cîrstea, Irina Begu, Monica Niculescu, a însemnat foarte mult. Legat de aceste exemple, a fost faptul că noi, ca federație, am reușit să facem un calendar competițional astfel încât ele să poată juca mai mult, să facă performanță.</p>
<p>Dar cred că astăzi a venit timpul acestor jucătoare să spargă gheața și distanța între cele care se află în prima sută, în clasamente, și ele să fie cât mai mică astfel încât schimbul în lotul Billie Jean King Cup să se poată face din mers”, a mai spus George Cosac.</p>

]]></description>
    </item>
    <item>
      <title>Marele rival al lui Ilie Năstase are cancer</title>
      <link>https://www.prosport.ro/alte-sporturi/tenis/marele-rival-al-lui-ilie-nastase-are-cancer-20264260</link>
      <description><![CDATA[<img src="https://www.prosport.ro//wp-content/uploads/2025/09/Marele-rival-al-lui-Ilie-Nastase-are-cancer-e1757004346869-1400x817.jpg"/><br/><p>Marele rival al lui Ilie Năstase și unul dintre cei mai buni jucători de tenis din istorie, se confruntă cu probleme importante de sănătate, fiind diagnosticat cu cancer de prostată.</p>
<p>Este vorba despre legendarul tenismen Bjorn Borg, ajuns la vârsta de 69 de ani, care în luna septembrie, pe data de 18, va lansa cartea autobiografică intitulată „Bătăi de inimă”.</p>
<h2><span>Legendarul Bjorn Borg are cancer de prostată</span></h2>
<p><span>Bjorn Borg, marele rival al lui Ilie Năstase</span>, se confruntă cu probleme importante de sănătate. Legendarul jucător de tenis a fost diagnosticat cu cancer de prostată, iar această informație este prezentată chiar în cartea autobiografică intitulată „Bătăi de inimă”, pe care <span>fostul mare sportiv, ajuns la vârsta de 69 de ani</span>, o va lansa pe data de 18 septembrie 2025.</p>
<p>Jurnaliștii de la <span>The Mirror </span>notează că legendarul tenismen a ținut secret până acum faptul că se confruntă cu această boală, însă informații din țara lui natală, Suedia, arată că Bjorn Borg a menționat în cartea lui despre boala cu care a fost diagnosticat de către medici.</p>
<p>Legendarul Bjorn Borg și-a scris cartea autobiografică împreună cu soția sa, Patricia. Aceasta va fi scoasă la vânzare în mai multe țări: Statele Unite ale Americii, Marea Britanie, Australia, Noua Zeelandă, America de Sud, Olanda, Italia, și în țara sa natală, Suedia.</p>
<h2><span>Bjorn Borg, sportivul care a dominat tenisul</span></h2>
<p>Bjorn Borg reprezintă, fără îndoială, unul dintre cele mai importante nume din tenis. Ajuns la vârsta de 69 de ani, acesta a dominat tenisul în anii 70, când a câștigat nu mai puțin de cinci titluri de campion la Wimbledon și șase titluri de campion la Roland Garros. Aceste performanțe l-au transformat pe suedez în unul dintre cei mai iubiți și reprezentativi jucători din istoria sportului alb.</p>
<p>Mai mult de atât, rivalul lui Ilie Năstase a fost lider în clasamentul ATP pentru 109 săptămâni.</p>
<p>La Roland Garros, Bjorn Borg s-a impus în anii 1974, 1975, 1978, 1979, 1980 și 1981. La Wimbledon suedezul a triumfat în anii 1976, 1977, 1978, 1979, 1980.</p>
<p>De menționat este că legendarul sportiv a reușit să ajungă în finala de la US Open de patru ori, în anii 1976, 1978, 1980 și 1981, dar nu a reușit să se impună niciodată. Acesta a decis să se retragă din tenis în anul 1982, dar fanii lui au avut o surpriză în 1991, când Bjorn Borg a hotărât să revină în circuitul ATP. Acesta a mai jucat până în 1993, dar nu a mai reușit să câștige nici măcar un meci în tot acest timp.</p>

]]></description>
    </item>
    <item>
      <title>CTP, reacție cu puternic impact despre Năstase, Dăncilă și Djokovic în contextul implicării Rusiei și Chinei în ordinea mondială</title>
      <link>https://www.prosport.ro/diverse/ctp-reactie-cu-puternic-impact-despre-nastase-dancila-si-djokovic-in-contextul-implicarii-rusiei-si-chinei-in-ordinea-mondiala-20263825</link>
      <description><![CDATA[<img src="https://www.prosport.ro//wp-content/uploads/2025/09/CTP-reactie-cu-puternic-impact-despre-Nastase-Dancila-si-Djokovic-in-contextul-implicarii-Rusiei-si-Chinei-in-ordinea-mondiala-scaled-e1756977097665-1400x775.jpg"/><br/><p>Cristian Tudor Popescu a făcut o comparație cel puțin surprinzătoare între un mare sportiv, Novak Djokovic, și două figuri din politică românească, Adrian Năstase și Viorica Dăncilă. Jurnalistul a discutat despre decizia sârbului de a participa la protestele dure din Belgrad.</p>
<p>Ape tulburi sunt în Serbia, acolo unde regimul pro-rus este contestat puternic de locuitori, mai ales în Belgrad, acolo unde au loc mișcări de proteste uriașe. CTP a lăudat decizia sportivul sârb de <span>a se implica în proteste.</span></p>
<h2><span>CTP, critici dure pentru Adrian Năstase și Viorica Dăncilă după vizita din China</span></h2>
<p>Cristian Tudor Popescu i-a criticat dur pe Adrian Năstase și Viorica Dăncilă, ambii foști premieri ai României. Cei doi au participat la o întâlnire alături de liderii globali în China. Acolo au fost prezenți Vladimir Putin, Xi Jinping sau Kim Jong-un.</p>
<p>„La balul dictatorilor de la Beijing au fost invitați și prezenți foștii premieri ai României, Năstase și Dăncilă. Bag seama că s-au dus cu gândul să-i ia fața lui Dumnezeilă, că vin Rusia și China peste noi și o să-i replanteze în capul mesei la Palatul Victoria”, a scris CTP pe Facebook.</p>
<p>Foarte mulți români s-au declarat surprinși de prezența celor doi la întâlnirea liderilor mondiali de la Beijing. <span>Adrian Năstase a fost o figură relativ distantă</span> față de politică în ultima vreme, deoarece nu și-a mai asumat funcții publice. În schimb, Viorica Dăncilă a rămas în peisajul politic, dar nu asemenea perioadei de mandat în fruntea țării.</p>
<p><iframe allowfullscreen="allowfullscreen" frameborder="0" height="290" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FCTPopescu%2Fposts%2Fpfbid02NfYKLZKzxmBLdrV4EL2N8nrmBrkvM2LVFQCmjXHgCGqnjpem8DvpYJYgd8aFRN2dl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Novak Djokovic, lăudat de CTP</span></h2>
<p>Sârbul Novak Djokovic a fost lăudat de Cristian Tudor Popescu pentru decizia de a se alătura protestelor masive din țara vecină României. El este cunoscut pentru patriotismul față de statul sârb, astfel că a fost o figură prezentă la mișcările de protest din Belgrad.</p>
<p>„Mă surprinde și mult mă bucură ce face Novak Djoković. Nu pe terenul de tenis, unde e de mult GOAT – acum, la US Open, nu mai are a bate decât propriile sale recorduri stelare –, dar în lupta pentru dreptate pe care o duce Serbia.</p>
<p>Președintele Vučić, un demn urmaș al criminalului de război Slobodan Milošević, aplecător în fața lui Putin, Ping și ce dictator s-o mai găsi pe la chermeza cu arme până-n dinți de la Beijing, înăbușă cu brutalitate de luni de zile manifestațiile studenților și tinerilor sârbi împotriva corupției ucigătoare a regimului.</p>
<p>În loc să-și trăiască mulțumit glorificarea, ba chiar sanctificarea de către autorități, Novak se declară de partea protestatarilor, etichetați de Vučić ca «revoluție colorată, manevrată de UE»”, a mai scris acesta.</p>

]]></description>
    </item>
  </channel>
</rss>
