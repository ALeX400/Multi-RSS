<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jannik Sinner – Carlos Alcaraz Live Text Online, de la 21:00, finala masculină de la US Open. Învingătorul ia 5.000.000 de dolari și va fi pe locul 1 ATP de luni</title>
      <link>https://www.prosport.ro/alte-sporturi/tenis/us-open/jannik-sinner-carlos-alcaraz-live-text-online-de-la-2100-finala-masculina-de-la-us-open-invingatorul-ia-5-000-000-de-dolari-si-va-fi-pe-locul-1-atp-de-luni-20266836</link>
      <description><![CDATA[<img src="https://www.prosport.ro//wp-content/uploads/2025/09/Jannik-Sinner-Carlos-Alcaraz-Live-Text-Online-de-la-2100-finala-masculina-de-la-US-Open.jpg"/><br/><p>Finala masculină de simplu de la US Open, Jannik Sinner – Carlos Alcaraz, are loc pe Arthur Ashe Stadium (terenul central) din cadrul Flushing Meadows-Corona Park, iar partida este Live Text Online pe www.prosport.ro.</p>
<p>De asemenea, duelul dintre cei mai buni doi jucători ai lumii poate fi urmărit și în direct la televizor pe postul <span>Eurosport 1</span>, începând cu ora 21:00.</p>
<h2><span>Jannik Sinner – Carlos Alcaraz Live Text Online, finala masculină de la US Open</span></h2>
<p>Pentru a treia oară în acest an, cei mai buni doi jucători ai lumii, italianul Jannik Sinner și spaniolul Carlos Alcaraz, sunt adversari într-o finală de Mare Șlem. Niciodată nu s-a mai întâmplat așa ceva în Era Open, mai precis după 1968.</p>
<p>La Roland Garros s-a impus ibericul în set decisiv, <span>după o revenire de senzație</span>: 4-6, 6-7 (4), 6-4, 7-6 (3), 7-6 (10-2).</p>
<p>La Wimbledon, toate cele patru seturi s-au încheiat cu același scor, 6-4, ultimele trei fiind adjudecate de liderul mondial. Tot sinner s-a impus și la Australian Open, dar după ce l-a învins pe germanul Alexander Zverev cu 6-3, 7-6 (4), 6-3.</p>
<p>La ora finalei de la Flushing Meadows-Corona Park, Alcaraz conduce cu 10-6 la meciurile directe, dar are avantaj și în ceea ce privește partidele jucate pe hard, 4-2, la care se adaugă finala de la Cincinnati, din 18 august, când <span>Sinner a abandonat în primul set, la 0-5 pentru adversar</span>.</p>
<h2><span>Sinner urmărește al cincilea titlu de Grand Slam, în timp ce Alcaraz îl caută pe al șaselea</span></h2>
<p>Alcaraz nu a cedat încă niciun set în turneu, ceea ce îl face primul om de la Roger Federer încoace care ajunge în finală neatins. Acum trei ani, pe Arthur Ashe, Sinner și Alcaraz au pus în scenă un meci superb în sferturi, câștigat de spaniol cu 6-3, 6-7 (7), 6-7 (0), 7-5, 6-3.</p>
<p>Victoria l-a propulsat către primul său titlu de Grand Slam din istorie și, dincolo de asta, a servit ca o sferă de cristal care a prezis viitorul tenisului masculin.</p>
<p>Sinner și Alcaraz domină, fără dubii, tenisul masculin. Miza este triplă. Pe lângă trofeu, învingătorul primește un cec de 5 milioane de dolari și, cel puțin la fel de important, va deschide clasamentul mondial de luni, 8 septembrie.</p>
<p>Dincolo de toate statisticile, Sinner va intra în finala de duminică ca favorit, o dovadă a incredibilei sale perioade de dominație din ultimele două sezoane: a deținut neîntrerupt locul 1 în ierarhia ATP din iunie 2024 și a ajuns în șase din ultimele opt finale majore disputate.</p>
<p>El a câștigat ultimele trei turnee de Mare Șlem jucate pe hard (Australian Open în 2024 și 2025, plus US Open în 2024).</p>
<p>De asemenea, și-a adjudecat 8 dintre cele 12 turnee pe aceeași suprafață, începând cu ianuarie 2024. „Scorul” de 65 victorii și doar 4 înfrângeri amintește de supremația lui Rafael Nadal pe zgură. Trei dintre aceste înfrângeri au fost în fața lui Alcaraz.</p>

]]></description>
    </item>
    <item>
      <title>Moștenitorul magnatului Ion Țiriac e un pachet de mușchi. Reacția Soranei Cîrstea, iubita lui, când l-a văzut</title>
      <link>https://www.prosport.ro/alte-sporturi/tenis/mostenitorul-magnatului-ion-tiriac-e-un-pachet-de-muschi-reactia-soranei-cirstea-iubita-lui-cand-l-a-vazut-20266605</link>
      <description><![CDATA[<img src="https://www.prosport.ro//wp-content/uploads/2025/09/Mostenitorul-magnatului-Ion-Tiriac-e-un-pachet-de-muschi.-Reactia-Soranei-Cirstea-iubita-lui-cand-l-a-vazut.jpg"/><br/><p>Ion Alexandru Țiriac (48 de ani), moștenitorul magnatului Ion Țiriac (86), trage tare la sala de forță și ultima filmare pe care a postat-o pe rețelele de socializare arată că e un pachet de mușchi.</p>
<p>Clipul a fost foarte apreciat de cele aproximativ 30 de mii de persoane care îl urmăresc pe Țiriac Jr., iar în secțiunea de comentarii și-a făcut loc și iubita acestuia, jucătoarea de tenis Sorana Cîrstea (35 de ani – 57 WTA).</p>
<h2><span>„Stil de viață dur”. Ion Alexandru Țiriac, iubitul Soranei Cîrstea, a surprins audiența cu ultima postare</span></h2>
<p><span>Ion Alexandru Țiriac, care a celebrat de curând triumful iubitei Sorana Cîrstea de la Cleveland</span>, a intrat din nou în sala de forță și în timpul unei sesiuni de antrenament s-a filmat pentru a-i actualiza pe urmăritorii de pe platformele de socializare cu privire la progresul său.</p>
<p>În vârstă de 48 de ani, <span>moștenitorul magnatului Ion Țiriac este un pachet de mușchi</span> și nu a ezitat să se mândrească prin intermediul descrierii alese pentru postare:</p>
<p>„Sesiune de antrenament. Stil de viață dur”, a scris Ion Alexandru Țiriac, care e cunoscut pentru pasiunea pe care o are pentru ridicarea de greutăți.</p>
<p>În filmarea respectivă, fiul lui Ion Țiriac trage tare la antrenamente, în timp ce persoanele din preajma lui îl ajută să se hidrateze și îi oferă un prosop.</p>
<p>Sorana Cîrstea a văzut clipul și nu s-a putut abține să nu reacționeze în secțiunea de comentarii. Numărul 57 WTA a postat mai multe emoji-uri zâmbărețe, semn că s-a amuzat copios. Un comentariu similar a fost postat și de sora lui Alexandru Ion Țiriac.</p>
<h2><span>Se trezește și la ora 06:00 dimineața pentru a-și lucra fizicul</span></h2>
<p>Așa cum se poate vedea în galeria foto a articolului, Ion Alexandru Țiriac s-a mai pozat și cu alte ocazii în sala de forță. Fiul magnatului Ion Țiriac nu acceptă ideea de a avea un corp care nu este tonifiat, iar pentru a-și îndeplini obiectivele recurge la sacrificii pe care nu mulți le fac. Concret, uneori se duce la ora 06:00 dimineața la sală, pentru ca ulterior să se poată ocupa de afacerile pe care le gestionează.</p>
<p>„Duminică la ora 6 dimineața fac exerciții pentru a fi în formă zi de zi. Nu te uita niciodată în oglindă, te vei obișnui cu imaginea locului în care ești, nu a locului unde vrei să fii!”, a scris fiul cel mare al lui Ion Țiriac, tot pe Instagram, alături de o postare pe care a realizat-o în primăvara lui 2023.</p>

]]></description>
    </item>
    <item>
      <title>Maria Sharapova n-a ascuns ce a simțit după momentul neașteptat cu Serena Williams</title>
      <link>https://www.prosport.ro/alte-sporturi/tenis/maria-sharapova-n-a-ascuns-ce-a-simtit-dupa-momentul-neasteptat-cu-serena-williams-20266994</link>
      <description><![CDATA[<img src="https://www.prosport.ro//wp-content/uploads/2025/09/Maria-Sharapova-n-a-ascuns-ce-a-simtit-dupa-momentul-neasteptat-cu-Serena-Williams.jpg"/><br/><p>Maria Sharapova, jucătoare cu 5 titluri de Grand Slam, a dezvăluit ce a simțit după momentul neașteptat cu Serena Williams.</p>
<h2><span>Maria Sharapova n-a ascuns ce a simțit după momentul neașteptat cu Serena Williams</span></h2>
<p>Maria Sharapova a vorbit despre relația sa cu Serena Williams. Rusoaica a început să o admire pe Serena încă din copilărie, când o vedea jucând alături de Venus și era inspirată de puterea și talentul lor.</p>
<p>Williams și Sharapova <span>au avut o rivalitate îndelungată</span> pe terenul de joc. Lucrurile s-au schimbat între timp, iar cele două au ajuns să se respecte reciproc, mai ales de când fosta jucătoare din SUA a venit la ceremonia de introducere a rusoaicei în Hall of Fame.</p>
<p>„Acesta a fost un moment de încheiere a cercului. A început când eram o fetiță, urmărind-o jucând cu Venus și fiind atât de inspirată de puterea lor și de cât de uimitoare erau în meșteșugul lor. Apoi, înfruntându-o pe Serena timp de atâția ani și acum fiind acceptată și inclusă în Hall of Fame”, a declarat Sharapova pentru revista <span>Travel and Leisure</span>.</p>
<h2><span>Serena Williams a rupt tăcerea despre relația cu Maria Sharapova: „A început ca o rivalitate și a devenit o prietenie bazată pe respect reciproc”</span></h2>
<p>Maria Sharapova a fost inclusă în International Tennis Hall of Fame. Serena Williams a fost și ea prezentă la ceremonie. Fosta jucătoare din SUA <span>a ținut un scurt discurs despre rusoaică</span> și a avut numai cuvinte de laudă la adresa sa.</p>
<p>„Este sinceră, loială și o persoană grozavă. De asemenea, este o mamă extraordinară. Îmi amintește de Venus. Cred că putea fi sora mea. Cu cât o cunosc mai bine, cu atât realizez câte lucruri avem în comun.</p>
<p>Ce a început ca o rivalitate a devenit o frumoasă prietenie bazată pe respect reciproc. A lăsat în tenis o moștenire pentru eternitate. E o mare onoare pentru mine să o introduc pe Maria Sharapova, o fostă rivală, acum o prietenă a mea pentru eternitate, în International Tennis Hall of Fame. Felicitări”, a spus Serena Williams.</p>
<blockquote class="twitter-tweet">
<p dir="ltr" lang="en">Serena Williams with some beautiful words to Maria Sharapova</p>
<p>„She reminds me a lot of Venus. Maria is honest. She gets to the point quickly. She’s earnest, loyal, &amp; family oriented… she’s just a great person. I think she could’ve been my sister” 🥹</p>
<p>pic.twitter.com/zWkdp0U4DR</p>
<p>— The Tennis Letter (@TheTennisLetter) August 24, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 429px; left: 233px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Carlos Alcaraz a reacționat imediat când a aflat că Donald Trump e primul președinte SUA care vine la finala US Open după 25 de ani</title>
      <link>https://www.prosport.ro/alte-sporturi/tenis/carlos-alcaraz-a-reactionat-imediat-cand-a-aflat-ca-donald-trump-e-primul-presedinte-sua-care-vine-la-finala-us-open-dupa-25-de-ani-20266565</link>
      <description><![CDATA[<img src="https://www.prosport.ro//wp-content/uploads/2025/09/Carlos-Alcaraz-a-reactionat-imediat-cand-a-aflat-ca-Donald-Trump-e-primul-presedinte-SUA-care-vine-la-finala-US-Open-dupa-25-de-ani-1400x933.jpg"/><br/><p>Carlos Alcaraz (22 de ani – 2 ATP) a fost informat cu privire la faptul că Donald Trump (79) va asista la finala US Open 2025, devenind astfel primul președinte SUA care ia parte la ultimul act de la Flushing Meadows după 25 de ani.</p>
<p>Duminică, 7 septembrie, talentatul sportiv iberic îl a înfrunta din nou pe marele său rival, italianul Jannik Sinner (24 de ani – 1 ATP).</p>
<h2><span>„Un privilegiu, este minunat”. Carlos Alcaraz se bucură de faptul că va fi privit de Donald Trump la finala US Open, cu Jannik Sinner</span></h2>
<p>Duminică, 7 septembrie 2025, la Flushing Meadows–Corona Park este programată <span>finala masculină de la US Open, care se anunță a fi cu totul și cu totul specială, deoarece se va disputa pentru locul 1 mondial și un cec de 4.2 milioane de euro</span>.</p>
<p>În plus, <span>Donald Trump a luat decizia de a urmări ultimul act de la US Open 2025 din tribune</span>. Acest moment va reprezenta revenirea lui Trump la turneul de Grand Slam american după o pauză de un deceniu. Totodată, Trump va fi primul președinte SUA care vine la ultimul act de la Flushing Meadows după 25 de ani.</p>
<p>Așadar, meciul de tenis de duminică va fi unul de neratat pentru toți iubitorii „sportului alb”.</p>
<p>Pus în temă cu privire la toate aceste detalii, Carlos Alcaraz s-a declarat încântat de faptul că va fi urmărit din tribune de președintele Donald Trump și a spus că va face eforturi pentru a nu se lăsa copleșit de emoții:</p>
<p>„Cred că este un privilegiu pentru fiecare turneu să poată beneficia de prezența președintelui țării. Doar pentru a susține turneul, pentru a susține tenisul și pentru a susține meciul. Pentru mine, să joc în fața lui… (n.r. – Donald Trump) voi face tot posibilul să nu mă gândesc la asta. Nu vreau să am emoții din cauza asta. Dar da, cred că este minunat pentru tenis ca președintele să ia parte la finală din postura de spectator. Totuși, treaba mea este să joc cel mai bun tenis al meu și să nu las nimic altceva să-mi stea în cale”, a declarat Carlos Alcaraz, citat de <span>The Guardian</span>.</p>
<h2><span>Donald Trump este un fin admirator al sportului în general</span></h2>
<p>Faptul că Donald Trump a decis să meargă la Flushing Meadows–Corona Park pentru a urmări finala Carlos Alcaraz – Jannik Sinner de la US Open 2025 nu este tocmai o surpriză. Actualul președinte american este cunoscut ca fiind un fin admirator al sportului, iar de-a lungul vieții și-a făcut apariția la o mulțime de evenimente, cum ar fi gale de Wrestling, gale de MMA sau mari premii din Formula 1.</p>
<p>Doar în 2025, Donald Trump a asistat deja la o sumedenie de evenimente importante, cum ar fi finala Super Bowl din New Orleans, cursa Daytona 500 din Florinda, galele UFC din Miami și Newark, campionatele NCAA de lupte din Philadelphia sau finala Campionatului Mondial al Cluburilor FIFA, când la ceremonia de premiere le-a înmânat trofeul fotbaliștilor de la Chelsea Londra.</p>
<p>Revenind la US Open, ultima oară când un președinte SUA a asistat la finala turneului de Grand Slam american s-a întâmplat în 2000. Atunci, Bil Clinton a fost cel prezent la Flushing Meadows.</p>
<p>Meciul dintre Carlos Alcaraz și Jannik Sinner e programat să înceapă de la ora României 21:00.</p>

]]></description>
    </item>
    <item>
      <title>Start în Țiriac Foundation Women’s Cup! Ce sportive din România sunt prezente la start și ce spune Ilie Năstase</title>
      <link>https://www.prosport.ro/alte-sporturi/tenis/start-in-tiriac-foundation-womens-cup-ce-sportive-din-romania-sunt-prezente-la-start-si-ce-spune-ilie-nastase-20266503</link>
      <description><![CDATA[<img src="https://www.prosport.ro//wp-content/uploads/2025/09/Start-in-Tiriac-Foundation-Womens-Cup-Ce-sportive-din-Romania-sunt-prezente-la-start-si-ce-spune-Ilie-Nastase.jpg"/><br/><p>De luni până duminica viitoare (8-14 septembrie) zgura de la Centrul Național de Tenis Simona Halep, din București va găzdui un nou turneu internațional de tenis feminin din categoria W75, parte din calendarul competițional al ITF Women’s World Tennis Tour.</p>
<p>Turneul Fundației Țiriac, organizat de Federația Română de Tenis, oferă șansa jucătoarelor în ascensiune și a celor consacrate să acumuleze puncte importante pentru clasamentul mondial, continuând angajamentul Fundației de a sprijini performanța și dezvoltarea tinerelor talente din România.</p>
<h2><span>Țiriac Foundation Women’s Cup începe luni la București! Cine participă, care e opinia lui Ilie Năstase</span></h2>
<p>Câștigătoarea turneului W75 de la București va primi 75 puncte WTA, esențiale pentru ascensiunea în clasamentul WTA. Turneul oferă și premii în bani, în valoare totală de 60.000 de dolari.</p>
<p>„Avem datoria să oferim tinerilor din România condiții reale să crească și să se dezvolte în sport. Fiecare turneu pe care îl organizăm este o investiție în viitorul tenisului românesc. Mă bucur că putem aduce din nou tenisul internațional la București și că oferim șansa acestor jucătoare să concureze acasă, în fața publicului român”, a declarat Ion Țiriac.</p>
<p>ITF Women’s World Tennis Tour oferă jucătoarelor șansa de a-și consolida poziția în clasament prin turnee W75, care deschid accesul către competițiile WTA 125, WTA 250 și de nivel superior.</p>
<p>În cadrul turneului de la București, tabloul de calificări va cuprinde 32 de jucătoare, și tot 32 vor accede pe tabloul principal, în timp ce proba de dublu va reuni 8 echipe. Calificările vor începe duminică, 7 septembrie, iar meciurile de pe tabloul principal de simplu vor debuta pe 8 septembrie.</p>
<h2><span>Ilie Năstase e fericit: „Fetele astea nu mai trebuie să ia avionul, mașina, trenul”</span></h2>
<p>Ilie Năstase a precizat că pentru jucătoarele române sunt foarte importante turneele organizate în țară, precum Țiriac Foundation Women’s Cup (W75), care va avea loc la Centrul Național de Tenis Simona Halep din București.</p>
<p>„Lucrul cel mai important e că se joacă în România și se joacă tenis. Fetele astea nu mai trebuie să ia avionul, mașina, trenul să se ducă să își câștige punctele. Cu cât mai multe turnee sunt, cu atât să fie mai bine pentru ele”, a spus Ilie Năstase.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/qGb-GZ_h0So?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Ilie Năstase, declarații înainte de Țiriac Foundation Women’s Cup începe luni la București" width="500"></iframe></div>
<p>Printre sportivele românce care și-au anunțat intenția de participare se regăsesc Patricia Țig, Ilinca Amariei și Georgia Crăciun. Prezența lor la București oferă publicului șansa de a urmări îndeaproape viitorul tenisului feminin românesc. De asemenea, organizatorii au anunțat și cele patru wildcard-uri, oferite sportivelor Mara Gae, Bertea Elena, Ionescu Eva și Oana Federico.</p>
<p>George Cosac, președintele Federației Române de Tenis, a subliniat importanța strategică a acestui tip de competiții: „România are o tradiție importantă în tenisul feminin și este esențial să oferim constant șanse sportivelor noastre să evolueze acasă, în turnee de nivel înalt. Turneul W75 din septembrie completează cu succes calendarul competițional național și reprezintă o oportunitate reală pentru promovarea tinerelor jucătoare din România.”</p>
<p>Intrarea este liberă întreaga săptămână, în limita locurilor disponibile.</p>
<blockquote><p>Federația Române Tenis organizează peste 75 de competiții internaționale. Este un record pentru noi, consider că este un record pentru tot sportul românesc. Toate celelalte federații sportive la un loc nu organizează un asemenea număr de competiții internaționale pentru sportivii lor<br/>
George Cosac, președinte FR de Tenis</p></blockquote>
<p><iframe allowfullscreen="allowfullscreen" frameborder="0" height="736" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3Dpfbid0qitktHy4GB59zHLhEtKbLe6ZcnL4MzmsDNkue1ayui9YUs6f6CQyd94H8kFdrjYKl%26id%3D100077998300127&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>George Cosac despre Horia Tecău: „E posibil să fi plecat pentru că fetele nu veneau la echipă”</span></h2>
<p>George Cosac a declarat că este posibil ca decizia lui Horia Tecău de a renunța la rolul de căpitan nejucător al echipei de Billie Jean King Cup a României să fie legată de refuzul anumitor jucătoare de a se prezenta la lot, și că în opinia sa acest lucru este o rușine pentru sportive.</p>
<p>„E posibil să fi plecat pentru că fetele nu veneau la echipă. Nu mi-a zis în mod clar că acesta este principalul motiv, dar din punctul meu de vedere la performanțele lui Horia, la ce reprezintă el ca individ, tot ce înseamnă Horia într-un cuvânt, e jenant să poți să-l refuzi sau să nu vii sau să nu îți oferi serviciile.</p>
<blockquote><p>Mai ales că, în urmă cu un an, premiile oferite de Federație Internațională, de ITF pentru participarea la turneul final au fost extrem de consistente. Acum este adevărat că s-a jucat în Japonia, era o călătorie destul de lungă, obositoare, poate le punea în pericol un pic calendarul competițional, dar nu cred că există ceva mai important ca sportiv, ca individ, decât să-ți reprezinți țara, să scrie România acolo</p></blockquote>
<p>Faptul că ele iau niște decizii de genul acesta și nu vor să reprezinte România, din punctul meu de vedere este o rușine”, a declarat Cosac.</p>
<p>România va evolua în Grupa B, alături de Polonia și Noua Zeelandă, în play-off-ul Cupei Billie Jean King. Meciurile vor avea loc în sală, pe hard, în Arena Gorzow din Gorzow Wielkopolski, în perioada 14-16 noiembrie 2025.</p>

]]></description>
    </item>
  </channel>
</rss>
