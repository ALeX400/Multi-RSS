<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep a investit bani grei în hotelul ei de la Mamaia. Primele imagini din interiorul „bijuteriei” de la malul mării</title>
      <link>https://www.prosport.ro/alte-sporturi/tenis/simona-halep/simona-halep-a-investit-bani-grei-in-hotelul-ei-de-la-mamaia-primele-imagini-din-interiorul-bijuteriei-de-la-malul-marii-20182335</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-a-investit-bani-grei.jpg"/><br/><p>A venit ziua în care Simona Halep și-a inaugurat „bijuteria” de la malul mării, fosta mare jucătoare de tenis oferind primele imagini din hotelul ei de la Mamaia.</p>
<p>Cea mai valoroasă jucătoare română de tenis din istorie și-a deschis un al doilea hotel, de această dată la Mamaia.</p>
<h2><span>Cum arată interiorul hotelului Simona Halep de la Mamaia</span></h2>
<p>Incinta de 4 stele are 17 camere, iar cele duble au o suprafață 28 metri pătrați. Toate încăperile sunt decorate în nuanțe rafinate și dispun de pat matrimonial, aer condiționat, TV cu cablu, seif, fierbător, minibar, balcon mobilat cu măsuță și scaune, acces pe baza de card magnetic, baie proprie cu duș, uscător de păr, papuci, obiecte de toaletă, plus, evident, wi fi.</p>
<p>La începutul lunii, administratorii lanțului hotelier care aparține Simonei Halep <span>anunțau că, pe 28 mai, va fi inaugurat</span> un nou stabiliment. Iar fostul lider WTA a prezentat, pe secțiunea story a contului de instagram, câteva imagini de la interior.</p>
<p>La capitolul mic dejun, acesta este divers, iar persoanele care se cazează acolo au de ales dintre o masă tip bufet, continental sau american. Recepția hotelului Simonei Halep din Mamaia Nord este deschisă non-stop, iar turiștii pot cere servicii de transport.</p>
<p>Prețurile încep de la 444 de lei pe noapte pentru o cameră dublă și ajung la peste 1000 de lei pe noapte pentru o suită, cu mențiunea că rezervarea se face pentru minimum două nopți.</p>
<h2><span>Ce avere are Simona Halep</span></h2>
<p>Spre deosebire de o cameră normală, suita este mai largă. Oaspeții au la dispoziție și o baie mai mare și un spațiu exterior, cum ar fi o terasă mică sau un balcon. În unele suite standard, oaspeții pot găsi un colț de gătit mic.</p>
<p>Suita este adesea diferențiată în „Junior Suite” și „Suite Standard”. Prima are întotdeauna o zonă de noapte și o zonă de zi, dar într-un spațiu mai mic.</p>
<p>Tot acolo, Simona mai <span>are un aparthotel, denumit Lotus Studios</span>, care a fost inaugurat în 2021. Complexul dispune de 20 de apartamente spațioase, fiecare având o suprafață de 60 de metri pătrați, incluzând un living, un dormitor, o baie și o bucătărie complet utilată.</p>
<p>Pe plan personal, campioana de la Roland Garros (2018) și Wimbledon (2019) are un apartament de 400.000 de euro în București, o vilă de 600.000 de euro în Constanța, iar lângă casa părintească a construit un bloc cu două etaje.</p>
<p>Alte câteva vile de la malul mării au costat-o 500.000 de euro. De asemenea, fosta mare sportivă deține mai multe mașini de lux, în valoare totală de peste un million de euro.</p>

]]></description>
    </item>
    <item>
      <title>Sorana Cîrstea a abandonat Parisul şi a plecat în vacanță cu Ion Țiriac. Ce decizie a luat: telefonul, interzis!</title>
      <link>https://www.prosport.ro/diverse/sorana-cirstea-a-abandonat-parisul-si-a-plecat-in-vacanta-cu-ion-tiriac-ce-decizie-a-luat-telefonul-interzis-20182525</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-2-1400x778.jpg"/><br/><p>Nevoită să se retragă de la Roland Garros, Sorana Cîrstea (161 WTA) a decis să profite din plin de timpul liber. Așa se face că a plecat într-o binemeritată vacanță, alături de Ion Țiriac junior, dar fără telefon.</p>
<p>Până să declare forfait, sportiva noastră s-a pregătit la Paris alături de antrenorul Sven Groeneveld și preparatorul fizic Andrei Cristofor. Germanca Tamara Korpastch (148 WTA) – o prezență constantă în turneele ITF – ar fi fost prima adversară.</p>
<p>De altfel, „Sori” nu a bifat decât un meci pe zgură în 2025. Vorbim despre cel pierdut în fața americancei Hailey Baptiste, scor 2-6, 7-5, 6-7, în runda inaugurală a competiției de la Madrid.</p>
<h2><span>Sorana Cîrstea, în vacanță cu Ion Țiriac junior după retragerea de la Roland Garros</span></h2>
<p>Pentru a-și încărca bateriile, Sorana Cîrstea a lăsat în urmă agitația urbană. Fotografia publicată pe contul ei de Instagram, la secțiunea Story, a fost realizată într-o superbă destinație montană.</p>
<figure aria-labelledby="figcaption_attachment_20182552" class="wp-caption aligncenter" id="attachment_20182552"><img alt="Sursa foto: Instagram" class="size-large wp-image-20182552" decoding="async" fetchpriority="high" height="1400" sizes="(max-width: 864px) 100vw, 864px" src="https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-864x1400.jpg" srcset="https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-864x1400.jpg 864w, https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-768x1244.jpg 768w, https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-948x1536.jpg 948w, https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1.jpg 1080w" width="864"/><figcaption class="wp-caption-text" id="figcaption_attachment_20182552">Sursa foto: Instagram</figcaption></figure>
<p>Jucătoarea de 35 de ani nu a dezvăluit unde se află, dar a anunțat, printr-un emoticon sugestiv, că telefonul a devenit un accesoriu interzis. „Out of office (n.r. În afara biroului)”, s scris ea.</p>
<p>Evident, din peisaj nu avea cum să lipsească iubitul Ion Țiriac junior. Cei doi sunt împreună de mai bine de patru ani și <span>se înțeleg de minune</span>, în ciuda diferenței de vârstă de 13 ani.</p>
<h2><span>„Sori” a abandonat din cauza unei accidentări la gleznă</span></h2>
<p>Cu puțin timp înaintea debutului la cel de-al doilea turneu de Grand Slam al anului, Sorana și-a anunțat retragerea, prin intermediul unui mesaj publicat pe aceeași rețea de socializare, unde are aproape 300.000 de urmăritori. Decizia a fost luată pe fondul unor <span>probleme apărute la gambă</span>.</p>
<blockquote><p>„Din păcate trebuie să mă retrag de la Roland Garros din cauza unei accidentări la gambă pe care am suferit-o în urmă cu câteva săptămâni. Am încercat tot posibilul să fiu aptă pentru al doilea Grand Slam al anului, dar corpul meu nu este pregătit încă.</p>
<p> </p>
<p>Vreau să le mulțumesc celor de la Roland Garros pentru tot ajutorul. Sunt foarte tristă că ratez acest turneu frumos. Sper să fiu înapoi la 100% în sezonul de iarbă”,a a scris sportiva noastră.</p>
<p> </p></blockquote>
<p>Calificată în locul ei pe tabloul principal, din postura de lucky looser, Yuliia Starodubtseva (81 WTA) a profitat de oportunitatea care i s-a ivit. Nu doar că a trecut de Tamara Korpastch, dar a învins-o ulterior și pe rusoaica Anastasia Potapova (37 WTA), asigurându-și prezența în turul al treilea, unde va da piept cu italianca Jasmine Paolini (4 WTA).</p>

]]></description>
    </item>
    <item>
      <title>Jaqueline Cristian, victorie uriaşă la Roland Garros. Câți bani a câştigat pentru calificarea în turul 3, unde va întâlni „uraganul” Iga Swiatek</title>
      <link>https://www.prosport.ro/alte-sporturi/tenis/roland-garros/jaqueline-cristian-victorie-uriasa-la-roland-garros-cati-bani-a-castigat-pentru-calificarea-in-turul-3-unde-va-intalni-uraganul-iga-swiatek-20182280</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-victorie-uriasa-la-Roland-Garros.jpg"/><br/><p>Jucătoarea română Jaqueline Cristian (60 WTA) s-a calificat în turul 3 al turneului de la Roland Garros și a câștigat o mică avere.</p>
<p>„Jaq” este prima jucătoare din România calificată în turul 3 la Roland Garros, performanță datorită căreia și-a depășit cea mai bună realizare pe zgura pariziană.</p>
<h2><span>Suma imensă câștigată de Jaqueline Cristian, după ce a trecut de turul 2 la Roland Garros</span></h2>
<p><span>După un succes fără emoții în runda de debut</span>, Cristian a învins-o destul de greu pe cehoaica Sara Bejlek (188 WTA), jucătoare venită din calificări. Ea s-a impus, după o oră şi 57 de minute, cu scorul de 1-6, 6-3, 6-3. Datorită acestei victorii, românca va primi nu mai puțin de 158.000 de euro, iar suma crește la 250.000 de euro dacă accede în optimile de finală.</p>
<p>Prima parte a confruntării a fost controlată în totalitate de jucătoarea din Cehia, care s-a desprins la 3-0, iar la 5-1 a convertit în punct a doua minge de set.</p>
<p>În mnanșa a doua, Cristian a apăsat pedala de acelerație la maximum, și, cu două game-uri albe plus un break, a pus 3-0 în dreptul ei pe tabela de marcaj. La 5-3, Jaqueline a servit pentru a duce partida în decisiv, dar Bejlek a avut 40-15, procurându-și două mingi de break.</p>
<p>Românca, însă, a dat tot ce a avut mai bun, câștigând patru puncte la rând, care i-au permis să-și adjudece setul.</p>
<h2><span>Iga Swiatek, adversara lui Jaqueline Cristian din turul 3, este deținătoarea trofeului</span></h2>
<p>În decisiv, românca a știut să gestioneze mai bine punctele importante. A realizat break în primul game, iar la 5-3 a convertit în punct a doua minge de meci, pe serviciul adversarei.</p>
<p>În turul 3, însă, misiunea lui Cristian se anunț infernală. De partea cealaltă a fileului va fi poloneza Iga Swiatek, lider mondial timp de 50 de săptămâni, care acum se află pe locul 5. Va fi prima confruntare directă în circuitul WTA.</p>
<p>Poloneza este nimeni alta decât deținătoarea trofeului, în 2024 câștigând turneul pentru a patra oară, după ce <span>a învins-o pe italianca Jasmine Paolini cu un sec 6-2, 6-1</span>.</p>
<p>De asemenea, ea s-a mai impus în 2020 (6-4, 6-1 cu jucătoare aamericană Sofia Kenin), în 2022 (6-1, 6-3 cu altă sportivă din Statele Unite, Coco Gauff) și în 2023 (6-2, 5-7, 6-4 împotriva Karolinei Muchova din Cehia).</p>
<p>Pentru Cristian, calificarea în turul 3 este cea mai bună performanță a ei la Roland Garros. În 2020, 2021 și 2023 nu a trecut de calificări, iar anul trecut, la prima prezență pe tabloul principal, a fost învinsă în runda de debut cu 4-6, 5-7 de Jelena Ostapenko. Un nou duel între cele două s-ar putea consemna acum în optimile de finală.</p>

]]></description>
    </item>
    <item>
      <title>Anca Todoni, eliminată de la Roland Garros</title>
      <link>https://www.prosport.ro/alte-sporturi/tenis/roland-garros/anca-todoni-eliminata-de-la-roland-garros-20181519</link>
      <description><![CDATA[<img src="https://www.prosport.ro/wp-content/uploads/2025/05/Anca-Todoni-eliminata-de-la-Roland-Garros-1400x818.jpg"/><br/><p>Prezentă pentru prima dată pe tabloul principal la Roland Garros, jucătoarea română de tenis Anca Todoni a fost învinsă în runda de debut.</p>
<p>Românca aflată pe locul 88 mondial și care a acces în premieră pe tabloul de simplu, a avut-o adversară pe cea mai bogată jucătoare din lume.</p>
<h2><span>Aventura Ancăi Todoni la Roland Garros s-a încheiat după un singur meci</span></h2>
<p>Anca Todoni a avut cea mai dificilă adversară dintre toate cele trei românce prezente la start. De partea cealaltă a fileului a fost a treia jucătoare a lumii, americanca Jessica Pegula, desemnată a treia favorită la competiția de pe zgura pariziană.</p>
<p>Pegula s-a impus cu 6-2, 6-4, la capătul unei confruntări care a durat 72 de minute. Valoarea și experiența și-au spus cuvântul. Americanca a convertit în punct 4 dintre cele 6 mingi de break pe care le-a avut, spre deosebire de una a româncei, a făcut 16 greșeli neforțate, de cinci ori mai puține decât ale lui Todoni, și a avut 22 de puncte câștigătoare, față de cele 13 ale Ancăi.</p>
<p>Cea mai bună performanță reușită la un turneu de Mare Șlem de jucătoarea română, care pe 10 octombrie va împlini 21 de ani, este calificarea în turul 2 la Wimbledon, anul trecut. În ianuarie a pierdut în primul tur la Australian Open, iar la US Open nu a jucat niciodată pe tabloul principal.</p>
<h2><span>Setul secund din meciul Todoni – Pegula a fost echilibrat</span></h2>
<p>Pegula o va întâlni în turul secund pe compatrioata ei Ann Li (55 WTA), care a trecut fără niciun fel de emoții de argentinca Maria Lourdes Carle (127 WTA, venită din calificări), cu 6-4, 6-0.</p>
<p>Jessica a venit la Roland Garros cu un moral nu chiar atât de ridicat. <span>A câștigat turneul de la Charleston</span>, primul pe zgură din acest an, după 6-3, 7-5 în ultimul act cu a ei compatrioată Sofia Kenin, dar la Madrid și Roma a fost eliminată în turul 3, iar la Strasbourg în optimile de finală.</p>
<p>A realizat break în chiar primul game al meciului, s-a impus, din nou, pe serviciul lui Todoni, la 3-1, a ratat o primă minge de set la 5-1, dar a pus capăt manșei cu un game alb.</p>
<p>Setul secund a fost ceva mai echilibrat. la 2-2 s-au consemnat două break-uri la rând, dar Todoni și-a pierdut serviciul la 4-4, după care Pegula a pus capăt confruntării la prima ocazie ivită.</p>
<p>Cea mai bună performanță a americancei în turneele de Mare Șlem este finala jucată la US Open în toamna anului trecut, când <span>a cedat cu un dublu 5-7 în fața belarusei Aryna Sabalenka</span>. La toate celelalte a ajuns în sferturile de finală: din 2021 până în 2023 la Australian Open, în 2022 la Roland garros și anul urmăptor la Wimbledon.</p>
<p>Dacăp trece de Ann Li, Pegula va juca în turul 3 cu poloneza Magdalena Frech (cs 25) sau cehoaica Marketa Vondrousova.</p>

]]></description>
    </item>
    <item>
      <title>E greu fără Serena Williams şi Simona Halep. Jucătoarea lui Mouratoglou, out din primul tur la Roland Garros, a izbucnit în lacrimi</title>
      <link>https://www.prosport.ro/alte-sporturi/tenis/roland-garros/e-greu-fara-serena-williams-si-simona-halep-jucatoarea-lui-mouratoglou-out-din-primul-tur-la-roland-garros-a-izbucnit-in-lacrimi-20181617</link>
      <description><![CDATA[<img src="https://www.prosport.ro/wp-content/uploads/2025/05/E-greu-fara-Serena-Williams-si-Simona-Halep.jpg"/><br/><p>Patrick Mouratoglou, care de-a lungul timpului le-a pregătit pe Serena Williams şi Simona Halep, și-a consolat actuala elevă, care a izbucnit în lacrimi.</p>
<p>În formă după turneul câștigat la Saint Melo și accederea în optimi la Roma, eleva lui Mouratoglou a jucat mun singur meci la Roland Garros.</p>
<h2><span>Eliminată în primul tur la Roland Garros, eleva lui Mouratoglou a izbucnit în lacrimi</span></h2>
<p>Revenită în circuit în 2024, după un an de absență în care a devenit mamă, jucătoarea japoneză de tenis Naomi Osaka <span>încearcă să regăsească drumul spre înalta performanță</span>. Având în palmares patru titluri de Mare Șlem, la Australian Open în 2019 și 2021 și la US Open în 2018 și 2020, ea nu și-a trecut adjudecat niciun trofeu major după ce a născut.</p>
<p>În primul tur la Roland Garros a avut-o adversară pe spaniola Paula Badosa (10 WTA), desemnată a 10-a favorită.</p>
<p>Jucătoarea din „Țara Soarelui Răsare” a câștigat primul set cu 7-6 (1), dar le-a pierdut pe următoarele cu 1-6 și 4-6. Imediat după meci ea a izbucnit în lacrimi, dar nu și-a revenit nici la conferința de presă.</p>
<p>„Pe măsură ce trece timpul, simt că ar trebui să fiu mai bună. Am vorbit despre asta înainte, poate și acum câțiva ani, nu sunt sigură, dar urăsc să îi dezamăgesc pe oameni.</p>
<p>Chiar și la Patrick mă gândeam că, după ce a lucrat cu cea mai bună jucătoare din istorie, a ajuns la «ce dracu’ e asta?!». Îmi pare rău că am înjurat, sper că nu voi fi amendată”, a declarat numărul 49 mondial.</p>
<h2><span>Badosa joacă în turul 2 la Roland garros cu Gabriela Ruse</span></h2>
<p>Reacția lui Mouratoglou a venit imediat. El i-a transmis un mesaj de încurajare prin intermediul unei platforme de socializare.</p>
<p>„Poți să fii mândră de tine. Eforturile pe care le faci, munca și pasiunea pe care le depui sunt extraordinare. Luând în considerare toate acestea, nu am reușit să te ajut să ajungi la nivelul la care meriți să fii.</p>
<p>Dar nu am niciun dubiu, asta va da roade în curând. E ca o construcție. Ai zidit o fundație solidă, însă cât timp clădirea nu e gata, nu vedem calitatea adevărată a edificiului. Va continua…”, a scris el pe Instagram.</p>
<p>Osaka a apelat la serviciile lui Mouratoglou în septembrie 2024, dar la scurt timp japoneza s-a accidentat și nu a mai evoluat până la sfârșitul anului. În 2025 are 17 victorii, plus 8 eșecuri sau abandonuri.</p>
<p>Pentru Badosa urmează meciul cu jucătoarea română Gabriela Ruse (80 WTA), programat miercuri. Ruse a trecut de sportiva americană McCartney Kessler (44 WTA) cu 7-5, 7-6 (3).</p>
<p>Va fi a treia confruntare directă, după succesul româncei din 2022, în primul tur la Dubai, cu 6-3, 5-7, 6-4, și victoria spaniolei anul trecut, <span>în turul 3 la US Open, cu 4-6, 6-1, 7-6 (10-8)</span>.</p>

]]></description>
    </item>
  </channel>
</rss>
