<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Va fi show la Concord Iași Open! Simona Halep va juca alături de Andrei Pavel, Stan Wawrinka, Horia Brenciu și Cornel Ilie, de la Vunk. „Va fi o seară de neuitat”. EXCLUSIV</title>
      <link>https://www.prosport.ro/alte-sporturi/tenis/va-fi-show-la-concord-iasi-open-simona-halep-va-juca-alaturi-de-andrei-pavel-stan-wawrinka-horia-brenciu-si-cornel-ilie-de-la-vunk-va-fi-o-seara-de-neuitat-exclusiv-20210029</link>
      <description><![CDATA[<img src="https://www.prosport.ro/wp-content/uploads/2025/07/Va-fi-show-la-Concord-Iasi-Open-Simona-Halep-va-juca-alaturi-de-Andrei-Pavel-Stan-Wawrinka-Horia-Brenciu-si-Cornel-Ilie-de-la-Vunk.-„Va-fi-o-seara-de-neuitat.-EXCLUSIV--e1751628531959.jpeg"/><br/><p class="p1">Iașiul va deveni capitala tenisului în această lună, Baza Sportivă Ciric urmând să găzduiască două turnee majore.</p>
<p class="p1">Mai întâi, în perioada 7-13 iulie va avea loc ediția a 6-a a turneului ATP Challenger 100 Concord Iași Open – powered by MET, după care vor intra în scenă fetele, în intervalul 14-20 iulie fiind programată ediția a 4-a a turneului WTA 250 UniCredit Iași Open.</p>
<h2 class="p1"><span>Simona Halep revine pe teren, alături de Andrei Pavel, Stan Wawrinka, Horia Brenciu și Cornel Ilie</span></h2>
<p class="p1">Pe lângă tabloul puternic, valoarea turneului este dată și de evenimentele programate în cursul săptămânii.</p>
<p class="p1">Cel mai așteptat moment va fi meciul demonstrativ programat miercuri, 9 iulie, în care marea vedetă va fi Simona Halep.</p>
<p class="p1">Fostul lider mondial în circuitul WTA îi va avea alături pe teren pe Andrei Pavel (directorul turneului Concord Iași Open) și elvețianul <span>Stan Wawrinka</span>, iar printre invitații la show se numără Horia Brenciu și Cornel Ilie, solistul trupei Vunk.</p>
<p class="p1">„Cu siguranță va fi o seară de neuitat. Pe lângă superstarul nostru, Simona Halep, vor mai juca la meciul demonstrativ elvețianul Stan Wawrinka, dar și dragii mei prieteni Horia Brenciu și Cornel Ilie.</p>
<p class="p1">Chiar săptămâna trecută am jucat tenis cu ei, la București și de-a abia așteaptă să vină la Iași, sunt emoționați”, a declarat Andrei Pavel.</p>
<h2 class="p1"><span>Wawrinka e capabil să câștige turneul de la Iași</span></h2>
<p class="p1">Elvețianul Stan Wawrinka, fost număr 3 mondial și triplu campion de Grand Slam, a ajuns încă de joi la Iași, iar Andrei Pavel îl vede capabil să câștige turneul, chiar și la vârsta de 40 de ani.</p>
<p class="p1">„Da, îl văd în stare să câștige turneul, la experiența pe care o are. De la aeroport s-a dus doar un pic la hotel și a ieșit la antrenament, s-a antrenat două ore alături de brazilianul Meligeni și de antrenorul său Magnus Norman.</p>
<p class="p1">Încă mai are voința și plăcerea de a juca, își dorește să câștige meciuri și îl văd posibil campion la Iași”, a punctat Pavel.</p>
<h2 class="p1"><span>Stan Wawrinka: „Este o onoare pentru mine să vin să joc aici”</span></h2>
<p class="p1"><span>Elvețianul Stan Wawrinka</span>, 40 de ani, a declarat la sosirea la Iași că se bucură să-l reîntâlnească pe Andrei Pavel, cu care a fost adversar în circuitul ATP.</p>
<p class="p1">„Am auzit multe lucruri frumoase despre turneul de la Iași. Nu am mai fost aici, dar pentru mine este grozav să vin să joc la turnee noi, în orașe în care nu am mai fost. Îl cunosc pe Andrei Pavel de mulți ani, este un tip de treabă și este o onoare pentru mine să vin să joc aici.</p>
<p class="p1">Pentru mine nu a fost ușor să câștig meciuri în acest an. Trag de mine foarte mult la antrenamente, muncesc mult, mă antrenez. Îmi doresc să joc și vreau să prind ceva încredere. Sper să mă pregătesc bine în următoarele zile și să încep bine turneul de la Iași. Abia aștept să văd baza, fanii și să fiu pe teren”, a declarat Stan Wawrinka.</p>
<h2 class="p1"><span>„Continui să joc pentru că iubesc tenisul, iubesc turneele”</span></h2>
<p class="p1">Uriașul jucător elvețian a explicat motivul pentru care continuă să joace în circuitul ATP la 40 de ani, deși ocupă locul 361 în clasamentul mondial.</p>
<p class="p1">„Continui să joc pentru că iubesc tenisul. Încă simt pasiunea pentru acest sport. Am ocazia să vizitez locuri noi. Iubesc turneele, iubesc tenisul, nu contează în ce turneu joc. Ca sportiv, mereu vrei să dai sută la sută. Întotdeauna vrei să lupți cu tine însuți, vrei să fii cea mai bună versiune a ta. Știu că mă apropii de finalul carierei, așa că vreau să mă bucur de tenis la maximum, cât mai pot”, a completat Stan Wawrinka.</p>
<p class="p1">Pe parcursul turneului Concord Iași Open vor avea loc și două concerte menite să atragă publicul la Baza Sportivă Ciric. Pe 8 iulie va concerta The Urs, iar pe 12 iulie vor urca pe scenă cei de la Direcția 5.</p>

]]></description>
    </item>
    <item>
      <title>„E un asasin!”. Legenda nu s-a abținut când a venit vorba despre Jannik Sinner</title>
      <link>https://www.prosport.ro/alte-sporturi/tenis/e-un-asasin-legenda-nu-s-a-abtinut-cand-a-venit-vorba-despre-jannik-sinner-20209975</link>
      <description><![CDATA[<img src="https://www.prosport.ro/wp-content/uploads/2025/07/„E-un-asasin.-Legenda-nu-s-a-abtinut-cand-a-venit-vorba-despre-Jannik-Sinner-e1751623737564.jpg"/><br/><p>Jim Courier, una dintre legendele tenisului masculin, l-a caracterizat pe Jannik Sinner drept „un asasin”. Italianul a fost lăudat pentru decizia de a-l aduce în echipa sa pe Darren Cahill, fostul antrenor al Simonei Halep.</p>
<p>Jannik Sinner este unul dintre cei mai populari jucători de tenis, fiind totodată și numărul 1 mondial. Italianul a avut parte de un an dificil, după ce <span>a fost prins dopat cu clostebol</span>, un steroid anabolic interzis de forurile din tenis, dar rămâne unul dintre cei mai buni.</p>
<h2><span>Jannik Sinner, caracterizat drept „asasin” de o legendă a tenisului</span></h2>
<p>După ce a pierdut finala de la Roland Garros în fața lui Carlos Alcaraz, numărul 1 mondial a primit o caracterizare cel puțin surprinzătoare din partea lui Jim Courier. Acesta l-a portretizat drept „asasin” pe italian.</p>
<p>„El arată foarte calm și docil, ca o pisică, dar în realitate este un asasin care își joacă tenisul ca un criminal. El l-a concediat pe Riccardo Piatti în urmă cu câțiva ani, deoarece înțelesese că jocul lui trebuie să evolueze și avea nevoie de ceva diferit.</p>
<p>Din motivul ăsta a decis să-l angajeze pe Simone Vagnozzi ca antrenor principal, înainte de a-l aduce pe Darren Cahill în echipa lui, câteva luni mai târziu. Nu îi e frică să ia decizii tăioase și îi place să se comporte așa”, a spus Jim Courier, conform <span>tennisworldusa</span>.</p>
<p>La acest moment, Jannik Sinner se află la Wimbledon, acolo unde a ajuns în turul trei. În primele două meciuri, sportivul din Italia a trecut de conaționalul Luca Nardi (locul 95 ATP), scor 3-0, apoi de Aleksandar Vukic (locul 93 ATP), scor 3-0.</p>
<p>În runda trei a turneului va da piept cu jucătorul de pe locul 52 ATP, Pedro Martinez. Sinner este favorit cert, având o cotă de 1,01 pentru victorie, conform bookmakerilor.. Dacă va trece în optimile de finală, Sinner va juca cu câștigătorul dintre Grigor Dimitrov și Sebastian Ofner.</p>
<h2><span>Jannik Sinner ar putea rămâne fără Darren Cahill</span></h2>
<p>O principală problemă a lui Jannik Sinner ar fi <span>eventuala plecare a lui Darren Cahill</span> de la cârma echipei tehnice. Australianul mai are contract doar până la finalul sezonului, apoi ar vrea să se retragă din această postură.</p>
<p>Jannik Sinner încearcă să facă tot posibilul pentru a-l ține pe Cahill în echipa sa, dar zvonurile spun că este posibil ca australianul să își termine înțelegerea chiar mai devreme, după Wimbledon. Recent, într-un interviu, Cahill a spus că planul său este de a se despărți de sportul care l-a făcut celebru.</p>
<p>Important de menționat este că Jannik Sinner a fost primul care a oferit o declarație despre plecarea lui Darren Cahill, spre stupoarea tuturor. Australianul a povestit momentul, spunând că italianul a regretat anunțul făcut presei.</p>

]]></description>
    </item>
    <item>
      <title>Goran Ivanisevic l-a distrus pe Stefanos Tsitsipas, sportiv al cărui antrenor este: „Nu am văzut în viața mea un jucător mai nepregătit!”</title>
      <link>https://www.prosport.ro/alte-sporturi/tenis/goran-ivanisevic-l-a-distrus-pe-stefanos-tsitsipas-sportiv-al-carui-antrenor-este-nu-am-vazut-in-viata-mea-un-jucator-mai-nepregatit-20209982</link>
      <description><![CDATA[<img src="https://www.prosport.ro/wp-content/uploads/2025/07/Goran-Ivanisevic-l-a-distrus-pe-Stefanos-Tsitsipas-sportiv-al-carui-antrenor-este-„Nu-am-vazut-in-viata-mea-un-jucator-mai-nepregatit-1400x955.jpg"/><br/><p>Goran Ivanisevic (53 de ani), fost antrenor al lui Novak Djokovic (38 de ani – 6 ATP), a început în urmă cu câteva săptămâni o colaborare cu grecul Stefanos Tsitsipas (26 de ani – 26 ATP).</p>
<p>Fost număr 3 mondial în perioada de glorie și finalist la Roland Garros 2021 și Australian Open 2023, Tsitsipas traversează o scădere dramatică în carieră, iar la Wimbledon 2025 a fost eliminat încă din primul tur.</p>
<h2><span>Goran Ivanisevic are mult de muncă pentru a-l readuce pe drumul cel bun pe Stefanos Tsitsipas</span></h2>
<p>Aflat într-un moment de cumpănă al carierei, Stefanos Tsitsipas a decis să producă o schimbare radicală la nivelul staff-ului tehnic.</p>
<p>Grecul s-a despărțit in 2024 de Apostolos Tsitsipas, tatăl său, care i-a coordonat cariera încă de la primii pași făcuți în tenis. Fostul număr 3 mondial a mai colaborat cu Patrick Mouratoglou, în perioada 2018-2021, dar și cu Thomas Enqvist, în 2022.</p>
<p>În urmă cu câteva săptămâni, Stefanos Tsitsipas a început să lucreze cu Goran Ivanisevic, care timp de mulți ani a fost numărul 1 în staff-ul lui Novak Djokovic.</p>
<p>Tsitsipas și Ivanisevic sperau să facă o figură frumoasă la Wimbledon 2025, însă grecul a dezamăgit și a fost eliminat încă din primul tur, scor 3-6, 2-6 de francezul Valentin Royer (24 de ani – 113 ATP).</p>
<p><span>Cunoscut pentru stilul său dur, Goran Ivanisevic</span> nu a putut rezista după această înfrângere umilitoare și a spus lucrurilor pe nume. Pe scurt, antrenorul croat l-a numit pe Tsitsipas „cel mai nepregătit jucător” pe care l-a pregătit vreodată:</p>
<blockquote><p>Situația lui Stefanos este complexă și simplă în același timp. Dacă se ocupă de anumite lucruri din afara terenului, vom fi martori la revenirea lui. Este prea valoros ca să stea departe de TOP 10. Totuși, dacă nu va face asta, șansele lui sunt foarte mici. Detaliile tehnice sunt ușor de rezolvat pe teren. Dar mai întâi trebuie să se ocupe singur de alte probleme și îi urez să le rezolve, cu sau fără ajutorul meu. Dorința este acolo, dar nu face nimic concret pentru a îmbunătăți lucrurile. Sau cel puțin eu nu îi observ efortul. Stefanos trebuie să găsească un remediu pentru problemele pe care le are la spate. Nu am văzut în viața mea un jucător mai nepregătit!”, a răbufnit Goran Ivanisevic, citat de <span>Tennis World USA</span>.</p></blockquote>
<h2><span>„Sunt într-o formă mai bună de trei ori decât el”</span></h2>
<p>În continuare, fostul antrenor al lui Novak Djokovic a spus că inclusiv el, la cei 53 de ani pe care îi are în buletin și cu multiplele accidentări prin care a trecut, se află într-o formă net superioară față de Stefanos Tsitsipas.</p>
<blockquote><p>La vârsta mea și cu situația în care se află genunchiul meu, tot sunt într-o formă de trei ori mai bună decât el. Nu sunt sigur ce a făcut în ultimele 12 luni, dar forma lui actuală este proastă”, a completat Ivanisevic.</p></blockquote>
<p>Rămâne de văzut dacă antrenorul croat va continua colaborarea cu Stefanos Tsitsipas și va reuși să îi relanseze cariera acestuia. <span>Ivanisevic s-a despărțit de Djokovic</span> în martie 2024.</p>
<blockquote><p>Chimia noastră pe teren a avut suişuri şi coborâşuri, dar prietenia noastră a fost întotdeauna solidă. Sunt mândru să spun (nu ştiu sigur dacă el este) că în afară de a câştiga turnee împreună, noi am avut un duel în Parchisi (un joc american popular) de mulţi ani. Şi acel turneu nu s-a încheiat niciodată pentru noi. Sefinjo, mulţumesc pentru tot prietene. Te iubesc”, Djokovic, în momentul în care a anunțat separarea de antrenorul croat.</p></blockquote>

]]></description>
    </item>
    <item>
      <title>S-a luptat și el cu problemele mintale și acum a intervenit în cazul care a făcut înconjurul lumii: „E doar un trigger”</title>
      <link>https://www.prosport.ro/alte-sporturi/tenis/s-a-luptat-si-el-cu-problemele-mintale-si-acum-a-intervenit-in-cazul-care-a-facut-inconjurul-lumii-e-doar-un-trigger-20209966</link>
      <description><![CDATA[<img src="https://www.prosport.ro/wp-content/uploads/2025/07/S-a-luptat-si-el-cu-problemele-mintale-si-acum-a-intervenit-in-cazul-care-a-facut-inconjurul-lumii-„E-doar-un-trigger-1400x778.jpg"/><br/><p>Anunțul șocant al lui Alexander Zverev a stârnit o mulțime de reacții din partea colegilor din circuit. Chiar și rusul Andrey Rublev a simțit nevoia să intervină, cu atât mai mult cu cât a putut vorbi în cunoștință de cauză.</p>
<p>Acesta s-a confruntat de-a lungul timpului cu episoade de depresie și probleme mintale. Nici acum nu a trecut întru totul peste ele, dar se simte mult mai bine.</p>
<p>Cu un an înaintea germanului, a găsit puterea de a face dezvăluiri pe marginea subiectului. Spunea, printre altele, că <span>se simțea „complet pierdut”</span>, iar tratamentul cu antidepresive nu avea niciun efect.</p>
<h2><span>Andrey Rublev a reacționat după dezvăluirile cutremurătoare ale lui Alexander Zverev</span></h2>
<p>Din punctul de vedere al lui Alexander Zverev, tenisul nu este motivul pentru care unii jucători cad pradă bolilor mintale, dar reprezintă un factor declanșator. Mai ales pentru care pun suflet.</p>
<blockquote><p>„Ca să fiu sincer, nu are nicio legătură cu tenisul. E cam același lucru. Poți găsi scuze, cum ar fi că ești epuizat sau obosit mental să joci non-stop, non-stop, dar nu are nimic de-a face cu tenisul. La o adică, tenisul este doar un trigger.</p>
<p> </p>
<p>De fapt, e ceva în interiorul tău și trebuie să-i faci față. Li se poate întâmpla tuturor. Sasha iubește tenisul, sunt mulți jucători care iubesc tenisul. Doar cei care nu-l iubesc, cei cărora nu le place tenisul, sunt mult mai relaxați. Lor nu le pasă, poate pentru că au alte priorități, dar pentru cei care-l iubesc, tenisul este un trigger”, a declarat rusul.</p></blockquote>
<h2><span>Zverev: „Mă lupt. Mă simt singur în acest moment”</span></h2>
<p>Ocupantul celei de-a treia poziții din ierarhia mondială, Alexander Zverev, a pierdut surprinzător în fața francezului Arthur Rinderknech (72 ATP), scor 6-7, 7-6, 3-6, 7-6, 4-6, părăsind astfel Wimbledon în runda inaugurală. După meci, a ales să vorbească deschis despre <span>lupta cu problemele mintale</span>.</p>
<blockquote><p>„Uneori, mă simt foarte singur pe teren. Am probleme mintale și mă simt așa încă de după Australian Open. Încerc să găsesc modalități de a ieși din această fază, dar continui să cad.</p>
<p> </p>
<p>Nu este vorba despre tenis, mă simt singur în viață în general acum și asta nu este plăcut. Mă chinui să găsesc bucurie în afara terenului, dar mă simt foarte, foarte singur.</p>
<p> </p>
<p>Nu am mai experimentat așa ceva până acum. Problema mea nu este tenisul acum, ci regăsirea bucuriei.<br/>
Chiar și atunci când câștig, nu simt acea fericire și motivație de a continua.</p>
<p> </p>
<p>Mă duc la culcare fără nicio motivație de a mă trezi a doua zi. Cred că mulți oameni, indiferent de locul lor de muncă, au avut acest sentiment la un moment dat. Pentru un sportiv de elită se reflectă clar în performanța sa”, a spus Zverev.</p></blockquote>

]]></description>
    </item>
    <item>
      <title>Rafael Nadal, șocat de moartea lui Diogo Jota și a fratelui acestuia</title>
      <link>https://www.prosport.ro/diverse/rafael-nadal-socat-de-moartea-lui-diogo-jota-si-a-fratelui-acestuia-20209958</link>
      <description><![CDATA[<img src="https://www.prosport.ro/wp-content/uploads/2025/07/Rafael-Nadal-socat-de-moartea-lui-Diogo-Jota-si-a-fratelui-acestuia-e1751621589198.jpg"/><br/><p>Rafael Nadal, unul dintre cei mai mari jucători de tenis din istorie, s-a declarat șocat de moartea prematură a lui Diogo Jota, starul celor de la Liverpool FC. Lusitanul se afla cu fratele lui în mașină, atunci când accidentul grav s-a produs.</p>
<p><span>Moartea lui Diogo Jota</span> a șocat întreaga lume a sportului, nu doar a fotbalului. În vârstă de doar 28 de ani, portughezul a decedat în urma unui accident rutier pe o autostradă din Spania, după ce i-ar fi explodat o anvelopă.</p>
<h2><span>Rafael Nadal, mesaj pentru Diogo Jota și fratele lui, morți într-un accident rutier grav</span></h2>
<p>Cei doi fotbaliști au decedat în urmă cu doar o zi, după ce mașina lor a luat foc, în urma impactului cu decorul. Rafael Nadal le-a transmis un mesaj apropiaților celor doi frați, pe rețelele de socializare.</p>
<p>„E o știre extrem de tristă și dureroasă. Transmit toată dragostea, apropierea și suportul pentru soția, copiii, familia și prietenii celor doi pe perioada aceasta nefastă. Odihniți-vă în pace Diogo Jota și Andre Silva”, a scris Rafael Nadal pe rețelele de socializare.</p>
<p>Rafael Nadal, deși a scris istorie în tenis, este un foarte mare apropiat de fotbal. Legendarul jucător spaniol are în familie un unchi care a jucat chiar pentru FC Barcelona, astfel că pasiunea sa pentru fotbal datează încă de când era copil.</p>
<p>După ce s-a retras din cariera de jucător, Rafael Nadal își petrece majoritatea timpului alături de familie. Decizia de a renunța la tenis a venit în luna noiembrie a anului trecut, atunci când reprezenta Spania la Cupa Davis, din Malaga. Recent, organizatorii de la Roland Garros i-au oferit un tribut lui Nadal.</p>
<blockquote class="twitter-tweet">
<p dir="ltr" lang="es">Qué noticia tan triste y dolorosa 😔</p>
<p>Todo mi cariño, mi afecto y mi apoyo para su mujer, sus hijos, sus familiares y sus amigos en un momento tan difícil.</p>
<p>Descansad en Paz, Diogo Jota y André Silva. https://t.co/KohpGTnz1Q</p>
<p>— Rafa Nadal (@RafaelNadal) July 3, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Cum s-a produs accidentul lui Diogo Jota</span></h2>
<p>Diogo Jota și fratele acestuia, Andre Silva, se deplasau pe autostrada A-52, din provincia Zamora, iar în apropierea kilometrului 65, o anvelopă ar fi explodat, astfel că Lamborghini-ul fotbalistului a ieșit în decor, cel mai posibil cu viteză.</p>
<p>La impactul cu solul, bolidul de lux a luat foc imediat, incendiul extinzându-se și la vegetația din apropiere. Martorii au apărut imediat la fața locului, dar echipajele de intervenție nu au mai putut face nimic pentru cei doi frați.</p>
<p>Mai multe voci din lumea sportului și-au arătat susținerea față de familia, copiii, prietenii și apropiații celor doi. Printre aceștia se numără Cristiano Ronaldo, Pepe, Pedro Proenca, președintele Federației Portugheze de Fotbal, LeBron James sau clubul Liverpool.</p>
<p><span>Clubul britanic s-a declarat șocat de dispariția fotbalistului</span>, cerându-le oamenilor să ofere liniște familiei și apropiaților, deoarece este o perioadă extrem de grea. Decesul lui Jota vine la doar o lună de când a câștigat UEFA Nations League cu Portugalia, și la nici două săptămâni de când s-a căsătorit.</p>

]]></description>
    </item>
  </channel>
</rss>
