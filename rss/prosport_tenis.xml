<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Dansul lui Alcaraz cu Sabalenka după ce au câștigat trofeele la US Open a devenit viral</title>
      <link>https://www.prosport.ro/alte-sporturi/tenis/us-open/dansul-lui-alcaraz-cu-sabalenka-dupa-ce-au-castigat-trofeele-la-us-open-a-devenit-viral-20267897</link>
      <description><![CDATA[<img src="https://www.prosport.ro//wp-content/uploads/2025/09/Dansul-lui-Alcaraz-cu-Sabalenka-dupa-ce-au-castigat-trofeele-la-US-Open-a-devenit-viral.jpg"/><br/><p>Învingătorii de pe tablourile de simplu de la US Open, Aryna Sabalenka și Carlos Alcaraz, au dansat împreună, având în brațe trofeele câștigate, iar imaginile au devenit virale.</p>
<p>Ruptă de oboseală, Aryna Sabalenka a făcut o gafă uriașă în direct la televizor, când sărbătorea de la US Open alături de Carlos Alcaraz, după care a dansat cu spaniolul.</p>
<h2><span>Imaginile virale cu dansul lui Alcaraz cu Sabalenka după ce au câștigat trofeele la US Open</span></h2>
<p>Liderul mondial în clasamentrul WTA, Aryna Sabalenka, a făcut o greșeală nerforțată, ca să păstrăm un termen din tenis, când era în studioul emisiunii Today, alături de Carlos Alcaraz, cei doi prezentându-și trofele câștigate la US Open.</p>
<p>Jucătoarea de 27 de ani fusese învinsă în finalele din acest an de la Australian Open și Roland garros, iar la Wimbledon a cedat în fața americancei Amanda Anisimova. Belarusa s-a revanșat la US Open, <span>impunându-se cu 6-3, 7-6 (3)</span>, devenind prima jucătoare care își apără titlul, după Serena Williams în 2014.</p>
<p>Alcaraz a fost întrebat despre rivalitatea cu italianul Jannik Sinner, <span>pe care l-a învins cu 6-2, 3-6, 6-1, 6-4 în finala de duminică</span>, iar explicațiile spaniolului au fascinat-o atât de mult pe Aryna, încât aceasta a făcut o gafă imensă.</p>
<p>„Sunt groaznică la dans, dar încerc tot ce pot, aleg întotdeauna cea mai ușoară mișcare, doar ca să arăt bine. Nu știi cât îmi ia să fac mișcările astea ușoare, trebuie să vezi prima încercare, e un dezastru. Apropo, am avut o postare pe TikTok cu Jan… ăăă, Jan”, a spus ea arătând spre Alcaraz.</p>
<h2><span>Înainte de dansul care a devenit viral, Alcaraz și Sabalenka au băut șampanie</span></h2>
<p>Realizând că începuse să spună Jannik, Sabalenka și-a pus mâna pe umărul lui Alcaraz în timp ce prezentatorii au strigat la unison „ohhh, uau, uau, uau”. Carlos a intrat în jocul acestora și s-a arătat deranjat de situație, ridicându-se supărat de pe scaun, gata să plece.</p>
<p>Evident, s-a așezat înapoi pe scaun și a început să râdă în hohote când a văzut că Aryna ținea trofeul cu o mână, iar pe cealaltă și-o dusese, jenată, la gură, scuzându-se necontenit, potrivit <span>Daily Mail</span>.</p>
<p>„E ora 9:00 dimineața, nu-ți face griji”, a răspuns Alcaraz, în timp ce Sabalenka, râzând cu poftă, a recunoscut: „Este cel mai mare eșec pe care l-am avut vreodată în viața mea”.</p>
<p>„Nu am auzit nimic”, a spus imediat Carlos, după care liderul clasamentului mondial feminin i-a întrebat, cu jumătate de glas, pe realizatorii emisiunii: „Putem întrerupe acum?”.</p>
<p>Emisiunea a continuat, iar la scurt timp campionii au primit pahare cu șampanie, s-au felicitat reciproc pentru succesul de la US Open, după care au trecut la momentul mult așteptat: dansul cu troeele în brațe.</p>
<p>Melodia aleasă de Aryna a fost „Twin Where Have You Been”, iar cei doi interpretau versurile doar din buze. Ulterior, cei doi au făcut câteva mișcări de dans. Dacă jucătoarea din Belarus a controlat mult mai bine situația, Alcaraz a recunoscut, după câteva zeci de secunde, că tot nu știe ce are de făcut.</p>

]]></description>
    </item>
    <item>
      <title>Novak Djokovic s-a retras din Cupa Davis</title>
      <link>https://www.prosport.ro/alte-sporturi/tenis/novak-djokovic-s-a-retras-din-cupa-davis-20267818</link>
      <description><![CDATA[<img src="https://www.prosport.ro//wp-content/uploads/2025/09/Novak-Djokovic-s-a-retras-din-Cupa-Davis.jpg"/><br/><p>Novak Djokovic a făcut anunțul cu care își va întrista fanii sârbi. Nu va lua parte alături de echipa Serbiei la Cupa Davis.</p>
<p>Eliminat în urmă cu câteva zile din<span> semifinale la US Open</span>, fostul lider mondial ATP a decis să ia o pauză pentru a se recupera astfel că nu va conduce echipa Serbiei împotriva Turciei în întâlnirea programată în grupa mondială I a Cupei Davis.</p>
<h2><span>Novak Djokovic, marele absent de la Cupa Davis: are nevoie de odihnă după US Open</span></h2>
<p>Cel mai titrat tenismen aflat în activitate nu va participa la Cupa Davis alături de țara sa natală. A reprezentat culorile Serbiei pentru aproape două decenii, timp în care a contribuit decisiv la trofeul cucerit în 2010. Ajuns la 38 de ani, Novak Djokovic se concentrează acum mai mult pe menajarea corpului după turneele majore ca să își mai poată prelungi cariera în circuitul ATP.</p>
<p>Novak Djokovic regretă că nu poate participa alături de conaționalii săi la Cupa Davis dar crede în șansele acestora de a obține un loc la Cupa Mondială de anul viitor. Pentru Serbia, Miomir Kecmanovic și Hamad Medjedovic vor face tot posibilul să treacă de turci.</p>
<blockquote><p>„Mi-aș fi dorit să pot juca în Cupa Davis. Reprezentarea țării mele de-a lungul carierei a fost o onoare și un privilegiu. Întotdeauna aștept cu nerăbdare să joc pentru Serbia, dar totul depinde de corpul meu, pentru că vreau să fiu cea mai bună opțiune pentru echipa noastră.</p>
<p>Sper să trecem de Turcia și să jucăm în Grupa Mondială anul viitor, merităm asta. Schimbările din Cupa Davis m-au bucurat, deoarece avem mai multe oportunități să evoluăm acasă.</p>
<p>În afară de întâlnirea cu Grecia, nu am mai jucat în fața publicului de acasă de șapte ani. Mi-e dor de acel sentiment și îmi doresc cel puțin încă o șansă de a îmbrăca tricoul național în fața fanilor noștri”, a declarat Novak Djokovic, notează <span>TWUSA.</span></p></blockquote>
<h2><span>Reacție misterioasă a sârbului după US Open: „Nu știu ce voi face”</span></h2>
<p>Sportivul sârb a fost la un pas să bifeze a 48-a finală de Grand Slam, dar Carlos Alcaraz, campionul en-titre, a fost mult superior în joc și s-a impus în patru seturi,  6:4, 7:6 (7:4), 6:2.</p>
<p>Vârsta nu iartă pe nimeni așa că <span>Djokovic se concentrează</span> acum mai mult pe turneele majore chiar dacă a fost criticat de fani. După US Open a spus că își dorește să mai evolueze la turneele majore, dar după Australian Open nu știe ce se va întâmpla în continuare, lăsând de înțeles că ar fi deja cu gândul la retragere.</p>
<blockquote><p>„Australian Open este încă departe. Plănuiesc să joc la Atena, asta e sigur, iar după aceea nu știu unde voi juca și ce voi face”, a declarat Novak Djokovic, la conferința de presă.</p></blockquote>

]]></description>
    </item>
    <item>
      <title>Carlos Alcaraz a „spart” bariera celor 50 de milioane de dolari, doar din premii!</title>
      <link>https://www.prosport.ro/alte-sporturi/tenis/carlos-alcaraz-a-spart-bariera-celor-50-de-milioane-de-dolari-doar-din-premii-20267824</link>
      <description><![CDATA[<img src="https://www.prosport.ro//wp-content/uploads/2025/09/Carlos-Alcaraz-a-„spart-bariera-celor-50-de-milioane-de-dolari-doar-din-premii-1400x954.jpg"/><br/><p>Carlos Alcaraz a reușit să „spargă” bariera celor 50 de milioane de dolari, sumă pe care a acumulat-o doar din premiile obținute datorită performanțelor de pe terenul de tenis.</p>
<p>Sportivul spaniol a reușit să treacă de această bornă după ce s-a impus la US Open. Astfel, la doar 22 de ani, Carlos Alcaraz a ajuns la șase titluri de Grand Slam.</p>
<h2><span>Carlos Alcaraz, câștiguri uriașe din tenis</span></h2>
<p><span>Carlos Alcaraz a reușit să se impună la US Open</span>. În finala competiției, acesta a dat piept cu Janik Sinner, pe care l-a învins în patru seturi. Această nouă performanță i-a adus spaniolului în conturi nu mai puțin de cinci milioane de dolari. În vârstă de doar 22 de ani, sportivul spaniol a ajuns deja la șase titluri de Grand Slam și a înregistrat câștiguri totale, doar din tenis, de peste 50 de milioane de dolari.</p>
<p>Astfel, Carlos Alcaraz se alătură unui grup select, din care mai fac parte legende ale tenisului, precum Novak Djokovic, Rafael Nadal, Roger Federer, Serena Williams, Andy Murray și Alexander Zverev.</p>
<h2><span>Ce a declarat Carlos Alcaraz după victoria de la US Open</span></h2>
<p><span>Carlos Alcaraz (22 de ani – 1 ATP) i-a transmis un mesaj tranșant lui Jannik Sinner</span> (24 de ani – 2 ATP) după ce l-a învins în finala de la US Open 2025, scor 6-2, 3-6, 6-1, 6-4, și a luat un cec în valoare de 5 milioane de dolari.</p>
<p>„Nu simt că Jannik trebuie să îmbunătățească ceva ca să mă învingă. Dar trebuie să fiu pregătit în caz că va face asta. Să mă gândesc: «Ce poate face Jannik mai bine ca să mă învingă?». Dar da, mă aștept ca o variantă diferită a lui Jannik să încerce să mă învingă și voi fi pregătit pentru orice. Simt că pot face orice pe teren, sincer, orice fel de lovituri. Sunt foarte încrezător în condiția mea fizică, am încredere că pot lovi orice minge, ceea ce îmi dă siguranța pentru a obține puncte bune și pentru a avea un joc variat. De la o vârstă foarte, foarte fragedă am avut sentimentul că pot face orice.</p>
<p>De la primele runde și până la marea finală, a fost cel mai bun turneu pe care l-am jucat vreodată. Nivelul meu, atât de constant pe tot parcursul turneului, a fost foarte, foarte ridicat. Sunt foarte mândru, pentru că e ceva la care am lucrat: să fiu cu adevărat constant. Cred că am jucat perfect. Știam că dacă vreau să câștig US Open, dacă vreau să îl înving pe Jannik, trebuie să joc perfect. Și cred că am făcut-o”, a declarat Carlos Alcaraz, citat de <span>Marca</span>.</p>

]]></description>
    </item>
    <item>
      <title>Ce i-a scris Regele Spaniei lui Carlos Alcaraz după victoria sub ochii lui Donald Trump</title>
      <link>https://www.prosport.ro/alte-sporturi/tenis/us-open/ce-i-a-scris-regele-spaniei-lui-carlos-alcaraz-dupa-victoria-sub-ochii-lui-donald-trump-20267748</link>
      <description><![CDATA[<img src="https://www.prosport.ro//wp-content/uploads/2025/09/Ce-i-a-scris-Regele-Spaniei-lui-Carlos-Alcaraz-dupa-victoria-sub-ochii-lui-Donald-Trump-1400x785.jpg"/><br/><p>Carlos Alcaraz a câștigat al șaselea titlu de Mare Șlem din carieră, la US Open, sub ochii lui Donald Trump, iar Regele Spaniei a fost unul dintre primii care l-au felicitat.</p>
<p>Jucătorul de tenis s-a impus la US Open pentru a doua oară în carieră, după succesul din 2022, iar Regele Felipe al VI-lea al Spaniei s-a referit la victoria istorică.</p>
<h2><span>Mesajul Regelui Spaniei pentru Carlos Alcaraz, după ce a câștigat US Open sub ochii lui Donald Trump</span></h2>
<p><span>După ce a câștigat al șaselea titlu de Mare Șlem</span> în trei sezoane, Carlos Alcaraz a fost felicitat de o mulțime de persoane. Unul dintre aceștia a fost Regele Felipe al VI-lea al Spaniei, prin intermediul Casei Majestății Sale Regele.</p>
<p>„Felicitări, Carlos Alcaraz! Ești numărul 1! Încă un turneu de Mare Șlem pe care îl adaugi formidabilei tale cariere și unul care face mândru întregul sport spaniol. Îți mulțumim că ne-ai oferit o altă victorie istorică”, a postat Casa Majestății Sale Regele într-un mesaj online.</p>
<p>„Minunat, Carlos Alcaraz! Încă un US Open de neuitat. Îți mulțumim că ne-ai făcut să ne bucurăm și să visăm cu tenisul tău”, a transmis și prim-ministrul Pedro Sanchez.</p>
<p>Rafael Nadal, el însuși campion la US Open în 2010, 2013, 2017 și 2019, dar și lider mondial timp de 209 săptămâni, l-a felicitat pentru munca depusă în acest sezon grozav.</p>
<p>Fostul mare baschetbalist spaniol Pau Gasol, mare fan al tenisului, a fost și el unul dintre primii care au salutat victoria lui Alcaraz: „Campion la US Open și noul număr 1 în lume! Felicitări, prietene”.</p>
<p>În ceea ce privește instituțiile sportive, Real Madrid a fost printre primele care l-au felicitat <span>pe numărul 1 mondial</span>: „Dragă Carlos Alcaraz, felicitări pentru al doilea US Open, al șaselea de Mare Șlem, și pentru binemeritata urcare pe locul 1 mondial. Noi, fanii Real Madrid, îți suntem mereu alături și suntem foarte mândri de tine. Felicitări, campionule!”.</p>
<p>Printre cluburile de fotbal s-au numărat și Atletico Madrid („Felicitări, Carlos Alcaraz, pentru al 6-lea titlu de Mare Șlem și revenirewa pe locul 1 ATP! Continui să ne inspiri!”) și FC Sevilla („Felicitări lui Carlos Alcaraz pentru al șaselea titlu de Grand Slam! Continuă la fel!”), potrivit <span>Marca</span>.</p>
<h2><span>Lui Alcaraz îi lipsesc din palmares titlul la Australian Open și Turneul Campionilor</span></h2>
<p>Alcaraz a câștigat primul titlu de Mare Șlem pe 16 iulie 2023, la Wimbledon, după ce l-a învins pe sârbul Novak Djokovic la capătul unei finale memorabile, cu 1–6, 7–6 (6), 6–1, 3–6, 6–4. Și-a apărut titliul în 2024, tot în fața sârbului, dar atunci victoria a fost mult mai clară: 6-2, 6-2, 7-6 (4).</p>
<p>Ibericul a mai triumfat la Roland Garros în 2024 și 2025, după 6–3, 2–6, 5–7, 6–1, 6–2 cu germanul Alexander Zverev, respectiv, 4–6, 6–7 (7), 6–4, 7–6 (3), 7–6 (10–2) cu italianul Jannik Sinner.</p>
<p>Singurul trofeul de Mare Șlem care-i lipsește este cel Australian Open, unde a ajuns de doujă ori în sferturi, anul trecut și în ianuarie, învins find de Zverev, respectiv, Djokovic.</p>
<p>De asemenea, cea mai bună performanță la Turneul Campionilor este semifinala din 2023, când a cedat cu 3-6, 2-6 în fața lui Djokovic, care avea să câștige trofeul pentru a șaptea oară după un dublu 6-3 în ultimul act cu Sinner.</p>

]]></description>
    </item>
    <item>
      <title>Performanță rarisimă! Doar Maria Sara Popa și alte trei românce au reușit în 9 ani</title>
      <link>https://www.prosport.ro/alte-sporturi/tenis/performanta-rarisima-doar-maria-sara-popa-si-alte-trei-romance-au-reusit-in-9-ani-20267825</link>
      <description><![CDATA[<img src="https://www.prosport.ro//wp-content/uploads/2025/09/maria-sara-popa-5-1400x934.jpg"/><br/><p>Tenisul românesc e în căutarea urmașei Simonei Halep, dar realitatea nu este una îmbucurătoare.</p>
<p>Tinerele speranțe se zbat în diverse turnee, fără mare succes. Drept dovadă, doar patru românce sub 22 de ani au ajuns într-o semifinală ITF cu premii totale mai mari de 15000, din februarie 2022 încoace.</p>
<h2><span>Maria Sara Popa se remarcă în tenisul juvenil românesc</span></h2>
<p>Tânăra Maria Sara Popa revine cu un nou rezultat important, după accidentări.</p>
<p>Maria (născută 29.07.2005) este una dintre acestea. Ea are un titlu ITF W35 încă din ianuarie 2024, iar săptămâna aceasta, după o perioadă lungă presărată cu accidentări, a dovedit că poate trece peste probleme, reușind o nouă performanță dătătoare de speranțe.</p>
<p>În cadrul ITF-ului W50 de la Slobozia, Popa a venit din calificări și a ajuns până în semifinale. Pe tabloul principal a trecut de Jenny Duerst (333 WTA), Sapfo Sakellaridi (385 WTA, fostă 253 în 2024) și Daria Lodikova (439 WTA, fostă 296 în decembrie). În penultimul act a cedat în fața Linei Gjorcheska (282 WTA, fostă 170), care a cucerit titlul.</p>
<p>Au fost șase meciuri maraton, fără zi de pauză, cu peste 12 ore petrecute pe teren, în care a luptat din greu și a revenit spectaculos, în special în „sferturi”, de la 1-6 2-5 și dând dovadă de o forță mentală aparte.</p>
<h2><span>O performanță rară în tenisul feminin românesc</span></h2>
<p>De la Gabriela Ruse în 2016, doar Maria Sara Popa și alte trei românce sub 22 de ani și 7 luni au mai ajuns în semifinalele unui turneu cu premii totale de cel puțin 40000 de dolari, conform freelancer-ului Daniel Radu, Maria fiind singura care a făcut-o venind din calificări.</p>
<p>Bucureșteanca e antrenată de tatăl ei, Raul Popa și a ocupat primul loc în Tennis Europe U14 în mai 2019, locul 9 în ITF Women’s World Tennis Tour Rankings în aprilie 2022, respectiv 395 WTA în iulie 2024.</p>
<p>Luni va reveni în Top 600, pe 592 și va evolua pe tabloul unui ITF W75 ce se desfășoară zilele acestea în București, la Centrul Național de Tenis.</p>
<p><em>Foto: infoialomita.ro</em></p>

]]></description>
    </item>
  </channel>
</rss>
