<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>🚨 Jannik Sinner – Carlos Alcaraz 4-6, 6-4, 6-4, 3-2, Live Text Online, în finala masculină de la Wimbledon. Spaniolul își face serviciul cu dificultate</title>
      <link>https://www.prosport.ro/alte-sporturi/tenis/wimbledon/jannik-sinner-carlos-alcaraz-live-text-online-de-la-1800-finala-masculina-de-la-wimbledon-reeditarea-ultimului-act-de-la-roland-garros-din-urma-cu-o-luna-20218510</link>
      <description><![CDATA[<img src="https://www.prosport.ro/wp-content/uploads/2025/07/Jannik-Sinner-Carlos-Alcaraz-1-2-Live-Text-Online-in-finala-masculina-de-la-Wimbledon-Spaniolul-ramane-in-avantaj-la-prima-pauza-de-scaun-1400x802.jpg"/><br/><p>Finala masculină de simplu de la Wimbledon, Jannik Sinner – Carlos Alcaraz, are loc pe Terenul central din All England Lawn Tennis and Croquet Club, iar partida este Live Text Online pe www.prosport.ro.</p>
<p>De asemenea, duelul dintre primii doi jucători ai lumii poate fi urmărit și în direct la televizor pe postul Eurosport 1, începând cu ora 18:00.</p>
<h2><span>Jannik Sinner – Carlos Alcaraz Live Text Online, de la 18:00, finala masculină de la Wimbledon</span></h2>
<p>În urmă cu un an, Carlos Alcaraz se gândea la viitor. Tocmai îl învinsese pe Novak Djokovic pentru a câștiga al doilea său titlu de Grand Slam la Wimbledon, adăugând-ul la trofeul de la Roland-Garros pe care îl adjudecase cu cinci săptămâni înainte. Dar nu a fost suficient.</p>
<p>„La sfârșitul carierei mele, vreau să stau la aceeași masă cu marii jucători. Acesta este obiectivul meu principal”, a spus el fără ego, doar cu încredere</p>
<p>„Marii jucători” sunt, desigur, „Cei Trei Mari”: Djokovic, Roger Federer și Rafael Nadal. Împreună, au 66 de titluri de Grand Slam. Alcaraz are cinci. Cu toate acestea, el stă deja la masa marilor jucători, lângă scaunul lui Jannik Sinner.</p>
<p>Sinner s-a alăturat deja lui Federer, Djokovic, Nadal și Andy Murray ca singurii jucători care au ajuns în finala tuturor celor patru turnee de Grand Slam în ultimii 30 de ani. Și a mai bifat o performanță: este a patra sa finală consecutivă de Mare Șlem și <span>încearcă să câștige al patrulea titlu major al carierei</span>, după Australian Open în 2024 și 2025 și US Open în 2024.</p>
<h2><span>Cum a depășit Sinner eșecul dureros de la Roland Garros</span></h2>
<p>Pe măsură ce era celor „Trei Mari” se duce în amintiri, Sinner și Alcaraz au ajuns ușor în fruntea clasamentului. În opinia lui Djokovic, amândoi sunt cu câteva niveluri deasupra plutonului de urmăritori. Împreună, au câștigat ultimele șase trofee de Grand Slam.</p>
<p>Rivalitatea lor începe să semene cu a celor „Trei Mari”, dar Sinner recunoaște că el și Alcaraz sunt departe de Nole, Rafa și Roger.</p>
<p>„Nu poți compara ceea ce au făcut cei «Trei Mari» timp de peste 15 ani. Șase turnee de Mare Șlem sunt luate într-un și jumătate. Nu este încă o performanță atât de mare”, a spus el, potrivit <span>site</span>-ului oficial al competiției</p>
<p><span>Finala lor de la Roland-Garros, din 8 iunie</span>, este considerată una dintre cele mai mari din istorie: cinci seturi, cinci ore și jumătate și nicio idee despre câștigător până la tie-break-ul din setul decisiv. A fost uluitor și epuizant.</p>
<p>Sinner a avut trei mingi de titlu, dar Alcaraz a fost cel care a ridicat trofeul deasupra capului. Cicatricile mentale ar putea dura o viață, dar Sinner demonstrează că a scăpat de ele. În ultimele două săptămâni a jucat pe iarbă mai bine decât a făcut-o vreodată.</p>
<p>„Dacă ar fi fost mult în mintea mea (n.r. – eșecul de pe zgura pariziană), nu aș fi în situația de a juca din nou o finală, cred. Fiecare jucător este diferit în modul în care percepe înfrângerile sau situațiile dificile. După Roland Garros m-am antrenat foarte mult, poate mai mult, pentru a mă îmbunătăți ca jucător”, a dezvăluit italianul.</p>

]]></description>
    </item>
    <item>
      <title>CTP a luat cuvântul, după rușinea istorică: „Așa ceva nu s-a mai văzut”</title>
      <link>https://www.prosport.ro/alte-sporturi/tenis/ctp-a-luat-cuvantul-dupa-rusinea-istorica-asa-ceva-nu-s-a-mai-vazut-20218326</link>
      <description><![CDATA[<img src="https://www.prosport.ro/wp-content/uploads/2025/07/CTP-a-luat-cuvantul-dupa-rusinea-istorica-„Asa-ceva-nu-s-a-mai-vazut-e1752407195742.webp"/><br/><p>Cristian Tudor Popescu (CTP) a avut o reacție dură după finala feminină de la Wimbledon, încheiată cu un rușinos 6-0, 6-0. Un astfel de scor, neașteptat pentru multă lume, mai ales când vorbim de turneele majore, este doar al treilea din istoria tenisului. Și doar al doilea la Wimbledon, la 114 ani distanță de primul „covrig” dintr-o finală pe iarba londoneză.</p>
<p><span>Sub privirile Simonei Halep, care s-a aflat în Loja Regală</span>, Iga Swiatek (24 de ani, locul 4 WTA) s-a impus în fața Amandei Anisimova (23 de ani, locul 12 WTA), cu un scor categoric, în mai puțin de o oră de joc.</p>
<p>Iga Swiatek, cu șase titluri de Grand Slam în palmares, este singura jucătoare activă cu titluri câștigate pe toate suprafețele. Iga Swiatek  are patru titluri la Roland Garros (2020, 2022, 2023 și 2024), unul la US Open (2022) și unul la Wimbledon (2025).</p>
<h2><span>„Așa ceva nu s-a mai văzut”. reacția lui CTP după rușinea istorică</span></h2>
<p>CTP, un cunoscut admirator al sportului alb, a reacționat după rezultatul neașteptat din actul final de la Wimbledon. Pentru cele două sportive, Iga Swiatek, fost lider mondial, și Amanda Anisimova, aceasta a fost prima finală la prestigiosul turneu, dar și primul meci direct. Mulți sperau la o finală intens disputată, mai ales având în vedere rezultatele de pe parcursul întregului turneu. Însă finala din 2025 va rămâne în istoria tenisului ca a doua finală cu un scor drastic.</p>
<p>„Așa ceva nu s-a mai văzut la Wimbledon din 1911! La Wimbledon, singura victorie în finala feminină cu „double bagel”, 6-0, 6-0, două «lăptărese», cum se zicea pe vremea lui Țiriac și Năstase, era a lui Dorothy Lambert Chambers împotriva Dorei Boothby în 1911.</p>
<p>În general, într-o finală de Grand Slam, asta s-a mai întâmplat doar la Roland Garros în 1988, Steffi Graf – Natasha Zvereva. Acum avem și a treia astfel de victorie totală, Iga Swiatek – Amanda Anisimova, 12-0, Wimbledon 2025!</p>
<p>Iga a fost devastatoare, așa cum știam că va fi, dar nu-mi amintesc să fi văzut vreodată la acest supernivel (am văzut la junioare) un blocaj mental mai groaznic decât al Amandei, anxietate și rușine paralizante, pe măsură ce scorul avansa nemilos.</p>
<p>Straniu poate fi sportul ăsta numit tenis: Amanda Anisimova, autoarea unei ascensiuni formidabile, de la locul 189 anul trecut pe vremea asta, cea care o învingea în semifinală pe nr. 1 mondial, Arina Sabalenka, a dispărut fără urmă în 48 de ore”, a scris CTP pe pagina sa de Facebook.</p>
<h2><span>Amanda Anisimova: „Nu așa aș fi vrut să decurgă prima mea finală de Grand Slam”</span></h2>
<p>În conferința de presă de după finala pierdută, Amanda Anisimova a afirmat că a fost „șocată” în timpul meciului, dar speră să poată lua doar partea pozitivă a eșecului său, eșec pe care sî îl transforme într-o ”motivație pentru viitor”.</p>
<p>„Am fost un pic cam greu de digerat, ai ales în timpul meciului și imediat după. Nu așa aș fi vrut să decurgă prima mea finală de Grand Slam. Cred că am fost puțin șocată și după.</p>
<p>Mi-am spus, cu siguranță voi ieși mai puternică după asta. Adică, nu etse ușor să treci prin așa ceva, să pierzo la zero într-o finală de Grand Slam. În orice caz, i pot privi ca pe ceva pozitiv și ca pe o motivație pentru viitor. Evident, sunt multe lucruri pe care trebuie să le fac pentru a progresa”, a declarat Amanda Anisimova, citată de <span>tennis.com</span>.</p>
<p>Pentru jucătoarea din SUA, ultimii ani au fost plini de provocări, în special pe plan mental, pentru care a și luat o pauză competițională. <span>Anisimova a fost victimă a bullying-ului și ironizată pentru corpul său neatletic</span>. În 2019, cu puțin timp înainte de a împlini 18 ani, Anisimova și-a pierdut, brusc tatăl, motiv pentru care a declarat forfait la US Open.</p>
<p>Calificarea în finala de la Wimbledon i-a adus Amandei Anisimova suficiente puncte pentru a avansa în clasamentul WTA, astfel că de luni, 14 iulie, va urca pe locul 7, cea mai bună poziție a carierei sale.</p>

]]></description>
    </item>
    <item>
      <title>Simona Halep, mesaj postat în miez de noapte, după ce a urmărit din Loja Regală finala de la Wimbledon! Ce a transmis fostul număr 1 WTA</title>
      <link>https://www.prosport.ro/alte-sporturi/tenis/simona-halep/simona-halep-mesaj-postat-in-miez-de-noapte-dupa-ce-a-urmarit-din-loja-regala-finala-de-la-wimbledon-ce-a-transmis-fostul-numar-1-wta-20218145</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-mesaj-postat-in-miez-de-noapte-dupa-ce-a-urmarit-din-Loja-Regala-finala-de-la-Wimbledon-Ce-a-transmis-fostul-numar-1-WTA-2.jpg"/><br/><p>Simona Halep, fost număr 1 mondial și campioană la Wimbledon în 2019, s-a aflat printre personalitățile care au urmărit finala feminină a ediției 2025 din Loja Regală, alături de Kate, Prințesa de Wales.</p>
<p>În Loja Regală a fost și Daniel Dobre, unul dintre foștii antrenori ai Simonei Halep, cel pe care l-a avut în echipă când a cucerit al doilea Grand Slam al carierei.</p>
<p>Legendarele Billie Jean King (81 de ani), Martina Navratilova (68 de ani) și Conchita Martinez (53 de ani) au asistat, de asemenea, <span>la finala dintre Amanda Anisimova și Iga Swiatek, încheiată cu succesul polonezei, scor 6-0, 6-0, în mai puțin de o oră de joc</span>.</p>
<h2><span>Simona Halep, mesaj postat în miez de noapte, după finala de la Wimbledon</span></h2>
<p>Simona Halep s-a retras din tenis în februarie 2025, dar nu stă deoparte de sportul în care s-a consacrat. Statutul de campioană la Wimbledon, în 2019, după o finală cu Serena Williams, i-a fost răsplătit în acest an, când a primit invitația de a asista la ultimul act de pe iarba londoneză chiar din Loja Regală, unde s-a aflat și Prințesa Kate, cea care patronează All England Club.</p>
<p>Simona Halep a postat, la miez de noapte, un mesaj impresionant pe contul său de Instagram. Un mesaj pe cât de simplu, pe atât de inspirațional pentru foarte mulți dintre cei care i-au urmărit parcursul.</p>
<p>„Azi, în Royal Box, am trăit un moment care mi-a atins sufletul. Nu a fost despre un trofeu sau o performanță, a fost despre tot drumul meu până aici, despre fiecare luptă dusă în tăcere.</p>
<p>Și am înțeles că… atunci când mergi cu inima înainte, ajungi mai departe decât ai visat”, a scris Simona Halep pe contul său de Instagram.</p>
<h2><span>Reacții la postarea Simonei Halep</span></h2>
<p>Mesajul Simonei Halep a fost apreciat de mii dintre urmăritorii acesteia, cu zeci de comentarii din partea lor.</p>
<p>„Ieri, după finala de la Wimbledon, mă gândeam câte momente incredibile am trăit alături de tine. (…) Tu ne-ai educat în privința tenisului. Dacă știm astăzi jucători, legende, denumiri ale execuțiilor pe teren, ți se datorează în exclusivitate. Pentru mine tenisul a fost, este și va fi SIMONA. Restul reprezintă doar o copie palidă a ceea ce ai însemnat tu în viețile noastre. Mă bucur să te văd liniștită și senină… Nu meritai un asemenea final, dar un om frumos ca tine a știut să se împace cu ideea și să își trăiască viața cu recunoștință și bucurie pentru ce a primit, nu cu resentimente că ar fi putut fi altfel. Asta înseamnă evoluție spirituală. Demnitate”, a scris un internaut.</p>
<p>„Minunat să te vedem alături de cei cu care ai muncit și construit. Darren și Daniel. Și în Royal Box, unde este locul tău. Tenisul, pentru mulți, poartă numele tău și așa va rămâne”, a scris un alt urmăritor.</p>
<p>„CHAMP, ai învins!! Ai ajuns acolo unde ai meritat să fii, printre cele mai valoroase stele ale tenisului mondial! Incredibil câtă forță ai avut de fiecare dată când ai jucat și ai dat totul pe teren!</p>
<p>Cum să-ți mulțumim pentru atâtea amintiri frumoase, când ne-ai adus atâta bucurie? Mândrie, fericire, satisfacție…cu fiecare meci ai adus în inimile noastre lacrimi, emoții, sentimente greu de descris în cuvinte!”, este un alt comentariu la postarea Simonei Halep.</p>
<p>Acestea sunt doar câteva dintre comentarii, multe fiind în același ton cu ele.</p>
<ul>
<li>Cea mai titrată jucătoare din tenis a României are în portofoliu 24 de titluri WTA, din care două sunt de Grand Slam – Roland Garros 2018 și Wimbledon 2019. Ultimul trofeu a fost cucerit în 2022, la Rogers Cup (Canada)</li>
<li><span>Numele Simonei Halep se află pe frontispiciul Centrului Național de Tenis</span>, care din acest an se numește Centrul Național de Tenis „Simona Halep”</li>
</ul>
<p> </p>

]]></description>
    </item>
    <item>
      <title>Duel-șoc în primul tur la UniCredit Iași Open WTA 250, între Sorana Cîrstea și Mihaela Buzărnescu. Opt românce pe tabloul principal</title>
      <link>https://www.prosport.ro/alte-sporturi/tenis/duel-soc-in-primul-tur-la-unicredit-iasi-open-wta-250-intre-sorana-cirstea-si-mihaela-buzarnescu-opt-romance-pe-tabloul-principal-20217959</link>
      <description><![CDATA[<img src="https://www.prosport.ro/wp-content/uploads/2025/07/Duel-soc-in-primul-tur-la-UniCredit-Iasi-Open-WTA-250-intre-Sorana-Cirstea-si-Mihaela-Buzarnescu.-Opt-romance-pe-tabloul-principal.jpeg"/><br/><p>Sâmbătă seară s-a tras la sorți tabloul principal al turneului WTA 250 UniCredit Iași Open, concurs cu premii totale de 275.094 de dolari și 250 de puncte WTA.</p>
<p>Principala favorită la Iași este jucătoarea armeană Elina Avanesyan, locul 49 WTA, finalistă anul trecut la Iași, iar a doua pe lista capilor de serie este Jaqueline Cristian, numărul 52 mondial.</p>
<h2><span>Opt jucătoare din România pe tabloul principal la UniCredit Iași Open</span></h2>
<p>Nu mai puțin de opt românce vor juca pe tabloul principal la Iași: Jaqueline Cristian, Sorana Cîrstea, Irina Begu, Mihaela Buzărnescu (direct acceptate), Ana Bogdan, Miriam Bulgaru, Mihaela Patricia Maria Țig și Andreea Prisăcariu (wild-card).</p>
<p>La tragerea la sorți a tabloului de simplu de la Unicredit Iași Open, alături de oficialii turneului au participat și două dintre reprezentantele României, Sorana Cîrstea și Mihaela Buzărnescu, cele două jucătoare urmând să se întâlnească în primul tur.</p>
<blockquote><p>Aș vrea să-i mulțumesc lui Andrei Oriță (n.r. deținătorul licenței Iași Open) pentru tot ceea ce face pentru tot efortul, pentru că știu munca din spatele turneelor, tot ce necesită. Nu este ușor deloc, de aceea apreciez enorm ceea ce face Andrei Oriță pentru tenisul românesc. Din păcate, nu s-a potrivit să vin până acum la Iași, de aceea atât de târziu.</p>
<p>Sunt mândră să avem astfel de turnee în România. Sper să fie o ediție frumoasă și o româncă să cucerească acest trofeu deosebit. Mi-aș fi dorit să joc cu oricine, numai cu o româncă nu în primul tur. Îmi doresc să ajungă cât mai multe românce în fazele finale și să ne întâlnim în faze cât mai avansate. Mă bucur să o văd din nou sănătoasă pe Miki în turneu. Eu sunt pe final de carieră și vreau să mă bucur de fiecare turneu.</p>
<ul>
<li>Sorana Cîrstea</li>
</ul>
</blockquote>
<p>Mihaela Buzărnescu a spus, la rândul ei, că se va bucura de fiecare minut petrecut pe teren</p>
<blockquote><p>Mă bucur să fiu din nou la un turneu în România. Așa cum a spus și Sorana, chiar sper ca spectatorii să aibă parte de o săptămână foarte frumoasă. Deja a fost la băieți, dar și noi, fetele, avem ceva de spus.</p>
<p>Vreau să le mulțumesc organizatorilor pentru că au reușit să aducă acest turneu la statutul de 250. Este un efort foarte mare pentru țara noastră și mă bucur să avem două turnee pe an. Mă bucur că am revenit și vreau să iau orice meci ca pe ceva pozitiv, pentru că în ultimii ani am avut o perioadă foarte grea. Faptul că sunt sănătoasă și pot să joc din nou este un mare plus pentru mine.</p>
<ul>
<li>Mihaela Buzărnescu</li>
</ul>
</blockquote>
<h2><span>Tabloul primului tur la UniCredit Iași Open</span></h2>
<p>Elina Avanesyan (Armenia, Nr. 1) vs Andreea Prisacariu (România)</p>
<p>Patricia Maria Țig (România) vs Maria Lourdes Carle (Argentina)</p>
<p>Sorana Cîrstea (România) vs Mihaela Buzărnescu (România)</p>
<p>Ana Bogdan (România) vs Varvara Gracheva (Franța, Nr. 5)</p>
<p>Nuria Parizas Diaz (Spania, Nr. 4) vs Qualifier</p>
<p>Simona Waltert (Elveția) vs Anastasija Sevastova (Letonia)</p>
<p>Iryna Shymanovich vs Maja Chwalinska (Polonia)</p>
<p>Miriam Bulgaru (România) vs Jil Teichmann (Elveția, Nr. 6)</p>
<p>Irina Begu (România, Nr. 7) vs Nao Hibino (Japonia)</p>
<p>Qualifier vs Victoria Gimenez Kasintseva (Andorra)</p>
<p>Katarzyna Kawa (Polonia) vs Qualifier</p>
<p>Guiomar Maristany Zuleta Reales (Spania) vs Ann Li (SUA, Nr. 3)</p>
<p>Francesca Jones (Marea Britanie) vs Qualifier</p>
<p>Qualifier vs Panna Udvardy (Ungaria)</p>
<p>Janna Fett (Croația) vs Veronika Erjavec (Slovenia)</p>
<p>Qualifier vs Jaqueline Cristian (România, Nr. 2)</p>

]]></description>
    </item>
    <item>
      <title>Final de drum pentru Stan Wawrinka la Concord Iași Open! Danezul Elmer Moller și francezul Titouan Droguet vor disputa finala turneului de la Baza Sportivă Ciric</title>
      <link>https://www.prosport.ro/alte-sporturi/tenis/final-de-drum-pentru-stan-wawrinka-la-concord-iasi-open-danezul-elmer-moller-si-francezul-titouan-droguet-vor-disputa-finala-turneului-de-la-baza-sportiva-ciric-20217922</link>
      <description><![CDATA[<img src="https://www.prosport.ro/wp-content/uploads/2025/07/Final-de-drum-pentru-Stan-Wawrinka-la-Concord-Iasi-Open-Danezul-Elmer-Moller-si-francezul-Titouan-Droguet-vor-disputa-finala-turneului-de-la-Baza-Sportiva-Ciric.jpeg"/><br/><p>Turneul ATP Challenger 100 Concord Iași Open powered by MET, dotat cu premii totale de 145.250 de euro, și-a desemnat finaliștii.</p>
<p>Duminică, în ultimul act se vor întâlni danezul Elmer Moller (22 de ani, locul 117 ATP), favorit 4, și francezul Titouan Droguet (24 de ani, numărul 194 mondial).</p>
<h2><span>Stan Wawrinka s-a oprit în semifinale la Concord Iași Open</span></h2>
<p>În prima semifinală, francezul Titouan Droguet l-a învins pe favoritul 8, croatul Duje Ajdukovic, 24 de ani, numărul 183 mondial, scor 6-3, 6-3, după un meci ce s-a întins pe durata a 74 de minute.</p>
<p>A doua semifinală a adus față în față doi capi de serie și două generații, elvețianul Stan Wawrinka (Nr. 6, 40 de ani) și danezul Elmer Moller (Nr. 4, 22 de ani, locul 117 ATP). Un jucător uriaș aflat la final de carieră, triplu campion de Grand Slam și fost număr 3 mondial, față în față cu un tânăr promițător, de doar 22 de ani, ce aspiră la Top 100.</p>
<p>Mult mai tânărul Moller a făcut meciul carierei în fața lui Wawrinka și s-a impus cu 6-2, 7-6 (4), urmând să-l întâlnească în finală pe francezul Droguet.</p>
<p>Prin victoriile obținute în semifinale, Moller și Droguet și-au asigurat câte 50 de puncte ATP și cecuri în valoare de 12.110 euro, în timp ce semifinaliștii Ajdukovic și Wawrinka au rămas cu câte 25 de puncte ATP și 7.225 de euro.</p>
<h2><span>Principalii favoriți vor disputa finala probei de dublu</span></h2>
<p>Tot sâmbătă s-a stabilit și finala probei de dublu de la Concord Iași Open, ambele perechi finaliste calificându-se în maxi tie-break, după set pierdut.</p>
<p>Polonezii Szymon Kielan și Filip Pieczonka au trecut în semifinale de perechea indiană favorită 3 formată din Arjun Kadhe și Vijay Sundar Prashanth, scor 2-6, 7-6 (6), 10-7, în timp ce principalii favoriți, canadianul Cleeve Harper și americanul Ryan Seggerman au învins perechea Siddhant Banthia (India) / Alexander Donski (Bulgaria), scor 3-6, 7-5, 10-8.</p>
<h3><span>Rezultatele înregistrate sâmbătă, 13 iulie:</span></h3>
<p>Semifinale simplu</p>
<p>Titouan Droguet (Franța) – [8] Duje Ajdukovic (Croația) 6-3, 6-3<br/>
[4] Elmer Moller (Danemarca) – [6] [WC] Stan Wawrinka (Elveția) 6-2, 7-6 (4)</p>
<p>Semifinale dublu</p>
<p>Szymon Kielan (Polonia) / Filip Pieczonka (Polonia) – [3] Arjun Kadhe (India) / Vijay Sundar Prashanth (India) 2-6, 7-6 (6), 10-7</p>
<p>[1] Cleeve Harper (Canada) / Ryan Seggerman (USA) – Siddhant Banthia (India) / Alexander Donski (Bulgaria) 3-6, 7-5, 10-8</p>
<h3><span>Programul de duminică, 13 iulie:</span></h3>
<p>FINALA DUBLU</p>
<p>Terenul Central / Ora 17.00</p>
<p>[1] Cleeve Harper (Canada) / Ryan Seggerman (USA) vs Szymon Kielan (Polonia) / Filip Pieczonka (Polonia)</p>
<p>FINALA SIMPLU</p>
<p>Nu înainte de 19.00<br/>
Titouan Droguet (Franța) vs [4] Elmer Moller (Danemarca)</p>

]]></description>
    </item>
  </channel>
</rss>
