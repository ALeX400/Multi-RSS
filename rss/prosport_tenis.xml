<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Carlos Alcaraz e sincer: „Nu pot avea o prietenie prea apropiată cu Jannik Sinner”</title>
      <link>https://www.prosport.ro/alte-sporturi/tenis/carlos-alcaraz-e-sincer-nu-pot-avea-o-prietenie-prea-apropiata-cu-jannik-sinner-20175427</link>
      <description><![CDATA[<img src="https://www.prosport.ro/wp-content/uploads/2025/05/Carlos-Alcaraz-e-sincer-„Nu-pot-avea-o-prietenie-prea-apropiata-cu-Jannik-Sinner-1.jpg"/><br/><p>Carlos Alcaraz, noul număr 2 ATP, după victoria clară în finala de la Roma în fața lui Jannik Sinner, 7-5 (5), 6-1, a oferit o declarație cu privire la relația dintre el și liderul mondial al tenisului masculin.</p>
<p>Apropiați ca vârstă, Alcaraz (22 ani) și Sinner (23 de ani) s-au confruntat de multe ori, în competițiile juniori, dar și când au intrat în circuitul ATP.  <span>Alcaraz, după finala câștigată la Roma</span>, conduce cu 7-4 în meciurile directe cu Sinner, cea mai recentă victorie a italianului fiind în semifinalele turneului de la Beijing, în 2023, scor 7-6 (4), 6-1.</p>
<h2><span>Alcaraz, sincer despre Sinner: „Nu pot avea o prietenie prea apropiată”</span></h2>
<p>Carlos Alcaraz a vorbit deschis despre relația pe care o are cu Jannik Sinner, după ce, la finalul meciului de la Roma, și-a arătat aprecierea față de prestația pe care italianul a avut-o la prima apariție după cele trei luni de suspendare din cauza dosarului de dopaj.</p>
<p>„Nu am vorbit cu el în timpul suspendării sale. Fiecare are grijă de el. Noi nu suntem foarte apropiați, Până la urmă suntem și rivali și nu pot avea o prietenie strânsă cu o persoană pe care vreau să o înving”, a declarat Carlos Alcaraz, citat de <span>Marca</span>.</p>
<p>De altfel, Carlos Alcaraz a ținut să precizeze că are o „relație foarte bună” cu Sinner, dar în afara terenului de tenis. „Am un mare respect pentu el. Ceea ce face acum, după trei luni de absență, este incredibil. Am fost foarte fericit să îl văd înapoi în circuit. Este normal ca el să se simtă dezamăgit. Dar este ceea ce este”, a mai spus Carlos Alcaraz, cel care septembrie 2022 devenea cel mai tânăr lider mondial al tenisului masculin, la doar 19 ani și patru luni.</p>
<p>Carlos Alcaraz l-a devansat, la acel moment, pe australianul Lleyton Hewitt, care devenea numărul 1 ATP la 20 de ani și opt luni, în noiembrie 2001.</p>
<h2><span>Sinner, dezamăgit de unii dintre jucători</span></h2>
<p>Vestea că Sinner a fost depistat pozitiv cu o substanță interzisă a luat prin surprindere pe toată lumea.</p>
<p><span>Novak Djokovic sau Nick Kyrgios au fost indignați de suspendarea pe care a primit-o Sinner, considerând că forurile internaționale au avut o dublă măsură </span>și nu au tratat cazul lui Sinner cu atâta rigurozitate cum s-a întâmplat cu Simona Halep, care a primit o suspendare inițială de patru ani, redusă ulterior, de TAS, la 9 luni.</p>
<p>Sinner a fost suspendat pentru trei luni și a revenit la antrenamentele oficiale pe 13 aprilie, turneul de la Roma fiind prima apariție oficială după ce i s-a încheiat suspendarea. În conferința de presă de la începutul turneul ATP 1.000 de la Roma, Sinner a mărturisit că a fost surprins plăcut de unii dintre colegi, neplăcut de către alții. „Am primut mesaje de la jucători la care nu mă așteptam și nu am primit nimic de la alții la care mă puteam aștepta”, a declarat Sinner.</p>

]]></description>
    </item>
    <item>
      <title>Ion Țiriac a dat pumnul în dulap şi l-a spart: „Putea fi deja terminat”</title>
      <link>https://www.prosport.ro/alte-sporturi/tenis/ion-tiriac-a-dat-pumnul-in-dulap-si-l-a-spart-putea-fi-deja-terminat-20175197</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-a-dat-pumnul-in-dulap-si-l-a-spart-„Putea-fi-deja-terminat22.webp"/><br/><p>Se pare că Ion Țiriac (86 de ani), cunoscut ca fiind un tip calm, temperat în reacții și declarații, a avut la un moment dat o reacție nervoasă prin intermediul căreia a atras atenția.</p>
<p>Pe scurt, miliardarul a fost scos din sărite de el însuși și pentru a se descărca a dat cu pumnul în dulap și l-a spart. Întreg episodul a fost povestit de un fost mare sportiv.</p>
<h2><span>Jan Kodes l-a pomenit în autobiografia sa pe Ion Țiriac: magnatul a cedat nervos pe parcursul unui meci cu el de la Roland Garros</span></h2>
<p><span>Ion Țiriac, cel mai bogat român de mulți ani de zile, are o experiență de viață colosală și de cele mai multe ori prezintă publicului larg din poveștile pe care le-a trăit</span> de-a lungul celor 86 de ani pe care i-a împlinit chiar luna asta, pe 9 mai.</p>
<p>Însă, de curând, o <span>poveste care îl are în prim-plan pe Ion Țiriac</span> nu a mai fost rememorată de miliardar, ci de un alt nume important al sportului internațional.</p>
<p>Este vorba despre ex-jucătorul de tenis Jan Kodes, reprezentant al Cehiei, care de-a lungul carierei a cucerit trei titluri de Grand Slam la simplu: Roland Garros 1970, Roland Garros 1971 și Wimbledon 1973.</p>
<p>În drumul către primul titlu de Grand Slam cucerit la simplu, cel din 1970, Jan Kodes l-a învins și pe Ion Țiriac, care la ediția aceea a turneului de la Paris a triumfat în proba de dublu, alături de Ilie Năstase.</p>
<p>Ion Țiriac s-a descurcat onorabil și pe tabloul de simplu și chiar a fost aproape de a-l învinge pe Kodes în meciul direct, având 2-1 la seturi la un moment dat. Însă, în cele din urmă, reprezentantul Cehiei a revenit senzațional și s-a calificat mai departe.</p>
<p>Despre acel meci memorabil, Jean Kodes a scris în autobiografia sa publicată recent, iar printre dezvăluiri se rememorează o ieșire nervoasă a lui Ion Țiriac. Pe scurt, atunci când conducea cu 2-1 la seturi, Ion Țiriac a mers la vestiare și a dat cu pumnul într-un dulap de lemn, pe care l-a spart:</p>
<blockquote><p>La scorul de 1-2 la seturi, a fost o pauză și jucătorii s-au retras la vestiare. În liniștea încăperii, un zgomot asurzitor a spart atmosfera: Ion Țiriac lovise cu pumnul un dulap de lemn, făcând o gaură în el.<br/>
Uimiți, ceilalți jucători l-au întrebat:<br/>
– Ce s-a întâmplat? Ai pierdut?<br/>
– Nu, conduc cu 2-1 la seturi, a răspuns Țiriac.<br/>
– Atunci, de ce reacția asta?<br/>
– Pentru că am condus cu 4-2 în setul doi și meciul putea fi deja terminat!”, se arată în autobiografia lui Jan Kodes, potrivit <span>TennisGrandStand.com</span>.</p></blockquote>
<h2><span>Meciul s-a decis după 5 seturi</span></h2>
<p>Disputa dintre Jan Kodes și Ion Țiriac a avut loc în optimile de finală de la Roland Garros, iar reprezentantul Cehiei s-a impus după 5 seturi grele, cu scorul de 4-6, 7-5, 4-6, 6-2, 6-2.</p>
<p>După ce a trecut de Țiriac, Jan Kodes i-a eliminat pe Martin Mulligan, în sferturi, Georges Goven, în semifinale, și Zeljko Franulovic, în marea finală.</p>
<p>Pe acesta din urmă l-a învins fără drept de apel și într-un timp foarte scurt, scor 6-2, 6-4, 6-0.</p>

]]></description>
    </item>
    <item>
      <title>„Sunteți nişte mizerii”. E scandal, după ce Joe Biden a anunțat că are cancer la prostată</title>
      <link>https://www.prosport.ro/diverse/sunteti-niste-mizerii-e-scandal-dupa-ce-joe-biden-a-anuntat-ca-are-cancer-la-prostata-20175475</link>
      <description><![CDATA[<img src="https://www.prosport.ro/wp-content/uploads/2025/05/Sunteti-niste-mizerii.-E-scandal-dupa-ce-Joe-Biden-a-anuntat-ca-are-cancer-la-prostata-e1747745868370-1400x772.jpg"/><br/><p>Scandal imens în America de Nord, după ce fostul președinte al Statelor Unite ale Americii, Joe Biden, a anunțat că are cancer la prostată. Martina Navratilova, fostă jucătoare de tenis, a avut o reacție dură la adresa lui Ed Martin, de la US Pardon Attorney, care punea la îndoială starea de sănătatea a lui Biden.</p>
<p>Una dintre cele mai vocale sportive, Martina Navratilova a discutat despre cel mai popular subiect din presa americană, starea de sănătate a lui Joe Biden. Un reprezentant din departamentul juridic al statului pune la îndoială cancerul de prostată al fostului președinte.</p>
<h2><span>„Wow. Sunteți niște mizerii”. Intervine după ce Joe Biden a anunțat că are cancer la prostată</span></h2>
<p>Joe Biden a oferit un mesaj pe rețelele de socializare, unde a spus că are cancer de prostată. Starea actuală a fostului președinte este una destul de gravă. Bărbatul de 82 de ani se află sub tratament la acest moment. Ed Martin, un reprezentant al departamentului US Pardon Attorney a oferit un mesaj cel puțin surprinzător.</p>
<p>„Dragi americani, integritatea sistemului american de grațiere necesită să examineze grațierile lui Biden și cine a făcut asta. Vom ajunge la fundul problemei. Contați pe noi. Mult succes. Ed Martin. Avocat american pentru grațiere”, a scris Ed Martin pe rețelele de socializare.</p>
<p>Martina Navratilova a reacționat dur, după ce Ed Martin a spus că grațierile lui Joe Biden, în multiplele cauze pentru care a fost judecat, vor fi analizate, chiar după ce a făcut anunțul dur privind starea sa de sănătate.</p>
<p>„Wow. Sunteți niște mizerii”, s-a rezumat Martina Navratilova să scrie pe rețeaua de socializare X, privind situația stranie care a acaparat presa internațională. Aceasta este cunoscută pentru <span>raidurile la adresa lui Donald Trump</span>, actualul președinte al Statelor Unite ale Americii.</p>
<h2><span>Martina Navratilova, o aspră contestatară a lui Donald Trump</span></h2>
<p>Fosta jucătoare de tenis, Martina Navratilova (68 de ani) este o aspră contestatară a lui Donald Trump. De-a lungul timpului, sportiva cu dublă cetățenie a pus la îndoială chiar <span>încercarea de asasinare</span> a actualului președinte nord-american. În urmă cu câteva zile, Donald Trump a discutat din nou despre subiect.</p>
<p>„Mă bazez pe oamenii mei să-mi spună ce se întâmplă. Știți, avem o nebunie adânc înrădăcinată în această țară și mă bazez pe oamenii mei și până acum, ei… și sunt buni, dar până acum, ei, în acest caz, este vorba de Serviciile Secrete… îmi spun că este în regulă, dar e puțin greu de crezut, ca să fiu sincer cu voi, ok?</p>
<p>E puțin greu de crezut, deoarece am acea senzație de pulsare (arătând spre urechea care a fost împușcată în tentativa de asasinat din iulie 2024)”, a spus Donald Trump, conform <span>sportskeeda</span>.</p>
<p>Martina Navratilova a reacționat dur, spunând că are „un sentiment ciudat”. De altfel, aceasta l-a atacat pe Donald Trump, spunând despre el că „nu îi funcționează creierul bine”.</p>

]]></description>
    </item>
    <item>
      <title>Controversata Jelena Ostapenko a dezvăluit de ce a plăcut-o mereu pe marea rivală a Simonei Halep: „Sincer!”</title>
      <link>https://www.prosport.ro/alte-sporturi/tenis/controversata-jelena-ostapenko-a-dezvaluit-de-ce-a-placut-o-mereu-pe-marea-rivala-a-simonei-halep-sincer-20174810</link>
      <description><![CDATA[<img src="https://www.prosport.ro/wp-content/uploads/2025/05/Controversata-Jelena-Ostapenko-a-dezvaluit-de-ce-a-placut-o-mereu-pe-marea-rivala-a-Simonei-Halep.jpg"/><br/><p>Controversata Jelena Ostapenko a dezvăluit recent de ce a plăcut-o mereu pe marea rivală a Simonei Halep, Serena Williams, pe care o consideră cea mai bună atletă.</p>
<p>Jucătoarea în vârstă de 27 de ani a mai precizat că apreciază foarte mult sportivii care trăiesc meciurile la intensitate maximă și care nu se feresc să își arate emoțiile pe teren.</p>
<h2><span>De ce o apreciază Jelena Ostapenko pe Serena Williams</span></h2>
<p><span>Controversata Jelena Ostapenko </span>a dezvăluit recent de ce a plăcut-o mereu pe marea rivală a Simonei Halep, Serena Williams, pe care o consideră cea mai bună atletă.</p>
<p>Jucătoarea în vârstă de 27 de ani a mai precizat că apreciază foarte mult sportivii care trăiesc meciurile la intensitate maximă și care nu se feresc să își arate emoțiile pe teren.</p>
<p>„Sincer, în general, când mă uit la sport, mi-au plăcut mereu oamenii emoționali, oamenii care își arată și își împărtășesc mereu emoțiile. Nu-mi plac oamenii care pur și simplu merg și nu arată prea multe emoții, pentru că pentru mine este atât de plictisitor să-i văd pe acești oameni făcând sport. Așa că sunt mereu eu însămi pe teren. Și cred că asta e ceea ce le place oamenilor la mine. Cred că Serena este cea mai bună de până acum. Are toate acele emoții, le ador”, a explicat Jelena Ostapenko, conform <span>sportskeeda.com</span>.</p>
<h2><span>Sacrificiile Serenei Williams după retragerea din tenis</span></h2>
<p><span>Serena William, fost număr 1 mondial</span>, s-a retras din activitate în 2022, după ce a pierdut în turul al treilea de la US Open, în fața Ajlei Tomljanovic, după mai multe încercări de a atinge recordul de titluri majore, 24, stabilit în 1973 de australianca Margaret Court.</p>
<p>Dacă după „pensionare” cei mai mulți dintre sportivi își dedică timpul familiei, Serena Williams a rămas foarte activă fiind implicată în afacerile și investițiile sale, care variază de la modă, tehnologie, nutriție sau sport până la investițiile financiare.</p>
<p>Într-un interviu recent, fostul lider al tenisului feminin, a vorbit despre costurile pe care le are de plătit pentru a rămâne implicată în lumea afacerilor.</p>
<p>„Cu siguranță constă mult. Sunt aici, în California, fără copiii mei, iar acesta este un cost mare pentru mine, deoarece petrec mult timp cu copiii mei și sunt foarte atașați de ine, ceea ce o parte din mine adoră. Deci, întotdeauna există un cost.</p>
<p>Toată viața mea a trebuit să mă gândesc: «Dacă vreau să câștig un campionat, cât mă va costa asta?» Mă va costa timpul petrecut cu familia mea, mă vor costa prietenii, mă vor costa relațiile.</p>
<p>Și sunt foarte scumpe. Trebuie să decizi dacă merită pentru tine”, a declarat Serena Williams, pentru <span>revista People.</span></p>

]]></description>
    </item>
    <item>
      <title>Ilie Năstase a spus că pleacă definitiv din România dacă Nicușor Dan iese președinte. Reacția legendei după rezultatul de la alegeri: „Mi-e și mie rușine”</title>
      <link>https://www.prosport.ro/alte-sporturi/tenis/ilie-nastase-a-spus-ca-pleaca-definitiv-din-romania-daca-nicusor-dan-iese-presedinte-reactia-legendei-dupa-rezultatul-de-la-alegeri-mi-e-si-mie-rusine-20174669</link>
      <description><![CDATA[<img src="https://www.prosport.ro/wp-content/uploads/2025/05/Ilie-Nastase-a-spus-ca-pleaca-definitiv-din-Romania-daca-Nicusor-Dan-iese-presedinte.-Reactia-legendei-dupa-rezultatul-de-la-alegeri-„Mi-e-si-mie-rusine-1400x1050.jpg"/><br/><p>Legendarul Ilie Năstase (78 de ani) l-a atacat dur pe Nicușor Dan (55 de ani), după ce s-a calificat în „finala” alegerilor prezidențiale, alegeri pe care le-a câștigat cu un avans de aproape 830.000 de voturi în fața liderului AUR, George Simion.</p>
<p>Năstase s-a numărat printre simpatizanții lui George Simion și nu a ezitat să îl conteste pe Nicușor Dan, <span>legându-se inclusiv de aspectul fizic al fostului olimpic</span> intenațional la matematică și cu două mandate de primar al Capitalei.</p>
<p>Ilie Năstase a fost primul număr 1 mondial al tenisului masculin, iar de-a lungul timpului s-a remarcat cu opiniile sale tranșante.</p>
<h2><span>Ilie Năstase, reacție după succesul lui Nicușor Dan</span></h2>
<p>Ilie Năstase a oferit o primă reacție după ce Nicușor Dan a câștigat alegerile prezidențiale din România cu 53,60%, fără a face vreun comentariul la atacurile pe care le lansase în urmă cu ceva timp la adresa președintelui ales și pentru care, la rândul său, a fost criticat de opinia publică.</p>
<p>„Nu, nu comentez. Nu mai zic nimic. Nu mă interesează. Iar să fiu făcut în toate felurile, mi-e și mie rușine de ceea ce mi s-a spus (n.r. în comentarii de pe social media) la știrile cu declarațiile mele. Dacă au zis și că nu mă pricep la tenis?! Chiar nu e treaba mea”, a declarat Ilie Năstase pentru <span>GSP</span>.</p>
<h2><span>Ilie Năstase, mesajul care a supărat opinia publică: „Nici nu are față de președinte, în primul rând”</span></h2>
<p>Ilie Năstase s-a arătat foarte revoltat de Nicușor Dan, care în calitatea sa de primar general, a luat decizia de a permite organizarea în vară a unui eveniment muzical pe Arena Națională, motiv pentru care <span>FCSB, campioana României</span>, trebuie să își caute un alt loc în care să-și desfășoare primele două tururi preliminarii pentru cupele europene, din iulie.</p>
<p>„Mă uit pe stadionul de fotbal, acolo în spate, și am auzit că tovarășul ăsta al nostru, primarul, o să îl închidă. (n.r. – De ce?) Păi nu știu, cică face concerte. Eu știam că este stadion de fotbal! Dar dacă tovarășul Dan Nicușor sau Nicușor Dan, nu știu cum îi spune, decide…</p>
<p>De unde vine el de acolo, nici nu mai știu de unde e. De unde e, mă? Din Făgăraș. Vine unul din Făgăraș și iese primar de două ori în România. Și acum vrea să fie și președinte… Eu plec din țara asta, să mor eu! Dacă ăsta câștigă… Nici nu are față de președinte, în primul rând. Dar în fine, el trebuia să fie la primărie, să muncească. Dar văd că nu muncește la primărie. Se duce prin țară”, a declarat Ilie Năstase, la începutul lui aprilie, vizibil revoltat de situație.</p>

]]></description>
    </item>
  </channel>
</rss>
