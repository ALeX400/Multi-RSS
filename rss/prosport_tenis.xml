<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac, atac devastator la cel care a semnat afacerea de 2.500.000.000 de euro: „Un dobitoc! A vândut diamantul pe nimic”</title>
      <link>https://www.prosport.ro/alte-sporturi/tenis/ion-tiriac-atac-devastator-la-cel-care-a-semnat-afacerea-de-2-500-000-000-de-euro-un-dobitoc-a-vandut-diamantul-pe-nimic-20181457</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-atac-devastator-la-cel-care-a-semnat-afacerea-de-1400x788.jpg"/><br/><p>Miliardarul român Ion Țiriac continuă scandalul cu omul care a vândut afacerea în schimbul sumei de 2.500.000.000 de euro.</p>
<p>Fostul mare jucător român de tenis Ion Țiriac este în război cu omul care a vândut Cupa Davis pe o sumă derizorie, deși afacerea s-a făcut în schimbul a 2.500.000.000 de euro.</p>
<h2><span>Încă un atac devastator al lui Ion Țiriac la adresa unui dintre marii lui adversari</span></h2>
<p>În 2018, Federaţia Internaţională de Tenis, condusă de americanul David Haggerty, și Kosmos, societatea de investiţii a lui Gerard Pique, anunțau un parteneriat pe 25 de ani, în valoare de 3 miliarde de dolari, în încercarea de a moderniza formatul Cupei Davis. Totul s-a destrămat după doar 5 ani, iar cele două părți au transmis că litigiul a fost soluționat.</p>
<p>Ion Țiriac, <span>unul dintre cei mai vehemenți critici ai lui Haggerty</span> din momentul în care forul mondial a dat Cupa Davis pe mâna fostului fotbalist, a profitat de o nouă ocazie pentru a lansa un atac devastator asupra americanului.</p>
<p>„Venitul tot la sport e vreo trei trilioane. Tenisul ia 1,7 %, iar golful ia 8 %. 1,7 pentru că Federația Internațională e condusă de un bezmetic, un dobitoc.</p>
<p>Nici măcar nu e hoț, e un prost. Atât de prost de nu-și vede dreapta de stânga. A vândut Cupa Davis pentru două miliarde și jumătate.</p>
<p>I-am spus: «Ar trebui să fii dat afară! Dumneata ai vândut diamantul sportului pe nimica». S-a terminat Cupa Davis!”, a declarat Ion Țiriac, la podcastul „Școala Sportivă”.</p>
<h2><span>Principala modificare în sistemul de desfășurare al Cupei Davis</span></h2>
<p>În luna ianuarie a anului 2023, la scurt timp după ce <span>federația condusă de David Haggerty și Kosmos au anunțat</span> că parteneriatul nu mai este valabil, Ion Ţiriac i-a scris americanului și i-a cerut să demisioneze de la șefia forului mondial.</p>
<p>„Ca preşedinte de onoare al Federaţiei Române de Tenis, membru fondator al Federaţiei Internaţionale de Tenis, triplă finalistă a Cupei Davis, vă aduc aminte că în urmă cu patru ani, în faţa a 600 de reprezentanţi ai tenisului mondial, v-aţi luat următorul angajament: de a creşte vizibilitatea, notorietatea şi situaţia financiară a briliantului lumii tenisului, Cupa Davis, prin parteneriatul cu Kosmos Tennis (parteneriat de 25 de ani).</p>
<p>La acel moment v-am avertizat că acest parteneriat va distruge cea mai importantă competiţie din tenisul mondial şi nu va dura mai mult de 2-3 ani. Astăzi aţi anunţat finalul acestei colaborări. Am avut dreptate. Aşa că sper că veţi avea decenţa de a demisiona”, a scris, printre altele, Ion Ţiriac.</p>
<p>Haggerty nu doar că nu s-a conformat, dar a anunțat că formatul Cupei Davis se va schimba. Principala modificare este că, începând cu ediția din acest an, la turneul final se va juca pe sistemul „cel mai bun din 3 seturi”.</p>
<p>„Mulți jucători și căpitani au solicitat meciuri de tip «cel mai bun din trei seturi», în special la sfârșitul unui sezon lung și extenuant. Ele pot fi la fel de convingătoare ca cele de tip «cel mai bun din cinci seturi».</p>
<p>Credem că are sens. Mai ales în finală, când se întâmplă ca uneori să joci a doua zi după semifinală. Din perspectiva fanilor, vrem să ne asigurăm că vor avea o experiență plăcută, dar ne gândim mai ales la sănătatea jucătorilor”, a transmis Haggerty, potrivit <span>Tennis Now</span>.</p>

]]></description>
    </item>
    <item>
      <title>E greu fără Serena Williams şi Simona Halep. Jucătoarea lui Mouratoglou, out din primul tur la Roland Garros, a izbucnit în lacrimi</title>
      <link>https://www.prosport.ro/alte-sporturi/tenis/roland-garros/e-greu-fara-serena-williams-si-simona-halep-jucatoarea-lui-mouratoglou-out-din-primul-tur-la-roland-garros-a-izbucnit-in-lacrimi-20181617</link>
      <description><![CDATA[<img src="https://www.prosport.ro/wp-content/uploads/2025/05/E-greu-fara-Serena-Williams-si-Simona-Halep.jpg"/><br/><p>Patrick Mouratoglou, care de-a lungul timpului le-a pregătit pe Serena Williams şi Simona Halep, și-a consolat actuala elevă, care a izbucnit în lacrimi.</p>
<p>În formă după turneul câștigat la Saint Melo și accederea în optimi la Roma, eleva lui Mouratoglou a jucat mun singur meci la Roland Garros.</p>
<h2><span>Eliminată în primul tur la Roland Garros, eleva lui Mouratoglou a izbucnit în lacrimi</span></h2>
<p>Revenită în circuit în 2024, după un an de absență în care a devenit mamă, jucătoarea japoneză de tenis Naomi Osaka <span>încearcă să regăsească drumul spre înalta performanță</span>. Având în palmares patru titluri de Mare Șlem, la Australian Open în 2019 și 2021 și la US Open în 2018 și 2020, ea nu și-a trecut adjudecat niciun trofeu major după ce a născut.</p>
<p>În primul tur la Roland Garros a avut-o adversară pe spaniola Paula Badosa (10 WTA), desemnată a 10-a favorită.</p>
<p>Jucătoarea din „Țara Soarelui Răsare” a câștigat primul set cu 7-6 (1), dar le-a pierdut pe următoarele cu 1-6 și 4-6. Imediat după meci ea a izbucnit în lacrimi, dar nu și-a revenit nici la conferința de presă.</p>
<p>„Pe măsură ce trece timpul, simt că ar trebui să fiu mai bună. Am vorbit despre asta înainte, poate și acum câțiva ani, nu sunt sigură, dar urăsc să îi dezamăgesc pe oameni.</p>
<p>Chiar și la Patrick mă gândeam că, după ce a lucrat cu cea mai bună jucătoare din istorie, a ajuns la «ce dracu’ e asta?!». Îmi pare rău că am înjurat, sper că nu voi fi amendată”, a declarat numărul 49 mondial.</p>
<h2><span>Badosa joacă în turul 2 la Roland garros cu Gabriela Ruse</span></h2>
<p>Reacția lui Mouratoglou a venit imediat. El i-a transmis un mesaj de încurajare prin intermediul unei platforme de socializare.</p>
<p>„Poți să fii mândră de tine. Eforturile pe care le faci, munca și pasiunea pe care le depui sunt extraordinare. Luând în considerare toate acestea, nu am reușit să te ajut să ajungi la nivelul la care meriți să fii.</p>
<p>Dar nu am niciun dubiu, asta va da roade în curând. E ca o construcție. Ai zidit o fundație solidă, însă cât timp clădirea nu e gata, nu vedem calitatea adevărată a edificiului. Va continua…”, a scris el pe Instagram.</p>
<p>Osaka a apelat la serviciile lui Mouratoglou în septembrie 2024, dar la scurt timp japoneza s-a accidentat și nu a mai evoluat până la sfârșitul anului. În 2025 are 17 victorii, plus 8 eșecuri sau abandonuri.</p>
<p>Pentru Badosa urmează meciul cu jucătoarea română Gabriela Ruse (80 WTA), programat miercuri. Ruse a trecut de sportiva americană McCartney Kessler (44 WTA) cu 7-5, 7-6 (3).</p>
<p>Va fi a treia confruntare directă, după succesul româncei din 2022, în primul tur la Dubai, cu 6-3, 5-7, 6-4, și victoria spaniolei anul trecut, <span>în turul 3 la US Open, cu 4-6, 6-1, 7-6 (10-8)</span>.</p>

]]></description>
    </item>
    <item>
      <title>Anca Todoni, eliminată de la Roland Garros</title>
      <link>https://www.prosport.ro/alte-sporturi/tenis/roland-garros/anca-todoni-eliminata-de-la-roland-garros-20181519</link>
      <description><![CDATA[<img src="https://www.prosport.ro/wp-content/uploads/2025/05/Anca-Todoni-eliminata-de-la-Roland-Garros-1400x818.jpg"/><br/><p>Prezentă pentru prima dată pe tabloul principal la Roland Garros, jucătoarea română de tenis Anca Todoni a fost învinsă în runda de debut.</p>
<p>Românca aflată pe locul 88 mondial și care a acces în premieră pe tabloul de simplu, a avut-o adversară pe cea mai bogată jucătoare din lume.</p>
<h2><span>Aventura Ancăi Todoni la Roland Garros s-a încheiat după un singur meci</span></h2>
<p>Anca Todoni a avut cea mai dificilă adversară dintre toate cele trei românce prezente la start. De partea cealaltă a fileului a fost a treia jucătoare a lumii, americanca Jessica Pegula, desemnată a treia favorită la competiția de pe zgura pariziană.</p>
<p>Pegula s-a impus cu 6-2, 6-4, la capătul unei confruntări care a durat 72 de minute. Valoarea și experiența și-au spus cuvântul. Americanca a convertit în punct 4 dintre cele 6 mingi de break pe care le-a avut, spre deosebire de una a româncei, a făcut 16 greșeli neforțate, de cinci ori mai puține decât ale lui Todoni, și a avut 22 de puncte câștigătoare, față de cele 13 ale Ancăi.</p>
<p>Cea mai bună performanță reușită la un turneu de Mare Șlem de jucătoarea română, care pe 10 octombrie va împlini 21 de ani, este calificarea în turul 2 la Wimbledon, anul trecut. În ianuarie a pierdut în primul tur la Australian Open, iar la US Open nu a jucat niciodată pe tabloul principal.</p>
<h2><span>Setul secund din meciul Todoni – Pegula a fost echilibrat</span></h2>
<p>Pegula o va întâlni în turul secund pe compatrioata ei Ann Li (55 WTA), care a trecut fără niciun fel de emoții de argentinca Maria Lourdes Carle (127 WTA, venită din calificări), cu 6-4, 6-0.</p>
<p>Jessica a venit la Roland Garros cu un moral nu chiar atât de ridicat. <span>A câștigat turneul de la Charleston</span>, primul pe zgură din acest an, după 6-3, 7-5 în ultimul act cu a ei compatrioată Sofia Kenin, dar la Madrid și Roma a fost eliminată în turul 3, iar la Strasbourg în optimile de finală.</p>
<p>A realizat break în chiar primul game al meciului, s-a impus, din nou, pe serviciul lui Todoni, la 3-1, a ratat o primă minge de set la 5-1, dar a pus capăt manșei cu un game alb.</p>
<p>Setul secund a fost ceva mai echilibrat. la 2-2 s-au consemnat două break-uri la rând, dar Todoni și-a pierdut serviciul la 4-4, după care Pegula a pus capăt confruntării la prima ocazie ivită.</p>
<p>Cea mai bună performanță a americancei în turneele de Mare Șlem este finala jucată la US Open în toamna anului trecut, când <span>a cedat cu un dublu 5-7 în fața belarusei Aryna Sabalenka</span>. La toate celelalte a ajuns în sferturile de finală: din 2021 până în 2023 la Australian Open, în 2022 la Roland garros și anul urmăptor la Wimbledon.</p>
<p>Dacăp trece de Ann Li, Pegula va juca în turul 3 cu poloneza Magdalena Frech (cs 25) sau cehoaica Marketa Vondrousova.</p>

]]></description>
    </item>
    <item>
      <title>Azarenka a scris istorie la Roland Garros, cu „scorul ruşinii”. Recordul surorilor Williams, doborât</title>
      <link>https://www.prosport.ro/alte-sporturi/tenis/roland-garros/azarenka-a-scris-istorie-la-roland-garros-cu-scorul-rusinii-recordul-surorilor-williams-doborat-20181345</link>
      <description><![CDATA[<img src="https://www.prosport.ro/wp-content/uploads/2025/05/Azarenka-a-scris-istorie-la-Roland-Garros-cu-„scorul-rusinii-1400x799.jpg"/><br/><p>Jucătoarea belarusă de tenis Victoria Azarenka a scris istorie la Roland Garros, doborând recordul surorilor Williams.</p>
<p>Fost lider mondial, Victoria Azarenka s-a calificat fără niciun fel de emoții în turul 2 la Roland Garros, după ce a distrus-o pe belgianca Yanina Wickmayer.</p>
<h2><span>Azarenka a obținut o victorie cu „scorul ruşinii”, scriind istorie la Roland Garros</span></h2>
<p>Deținătoarea a două titluri de Mare Șlem, <span>ambele la Australian Open, în 2012 și 2013</span>, Azarenka s-a impus în fața lui Wickmayer cu 6-0, 6-0, în doar 48 de minute. La cei 36 de ani, pe care-i va împlini pe 31 iulie, ea a devenit cea mai în vârstă jucătoare din Era Open care câștigă un meci de Mare Șlem, la simplu, cu acest scor.</p>
<p>Recordul anterior era deținut de Venus Williams, care a reușit performanța la Wimbledon, în 2015. Din 2000, doar Maria Sharapova și Kim Clijsters (de 6 ori fiecare) au câștigat mai multe meciuri de Mare Șlem la simplu, cu 6-0, 6-0, decât Azarenka (5), eclipsând-o pe Serena Williams, cu 4, scrie <span>talkSPORT</span>.</p>
<p>Este a doua victorie a Victoriei Azarenka, la Roland Garros, cu 6-0, 6-0, după ce <span>în 2008 trecea de Sorana Cîrstea, în turul secund</span>.</p>
<h2><span>Azarenka a învins-o pe Kenin cu 6-0, 6-0, în 2020, la Roma</span></h2>
<p>Wickmayer a dezvăluit că se va retrage din tenis după turneul de Mare Șlem de la Wimbledon, care începe la sfârșitul lunii iunie. Clasată în afara primelor 1.000 de jucătoare ale lume, Wickmayer a avut un singur punct câștigător în meciul cu Azarenka.</p>
<p>Jucătoarea din Belarus a dominat confruntarea încă de la început și a câștigat 49 din cele 66 de puncte disputate, în timp ce Wickmayer a avut 26 de erori neforțate.</p>
<p>Numărul 75 mondial o va înfrunta în runda următoare pe americanca Sofia Kenin (30 WTA, cs 31), care a trecut de rusoaica naturalizată franceză Varvara Gracheva (72 WTA) cu 6-3, 6-1.</p>
<p>Kenin are un sezon excelent până acum, mai ales pe zgură, ajungând în finală la Charleston, unde a fost învinsă de americanca Jessica Pegula cu 3-6, 5-7. Ea sper să facă un pas în față comparativ cu prestația din 2020, când a cedat în ultimul act la poloneza Iga Swiatek, cu 4-6, 1-6.</p>
<p>Azarenka și Kenin s-au mai întâlnit până acum de 3 ori în circuitul WTA, americanca având avantaj cu 2-1 la meciurile directe. S-a impus cu 6-4, 4-6, 7-5 în 2019 în sferturi la Acapulco și cu 6-4, 7-6 (3) îăn 2023, în runda de debut la Australian Open.</p>
<p>La rândul ei, „Vica” a câștigat în 2020, la Roma, în turul 2, cu 6-0, 6-0. A fost singurul meci pe zgură. Învingătoarea dă în turul 3 la Roland Garros peste Madison Keys (Statele Unite, cs 7) sau Katie Boulter (Marea Britanie).</p>

]]></description>
    </item>
    <item>
      <title>Gestul neașteptat al lui Novak Djokovic în timpul meciului de la Roland Garros. A fost sancționat pe loc</title>
      <link>https://www.prosport.ro/alte-sporturi/tenis/gestul-neasteptat-al-lui-novak-djokovic-in-timpul-meciului-de-la-roland-garros-a-fost-sanctionat-pe-loc-20181187</link>
      <description><![CDATA[<img src="https://www.prosport.ro/wp-content/uploads/2025/05/Gestul-neasteptat-al-lui-Novak-Djokovic-in-timpul-meciului-de-la-Roland-Garros.-A-fost-sanctionat-pe-loc.jpg"/><br/><p>Novak Djokovic, cel mai titrat jucător de tenis din toate timpurile, a făcut un gest neașteptat în timpul meciului cu Mackenzie McDonald.</p>
<p>Locul 6 ATP a oprit duelul din cauza vântului puternic și a fost sancționat pe loc pentru întreruperea jocului.</p>
<h2><span>Gestul neașteptat al lui Novak Djokovic în timpul meciului de la Roland Garros. A fost sancționat pe loc</span></h2>
<p>Novak Djokovic a oprit meciul cu Mackenzie McDonald din cauza vântului. <span>Sârbul a fost imediat sancționat</span> pentru întreruperea jocului.</p>
<p>„Djokovic oprește meciul din cauza vântului și primește un avertisment. Meciul dintre Novak Djokovic și Mackenzie McDonald a avut momentul său controversat când sârbul a oprit meciul din cauza vântului puternic.</p>
<p>Djokovic a primit un avertisment pentru întreruperea jocului și apoi a solicitat prezența supraveghetorului turneului. Supraveghetorul l-a invitat să continue să concureze, în timp ce campionul a discutat despre posibilitatea închiderii acoperișului. Pe lângă vântul puternic, a început și să plouă la Paris.</p>
<p>Arbitrul de scaun a refuzat inițial să închidă acoperișul terenului central, deoarece turneul este declarat în aer liber și poate fi închis doar din cauza ploilor abundente.</p>
<p>Pe măsură ce minutele treceau și furtuna se intensifica în capitala Franței, s-a decis în cele din urmă să se joace cu acoperișul pus. Acesta a fost instalat în același timp în care Djokovic și McDonald jucau. Nole câștigase deja primul set, cu 6-3”, a notat <span>MARCA</span>.</p>
<blockquote><p>Tenisul este principalul lucru în viața mea de trei decenii. Este ceea ce cunosc cel mai bine în viață și ceea ce știu cel mai bine să fac, dar când am devenit părinte acum 10 ani, lucrurile s-au schimbat în bine. Am primit o doză suplimentară de motivație, am simțit că vreau să fac și mai mult, pentru a-mi face fiul fericit. Când am devenit tată, mi-a dat aripi și am avut câțiva ani fantastici”, <span>a transmis Novak Djokovic</span> înainte de Roland Garros.</p></blockquote>

]]></description>
    </item>
  </channel>
</rss>
