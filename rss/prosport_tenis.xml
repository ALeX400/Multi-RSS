<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Stan Wawrinka, triplu campion de Grand Slam, va juca la turneul ATP Chllenger 100 Concord Iași Open</title>
      <link>https://www.prosport.ro/alte-sporturi/tenis/stan-wawrinka-triplu-campion-de-grand-slam-va-juca-la-turneul-atp-chllenger-100-concord-iasi-open-20203812</link>
      <description><![CDATA[<img src="https://www.prosport.ro/wp-content/uploads/2025/06/Stan-Wawrinka-triplu-campion-de-Grand-Slam-va-juca-la-turneul-ATP-Chllenger-100-Concord-Iasi-Open.jpg"/><br/><p>Elvețianul Stan Wawrinka, de trei ori campion în turneele de Grand Slam, va participa la ediția a 6-a a turneului ATP Challenger 100 Concord Iași Open.</p>
<p>Ajuns la 40 de ani, Wawrinka a primit un wild-card din partea organizatorilor turneului de la Iași și va deveni, astfel, marea vedetă a turneului programat în perioada 7-13 iulie, la Baza Sportivă Ciric.</p>
<h2><span>Stan Wawrinka va juca la turneul ATP Chllenger 100 Concord Iași Open</span></h2>
<p>Născut pe 28 martie 1985, la Lausanne, Wawrinka este la apusul unei cariere de excepție. Elvețianul a stat de-a lungul anilor în umbra trio-ului Federer-Nadal-Djokovic, dar chiar și așa a izbutit să câștige trei turnee de Grand Slam.</p>
<p>Wawrinka s-a impus la Australian Open, în 2014, după o finală cu Rafa Nadal, un an mai târziu a câștigat la Roland Garros, după o finală cu Novak Djokovic, iar în 2016 a triumfat la US Open, unde a dispus în ultimul act de același Djokovic.</p>
<p>Stanislas Wawrinka a câștigat 16 titluri ATP în carieră, iar în ianuarie 2014 a atiuns cel mai înalt vârf în ierarhia mondială – locul 3. Actualmente, elvețianul ocupă locul 361 în clasamentul ATP. Jucătorul elvețian a mai fost în România în acest an, la Țiriac Trophy de la București, unde a fost eliminat în turul 2.</p>
<h2><span>Toți campionii edițiilor anterioare vor fi prezenți la Iași</span></h2>
<p>Ediția a 6-a a turneului masculin <span>ATP Challenger 100 Concord Iași Open </span>va fi una memorabilă pentru iubitorii tenisului din Iași, dar și din întreaga țară. În premieră, toți cei cinci campioni ai primelor ediții vor fi la start. Aceștia sunt spaniolul Carlos Taberner (2020, locul 130 ATP), cehul Zdenek Kolar (2021, locul 463 ATP), brazilianul Felipe Meligeni (2022, locul 148 ATP), francezul Hugo Gaston (2023, locul 87 ATP) și bolivianul Hugo Dellien (2024, locul 81 ATP). Doar cehul Kolar va lua startul în calificări, ceilalți patru fiind direct acceptați pe tabloul principal.</p>
<h2><span>Argentinianul Carabelli, principalul favorit</span></h2>
<p>Deși e un turneu Challenger, Concord Iași Open va avea pe tabloul principal trei jucători din prima sută mondială. Principalul favorit va fi argentinianul Camilo Ugo Carabelli locul 53 ATP, campionul en-titre de la Iași, bolivianul Hugo Dellien, va veni să-și apere titlul de pe locul 81 ATP, iar al treilea pe lista capilor de serie va fi francezul Hugo Gaston, campionul din urmă cu doi ani pe zgura de la Iași.<br/>
La Iași va evolua și maghiarul Marton Fucsovics, numărul 105 mondial, campionul de anul trecut la București Țiriac Trophy ATP 250, dar și argentinianul Federico Coria (145 mondial), 33 de ani, fost jucător de top 50 mondial.</p>
<h2><span>Filip Jianu, singurul român direct acceptat pe tabloul de simplu. Cezar Crețu și Luca Preda au primit wild-card</span></h2>
<p>Dintre jucătorii români, doar Filip Jianu, locul 222 ATP, este singurul direct acceptat pe tabloul principal, însă numărul reprezentanților țării noastre va fi mai mare, după ce organizatorii au decis să le acorde wild-carduri.</p>
<p>„Ediția din acest an va fi cea mai puternică de până acum, vom avea un tablou foarte competitiv. Ne bucurăm să avem la start toți câștigătorii edițiilor precedente ale turneului masculin, patru dintre ei fiind pe tablou (n.r. Carlos Taberner, Felipe Meligeni, Hugo Gaston și Hugo Dellien), iar unul (n.r. Zdenek Kolar) în calificări. De asemenea, Ugo Camilo Carabelli, locul 53 mondial, va fi principalul favorit, iar pe tablou va fi și maghiarul Fucsovics, campionul turneului ATP 250 de la București, de anul trecut. Singurul român direct acceptat pe tablou este Filip Jianu, iar ieșeanul Cezar Crețu și Luca Preda, un jucător tânăr, foarte promițător, au primit câte un wild-card”, a declarat pentru <span>ProSport</span> omul de afaceri Andrei Oriță, managerul Concord Service Center, deținătorul licențelor turneelor Iași Open.</p>
<h2><span>Demonstrativul Simonei Halep va fi sold-out</span></h2>
<p>Pe lângă tabloul puternic, valoarea turneului este dată și de evenimentele programate în cursul săptămânii. Cel mai așteptat moment va fi meciul demonstrativ pe care Simona Halep îl va disputa în compania lui Andrei Pavel, directorul turneului masculin, evenimentul fiind programat pe 9 iulie.</p>
<p>De asemenea, pe parcursul turneului <span>Concord Iași Open</span> vor avea loc și două concerte menite să atragă publicul la Baza Sportivă Ciric. Pe 8 iulie va concerta The Urs, iar pe 12 iulie vor urca pe scenă cei de la Direcția 5.</p>
<p>„Cred că avem mai mult decât speram în acest an. Vom avea un turneu foarte atractiv din punct de vedere sportiv, un meci demonstrativ cu Simona Halep și Andrei Pavel, care este deja sold-out, dar și două concerte, evenimente menite să ofere mai mult decât tenis publicului pasionat de tenis. Vom avea o săptămână foarte condensată, greu de replicat în anii următori”, a completat Andrei Oriță.</p>

]]></description>
    </item>
    <item>
      <title>Rafael Nadal a luat decizia. A spus „Nu”</title>
      <link>https://www.prosport.ro/alte-sporturi/tenis/rafael-nadal-a-luat-decizia-a-spus-nu-20205183</link>
      <description><![CDATA[<img src="https://www.prosport.ro/wp-content/uploads/2025/06/Rafael-Nadal-a-luat-decizia.-A-spus-„Nu.jpg"/><br/><p>Rafael Nadal (39 de ani), fost lider mondial, cu 22 de trofee majore în palmares, dintre care 14 sunt câștigate pe zgura pariziană, a luat o decizie importantă după ce s-a retras din activitate, în noiembrie 2024.</p>
<p>Deși are propria sa academie de tenis, unde sunt formați jucători care au arătat că le pot pune probleme celor cu vechime, așa cum este cazul <span>Alexandrei Eala (Filipine), care a învins-o pe poloneza Iga Swiantek, fost lider mondial, la Miami în 2025, </span><span>Nadal nu ia în calcul să devină antrenor. De altfel, preferă să își dedice timpul liber familiei sau sportului spre care s-au îndreptat mulți dintre foștii jucători de tenis, golful.</span></p>
<h2><span>Rafael Nadal a spus „Nu” antrenoratului</span></h2>
<p>După retragerea din noiembrie 2024, după finala de Cupa Davis, Rafael Nadal și-a dedicat timpul familiei, proiectelor personale și afacerilor.</p>
<p>În timpul carierei sale s-a antrenat cu Carlos Moya, Marc Lopez și Gustavo Marcaccio, iar doi dintre aceștia fac parte din stafful Academiei Rafa Nadal (ARN). Moya este director tehnic, în timp ce Marcaccio este co-director tehnic, potrivit prezentării de pe site-ul oficial al <span>ARN</span>.</p>
<p>Component al echipei de Cupă Davis, unde a debutat în 2004, în confruntarea cu reprezentativa Cehiei, multă lume se așteaptă ca după retragere să revină în lot, dar ca antrenor. Tot în această postură este dorit și în circuit, însă Rafael Nadal a luat o decizie în acest sens.</p>
<p>„Nu mă văd ca antrenor în acest moment. Am prea multe lucruri în desfășurare pentru a mă gândi la asta. Cu toate acestea, tenisul face parte din viața mea și nu spun «nu» la ceea ce s-ar putea întâmpla peste câțiva ani”, a declarat Rafael Nadal, citat de <span>Tennis World</span>.</p>
<h2><span>Cariera lui Rafael Nadal, în cifre</span></h2>
<p>Rafael Nadal a trecut la nivel profesionist în 2001, a ajuns pe primul loc în august 2008, ocupând această poziție timp de 209 săptămâni, iar în Top 10 s-a aflat timp de 912 săptămâni consecutive (2005-2023), din care 160 de săptămâni la rând a fost pe locul 2 ATP.</p>
<p>Nadal a fost cel mai bun jucător pe zgură din toate timpurile, cu 63 din cele 92 de titluri câștigate, 479 victorii și 48 de înfrângeri, având și un record de 137 – 3 în meciurile disputate în cinci seturi (cele de la Roland Garros), precum și o serie de 81 de victorii consecutive (2005-2007), o serie de 50 de victorii la rând (2017-2018) și nicio serie de înfrângeri consecutive.</p>
<p>La Roland Garros a debutat în 2005, când a și cucerit primul titlu, iar ultima sa apariție pe zgura pariziană a fost la Jocurile Olimpice 2024, unde s-a oprit în turul al doilea pe tabloul de simplu, după ce a fost învins de <span>Novak Djokovic, cel care avea să câștige aurul olimpic, singurul care îi lipsea din palmaresul său impresionant</span>.</p>
<p>Pe lângă cele 14 trofee majore câștigate la Paris (2005, 2006, 2007, 2008, 2010, 2011, 2012, 2013, 2014, 2017, 2018, 2019, 2020 și 2022), Rafa Nadal a avut un cuvânt de spus și la US Open, unde a cucerit patru titluri (2010, 2013, 2017 și 2019). La Australian Open și la Wimbledon a câștigat câte două trofee (2009 și 2022, la Melbourne, respectiv 2008 și 2010, la Londra).</p>
<p>În 2008, la Beijing, Rafa Nadal a câștigat singurul aur olimpic din carieră, la simplu, în timp ce în 2016, la Rio, se impunea în finala de dublu, alături de Marc Lopez. Adversari le-au fost românii Florin Mergea și Horia Tecău.</p>
<p>De asemenea, are în palmares cinci Cupe Davis (2004, 2008, 2009, 2011 și 2019), dar și două finale la Turneul Campionilor (2010 și 2013).</p>

]]></description>
    </item>
    <item>
      <title>Novak Djokovic i-a întrerupt conferința de presă Arynei Sabalenka. Bielorusa l-a provocat: „Vrei să-l împărțim?”</title>
      <link>https://www.prosport.ro/alte-sporturi/tenis/novak-djokovic-i-a-intrerupt-conferinta-de-presa-arynei-sabalenka-bielorusa-l-a-provocat-vrei-sa-l-impartim-20205176</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-i-a-intrerupt-conferinta-de-presa-Arynei-Sabalenka.-Bielorusa-l-a-provocat-1400x914.jpg"/><br/><p>Novak Djokovic (38 de ani – 6 ATP) i-a întrerupt conferința de presă Arynei Sabalenka (27 de ani – 1 WTA), organizată înainte de startul Wimbledon 2025.</p>
<p>Starul tenisului din Serbia a pătruns în sală și a invitat-o politicos pe Sabalenka afară. În replică, sportiva din Belarus i-a spus lui Djokovic să intre. A urmat apoi un dialog savuros purtat în fața reporterilor.</p>
<h2><span>Novak Djokovic și Aryna Sabalenka au făcut spectacol la conferință înainte de Wimbledon 2025</span></h2>
<p>Novak Djokovic și Aryna Sabalenka se pregătesc pentru Wimbledon 2025, turneu de Grand Slam ce e programat să aibă loc în intervalul 30 iunie-13 iulie.</p>
<p>În săptămâna premergătoare competiției, Djokovic și Sabalenka s-au antrenat împreună pe terenurile de pregătire de la Wimbledon, detaliu ce a fost observat și de jurnaliști.</p>
<p>Cei doi sportivi de mare clasă au schimbat mingi într-un ritm destul de intens și, de asemenea, au glumit unul pe seama celuilalt pe mai tot parcursul timpului. Așadar, câteva dintre clipurile surprinse cu ei au ajuns virale pe internet.</p>
<p>La conferința de presă premergătoare Wimbledon 2025, Aryna Sabalenka a avut surpriza de a fi întreruptă în momentul discursului chiar de Novak Djokovic:</p>
<blockquote><p>Haide, hai să mergem, te rog”, i-a transmis Djokovic, de la distanță, sportivei.</p></blockquote>
<p>În replică, Aryna Sabalenka a răspuns:</p>
<blockquote><p>Pe bune, serios? Vedeți, băieți (n.r. – către reporteri)? Haide, intră aici și putem vorbi. Reporterii întreabă despre ce vorbim mereu referitor la schimburile noastre de mingi. Vrei un loc? (n.r. – Djokovic răspunde cu „nu, nu, nu”, dar Sabalenka îi oferă scaunul ei). E datoria mea, tu o să fii un gentleman și eu o să mă port frumos cu tine. (n.r. – Djokovic refuză să se așeze pe scaun). Vrei să-l împărțim?”, a transmis Sabalenka.</p></blockquote>
<h2><span>Au făcut show</span></h2>
<p>A urmat apoi un moment în care <span>Djokovic a cerut</span> lămuriri: „Deci care e întrebarea?”.</p>
<p>Sportiva din Belarus i-a oferit clarificări imediat:</p>
<blockquote><p>Da, au întrebat dacă am vorbit după antrenamentul nostru de o oră. Dar mai întâi de toate, permite-mi să te întreb eu ceva. Cum te simți să schimbi mingi cu mine? La ce nivel mă vezi, sunt bună?”, a întrebat Sabalenka.</p></blockquote>
<p>În replică, Novak Djokovic a spus:</p>
<blockquote><p>Cred că ai potențial. Cred că ești o jucătoare talentată cu adevărat. Ai lovituri puternice, o tehnică bună, (n.r. – Sabalenka îi mulțumește râzând) dar cred că, sincer. Pot să fiu sincer? (n.r. – După ce Sabalenka îi spune „Da”) Suferi la capitolul intensitate atunci când ești pe teren. Nu ai îndeajuns de multă intensitate. Totul e prea plat. Trebuie să ridici puțin nivelul, să pui mai mult patos”, a remarcat Djokovic.</p></blockquote>
<p>În încheiere, Aryna Sabalenka le-a dat de înțeles reporterilor că nu a gustat remarca lui „Nole”:</p>
<blockquote><p>Înainte de acest moment, băiatul ăsta era jucătorul meu preferat, dar nu mai e cazul, evident (n.r. – începe să râdă). Am terminat? Ok, distrați-vă și, vă rog, fiți duri cu el (n.r. – cu Djokovic, care cel mai probabil urma la conferință)”, a încheiat Sabalenka.</p></blockquote>
<p>În primul tur de la Wimbledon 2025, <span>Aryna Sabalenka va da</span> peste canadianca Carson Branstine (24 de ani – 197 WTA). De partea cealaltă, pe tabloul masculin, Novak Djokovic îl va întâlni pe francezul Alexandre Muller (28 de ani – 40 ATP).</p>
<blockquote cite="https://www.tiktok.com/@wimbledon/video/7521013657292082454" class="tiktok-embed" data-video-id="7521013657292082454" style="max-width: 605px; min-width: 325px;">
<section>@wimbledon The Sabalenka and Djokovic shenanigans continue 😅 #Wimbledon #Sabalenka #Djokovic ♬ original sound – wimbledon</section>
</blockquote>
<p><script async="" src="https://www.tiktok.com/embed.js"></script></p>

]]></description>
    </item>
    <item>
      <title>România i-a confiscat fostului tenismen Dinu Pescariu 1.300.000 de dolari dintr-un cont din Elveția, în dosarul Microsoft</title>
      <link>https://www.prosport.ro/diverse/romania-i-a-confiscat-fostului-tenismen-dinu-pescariu-1-300-000-de-dolari-dintr-un-cont-din-elvetia-in-dosarul-microsoft-20205190</link>
      <description><![CDATA[<img src="https://www.prosport.ro/wp-content/uploads/2025/06/Romania-i-a-confiscat-fostului-tenismen-Dinu-Pescariu-1.300.000-de-dolari-dintr-un-cont-din-Elvetia-in-dosarul-Microsoft-e1751179832621.jpg"/><br/><p>Dinu Pescariu, fost jucător de tenis, implicat în dosarul Microsoft are de plătit daune de aproape 11 milioane de dolari în acest caz. I s-a pus sechestru pe avere pentru a se acoperi pierderea, inclusiv suma dintr-un cont din Elveția fiind sub executare.</p>
<p>Acum jumătate din suma de 2.513.899 de dolari , aflată într-un cont din Elveția, urmează să fie predată autorităților române, după ce a fost recuperată de omoligii elvețieni, potrivit Gandul.</p>
<h2><span>România i-a confiscat lui Dinu Pescariu 1.300.000 de dolari dintr-un cont din Elveția</span></h2>
<p>Sursa citată notează: „Agenția Națională de Administrare a Bunurilor Indisponibilizate (ANABI), instituție publică aflată în subordinea Ministerului Justiției, și Oficiul Federal de Justiție (FOJ) din Confederația Elvețiană au încheiat un acord de partajare pentru suma de 2.513.899 de dolari”.</p>
<ul>
<li>Gândul arată pe surse că banii din contul respectiv îi aparțineau lui Pescariu</li>
<li>Dosarul Microsoft a fost cercetat de DNA</li>
<li>ANABI specifica în decembrie 2022 că primit 540.759.83 de dolari, după emiterea unui ordin internațional de confiscare și încheierea unui acord cu Elveția privind partajarea bunurilor din acest dosar. S-a aflat că suma era dintr-un cont al lui Dragoș Stan, un om de afaceri</li>
</ul>
<p>Acum banii confiscați de la Dinu Pescariu, ce provin din contul din Elveția, acoperă dauna făcută prin infracțiunea de spălare a banilor. „În baza acordului bilateral, suma confiscată a fost împărțită în mod egal între cele două state: 50% pentru Elveția și 50% pentru România”. În cont erau 2.513.899 de dolari.</p>
<h2><span>Unde ajung banii confiscați de la Pescariu</span></h2>
<p>Partea României, în jur de 1.300.000, ajung la: Agenția Națională de Administrare Fiscală și Mecanismul Național de Susținere a Prevenirii Criminalității.</p>
<p>În decembrie 2020, Curtea de Apel București a decis că dosarul legat de spălarea de bani se încheie, faptele fiind prescrise. Dinu Pescariu și Claudiu Florica nu au fost condamnați în dosarul Microsoft, dar au fost obligați să plătească: „Dispune confiscarea specială a următoarelor sume de bani: de la subiectul procesual Stan Dragoș Șerban – suma de 1.070.557 USD, de la Florică Claudiu Ionuț – suma de 10.858.479 USD, de la Pescariu Dinu Mihail – suma de 10.858.479 USD”.</p>
<p>Pescariu ținea banii la Banca Leu Elveția (succesor cu titlu universal Banca Clariden Leu – în prezent Credit Suisse AG).</p>
<ul>
<li><span>Dosarul Microsoft a adus un prejudiciu</span> de aproape 23 de milioane de dolari</li>
<li><span>Claudiu Florică și Dinu Pescariu</span> au fost trimiși în judecată pentru spălare de bani, ei fiind reprezentanți ai societăților Profinet AG și Slytehrin Marketing Ltd.</li>
<li>În perioada decembrie 2003 – octombrie 2004 s-a aprobat încheierea între Guvernul României și Fujitsu Siemens Computers a unui contract de închiriere de licențe educaționale Microsoft. Era introdus în acord că Fujitsu Siemens Computers era unic distribuitor, dar era de fapt scopul ca firma respectivă să evite vreo licitație publică. Între Fujitsu Siemens Computers și Profinet AG a fost și un contract de consultanță fictiv.</li>
</ul>

]]></description>
    </item>
    <item>
      <title>Moştenitoarea unei averi de miliarde de dolari, care refuză să stea în hotel cu alte jucătoare, a câştigat al 9-lea titlu din carieră</title>
      <link>https://www.prosport.ro/alte-sporturi/tenis/mostenitoarea-unei-averi-de-miliarde-de-dolari-care-refuza-sa-stea-in-hotel-cu-alte-jucatoare-a-castigat-al-9-lea-titlu-din-cariera-20204692</link>
      <description><![CDATA[<img src="https://www.prosport.ro/wp-content/uploads/2025/06/Mostenitoarea-unei-averi-de-miliarde-de-dolari-care-refuza-sa-stea-in-hotel-cu-alte-jucatoare-a-castigat-al-9-lea-titlu-din-cariera.jpg"/><br/><p>Sportiva care a moștenit o avere uriașă continuă să facă senzație în tenisul feminin și a pus mâna pe al 9-lea trofeu din carieră.</p>
<p>Numărul 3 mondial WTA, <span>Jessica Pegula</span>, a dat lovitura în cadrul turneului pe iarbă de la Bad Homburg și a cucerit un nou trofeu. În marea finală, Pegula a trecut de fostul lider mondial, poloneza Iga Swiatek, scor 6-4, 7-5.</p>
<h2><span>Victorie uriașă pentru moștenitoarea unei averi de miliarde de euro în fața fostului lider mondial WTA</span></h2>
<p>Jessica Pegula se pregătește pentru debutul la Wimbledon. Cu doar câteva zile înainte de startul turneului de Grand Slam, americanca a triumfat în cadrul competiției dotate cu premii de peste 1 milion de euro de la Frankfurt. Și-a trecut în palmares al doilea titlu pe iarbă, după cel cucerit la Berlin (WTA 500), în 2024. Sportiva din SUA a reușit să se impună în fața Igăi Swiatek în două seturi și a devenit una dintre marile favorite de la Wimbledon.</p>
<p>Favorita numărul 3 de la Wimbledon are ca scop să își depășească cea mai bună performanță de la All England Club. În 2023 ajungea până în sferturile de finală. Va fi o misiune dificilă deoarece se află pe aceeași parte de tablou cu campioana en-titre de la Wimbledon, Barbora Krejcikova.</p>
<h2><span>Motivul pentru care cea mai bogată jucătoare de tenis refuză să împartă același hotel cu alte sportive</span></h2>
<p>În vârstă de 31 de ani, Jessica Pegula este recunoscută pentru averea uriașă pe care o are familia sa de miliardari. Părinții săi sunt oameni celebri de afaceri în SUA și dețin echipa de fotbal american Buffalo Bills.</p>
<p>Față de alte sportive din circuitul de tenis, care fac eforturi considerabile să își acopere costurile de zbor la turnee, Pegula e adepta avioanelor private. A făcut și fapte bune pentru adversarele sale. După un turneu, Pegula le-a invitat în avionul său privat pe McCartney Kessler, Zhang Shuai, Yue Yuan și Anna Blinkova.</p>
<p>Sportiva americană a declarat într-un interviu că <span>nu suportă să stea la același hotel cu alte sportive.</span> De aceea, chiar și atunci când își alege vacanțele, încearcă să găsească destinații cât mai puțin frecventate de jucătorii de tenis.</p>
<blockquote><p>„Dumnezeule, să fiu departe de toți ceilalți este un lucru extraordinar pentru mine. Pur și simplu am simțit că nu mai pot sta în hoteluri cu ceilalți jucători. Cred că asta a declanșat toată situația.</p>
<p> </p>
<p>Când stai la un hotel unde participi la un turneu, simți că e foarte epuizant din punct de vedere mental. Nu e ca și cum aș avea vreo problemă cu cineva. Dar imaginează-ți că lucrezi cu cineva, nu vrei neapărat să iei și micul dejun cu acea persoană, să te și antrenezi cu ea, să mergeți la vestiar, la fizioterapeut, apoi să o vezi și în lift, și pe holuri.</p>
<p> </p>
<p>Oamenii nu cred că își dau seama, dar asta nu ar trebui să se întâmple. Nu cu persoanele cu care lucrezi și concurezi în fiecare săptămână. Jucăm aproape săptămânal împreună, așa că toate detaliile menționate anterior te fac să îți pierzi controlul”, a spus Jessica Pegula, citată de <span>TennisWorldUSA.</span></p></blockquote>

]]></description>
    </item>
  </channel>
</rss>
