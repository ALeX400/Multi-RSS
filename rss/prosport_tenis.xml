<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Britanicii au reacționat după ce Sorana Cîrstea a spulberat-o pe Emma Răducanu: „Și-a cerut scuze imediat după înfrângerea brutală!”</title>
      <link>https://www.prosport.ro/alte-sporturi/tenis/britanicii-au-reactionat-dupa-ce-sorana-cirstea-a-spulberat-o-pe-emma-raducanu-si-a-cerut-scuze-imediat-dupa-infrangerea-brutala-20378804</link>
      <description><![CDATA[<img src="https://www.prosport.ro//wp-content/uploads/2026/02/Britanicii-au-reactionat-dupa-ce-Sorana-Cirstea-a-spulberat-o-pe-Emma-Raducanu-„Si-a-cerut-scuze-imediat-dupa-infrangerea-brutala.jpg"/><br/><p>Emma Răducanu a suferit o înfrângere drastică în finala Transylvania Open în fața româncei Sorana Cîrstea, iar la scurt timp a venit și reacția presei britanice.</p>
<p>Nu a fost o zi prea bună pentru sportiva britanică cu origini românești. Emma Răducanu a cedat în două seturi, scor 0-6,  2-6 în fața celei mai în formă românce. A fost a doua finală jucată de Răducanu după cea de la Austrealian Open, în 2021, dar nu s-a putut ridica la nivelul așteptărilor.</p>
<h2><span>Brtianicii, reacție dură după înfrângerea Emmei Răducanu: „A fost greu de privit”</span></h2>
<p>Se anunța o finală încinsă la Cluj-Napoca cu <span>Sorana Cîrstea în prim plan</span>. Românca a reușit să triumfe la ultimul său turneu din carieră jucat în România.</p>
<p>Emma Răducanu a făcut senzație la acest turneu, însă în finală a fost de nerecunoscut. Ea și-a cerut scuze fanilor deoarece nu s-a mai putut ridica la nivelul așteptărilor și în actul final.</p>
<p>„Emma Răducanu și-a cerut scuze fanilor de la Transylvania Open după ce a suferit o înfrângere brutală în fața Soranei Cîrstea în finală. Tânăra britanică își dorea primul titlu de la câștigarea US Open în 2021, însă a fost spulberată de adversara sa româncă în doar 63 de minute. A fost greu de privit pe alocuri, Răducanu fiind mult sub nivelul necesar pe tot parcursul meciului.”, au scris <span>britanicii</span>.</p>
<p>Pe parcursul meciului, Răducanu nu s-a simțit deloc bine și a cerut un time-out medical, timp în care i-au fost verificate semnele vitale și tensiunea arterială.</p>
<p>„Vreau să le mulțumesc tuturor copiilor de mingi, arbitrilor și sponsorilor care au făcut posibil acest turneu. Este foarte multă muncă în spatele scenei.</p>
<p>Vreau să mulțumesc publicului. M-ați făcut să mă simt ca acasă în această săptămână. Îmi pare rău că astăzi nu am putut să joc la cel mai bun nivel, dar felicitări și Soranei,  ai avut o săptămână incredibilă. Cred că joci un tenis excelent. Nu știu dacă acesta este ultimul tău turneu aici, la Cluj, dar știu că dacă ar fi fost pentru mine, aș fi plecat în vârf de formă. Felicitări pentru tot.”, a declarat Emma Răducanu după meci.</p>
<p>Pentru participarea la <span>Transylvania Open</span> a obţinut 22.125 de dolari şi 163 de puncte, iar Sorana Cîrstea a fost recompensată cu 37.390 de dolari şi 250 de puncte.</p>
<p>Următorul turneu la care va lua parte Emma Răducanu este Qatar Open, acolo unde își poate consolida poziția în top 30 mondial WTA. Ar putea reedita meciul cu Sorana Cîrstea, românca fiind prezentă pe panoul principal al competiției WTA 500 dotată cu premii de peste 2.7 milioane de dolari.</p>

]]></description>
    </item>
    <item>
      <title>TENIS L-a făcut praf pe Roger Federer: „Lumea l-a uitat deja! Numerele nu mint”</title>
      <link>https://www.prosport.ro/alte-sporturi/tenis/l-a-facut-praf-pe-roger-federer-lumea-l-a-uitat-deja-numerele-nu-mint-20379351</link>
      <description><![CDATA[<img src="https://www.prosport.ro//wp-content/uploads/2026/02/L-a-facut-praf-pe-Roger-Federer-1400x785.jpg"/><br/><p>Chiar dacă pentru unii Federer rămâne cel mai mare jucător din toate timpurile, omul care l-a învins de 4 ori pe elvețian spune că lumea l-a uitat deja pe Roger.</p>
<p>Retras din activitate în 2021, după ce a câștigat 20 de titluri de Mare Șlem, Roger Federer este contestat de Yevgeny Kafelnikov. Rusul spune că performanța se măsoară prin numărul de titluri.</p>
<h2><span>Lumea l-a uitat deja pe Roger Federer, iar cifrele nu mint, spune fostul lui adversar</span></h2>
<p>Yevgeny Kafelnikov este unul dintre puținii care au un palmares pozitiv în fața fostului mare jucător elvețian de tenis Roger Federer. Rusul a adunat 4 victorii, inclusiv la un turneu de Mare Șlem, cel de la Wimbledon, în numărul minim de seturi.</p>
<p>Acum, liderul mondial din urmă cu două decenii și jumătate spune că lumea a uitat deja pe Roger Federer, izolându-l de eternii rivali, <span>Rafael Nadal și Novak Djokovic</span>.</p>
<p>„Ca să fiu sincer, toată lumea l-a uitat deja pe Federer. Aceasta este părerea mea personală. Are 20 de titluri de Grand Slam. Obiectiv, Rafael Nadal are 22, iar Novak Djokovic 24.</p>
<p>Pentru unii, Federer va rămâne cel mai mare jucător din toate timpurile, dar cifrele nu mint. Performanța se măsoară prin numărul de turnee și titluri câștigate”, a spus Kafelnikov, potrivit <span>Sports Keeda</span>.</p>
<p>Federer, Nadal și Djokovic au dominat tenisul masculin timp de peste două decenii. Supranumiți „Cei Trei Mari” de către presă și fani, ei au petrecut împreună 947 de săptămâni pe primul loc al clasamentului ATP.</p>
<p>Au câștigat împreună 66 de titluri de Grand Slam. Djokovic a triumfat de 24 de ori, Nadal de 22, în timp ce Federer de 20.</p>
<h2><span>Kafelnikov l-a distrus pe Federer la Wimbledon, unde elvețianul a câștigat 8 titluri</span></h2>
<p>Evgheni Kafelnikov a petrecut un deceniu în circuitul ATP, între 1992 și 2003. În acea perioadă, rusul a câștigat două titluri de Grand Slam și o medalie de aur olimpică. S-a impus în 1996 la Roland Garros și 3 ani mai târziu la Australian Open, după 7-6 (4), 7-5, 7-6 (4) cu germanul Michael Stich, respectiv, 4-6, 6-0, 6-3, 7-6 (1) cu suedezul Thomas Enqvist.</p>
<p>Este unul dintre puținii jucptori care se află în avantaj în ceea ce privește meciurile directe cu Federer, conducându-l cu 4-2. L-a învins cu 6-1, 5-7, 6-4 în 1999 în sferturi la Rotterdam, cu un incredibil 7-5, 7-5, 7-6 în primul tur la Wimbledon, unde Roger avea să câștige titlul de 8 ori, cu 7-5, 6-3 în același an, în turul 2 al Mastersului din Germania și cu 6-7, 6-4, 6-4 în 2001 în semifinale la Marseille.</p>
<p>La rândul lui, Federer a câștigat în 2001, cu 6-2, 6-7, 6-3 în semifinale la Milano și în 2002, cu 7-6, 6-1, 6-1 în Cupa Davis.</p>
<p>Roger Federer a fost primul dintre cei trei mari care și-a pus capăt carierei, <span>părăsind tenisul în 2022</span>, la vârsta de 41 de ani. Rafael Nadal a făcut-o în 2024, în timp ce Djokovic este în continuare în circuit, jucând finala la Australian Open din acest an.</p>

]]></description>
    </item>
    <item>
      <title>TENIS Americanii au reacționat după ce au văzut mesajul pe care Emma Răducanu i l-a transmis Soranei Cîrstea</title>
      <link>https://www.prosport.ro/alte-sporturi/tenis/americanii-au-reactionat-dupa-ce-au-vazut-mesajul-pe-care-emma-raducanu-i-l-a-transmis-soranei-cirstea-20379088</link>
      <description><![CDATA[<img src="https://www.prosport.ro//wp-content/uploads/2026/02/Americanii-au-reactionat-dupa-ce-au-vazut-mesajul-pe-care-Emma-Raducanu-i-l-a-transmis-Soranei-Cirstea-1400x788.jpg"/><br/><p>Emma Răducanu a avut un mesaj pentru Sorana Cîrstea după finala de la Transylvania Open, iar reacția americanilor nu a întârziat.</p>
<p>Jucătoarea britanică de tenis Emma Răducanu i-a transmis un mesaj superb Soranei Cîrstea, iar americanii au evidențiat emoțiile care o încercau pe sportiva cu tată român.</p>
<h2><span>Cum au comentat americanii mesajul Emmei Răducanu pentru Sorana Cîrstea</span></h2>
<p>Emma Răducanu șoca lumea tenisului <span>în septembrie 2021, când se impunea la US Open</span>. Venită din calificări, britanica punea mâna pe trofeu după o serie incredibilă de 10 victorii, inclusiv cele 3 din calificări, fără set pierdut.</p>
<p>De atunci, însă, nu a mai jucat niciodată o finală. La Transylvania Open, le-a eliminat pe Greet Minnen (Belgia) cu 6-0, 6-4, Kaja Juvan (Slovenia) cu 7-5, 6-1, Maja Chwalińska (Polonia), venită din calificări, cu 6-0, 6-4, și Oleksandra Oliynykova (Ucraina) cu 7-5, 3-6, 6-3, pentru a ceda <span>în ultimul act în fața Soranei Cîrstea cu 6-0, 6-2</span>.</p>
<p>„Sorana, ai făcut o săptămână incredibilă aici, practici un tenis nemaipomenit. Nu știu dacă e ultimul tău turneu la Cluj, dar vreau să-ți spun că joci la un nivel mare de tot. dacă aș fi în locul tău, aș fi într-o stare de bine, așa că felicitări pentru tot”, a transmis Emma Răducanu la finalul confurntării.</p>
<p>Jurnaliștii de la <span>Tennis World USA</span> au remarcat că jucătoarea britanică a fost emoționată, conștientă că a avut o mare oportunitate de a câștiga trofeul.</p>
<h2><span>Emma Răducanu va fi, de luni, pe locul 25 WTA</span></h2>
<p>În timp ce fanii Emmei Răducanu sperau că aceasta va câștiga în sfârșit trofeul după o lungă așteptare, tânăra jucătoare s-a confruntat cu o provocare prea mare în cazul experimentatei adversare Sorana Cirstea, mai scrie publicația.</p>
<p>În ciuda înfrângerii grele, Emma le-a mulțumit tuturor pentru sprijinul acordat din prima până în ultima zi, fiind în primul rând recunoscătoare adversarei sale, Sorana Cîrstea, pe care a felicitat-o pentru victorie.</p>
<p>Răducanu a mulțumit, de asemenea, antrenorului Alexis Canter și tuturor celor care au susținut-o de-a lungul anilor. În final, ea a subliniat că s-a simțit ca acasă și că întregul turneu a fost o experiență pozitivă pentru ea.</p>
<p>„Îmi pare rău că nu am putut juca la potențialul meu maxim azi. Sinceră să fiu, a trecut ceva timp de când nu am mai ținut un astfel de discurs. Au trecut 4-5 ani de la ultima mea finală, să fiu aici înseamnă mult pentru mine”, a recunoscut jucătoarea.</p>
<p>După Transylvania Open, ea va urca pe locul 25 mondial. Cea mai bună clasare a fost pe 10, în iulie 2022. De partea cealaltă, Sorana va fi, de luni, pe locul 31, în urcare 5 poziții față de cea mai recentă actualizare a ierarhiei mondiale.</p>

]]></description>
    </item>
    <item>
      <title>Sorana Cîrstea, mesaj pentru Simona Halep după ce fostul lider WTA i-a înmânat trofeul Transylvania Open: „Cea mai frumoasă săptămână a vieții!”</title>
      <link>https://www.prosport.ro/alte-sporturi/tenis/sorana-cirstea-mesaj-pentru-simona-halep-dupa-ce-fostul-lider-wta-i-a-inmanat-trofeul-transylvania-open-cea-mai-frumoasa-saptamana-a-vietii-20378579</link>
      <description><![CDATA[<img src="https://www.prosport.ro//wp-content/uploads/2026/02/sorana-cirstea-mesaj-pentru-simona-halep-dupa-ce-fostul-lider-wta-i-a-inmanat-trofeul-transylvania-open-„cea-mai-frumoasa-saptamana-a-vietii.webp"/><br/><p><span>Sorana Cîrstea a câștigat turneul Transylvania Open, iar momentul festiv de la final a avut o semnificație specială. Trofeul i-a fost înmânat de Simona Halep, fost lider mondial WTA, într-o ceremonie desfășurată în fața unui public numeros la BTarena.</span></p>
<p><span>După meci, Sorana Cîrstea a declarat că săptămâna petrecută la Cluj a fost una aparte în cariera sa și a ținut să îi mulțumească Simonei Halep pentru momentul premierii. </span></p>
<h2><span>Mesajul Soranei Cîrstea pentru Halep </span></h2>
<p><span>Sportiva a vorbit și despre importanța sprijinului primit din tribune pe parcursul competiției. Jucătoarea în vârstă de 35 de ani a precizat că aceste zile vor rămâne printre cele mai importante din cariera sa și a confirmat că intenționează să se retragă din tenisul profesionist la finalul sezonului.</span></p>
<p><span>În ultimul act al turneului, <span>românca a învins-o pe Emma Răducanu</span>, principala favorită a competiției. La rândul ei, Răducanu a felicitat-o pe Cîrstea pentru parcursul din această săptămână și a mulțumit publicului din Cluj pentru susținere.</span></p>
<p><span>Emma Răducanu a obţinut 22.125 de dolari şi 163 de puncte, iar Sorana Cîrstea a fost recompensată cu 37.390 de dolari şi 250 de puncte.</span></p>
<p>„Mulțumesc Simonei pentru că mi-a dat acest premiu. Este un vis împlinit să primesc o cupă de la ea. Mi-ați făcut cea mai frumoasă săptămână a vieții. Suportul dumneavoastră mi-a dat aripi în această săptămână. Ați fost absolut minunați. Am spus că joc de la 4 ani, dar o săptămână ca aceasta nu am trăit niciodată. Mulțumesc pentru fiecare emoție, încurajare, îmbrățișare. Toate aceste amintiri vor fi cu mine tot restul vieții. Felicitări, Emma, pentru o săptămână minunată.</p>
<p>Ne-am bucurat să te avem la Cluj și sper să vei reveni și vei ridica acest trofeu într-o zi. Mulțumesc echipei mele. Antrenorul meu este cu mine. El și Adrian Cruciat fac o echipă extraordinară și sunt foarte încântată să mă retrag alături de voi. Am vrut să mă retrag alături de o echipă românească și mulțumesc pentru ce faceți pentru mine. Mulțumesc terapeutului, care suferă la fiecare meci, familiei, părinților mei, care sunt aici. Mulțumesc că v-ați sacrificat viața ca eu să fiu aici. Acest titlu este pentru voi, vă mulțumesc din inimă. Este și fratele meu, îi mulțumesc din inimă Mulțumesc prietenului meu, care a crezut în mine când nu mai credeam și domnului Țiriac pentru suportul din ultimii ani și modului în care m-a încurajat. Mulțumesc directorului de turneu! Este cel mai bun turneu de 250 WTA din lume!</p>
<p>Este ceva extraordinar pentru jucătoarele române. Săptămână extraordinară și un turneu cum nu mai este în circuit! Felicitări pentru ce faceți pentru tenisul românesc. Mulțumesc sponsoprilor, copiilor de mingi și celorlalți care sunt aici! În 8 luni mă retrag, dar mă retrag fericită, datorită acestei săpotămâni! A fost un turneu superb, felicitări!” a spus Sorana Cîrstea.</p>
<h2><span>Mesajul transmis de Emma Răducanu</span></h2>
<p>Și Emma Răducanu a felicitat-o pe Sorana, iar apoi a vorbit despre experiența avută la turneul din Cluj-Napoca.</p>
<p>„Mulțumesc copiilor de mingi, celor de la organizare, lui patrick. S-a muncit mult pentru acest turneu. M-am simțit ca acasă în această săptămână. Îmi pare rău că nu am jucat la capacitate maximă. Sorana ai jucat extraordinar, ești la un nivel mare de tot. felicitări! De mult timp nu am mai avut un speach după o finală. Sunt mulți ani de la ultima mea finală, înseamnă mult pentur mine. Mulțumesc publicului! Felicitări pentru Sorana!” a spus Emma Răducanu.</p>

]]></description>
    </item>
    <item>
      <title>Sorana Cîrstea a scris istorie la Transylvania Open și a devenit prima jucătoare din România care a câștigat turneul de la Cluj!</title>
      <link>https://www.prosport.ro/alte-sporturi/tenis/sorana-cirstea-a-scris-istorie-la-transylvania-open-si-a-devenit-prima-jucatoare-din-romania-care-a-castigat-turneul-de-la-cluj-20378294</link>
      <description><![CDATA[<img src="https://www.prosport.ro//wp-content/uploads/2026/02/Emma-Raducanu-Sorana-Cirstea-live-in-finala-Transylvania-Open.jpg"/><br/><p>Emma Răducanu – Sorana Cîrstea e finala Transylvania Open WTA 250, meciul urmând a începe de la ora 16:30 în format Live Text Online pe www.prosport.ro și în direct la Pro TV și Voyo.</p>
<p>În duelul de la BTarena din Cluj-Napoca, Emma Răducanu pornește ca favorită. E prima finală, după câștigarea US Open 2021, pentru jucătoarea britanică cu origini românești, iar Sorana Cîrstea joacă în ultimul act al turneului pentru prima, ea având aici alte două participări.</p>
<h2><span>Emma Răducanu – Sorana Cîrstea Live Text Online, de la ora 16:30, în finala Transylvania Open</span></h2>
<p>Emma Răducanu a disputat o semifinală intensă cu Oleksandra Oliynykova, scor 7-5, 3-6, 6-3. „Sunt mândră de modul în care m-am remontat și am revenit puternic în joc în al treilea set. Nu sunt obișnuită și joc patru meciuri unul după altul. E un moment emoționant pentru mine. Nu am mai fost într-o finală a unui turneu WTA de cinci ani. Se simte munca depusă în ultimele șase luni. Să revin în România după cinci ani și să ajung în finală e ceva cu totul deosebit”, a spus Emma Răducanu.</p>
<p><span>Sorana Cîrstea a trecut fără probleme de Daria Snigur în semifinale</span>, scor 6-0, 6-3. „Nu-mi vine să cred că joc finala aici, la Cluj, în țara mea. Și sunt extrem de fericită. Nu am cuvinte…susținerea a fost extraordinară, iar pe tot parcursul săptămânii modul în care oamenii m-au primit aici a fost incredibil. Așa cum am spus, voi ține minte această săptămână pentru tot restul vieții mele…Știu că va fi un meci foarte dificil. Este o jucătoare foarte bună și cred că o să încerc să mă bucur de moment și să joc cât pot de bine. Dar, mai presus de toate, vreau să mă bucur de acest meci și sunt sigur că va fi o finală minunată”, a declarat aceasta.</p>
<h2><span>Emma Răducanu – Sorana Cîrstea luptă pentru trofeu la Transylvania Open 2026</span></h2>
<p>Emma Răducanu și Sorana Cîrstea au mai avut un meci direct la Wimbledon, în 2021, și sportiva britanică a câștigat cu scorul de 6-3, 7-5.</p>
<p>Cele două finaliste de la Transylvania Open 2026 au câte 22.125 de dolari și 163 de puncte WTA. Transylvania Open 2026 e dotat cu premii de 283.347 de dolari.</p>
<p><span>Sorana Cîrstea, traseu la Transylvania Open 2026</span>:</p>
<p>Turul 1: 6-4, 6-4 – Kamilla Rakhimova (24 de ani, 93 WTA)</p>
<p>Optimi de finală: 6-1, 6-0 – Tamara Zidansek (28 de ani, 153 WTA)</p>
<p>Sferturi de finală: 7-5, 6-4 – Anastasia Potapova (24 de ani, 58 WTA)</p>
<p>Semifinale: 6-0, 6-3 – Daria Snigur (23 de ani, 144 WTA)</p>
<p>Emma Răducanu, traseu la Transylvania Open 2026</p>
<p>Turul 1: 6-0, 6-4 – Greet Minnen (28 de ani, 125 WTA)</p>
<p>Optimi de finală: 7-5, 6-1 – Kaja Juvan (25 de ani, 97 WTA)</p>
<p>Sferturi de finală: 6-0, 6-4 – Maja Chwalinska (24 de ani, 146 WTA)</p>
<p>Semifinale: 7-5, 3-6, 6-3 – Oleksandra Oliynykova (25 de ani, 91 WTA)</p>

]]></description>
    </item>
  </channel>
</rss>
