<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Un nou început împreună”. Simona Halep și fiul milionarului căruia i-a trimis inimioare de ziua lui au făcut anunțul momentului</title>
      <link>https://www.prosport.ro/alte-sporturi/tenis/simona-halep/un-nou-inceput-impreuna-simona-halep-si-fiul-milionarului-caruia-i-a-trimis-inimioare-de-ziua-lui-au-facut-anuntul-momentului-20278795</link>
      <description><![CDATA[<img src="https://www.prosport.ro//wp-content/uploads/2025/09/„Un-nou-inceput-impreuna.-Simona-Halep-si-fiul-milionarului-caruia-i-a-trimis-inimioare-de-ziua-lui-au-facut-anuntul-momentului.jpg"/><br/><p>Simona Halep, fostul lider la tenisului feminin, și Patrick Ciorcilă, fiul milionarului pe care l-a felicitat recent, trimițându-i mesaje cu inimioare, au făcut anunțul momentului.</p>
<p><span>Simona Halep și Patrick Ciorcilă</span> au o legătură de ani de zile, acesta din urmă fiind directorul turneului de tenis WTA 250 Transylvania Open, dar și co-fondatorul Sports Festival, eveniment la care în 2026 va avea loc meciul de retragere al celei mai cunoscute jucătoare de tenis din România.</p>
<h2><span>Simona Halep și fiul milionarului căruia i-a trimis inimioare de ziua lui au făcut anunțul momentului</span></h2>
<p>Simona Halep a fost prezentată ca imagine pentru banca unde Horia Ciorcilă, tatăl lui Patrick, este președinte al Consiliului de Administrație, iar susținerea față de fostul lider mondial a fost arătată chiar și în perioadele sale cele mai neplăcute, când era suspendată. Astfel, colaborarea dintre Sports Festival, co-fondată de Patrick Ciorcilă, și Simona Halep este una firească.</p>
<p>„Un nou început împreună! Grupul Sports Festival o va reprezenta pe Simona Halep. De-acum înainte, noi vom fi echipa care va avea grijă de proiectele ei cu aceeași pasiune pe care am avut-o mereu, urmărind-o în timp ce făcea istorie pe parcursul carierei sale”, a anunțat Sports Festival, într-o postare comună cu Simona Halep, făcută pe contul de Instagram.</p>
<p>Simona Halep și Patrick Ciorcilă au fost pozați în timp ce semnează contractul de colaborare. „Grupul Sports Festival, echipa care organizează cel mai mare eveniment multi-sportiv din România, va prelua managementul imaginii Simonei Halep. Parteneriatul cu fostul lider mondial WTA a fost semnat la finalul săptămânii trecute, la București. Colaborarea vine firesc, ca urmare a unei relații construite în timp, prin proiecte și momente memorabile care au legat-o pe Simona Halep de Cluj și de echipa Sports Festival.</p>
<p>Sports Festival va gestiona de acum înainte parteneriatele strategice ale Simonei Halep, colaborările de imagine și procesul de negociere a contractelor”, au transmis reprezentanții într-un comunicat.</p>
<h2><span>Simona Halep, meci de retragere la Cluj</span></h2>
<p>Oficial, Simona Halep s-a retras din activitate după turul inaugural de la turneul WTA 250 Transylvania Open Cluj-Napoca, din februarie 2025.</p>
<p>La scurt timp de la acel moment, fostul lider mondial a anunțat că vrea să aibă parte de un meci de retragere, la care să fie prezenți cei care i-au urmărit cariera și au susținut-o de-a lungul timpului. Iar <span>Sports Festival</span> 2026 este cea mai bună ocazie pentru a realiza acest lucru.</p>
<p>„O să vă bucure ce urmează să vă spun. La anul mi-aș dori să sărbătorim împreună retragerea mea. Va fi un moment emoționant și vă aștept să fim împreună la poate cel mai important moment din viața mea. Vă simt lipsa și vă mulțumesc din suflet pentru toată susținerea din cariera mea”, a afirmat Simona Halep, la Cluj, la ediția din acest an a Sports Festival.</p>

]]></description>
    </item>
    <item>
      <title>Simona Halep are prețuri doar pentru cei înstăriți la hotelul din Poiana Braşov. Cât costă o cameră în decembrie</title>
      <link>https://www.prosport.ro/alte-sporturi/tenis/simona-halep/simona-halep-are-preturi-doar-pentru-cei-instariti-la-hotelul-din-poiana-brasov-cat-costa-o-camera-in-decembrie-20278730</link>
      <description><![CDATA[<img src="https://www.prosport.ro//wp-content/uploads/2025/09/Simona-Halep-are-preturi-doar-pentru-cei-instariti-la-hotelul-din-Poiana-Brasov.-Cat-costa-o-camera-in-decembrie-e1758531842825-1400x923.jpg"/><br/><p>Simona Halep are prețuri piperate, doar pentru cei înstăriți, la hotelul de lux pe care îl deține în Poiana Brașov, iar <span>ProSport</span> vă prezintă cât costă o cameră în luna decembrie.</p>
<p>Sărbătorile de iarnă se apropie cu pași repezi. Astfel, foarte mulți români au început deja să caute cele mai bune cazări pentru Crăciun și Revelion, în stațiunile montane din România dar și din străinătate.</p>
<h2><span>Cât costă să te cazezi în hotelul Simonei Halep</span></h2>
<p>Sezonul rece se apropie cu pași repezi. Astfel, foarte mulți români au început deja să caute cele mai bune cazări pentru vacanțele de Crăciun și de Revelion, în stațiunile montane din România dar și din străinătate.</p>
<p><span>Printre hotelurile de top de la noi din țară se numără și cel deținut de Simona Halep</span>, în Poiana Brașov. Cei care își doresc să se cazeze în hotelul fostului lider WTA în luna decembrie vor fi nevoiți să scoată din buzunare sume importante de bani, întrucât prețurile sunt destul de piperate.</p>
<p>Conform informațiilor oferite de jurnaliștii de la <span>Click</span>, cei care doresc să se cazeze <span>la hotelul Simonei Halep</span>, din Poiana Brașov, în luna decembrie, vor fi nevoiți să achite sume cuprinse între 975 și 1.530 de lei, pe noapte, pentru două persoane, cu mic dejun inclus.</p>
<h2><span>Hotelul Simonei Halep oferă condiții de lux</span></h2>
<p>Hotelul Simonei Halep din Poiana Brașov se află la la aproximativ 9,4 km de Dino Parc și la 11 km de The White Tower. Proprietatea, una de lux, le pune la dispoziție clienților un restaurant, precum și o sală de fitness, o saună și cadă cu hidromasaj.</p>
<p>Totodată, hotelul sportivei din Constanța dispune de club de noapte, room-service și servește mic-dejun de tip bufet, continental sau italian.</p>
<p>„Acest hotel pune la dispoziția oaspeților camere care includ aer condiționat, un birou, un ibric electric, un minibar, o cutie de valori, un televizor cu ecran plat și o baie proprie cu duș. Baia proprie oferă articole de toaletă gratuite. La Hotel Simona Halep – Poiana Brasov, fiecare cameră include lenjerie de pat și prosoape.</p>
<p>Acest hotel se află la 11 km de The Black Tower și la 11 km de Piaţa Sfatului. Aeroportul Internațional Brașov-Ghimbav se află la 21 km”, se arată în descrierea hotelului deținut de Simona Halep.</p>

]]></description>
    </item>
    <item>
      <title>Yannick Alexandrescu, vicecampion european Under 18! Învingătorul este un german care l-a învins pe român și la Roland Garros</title>
      <link>https://www.prosport.ro/alte-sporturi/tenis/yannick-alexandrescu-vicecampion-european-under-18-invingatorul-este-un-german-care-l-a-invins-pe-roman-si-la-roland-garros-20277904</link>
      <description><![CDATA[<img src="https://www.prosport.ro//wp-content/uploads/2025/09/yannick-alexandrescu.jpg"/><br/><p>Yannick Alexandrescu (17 ani, favorit 1) a pierdut în finală contra germanului Niels McDonald cu scorul de 2-6, 5-7, la Oberpullendorf (Austria) la Campionatele Europene Under 18.</p>
<p>Ștefan Haita a ocupat locul 3, fiind semifinalist. Yannick Alexandrescu se impusese în semifinala contra slovenului Sesko Ziga (favoritul nr. 4) cu scorul de 6-1, 6-1.</p>
<h2><span>Yannick Alexandrescu vine tare din urmă în tenisul românesc</span></h2>
<p>Puștiul este campion european în 2024 la categoria sub 16 ani și este legitimat la CS Dinamo.</p>
<p>Acum trei luni Yannick Theodor Alexandrescu pierduse un meci decisiv în sferturile de finală ale probelor de simplu și de dublu ale juniorilor, la turneul de Mare Șlem de la Roland Garros, chiar în fața aceluiași adversar. .</p>
<p>Alexandrescu, desemnat cap de serie numărul șapte la simplu, a fost învins în sferturi chiar de germanul Niels McDonald cu 7-5, 6-2, după o oră și 14 minute.</p>
<p>Germanul este câștigătorul din acest an de la Roland Garros.</p>
<h2><span>Ce s-a întâmplat la Slobozia în weekend</span></h2>
<p>Campionatele Naționale Individuale de tenis pentru seniori de la Slobozia și-au stabilit, sâmbătă, finaliștii la simplu.</p>
<p>Astfel, la masculin, Ștefan Adrian Andreescu (CSM Unirea Slobozia) a trecut în semifinale de Cezar Papoe (CS Târgoviște), cu 6-1, 6-0, iar Mihai Răzvan Marinescu (TC București) l-a învins pe Mihai Alexandru Coman (CSA Steaua) cu 6-2, 7-5. Andreescu și Marinescu sunt principalii favoriți ai probei.</p>
<p>La feminin, în semifinale, Simona Ogescu (CSA Steaua), cap de serie numărul unu, a dispus de Ana Mari Brotea (Tennis Team București) cu 6-0, 6-2, iar Andreea Diana Soare (CS Medgidia) a întrecut-o pe Daria Maria Mărioara (CSA Steaua), cu 6-1, 6-3.</p>
<p>În proba masculină de dublu, titlul a fost obținut de Mihai Răzvan Marinescu (Tenis Club București)/Valentin Vanță (CS Dinamo), după 6-2, 6-3 în finala cu Luca Adrian Jinar (ACS Panalim)/Ștefan Bogdan Petre (TC Victor Hănescu).</p>
<p>Premiile totale sunt în valoare de aproximativ 10.000 de euro, conform Federației Române de Tenis.</p>
<h2><span>Primele declarații pentru Alexandra Dulgheru</span></h2>
<p>Alexandra Dulgheru, a transmis, prin intermediul paginii sale de Facebook, că este o onoare pentru ea să preia acest rol de la fostul jucător Horia Tecău. Informația a fost oferită miercuri în exclusivitate de ProSport.</p>
<p>„Este o onoare specială să primesc torța de la Horia Tecău pentru Billie Jean King Cup și să trec de la a face parte din echipă ca jucătoare, la a-mi ajuta acum țara, în calitate de căpitan. Este întotdeauna o experiență aparte și deosebită să-ți reprezinți țara într-un eveniment de echipă, pentru un sport atât de individual, iar acum pot împărtăși o parte din aceste cunoștințe cu fetele, ceea ce este de neprețuit.</p>
<p>Echipa și cu mine vom începe să discutăm cu jucătoarele, să organizăm și să elaborăm un plan pentru următoarea întâlnire, din noiembrie anul acesta, în Polonia. Hai, România!”, a spus Alexandra Dulgheru.</p>

]]></description>
    </item>
    <item>
      <title>Fosta prietenă a Simonei Halep face dezvăluiri despre trecutul campioanei</title>
      <link>https://www.prosport.ro/alte-sporturi/tenis/simona-halep/fosta-prietena-a-simonei-halep-face-dezvaluiri-despre-trecutul-campioanei-20277896</link>
      <description><![CDATA[<img src="https://www.prosport.ro//wp-content/uploads/2025/08/Simona-Halep-ce-lovitura-A-acceptat-invitatia-de-la-Wimbledon-si-va-juca-la-anul-in-turneul-de-la-Londra-2-e1754489772347-1400x749.jpg"/><br/><p>Aliss Radu, fosta prietenă din copilărie a Simonei Halep, a vorbit recent despre trecutul campioanei și despre cum obișnuia sportiva din Constanța să se antreneze încă de la începutul carierei.</p>
<p>În vârstă de 32 de ani, Aliss Radu, fostă jucătoare de tenis, este acum cea mai bună jucătoare de padel din România și ocupă locul 280 în clasamentul mondial.</p>
<h2><span>Simona Halep, o profesionistă încă de la vârsta junioratului</span></h2>
<p>Aliss Radu, în vârstă de 32 de ani, este o fostă jucătoare de tenis, care a fost colegă și prietenă cu Simona Halep. Retrasă devreme din activitate, la vârsta de 22 de ani, aceasta este acum cea mai bună jucătoare de padel din România, ocupând poziția 280 în clasamentul mondial.</p>
<p>Recent, Aliss Radu a vorbit despre prietenia pe care a avut-o cu Simona Halep și despre cum obișnuia <span>sportiva din Constanța</span> să se pregătească și să se comporte, încă de la vârsta junioratului.</p>
<p>„Cum spuneam, eu m-am înțeles foarte bine cu ea. Am avut o relație apropiată în momentul în care am fost junioare. Eram amândouă la lot și mergeam în cantonamentele de pregătire. Am dormit amândouă într-o cameră, eram prietene, tot timpul vorbeam la turnee.</p>
<p>Simona a fost un copil extraordinar de serios și nu semăna cu majoritatea sportivilor. Ea nu stătea după meciuri pentru a vorbi cu fete, cu băieți, iar apoi să meargă cu noi. Venea la meci, își făcea încălzirea, își făcea antrenamentul sau juca un meci. Imediat după ce pleca, mergea și făcea pregătire fizică în plus, apoi recuperare.</p>
<p>Tatăl meu mi-a spus întotdeauna că: «ea va fi singura dintre voi, dintre toate, care va avea cu adevărat succes în tenis și care va ajunge mare». Și asta a fost. Pentru că Simona a fost întotdeauna foarte serioasă, văzându-și de treabă. O sportivă extrem de devotată tenisului.</p>
<p>Țin minte că am fost la un curs de antrenori în București. Am văzut că se antrena. Mi se pare că era înainte de Turneul Campioanelor, undeva în Singapore, în 2018.</p>
<p>M-am dus special la ea, deși n-am crezut că mă mai recunoaște. Apoi m-am gândit că, și dacă mă va recunoaște, n-o să mă mai bage în seamă. Când s-a oprit antrenamentul pentru o pauză, și m-a văzut pe margine, a venit, m-a luat în brațe și mi-a zis: «Aliss, incredibil, nu ne-am mai văzut de când eram mici! Ce mai faci?» Adică am vorbit la fel, la fel ca și cum nu ne-am mai fi văzut de câteva zile. Și ea era, atunci, în primele cinci din lume.</p>
<p>Pentru mine a fost wow! Chiar i-am zis. «Simo, chiar nu mai credeam că o să mă recunoști și că o să vorbești cu mine». Și mi-a replicat: «Cum naiba, că doar am fost prietene!» Deci și acum dacă mă întâlnesc cu Simona, cred că o să avem aceeași relație ca pe vremuri, așa de mișto e ea”, a povestit Aliss Radu, conform <span>golazo.ro</span>.</p>
<h2><span>Vrea să fie, din nou, colegă cu Simona Halep</span></h2>
<p>Aliss Radu consideră că <span>Simona Halep ar putea deveni o jucătoare foarte bună de padel</span> și a declarat că își dorește să joace împreună, în aceeași echipă.</p>
<p>„Cum să nu! Ar ajunge fără îndoială. Iar mie mi-ar plăcea enorm să înceapă să joace profesionist. Am nevoie de parteneră (n.r. râde). Mai ales că eu sunt jucătoare de parte stângă în padel. Și eu am văzut că ea joacă pe dreaptă, deci ar fi bună potrivirea. Să refacem cuplul de la junioare, când jucam tenis amândouă”, a mai spus Aliss Radu, conform sursei menționate anterior.</p>

]]></description>
    </item>
    <item>
      <title>Rivalul lui Ilie Năstase rupe tăcerea: „Pe vremea mea, erau unii care luau lucruri interzise”</title>
      <link>https://www.prosport.ro/alte-sporturi/tenis/rivalul-lui-ilie-nastase-rupe-tacerea-pe-vremea-mea-erau-unii-care-luau-lucruri-interzise-20277787</link>
      <description><![CDATA[<img src="https://www.prosport.ro//wp-content/uploads/2025/09/Rivalul-lui-Ilie-Nastase-rupe-tacerea-1400x933.jpg"/><br/><p>Bjorn Borg, rivalul lui Ilie Năstase, a decis să rupă tăcerea și a vorbit recent despre cazurile de dopaj din tenis, menționând că este important ca acest sport să rămână unul curat.</p>
<p>Fostul lider mondial a dezvăluit că, în perioada în care era jucător de tenis, existau sportivi care foloseau substanțe interzise pentru a obține performanțe mai bune pe teren.</p>
<h2><span>Bjorn Borg rupe tăcerea</span></h2>
<p><span>Bjorn Borg a vorbit recent </span>despre cazurile de dopaj din tenis și și-a amintit de perioada în care era încă în activitate. Fostul lider mondial a precizat că își dorește ca tenisul să rămână un sport curat și a dezvăluit că știa că unii dintre sportivi foloseau substanțe interzise pentru a reuși să își îmbunătățească performanțele de pe teren.</p>
<p>Totodată, <span>rivalul lui Ilie Năstase</span> consideră că este bine că jucătorii de tenis se testează frecvent, pentru a fi siguri că nu au în organism substanțe interzise.</p>
<p>„Când jucam noi, generația mea, știu sigur, cunosc câțiva jucători, foloseau lucruri pe care nu ar fi trebuit să le folosească, lucruri care erau interzise. Nu vreau să intru în nume, nu e important. Dar astăzi, cred că e bine, se testează singuri, și uneori înțeleg că jucătorii trebuie să se testeze de atâtea ori. Cred că e bine, e important să păstrăm tenisul ca un sport curat”, a declarat Bjorn Borg, conform <span>tennisuptodate.com</span>.</p>
<h2><span>De ce s-a retras Bjorn Borg la doar 26 de ani</span></h2>
<p>Legendarul Bjorn Borg s-a retras la vârsta de doar 26 de ani. Fiul său, Leo, i-a călcat pe urme și și-a făcut debutul în tenis, în ATP, în anul 2021.</p>
<p>Într-un interviu pe care l-a acordat anul acesta, fostul mare rival al lui Ilie Năstase a dezvăluit de ce a luat această decizie și a anunțat că scrie și o carte în care va vorbi despre viața sa.</p>
<p>„Am fost foarte fericit ca jucător, dar motivația nu a fost acolo. Dacă nu ai motivația să exersezi și să concurezi în fiecare zi, nu te poți concentra pe ceea ce faci și ce trebuie să faci. Am fost fericit , dar nu aveam nicio motivație și nicio concentrare Când m-am întors pentru scurt timp, asta a fost o altă poveste. Scriu o carte. Voi spune tuturor despre asta anul viitor”, a declarat Bjorn Borg, conform <span>sportskeeda.com</span>.</p>

]]></description>
    </item>
  </channel>
</rss>
