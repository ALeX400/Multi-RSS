<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jannik Sinner, devastat: „Nu am dormit câteva nopți, după înfrângerea cu Alcaraz de la Roland Garros”</title>
      <link>https://www.prosport.ro/alte-sporturi/tenis/jannik-sinner-devastat-nu-am-dormit-cateva-nopti-dupa-infrangerea-cu-alcaraz-de-la-roland-garros-20196881</link>
      <description><![CDATA[<img src="https://www.prosport.ro/wp-content/uploads/2025/06/Jannik-Sinner-devastat-„Nu-am-dormit-cateva-nopti-dupa-infrangerea-cu-Alcaraz-de-la-Roland-Garros-1400x778.jpg"/><br/><p>Finala Roland Garros, pierdută în fața lui Carlos Alcaraz, scor scor 4-6, 6-7 (4), 6-4, 7-6 (3), 7-6 (2), și-a pus amprenta asupra liderului mondial. După mai bine de o săptămână, acesta a recunoscut că a avut parte de nopți nedormite.</p>
<p>Deloc surprinzător, însă, ținând cont că a fost extrem de aproape de a cuceri trofeul. Nu doar că <span>a condus cu 2-0 la seturi</span>, dar a beneficiat și de două mingi de meci.</p>
<p>Pe de altă parte, se poate consola cu cea de-a 54-a săptămână consecutivă în fruntea ierarhiei mondiale. O bornă impresionantă, pe care Novak Djokovic, de pildă, nu a atins-o.</p>
<h2><span>Jannik Sinner, încă afectat după eșecul de la Roland Garros</span></h2>
<p>Acum că sezonul de zgură s-a încheiat, pentru Sinner urmează <span>turneul de la Halle</span>, în care are o misiune extrem de importantă: să-și apere trofeul din ediția precedentă.</p>
<p>Și totuși, dezamăgirea trăită în ultimul act al Openului Francez a fost atât de mare încât nu reușește s-o depășească. Stau mărturie afirmațiile făcute în cadrul unei conferințe de presă.</p>
<blockquote><p>„Am avut deja câteva nopți nedormite. Nu este ceva ce lași în urmă atât de ușor. Trebuie să mă concentrez asupra sarcinilor care mă așteaptă și să-mi spun că nu am jucat niciodată atât de bine pe zgură ca la Paris.</p>
<p> </p>
<p>Până la urmă, Alcaraz e un jucător foarte bun. Gândurile negative dispar mai ușor când participi la un alt turneu imediat.</p>
<p> </p>
<p>Ultimele zile le-am petrecut cu familia și prietenii. M-am relaxat și m-am distrat făcând lucruri simple. Nu am urmărit prea mult tenis. În orice caz, sunt din nou pregătit mental pentru fiecare meci la Halle. Prima sesiune de antrenament a fost totuși puțin complicată. Dar și aici, cu fiecare lovitură, senzația este mai bună”, a declarat italianul de 23 de ani.</p></blockquote>
<h2><span>Carlos Alcaraz: „Încă nu înțeleg cum am putut câștiga”</span></h2>
<p>La polul opus, Carlos Alcaraz a dezvăluit că nu înțelege nici în momentul de față cum a reușit să întoarcă soarta meciului. Aceasta a fost, în viziunea sa, cea mai importantă victorie a carierei.</p>
<blockquote><p>„Încă mă uit pe telefon, în presă și la înregistrările video de la meciul împotriva lui Sinner, la cum am reușit să salvez mingile de meci împotriva lui, iar adevărul este că încă nu înțeleg cum am putut câștiga.</p>
<p> </p>
<p>Încă sunt în stare de șoc când realizez ce am făcut. Nu conștientizez pe deplin că sunt campionul de la Roland Garros. Sincer, nu cred că pot ajunge la un nivel mai înalt de atât. Nivelurile au fost foarte ridicate la amândoi. Pentru mine, a fost cel mai bun meci pe care l-am jucat vreodată”, a spus spaniolul.</p></blockquote>

]]></description>
    </item>
    <item>
      <title>Novak Djokovic a luat decizia. În ce țară adorată de români se mută definitiv cu familia</title>
      <link>https://www.prosport.ro/alte-sporturi/tenis/novak-djokovic-a-luat-decizia-in-ce-tara-adorata-de-romani-se-muta-definitiv-cu-familia-20196862</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-a-luat-decizia.-In-ce-tara-adorata-de-romani-se-muta-definitiv-cu-familia.jpg"/><br/><p>Novak Djokovic a luat o decizie importantă și a stabilit în ce țară adorată de român se va muta definitiv, împreună cu familia, chiar în toamna acestui an.</p>
<p>Conform informațiilor apărute până în prezent, se pare că marele campion este gata să se stabilească în Grecia, fiind cucerit de Atena, capitala țării.</p>
<h2><span>Novak Djokovic se stabilește în Grecia</span></h2>
<p>Conform mai multor publicații grecești, se pare că <span>Novak Djokovic se pregătește</span> să se mute definitiv la Atena, împreună cu familia sa, în luna septembrie a acestui an, chiar după US Open. Jurnaliștii din Grecia, o țară foarte iubită de turiștii români, notează că legenda tenisului și familia sa s-au înscris în programul Golden Visa al țării, care acordă rezidență cetățenilor din afara UE care investesc în țară.</p>
<p>Novak Djokovic, alături de soție și de copii, a petrecut recent câteva zile în Grecia, unde se pare că a început deja să caute o locuință în suburbiile nordice ale Atenei, evaluând școli internaționale pentru copiii lor, Stefan și Tara.</p>
<p>Se pare că Atena, cu zborurile sale regulate către Belgrad, capitala Serbiei, va deveni domiciliu pentru mare campion, care are case impresionante în mai multe locuri ale lumii, printre care numără Belgrad, Monaco, Marbella și New York.</p>
<p>Această mutare întărește ceea ce <span>sportivul a afirmat</span> de mai multe ori și confirmă că marele campion își dorește să petreacă mai mult timp alături de familia sa, după ce ani de zile a stat departe de casă, din cauza sportului pe care îl practică.</p>
<h2><span>Novak Djokovic iubește Grecia</span></h2>
<p>În timpul vizitei sale la Atena, Novak Djokovic s-a întâlnit cu prim-ministrul grec Kyriakos Mitsotakis, ceea ce a stârnit speculații cu privire la planurile pe termen lung pe care sportivul le are în Grecia.</p>
<p>Astfel, după ce a trăit timp de mai mulți ani în Monaco, Marbella și Belgrad, Atena pare a fi o destinație perfectă pentru sportivul sârb, întrucât poate să-i ofere un stil de viață prietenos.</p>
<p>Legătura sârbului cu Grecia nu a fost o surpriză, deoarece acesta și-a exprimat de mai multe ori admirația pentru țara în care este gata să se mute.  Acesta a încurajat echipa națională de fotbal a Greciei și și-a exprimat public admirația pentru fanii greci.</p>

]]></description>
    </item>
    <item>
      <title>Carlos Alcaraz a câștigat o avere la Roland Garros, dar tot nu-i vine să creadă: „Încă nu înțeleg cum l-am învins pe Jannik Sinner”</title>
      <link>https://www.prosport.ro/alte-sporturi/tenis/carlos-alcaraz-a-castigat-o-avere-la-roland-garros-dar-tot-nu-i-vine-sa-creada-inca-nu-inteleg-cum-l-am-invins-pe-jannik-sinner-20196827</link>
      <description><![CDATA[<img src="https://www.prosport.ro/wp-content/uploads/2025/06/carlos-alcaraz-sinner-1400x778.jpg"/><br/><p>A trecut mai bine de o săptămână de când a cucerit trofeul Roland Garros, dar lui Carlos Alacaraz  tot nu-i vine să creadă. Cu atât mai mult cu cât Jannik Sinner a avut 2-0 la seturi și trei mingi de meci.</p>
<p>Ibericul a revenit spectaculos, când foarte puțini îi mai dădeau șanse. Cea mai lungă finală din istoria acestui turneu s-a încheiat după cinci ore și jumătate, <span>scor 4-6, 6-7 (4), 6-4, 7-6 (3), 7-6 (2)</span>.</p>
<p>Chiar dacă a pierdut, italianul a rămas în fruntea ierarhiei mondiale, cu 2.000 de puncte în plus față de rivalul său. Ultima treaptă a podiumului este ocupată, conform celei mai recente actualizări, de germanul Alexander Zverev.</p>
<h2><span>Carlos Alcaraz încă nu conștientizează victoria din finala Roland Garros</span></h2>
<p>Chiar dacă a ajuns la Londra pentru a da startul sezonului de iarbă, Alcaraz se gândește tot la succesul de pe zgura pariziană. Acela a fost, din punctul său de vedere, cel mai bun meci al carierei.</p>
<blockquote><p>„Încă mă uit pe telefon, în presă și la înregistrările video de la meciul împotriva lui Sinner, la cum am reușit să salvez mingile de meci împotriva lui, iar adevărul este că încă nu înțeleg cum am putut câștiga.</p>
<p> </p>
<p>Încă sunt în stare de șoc când îmi dau seama ce am făcut. Nu conștientizez pe deplin că sunt campionul de la Roland Garros. Sincer, nu cred că pot ajunge la un nivel mai înalt de atât. Nivelurile au fost foarte ridicate la amândoi. Pentru mine, a fost cel mai bun meci pe care l-am jucat vreodată”, a declarat Carlos Alcaraz.</p></blockquote>
<h2><span>Rafael Nadal, despre finala Roland Garros: „Un meci pe care ni-l vom aminti cu toții pentru tot restul vieții”</span></h2>
<p>Meciul în urma căruia s-a stabilit câștigătorul ediției din 2025 a celui de-al doilea Grand Slam al anului a ținut întreaga lume a tenisului cu sufletul la gură și a stârnit <span>o sumedenie de reacții</span>. Nici Rafael Nadal nu și-a putut ascunde admirația.</p>
<blockquote><p>„Finala de la Roland Garros a fost palpitantă și spectaculoasă. Carlos a încheiat cu trofeul în mâini, după ce Jannik a fost la un pas de victorie. A fost un meci pe care ni-l vom aminti cu toții pentru tot restul vieții.</p>
<p> </p>
<p>Îmi pare rău pentru Jannik, pentru că, în ciuda dificultăților pe care le-a avut în meci, a avut o atitudine impecabilă și a fost foarte aproape să câștige”, a spus fostul mare jucător spaniol, deținător a nu mai puțin de 22 de trofee Grand Slam.</p></blockquote>

]]></description>
    </item>
    <item>
      <title>Gabriela Ruse, ce păcat! A pierdut finala cu Elise Mertens, dar s-a umplut de bani</title>
      <link>https://www.prosport.ro/alte-sporturi/tenis/gabriela-ruse-ce-pacat-a-pierdut-finala-cu-elise-mertens-dar-s-a-umplut-de-bani-20196207</link>
      <description><![CDATA[<img src="https://www.prosport.ro/wp-content/uploads/2025/06/Gabriela-Ruse-ce-pacat.jpg"/><br/><p>Jucătoarea română de tenis Gabriela Ruse a fost învinsă în finala de la ‘s-Hertogenbosch de Elise Mertens, dar s-a umplut de bani.</p>
<p>Pentru jucătoarea născută în București, a fost al 7-lea meci în 9 zile, în condițiile în care a fost nevoită să treacă și prin calificări.</p>
<h2><span>Ce sumă a câștigat Gabriela Ruse, după ce a fost învinsă în finală de Elise Mertens</span></h2>
<p>Mertens s-a impus cu 6-3, 7-6 (4), după o oră și 57 de minute, dar Ruse va intra în posesia unui cec de 18.685 de euro și a 163 de puncte WTA. Ca urmare, ea va fi, de luni, pe locul 58 WTA, foarte aproape de cea mai bună clasare a carierei, 51.</p>
<p>Gabriela a început în forță meciul cu Elise și s-a desprins la 3-1. Ea a ratat două mingi de break, iar din acel moment nu a mai câștigat niciun game până la finalul manșei. Setul secund a fost echilibrat, cu doar două break-uri, unul după altul, la 3-3.</p>
<p>Ruse a ratat două mingi de set, la 5-4, pe serviciul adversarei, când a condus cu 40-15, iar efectele s-au văzut în tie-break, când Mertens a avut 4-0 și 5-1.</p>
<p>Pentru jucătoarea care va împlini 28 de ani pe 6 noiembrie a fost a patra finală WTA din carieră și prima pe iarbă. Ea <span>a câștigat titlul la Hamburg (2021)</span> și a atins ultimul act la Palermo (2021) și Transylvania Open (2023). Doar la turneul de la Cluj-Napoca a fost acceptată direct pe tabloul principal, în celelalte venind din calificări.</p>
<h2><span>Gabi Ruse a stârnit aplauzele şi râsetele publicului și ale adversarei prin declarațiile date după meci</span></h2>
<p>A fost a patra victorie a lui Mertens în meciurile directe, în tot atâtea confruntări. Anterior, s-a impus în 2022 în primul tur la Roland Garros, cu 6-3, 6-1, în 2023 în ultimul tur al calificărilor la Doha, cu 6-4, 2-6, 6-4, și tot în 2023 în optim la Monterrey, cu 6-3, 3-6, 6-2.</p>
<p>„Elise, felicitări. Mă cam enervezi, mă învingi de fiecare dată, dar poate am mai mult noroc data viitoare. Elise, să nu uiţi, data viitoare mă voi răzbuna”, a spus Gabriela, stârnind aplauzele şi râsetele publicului, dar și ale adversarei ei.</p>
<p>În calificările de la ‘s-Hertogenbosch, Gabi Ruse a fost desemnată a doua favorită, iar în runda de debut a învins-o cu 6-1, 6-2, pe compatrioata ei Mihaela Buzărnescu (fără clasament WTA). În meciul pentru un loc pe tabloul principal ea a trecut de poloneza Katarzyna Kawa (141 WTA, cs 9) cu 6-2, 6-1.</p>
<p>Interesant este că Gabi Ruse a întâlnit în primele două meciuri de pe tabloul principal jucătoare venite din calificări: 6-2, 6-1 cu olandeza Isis Louise Van Den Broek (704 WTA) și 6-4, 6-3 cu sportiva canadiană Carson Branstine (231 WTA).</p>
<p>Ulterior, le-a eliminat cu 6-2, 6-4 pe Bianca Vanessa Andreescu (Canada, 118 WTA) și <span>cu 2-6, 6-4, 6-3 pe italianca Elisabetta Cocciaretto (123 WTA)</span>.</p>
<p>Pentru belgiancă este al 10-lea titlu la simplu, după cele de la Hobart (2017 și 2018), Lugano, Rabat (ambele în 2018) Doha (2019), Gippsland Trophy (2021), Monastir (2022), Monastir (2023) și Singapore (2025).</p>

]]></description>
    </item>
    <item>
      <title>Angelique Kerber a devenit mamă pentru a doua oară. Fosta rivală a Simonei Halep a născut și se pregătește de noul ei job</title>
      <link>https://www.prosport.ro/alte-sporturi/tenis/angelique-kerber-a-devenit-mama-pentru-a-doua-oara-fosta-rivala-a-simonei-halep-a-nascut-si-se-pregateste-de-noul-ei-job-20196514</link>
      <description><![CDATA[<img src="https://www.prosport.ro/wp-content/uploads/2025/06/Angelique-Kerber-a-devenit-mama-pentru-a-doua-oara.-Fosta-rivala-a-Simonei-Halep-a-nascut-si-se-pregateste-de-noul-ei-job-e1750065607956.jpg"/><br/><p>Angelique Kerber (37 de ani) a devenit mamă pentru a doua oară, cu o săptămână înainte de a prelua noul său job, de director de turneu. Kerber a fost rivala Simonei Halep (33 de ani), cele două împărțindu-și victoriile, fiecare câte șase, iar ultimul lor meci a fost la Roma, în 2021, când românca a abandonat din cauza unei accidentări.</p>
<p>Fost lider mondial, Kerber are în palmares 14 titluri WTA, din care trei de Grand Slam (Australian Open și US Open, în 2016, și Wimbledon în 2018).</p>
<p>În 2022, după Wimbledon și-a anunțat retragerea, ca urmare a sarcinii cu primul copil. În 2024 a revenit în circuit, cu evoluții bune la Indian Wells și Roma (până în turul al patrulea), iar ultimul turneu la care a participat a fost cel olimpic de la Paris, unde a ajuns până în faza sferturilor de finală, pierdute în fața chinezoaicei <span>Qinwen Zheng, care a devenit campioană olimpică</span>.</p>
<h2><span>Angelique Kerber se pregătește pentru noul ei job</span></h2>
<p>Angelique Kerber a devenit mamă pentru a doua oară, iar anunțul l-a făcut printr-o postare emoționantă pe social media, unde a publicat o fotografie în care apar cei patru membrii ai familiei fostului lider mondial, ca o reeditare a fotografiei prin care anunța nașterea fetiței, Liana, în februarie 2023.</p>
<p>„Bine ai venit în familia noastră, Ben. Inimile noastre sunt pline de iubire și recunoștință acum ăc ești în sfârșit în brațele noastre. Ești deja foarte iubit și abia așteptăm să te vedem crescând și descoperind această lume frumoasă alături de noi”, a scris Angelique Kerber.</p>
<p>În februarie 2025, Kerber anunța jobul pe care urma să îl aibă după nașterea celui de-al doilea său copil, cel de director de turneu, WTA 500 Bad Homburg, care va începe peste numai o săptămână și care aduce la linia de start jucătoare de calibru, între care și Iga Swiatek, fost lider mondial.</p>
<p>„Acest turneu îmi este deosebit de drag pentru că am fost acolo de la început – de la planificarea inițială până la implementare. Ca fostă jucătoare profesionistă, știu ce este important pentru jucători și vreau să încerc să contribui cu experiența mea bogată în vederea realizării unei coordonări cât mai perfecte între organizator și lotul de jucători”, a declarat Kerber la începutul acestui an, citează <span>TennisWorld</span>.</p>
<p>Simona Halep s-a impus în două dintre cele trei meciuri la nivel de Grand Slam, semifinalele Australian Open (2018) și sferturile de finală de la Roland Garros (turneu pe care l-a câștigat), în timp ce Kerber a câștigat confruntarea din sferturile de finală de la Wimbledon, în 2016.</p>
<h2><span>Jucătoare care au născut și au revenit în WTA</span></h2>
<p>Angelique Kerber se află printre <span>jucătoarele devenite mame și care au revenit în circuit și au făcut-o cu succes</span>. Printre cele mai cunoscute se numără Serena Williams, Victoria Azarenka, Belinda Bencic, Caroline Wozniacki, Elina Svitolina, Taylor Towsend,  Barbora Strycova, Patricia Țig sau Tatjana Maria.</p>
<p>Tatjana Maria este mamă a două fete, iar duminică a câștigat turneul de la Londra, devenind cea mai în vârstă campioană la un turneul WTA 500, la 37 de ani, 10 luni și 7 zile.</p>

]]></description>
    </item>
  </channel>
</rss>
