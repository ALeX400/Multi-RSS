<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Serena Williams a câştigat Premiul Prințesa de Asturia pentru Sport 2025</title>
      <link>https://www.prosport.ro/alte-sporturi/tenis/serena-williams-a-castigat-premiul-printesa-de-asturia-pentru-sport-2025-20185202</link>
      <description><![CDATA[<img src="https://www.prosport.ro/wp-content/uploads/2025/06/Serena-Williams-a-castigat-Premiul-Printesa-de-Asturia-pentru-Sport-2025-1400x933.jpg"/><br/><p>Chiar și la aproape 3 ani distanță de la momentul retragerii sale din sportul profesionist, Serena Williams (43 de ani) continuă să își îmbogățească vitrina de trofee.</p>
<p>Câștigătoare a 23 de titluri de Grand Slam, legenda tenisului american a primit Premiul Prințesa de Asturia pentru Sport 2025.</p>
<h2><span>Familia regală din Spania i-a acordat Serenei Williams Premiul Prințesa de Asturia pentru Sport 2025</span></h2>
<p>Serena Williams s-a retras din tenisul profesionist în septembrie 2022 și a rămas în istoria sportului feminin ca fiind una dintre cele mai emblematice figuri.</p>
<p>Născută în Saginaw, Michigan, SUA, Serena a început să practice „sportul alb” la o vârstă fragedă, îndrumată fiind în această direcție de către tatăl ei, Richard. Și în ciuda faptului că în primii ani părea mai puțin talentată decât sora ei, Venus, de asemenea legendă a tenisului american, s-a ambiționat atât de tare încât a ajuns să scrie istorie.</p>
<p><span>Serena Williams s-a retras</span> din circuitul WTA cu nu mai puțin de 73 de titluri câștigate la simplu, dintre care 23 au fost trofee de Grand Slam. De asemenea, ea și-a adjudecat 23 de titluri și la dublu, unde de cele mai multe ori a făcut pereche chiar cu sora ei, Venus Williams.</p>
<p>La aproape trei ani distanță de la momentul retragerii, Serena a mai primit un trofeu pe care să îl adauge în vitrina personală, anume Premiul Prințesa de Asturia pentru Sport 2025.</p>
<p>Este vorba despre un premiu acordat de casa regală din Spania, de Prințesa Leonor a Spaniei în cazul de față, care cuprinde un cec în bani, în valoare de 50.000 de euro, plus un trofeu care să îi recunoască atletei priemiate excelența și contribuția globală la nivel de sport.</p>
<p>Trebuie precizat că Premiul Prințesa de Asturia se mai acordă și pentru alte patru domenii, anume Arte, Literatură, Științe Sociale și Cercetare Științifică, potrivit <span>CurrentAffairs</span>.</p>
<h2><span>Ce sportivi au mai fost decorați în trecut</span></h2>
<p>Premiul Prințesa de Asturia reprezintă una dintre cele mai înalte distincții civile acordate în Spania, iar <span>Serena Williams nu a fost</span> onorată doar pentru realizările sale de pe terenul de tenis, ci și din afara acestuia. Concret, americanca a fost astfel aplaudată pentru luptele pe care le-a dat pentru egalitatea de gen, egalitatea de șanse și justiția socială, mai informează sursa citată.</p>
<p>La capitolul sportivi decorați cu Premiul Prințesa de Asturia, în trecut a mai primit trofeul, printre alții, schioarea Lindsey Vonn.</p>
<p>De asemenea, distincția a fost acordat și la nivel de grup în trecut, pentru Echipa olimpică a refugiaților la Jocurile Olimpice sau pentru echipa națională de rugby a Noii Zeelande.</p>

]]></description>
    </item>
    <item>
      <title>Simona Halep s-a plimbat într-o rochie mulată şi a întors toate privirile pe străzile din Roma</title>
      <link>https://www.prosport.ro/alte-sporturi/tenis/simona-halep/simona-halep-s-a-plimbat-intr-o-rochie-mulata-si-a-intors-toate-privirile-pe-strazile-din-roma-20184920</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-s-a-plimbat-intr-o-rochie-mulata-si-a-intors-toate-privirile-pe-strazile-din-Roma.jpg"/><br/><p>Fosta jucătoare de tenis Simona Halep se află la Roma. Ea a ales să se plimbe prin capitala Italiei într-o rochie mulată şi a întors toate privirile.</p>
<p>După ce a fost prezentă la inaugurarea hotelului din Mamaia care-i poartă numele, dubla câștigătoare de turnee de Mare Șlem s-a gândit să se relaxeze la Roma.</p>
<h2><span>Rochia mulată a Simonei Halep a întors multe capete pe străzile din Roma</span></h2>
<p>Fostul lider mondial a profitat de soarele din capitala Italiei și a luat străzile la pas, într-o rochie albă, mulată, cu bretele. La articolul vestimentar, care îi ajungea până la jumătatea tibiilor, a „asortat” o pereche de încălțări de sport de aceeași culoare.</p>
<p>Ea a dorit să împărtășească momentul cu persoanele care-i urmăresc activitatea pe contul de instagram, urcând o fotografie pe secțiunea story, însoșită de mesajul, în limba italiană, „În inima Romei”.</p>
<p>Simona Halep a demonstrat, de mai multe ori, că știe ce ținută să îmbrace. Cel mai elovcent exemplu l-a oferit în vara anului trecut, când <span>a onorat invitația la nunta lui Ianis Hagi</span>.</p>
<p>Însoțită de părinți, ea a purtat o rochie neagră, lungă și decupată în zona taliei, care a costat aproximativ 20.000 de euro.</p>
<p>A fost pentru a doua oară când a apelat la respectiva ținută. Anterior, o folosise în 2019, la petrecerea dată de organizatorii turneului de la Wimbledon, pe care Simona l-a câștigat după 6-2, 6-2 în finală cu americanca Serena Williams.</p>
<h2><span>După ce a renunțat la tenis, Simona Halep s-a apucat de golf</span></h2>
<p>La nunta lui Ianis Hagi, tatăl Simonei, Stere, care nu a lipsit nici de la cununia civilă, care a avut loc în ziua de Crăciun a anului 2023, a venit îmbrăcat într-un costum foarte elegant, în timp ce mama fostei jucătoare a purtat o rochie neagră, având la gât un colier din perle, iar în picioare niște pantofi argintii.</p>
<p>„Este o familie foarte, foarte specială pentru noi toţi şi mă bucur tare mult că pot fi prezentă. Le doresc casă de piatră şi multă fericire. Bineînţeles că intru la dans, cu mare drag şi cu mare plăcere.</p>
<p>Le doresc casă de piatră, să fie fericiţi, să se înţeleagă, să se respecte şi să se plimbe peste tot pentru că sunt foarte tinerei. Dar ştiu că Ianis mai are activitate, îi doresc mult succes, multă încredere în el şi să-i meargă totul bine”, a spunea Simona, la vremea respectivă.</p>
<p>În condițiile în care s-a retras din activitate la începutul lunii februarie, după ce a fost învinsă în primul tur la Transylvania Open, de italianca Lucia Bronzetti cu 1-6, 1-6, Simona are mai mult timp liber. Pe lângă plimbările în lumea întreagă, <span>ea s-a decis să practice golful</span>, așa cum s-a întâmplat recent, când a fost surprinsă în Dubai alături de Florin Segărceanu, fostul căpitan nejucător al echipei feminine de tenis a României.</p>

]]></description>
    </item>
    <item>
      <title>Spaniolii tremură pentru Alcaraz, după lecția lui Sinner de la Roland Garros: „Masacru memorabil”</title>
      <link>https://www.prosport.ro/alte-sporturi/tenis/spaniolii-tremura-pentru-alcaraz-dupa-lectia-lui-sinner-de-la-roland-garros-masacru-memorabil-20185186</link>
      <description><![CDATA[<img src="https://www.prosport.ro/wp-content/uploads/2025/06/Spaniolii-tremura-pentru-Alcaraz-dupa-lectia-lui-Sinner-de-la-Roland-Garros-„Masacru-memorabil-1400x933.jpg"/><br/><p>Spaniolii au văzut cel mai recent meci al lui Jannik Sinner (23 de ani – 1 ATP) de la Roland Garros 2025 și deja tremură pentru favoritul lor, Carlos Alcaraz (22 de ani – 2 ATP).</p>
<p>Sportivul italian s-a calificat în optimile de finală de la Paris după ce l-a spulberat pe cehul Jiri Lehecka (23 de ani – 34 ATP) în doar o oră și 35 de minute, scor 6-0, 6-1, 6-2.</p>
<h2><span>Jannik Sinner pare de neoprit la Roland Garros 2025, iar spaniolii se tem pentru ce îl așteaptă pe Carlos Alcaraz</span></h2>
<p><span>Roland Garros, al doilea turneu de Grand Slam al anului, se desfășoară în aceste zile la Paris, iar vestea bună pentru români este că Irina Begu s-a calificat în optimile de finală</span> pe tabloul de dublu feminin.</p>
<p>Însă, majoritatea iubitorilor „sportului alb” își îndreaptă atenția către tabloul simplu de masculin și cel simplu de feminin.</p>
<p>Iar la băieți, lucrurile încep deja să se contureze, cel puțin pe o parte de tablou, unde liderul ATP, Jannik Sinner, face legea.</p>
<p>Sportivul italian s-a calificat în optimile de finală cu surle și trâmbițe, după ce l-a distrus în doar o oră și jumătate pe cehul Jiri Lehecka, scor 6-0, 6-1, 6-2.</p>
<p>Această victorie a fost urmărită cu teamă de jurnaliștii spanioli de la <span>Mundo Deportivo</span>, care îl susțin pe favoritul de pe cealaltă parte de tablou, conaționalul lor Carlos Alcaraz.</p>
<blockquote><p>Masacru memorabil al lui Sinner la Roland Garros”, a titrat Mundo Deportivo, după demonstrația de forță a italianului.</p></blockquote>
<p>În timp ce Carlos Alcaraz a avut nevoie de două meciuri decise în 4 seturi pentru a ajunge în optimile de finală de la Roland Garros, Jannik Sinner s-a distrat nu doar în meciul cu Lehecka, ci și în turul 2, unde l-a spulberat în puțin sub două ore pe Richard Gasquet (38 de ani – 166 ATP), scor 6-3, 6-0, 6-4.</p>
<p>Revenind la meciul cu Lehecka, care l-a dus pe Sinner în optimi, spaniolii au mai punctat:</p>
<blockquote><p>Meciul cu cehul Jiri Lehecka, care are 23 de ani și ocupă numărul 34 ATP, a fost un masacru sportiv. Sinner a ajuns în optimile de finală într-o clipă, în doar o oră și 34 de minute. Impresionantul Sinner l-a doborât, l-a făcut praf, transformându-l într-un simplu fan al tenisului cu forța lui. Fără artificii tehnice, dar cu o eficiență maximă. Direct la țintă. Instinct de ucigaș camuflat sub o față de băiat cuminte”, se mai arată pe Mundo Deportivo.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/qYpfl6DiOXA?si=fkzvvGiE80GzX_Ej" title="YouTube video player" width="560"></iframe></p>
<p>Sinner îl va întâlni pe Andrey Rublev în optimile de finală, iar spaniolii speră la o surpriză în acest meci:</p>
<blockquote><p>Așa că mă pregătesc pentru următorul duel, împotriva rusului Andrey Rublev, unul dintre călăii recenți ai lui Sinner, fără să îl luăm în considerare pe Alcaraz, care i-a provocat ultimele două înfrângeri”, completează ibericii.</p></blockquote>
<h2><span>Sinner și Alcaraz se pot întâlni doar în marea finală de la Roland Garros</span></h2>
<p>În ciuda formei incredibile pe care pare să o traverseze Jannik Sinner la Roland Garros, Carlos Alcaraz nu are motive să se teamă de italian.</p>
<p>Dacă se vor întâlni, o vor face doar în ultimul act de la Paris, iar reprezentantul Spaniei va putea spune că are și un avantaj moral.</p>
<p>Și asta pentru că <span>Sinner cu Alcaraz s-au întâlnit recent, pe 18 mai, tot pe zgură, în finala turneului din categoria ATP 1000 de la Roma</span>. Iar atunci, Alcaraz a izbutit să câștige trofeul după doar două seturi, scor 7-6(5), 6-1.</p>
<p>Așadar, zarurile nu sunt aruncate și rămâne de văzut cum va fi o eventuală finală de la Roland Garros între numărul 1 și numărul 2 ATP.</p>
<p>Cert este că la general, tot Carlos Alcaraz este avantajat. Din totalul de 13 partide disputate cu Jannik Sinner, ibericul a câștigat 8.</p>

]]></description>
    </item>
    <item>
      <title>Sorana Cîrstea a „profitat” de relațiile la cel mai înalt nivel. Ce a făcut la Zurich iubita lui Ion Țiriac jr</title>
      <link>https://www.prosport.ro/alte-sporturi/tenis/sorana-cirstea-a-profitat-de-relatiile-la-cel-mai-inalt-nivel-ce-a-facut-la-zurich-iubita-lui-ion-tiriac-jr-20184848</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-a-„profitat-de-relatiile-la-cel-mai-inalt-nivel.-Ce-a-facut-la-Zurich-iubita-lui-Ion-Tiriac-jr.jpg"/><br/><p>Sorana Cîrstea a „profitat” de relațiile pe care le are la cel mai înalt nivel și a mers la Zurich, de unde a postat mai multe imagini pe rețelele de socializare.</p>
<p>Sportiva în vârstă de 35 de ani, care s-a retras de la Roland Garros, are acum timp de relaxare și a vizitat Muzeul FIFA, unde s-a fotografiat cu tricoul echipei naționale a României.</p>
<h2><span>Sorana Cîrstea, în vizită la Muzeul Fifa</span></h2>
<p>Sorana Cîrstea s-a retras de la Roland Garros și<span> are timp de relaxare</span>. Sportiva în vârstă de 35 de ani a „profitat” de relațiile pe care le are la cel mai înalt nivel și a mers la Zurich, de unde a postat mai multe imagini pe rețelele de socializare.</p>
<p>Jucătoarea de tenis a vizitat Muzeul FIFA, unde s-a fotografiat cu tricoul echipei naționale a României. Sportiva i-a mulțumit prietenei sale, Ornella Bellia, care lucrează la FIFA, unde ocupă o funcție de conducere.</p>
<p>„Am avut o experiență minunată vizitând sediul central al FIFA, ieri, mulțumită prietenei mele, Ornella Bellia. Sportul ne unește pe toți!”, a scris Sorana Cîrstea, pe contul personal de Instagram.</p>
<h2><span>De ce s-a retras Sorana Cîrstea de la Roland Garros</span></h2>
<p>Reamintim că, cu doar o zi înaintea debutului la Roland Garros, al doilea de Mare Șlem al anului<span> Sorana Cîrstea a anunțat că nu va juca la turneul de pe zgura pariziană</span>, din cauza faptului că nu este pregătită din punct de vedere fizic. Accidentarea pe care a suferit-o în urmă cu câteva săptămâni a fost principalul factor care a condus la această decizie.</p>
<p>„Din păcate, trebuie să mă retrag de la Roland Garros din cauza accidentării pe care am suferit-o la gambă în urmă cu câteva săptămâni.</p>
<p>Am încercat totul pentru a fi în formă şi pregătită pentru al doilea turneu de Grand Slam al anului, dar corpul meu nu este încă pregătit.</p>
<p>Vreau să mulţumesc Roland Garros pentru tot ajutorul acordat şi sunt foarte tristă că voi rata acest frumos turneu. Sper să revin la 100% în sezonul de turnee pe iarbă”, a notat Sorana Cîrstea pe secțiunea story a contului de Instagram.</p>

]]></description>
    </item>
    <item>
      <title>Irina Begu, în optimi la Roland Garros! A scăpat de controversata Ostapenko în proba de dublu</title>
      <link>https://www.prosport.ro/alte-sporturi/tenis/roland-garros/irina-begu-in-optimi-la-roland-garros-a-scapat-de-controversata-ostapenko-in-proba-de-dublu-20184850</link>
      <description><![CDATA[<img src="https://www.prosport.ro/wp-content/uploads/2025/05/Irina-Begu-in-optimi-la-Roland-Garros-1400x836.jpg"/><br/><p>Jucătoarea română de tenis Irina Begu va juca în optimile de finală ale tabloului de dublu de la Roland Garros, dar a scăpat de controversata Ostapenko.</p>
<p>Cea mai bună performanță a lui Begu pe zgura pariziană, în proba de dublu, este calificarea în semifinale, alături de argentinianca Nadia Podoroska, la ediția de acum 4 ani.</p>
<h2><span>Begu și belgianca Yanina Wickmayer au adversasre accesibile în optimi la Roland Garros, după eliminarea controversatei Ostapenko</span></h2>
<p>Perechea româno-belgiană, <span>compusă din Irina Begu</span> (locul 635 WTA la dublu) și Yanina Wickmayer (1.501 WTA) s-a calificat în optimile de finală de la Roland Garros, al doilea turneu de Mare Șlem al anului.</p>
<p>Cele două au produs o mare surpriză, eliminându-le pe Nicole Melichar-Martinez și Liudmila Samsonova (Statele Unite, Rusia), desemnate a 15-a pereche favorită la câștigarea trofeului, cu 6-4, 5-7, 7-5.</p>
<p>Meciul a durat două ore şi 55 de minute, iar în primul set Begu și Wickmayer s-au distanțat la 4-0. La 5-2 au ratat o primă minge de set, dar în game-ul următor au fructificat-o.</p>
<p>În partea a doua a confruntării, perechea româno-belgiană a avut 5-3 și a irosit o primă minge de meci, pe serviciul adversarelor. Lucrurile au stat la fel și în game-ul următor, după care Melichar-Martinez și Samsonova și-au adjudecat alte două game-uri, ducând partida în decisiv.</p>
<p>Irina și Yanina au început cu un break, și-au pierdut serviciul la 3-2, dar de la 4-5 au câștigat 3 game-uri la rând fără să cedeze vreun punct.</p>
<h2><span>În urmă cu 4 ani, Begu ajungea în penultimul act, la dublu, pe zgura pariziană</span></h2>
<p>Victoria cuplului Begu – Wickmayer reprezintă o surpriză deoarece el au fost fost acceptate pe tabloul de dublu în ultimul moment, după retragerea perechii Elina Avanesyan (Armenia), Elisabetta Cocciaretto (Italia).</p>
<p>În optimile de finală, ele le vor întâlni pe Kamilla Rahimova și Anna Siskova (Rusia, Cehia), care au trecut, la fel de surprinzător, de Su-Wei Hsieh (Taiwan), Jelena Ostapenko (Letonia), desemnate a treia pereche favorită la câștigarea trofeului, cu un incredibil 6-4, 6-2.</p>
<p>Pentur Begu, cea mai bună performanță pe zgura pariziană, la dublu, este calificarea în semifinale la ediția din 2021. Ea și Nadia Podoroska le-au învins în primul tur pe franțuzoaicele Estelle Cascino și Jessika Ponchet, beneficiare ale unui wildcard, cu 6-3, 6-1.</p>
<p>Au urmat victoriile cu japonezele Shuko Aoyama și Ena Shibahara (cs 4) cu 7-5, 3-6, 6-3, altă pereche din Franța, compusă din Clara Burel și Chloe Paquet (wildcard) cu 6-3, 6-1 și cu Petra Martic și Shelby Rogers (Croația, Statele Unite) cu 6-3, 4-6, 6-2.</p>
<p>Drumul celor două <span>s-a oprit în penultimul act</span>, fază a competiției în care americanca Bethanie Mattek-Sands și poloneza Iga Swiatek (cs 14) au câștigat cu 6-3, 6-4. Trofeul a ajuns la a dopua pereche favorită, alcătuită din jucătoarele cehe Barbora Krejcikova și Katerina Siniakova, învingătoare cu 6-4, 6-2.</p>

]]></description>
    </item>
  </channel>
</rss>
