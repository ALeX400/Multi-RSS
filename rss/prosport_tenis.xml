<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„O nebunie”. Panică pentru Coco Gauff din cauza penei de curent din Spania</title>
      <link>https://www.prosport.ro/alte-sporturi/tenis/o-nebunie-panica-pentru-coco-gauff-din-cauza-penei-de-curent-din-spania-20157957</link>
      <description><![CDATA[<img src="https://www.prosport.ro/wp-content/uploads/2025/04/„O-nebunie.-Panica-pentru-Coco-Gauff-din-cauza-penei-de-curent-din-Spania-1400x806.jpg"/><br/><p>Coco Gauff (21 de ani – 4 WTA) a spus că își va aminti toată viața turneul de tenis Mutua Madrid Open 2025, având în vedere că în timp ce era angrenată în competiție, curentul s-a luat în întreaga țară.</p>
<p>Este vorba despre pana de curent produsă luni, 28 aprilie, care nu a afectat doar Spania, ci și Portugalia, plus o mică parte din Franța.</p>
<h2><span>Coco Gauff a glumit cu reporterii atunci când a vorbit de pana de curent din Spania</span></h2>
<p>Luni, 28 aprilie 2025, de nicăieri, o pană de curent uriașă a lăsat în beznă Spania și Portugalia, dar și o mică parte din Franța.</p>
<p>Ministerul de Interne al Spaniei chiar a declarat stare de urgență în anumite regiuni afectate și deși la prima vedere ar putea părea ceva banal, în realitate lucrurile au fost foarte complicate. Și asta pentru că în secolul XXI aproape totul se bazează pe electricitate. Iar fără ea, bancomatele nu funcționează, avioanele nu pot decola de pe aeroporturi și așa mai departe. Spre exemplu, <span>Florin Răducioiu a rămas blocat la Barcelona din cauza penei de curent care a pus la pământ Spania și Portugalia</span>.</p>
<p>Incidentul a dat emoții și la turneul de tenis Mutua Madrid Open, unde printre jucătoarele angrenate în competiție s-a regăsit și <span>Coco Gauff, reprezentantă a SUA care a strâns o avere din sport și intenționează să o depășească pe marea Serena Williams</span>.</p>
<p>Coco Gauff concurează la Madrid atât pe tabloul de simplu, cât și pe cel de dublu, iar luni, 28 aprilie, a învins-o pe Belinda Bencic cu scorul de 6-4, 6-2 și s-a calificat în sferturile de finală la simplu.</p>
<p>După meci, care a fost afectat de pana de curent, Coco Gauff a glumit cu reporterii și a spus că va ține toată viața ei minte ediția din 2025 a turneului Mutua Madrid Open:</p>
<blockquote><p>A fost beznă totală și am înțeles că s-a întrerupt curentul. Am crezut că era vorba doar despre terenul nostru, dar apoi mi-am dat seama că era vorba de întreaga țară. O nebunie! Ăsta e tenisul, asta e viața, dar simt că din postura noastră putem să râdem, pentru că s-a întâmplat în timp ce eram pe teren. Și probabil că asta nu se va mai întâmpla niciodată, astfel că ne vom aminti mereu de ziua în care s-a întrerupt curentul la Madrid Open”, a spus Coco Gauff, citată de <span>Tennis World USA</span>.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/GXEK7vKrlIc?si=LkcEMfL8BymRGCg7" title="YouTube video player" width="560"></iframe></p>
<h2><span>Cu cine se va duela Coco Gauff în sferturile turneului Mutua Madrid Open</span></h2>
<p>Miercuri, pe 30 aprilie, nu mai devreme de ora României 12:00, Coco Gauff va da piept în sferturile turneului Mutua Madrid Open cu rusoaica Mirra Andreeva (18 ani – 7 WTA), considerată de mulți una dintre viitoarele stele ale tenisului internațional.</p>
<p>Cele două vor fi la a treia întâlnire din circuitul WTA, iar în precedentele două dueluri, Coco Gauff s-a impus de fiecare dată, scor (5)6-7, 6-1, 6-1 la Roland Garros 2023 și 6-3, 6-3 la US Open 2023.</p>

]]></description>
    </item>
    <item>
      <title>„Sunt curios ce amendă îmi vor da, deși am dreptate”. Alexander Zverev, după gestul controversat de la Madrid</title>
      <link>https://www.prosport.ro/alte-sporturi/tenis/sunt-curios-ce-amenda-imi-vor-da-desi-am-dreptate-alexander-zverev-dupa-gestul-controversat-de-la-madrid-20157912</link>
      <description><![CDATA[<img src="https://www.prosport.ro/wp-content/uploads/2025/04/„Sunt-curios-ce-amenda-imi-vor-da-desi-am-dreptate.-Alexander-Zverev-dupa-gestul-controversat-de-la-Madrid-e1745928034649-1400x686.jpg"/><br/><p>Alexander Zverev a avut parte de un moment controversat la Madrid, acolo unde sistemul electronic a dat greș. Neamțul a scos telefonul pentru a fotografia urma lăsată de mingea adversarului, ceea ce îi va atrage o amendă.</p>
<p>Turneul de la Madrid este în plină desfășurare, iar Alexander Zverev a avut parte de o situație foarte rar întâlnită. Neamțul s-a impus împotriva lui Alejandro Davidovich Fokina, scor 2-1 (2-6, 7-6, 7-6).</p>
<h2><span>Alexander Zverev, moment controversat la Madrid Masters pentru care va fi amendat</span></h2>
<p>Neamțul a avut parte de un <span>meci dificil împotriva lui Fokina</span>, care a durat aproape 2 ore și 50 de minute. În setul secund, în game-ul 10, Zverev a „turbat” de furie la o decizie greșită a sistemului electronic.</p>
<p>Mingea trimisă de Fokina a fost în afara terenului, dar sistemul automat a semnalat că aceasta a prins suprafața de joc. Alexander Zverev a mers la geantă pentru a-și lua telefonul și a fotografiat urma lăsată de minge.</p>
<p>Arbitrul de scaun Mohamed Lahyani nu a apreciat gestul neamțului, care a încălcat regulamentul. El a primit un avertisment pentru această abatere, iar acum speră să nu primească o amendă pentru gestul său.</p>
<p>Germanul s-a plâns de faptul că gradul de eroare al sistemului automat este foarte mare, întrucât mingea era ieșită 4-5 centimetri în afara terenului. Reconstituirea digitală a arătat mingea „ciupind” puțin linia.</p>
<p>Arbitrul de scaun a arătat o atitudine extrem de relaxată în cazul lui Zverev, dar i-a oferit avertismentul pentru conduita nesportivă. Neamțul nu a fost vehement la adresa lui Lahyani, ci a sistemului electronic.</p>
<h2><span>Ce a spus Alexander Zverev după momentul controversat de la Madrid Masters</span></h2>
<p>După meciul cu Fokina, Zverev a făcut câteva declarații cu privire la momentul controversat din cadrul partidei. Acesta speră că nu va lua amendă, mai ales pentru faptul că se consideră nedreptățit. <span>Zverev este fost campion la Madrid Masters</span>.</p>
<p>„Cred că a fost o greșeală a sistemului electronic la momentul respectiv. Nici măcar nu a fost aproape, mingea a fost 4 sau 5 centrimetri în afară. Va fi interesant să vedem ce se va întâmpla acum și ce fel de amendă voi lua, chiar dacă am dreptate.</p>
<p>Sper să nu mă scoată țap ispășitor pentru că am avut dreptate. Sistemul funcționează de obicei, dar acum nu a fost normal. Nu este vina arbitrului de scaun. Nu pot face prea multe dacă el nu se dă jos să verifice.</p>
<p>Oricum, o să vorbesc cu supervizorii pentru că nu este normal ceea ce s-a întâmplat, o eroare prea mare”, a spus Alexander Zverev, conform celor de la <span>tennisworldusa</span>.</p>

]]></description>
    </item>
    <item>
      <title>Aryna Sabalenka a profitat de pana de curent din Spania și s-a distrat cu prietenii: „Cină la apus!”</title>
      <link>https://www.prosport.ro/alte-sporturi/tenis/aryna-sabalenka-a-profitat-de-pana-de-curent-din-spania-si-s-a-distrat-cu-prietenii-cina-la-apus-20157906</link>
      <description><![CDATA[<img src="https://www.prosport.ro/wp-content/uploads/2025/04/Aryna-Sabalenka-a-profitat-de-pana-de-curent-din-Spania-si-s-a-distrat-cu-prietenii-„Cina-la-apus.jpg"/><br/><p data-end="332" data-start="0">O pană de curent de proporții a afectat desfășurarea Openului de la Madrid, ducând la amânarea mai multor meciuri, inclusiv cel al Arynei Sabalenka.</p>
<p data-end="332" data-start="0">Profitând de ziua liberă, lidera mondială WTA s-a relaxat alături de prietenii săi la o cină în lumina difuză a apusului.</p>
<h2 data-end="332" data-start="0"><span>Sabalenka a profitat de anularea meciului de la Madrid și a luat cina la apus alături de prietenii ei</span></h2>
<p class="" data-end="332" data-start="0">Desfășurarea Openului de la Madrid a fost afectată de o pană de curent de proporții, ceea ce a condus la amânarea meciul Arynei din optimile de finală, programat inițial luni, pe 28 aprilie.</p>
<p class="" data-end="824" data-start="334">Condițiile atmosferice neprevăzute au dus la instabilitate în rețeaua electrică, ceea ce a provocat o pană de curent masivă în cea mai mare parte a Spaniei și Portugaliei. Situația a afectat sistemele electronice și serviciile esențiale, precum semnalul mobil.</p>
<p class="" data-end="824" data-start="334">Din motive de siguranță, organizatorii turneului au fost nevoiți să suspende toate meciurile zilei. Astfel, partida dintre Aryna Sabalenka și americanca Peyton Stearns a fost reprogramată pentru ziua următoare, 29 aprilie (marți).</p>
<p class="" data-end="1060" data-start="826">Totuși, <span>campioana de la Miami Open</span> a părut bine dispusă și a profitat de ziua liberă neprevăzută petrecând timp cu prietenii săi. Aceasta a postat imagini pe contul oficial de Instagram în care apare la cină, bucurându-se de apusul de soare.</p>
<p class="" data-end="1495" data-start="1131">Pana de curent a dat peste cap întregul program al turneului de la Madrid, atât pentru tabloul feminin, cât și pentru cel masculin. În timp ce marți ar trebui să se dispute șase meciuri din optimile de finală ale competiției feminine, în competiția masculină au loc patru meciuri din „optimi” și alte șapte din turul 3, o zi extrem de aglomerată la Madrid.</p>
<h2 data-end="1547" data-start="1497"><span>Aryna Sabalenka este dublă campioană în capitala Spaniei</span></h2>
<p class="" data-end="1870" data-start="1549">Ambele titluri ale<span> jucătoarei de tenis Arynei Sabalenka</span> pe zgură au fost cucerite la Madrid. Condițiile speciale din capitala Spaniei au avantajat mereu jocul bun al sportivei din Belarus. Aceasta are un palmares de 19 victorii și patru înfrângeri la Madrid.</p>
<p class="" data-end="2131" data-start="1872">Sabalenka a câștigat primul titlu la Madrid în 2021, după victorii cu Vera Zvonareva, Daria Kasatkina, Jessica Pegula, Elise Mertens, și Anastasia Pavlyuchenkova. În finală, a învins-o pe principala favorită, Ashleigh Barty, cu scorul 6-0, 3-6, 6-4.</p>
<p class="" data-end="2365" data-start="2133">Al doilea titlu la Madrid a venit în 2023, când a trecut pe rând de Sorana Cîrstea, Camila Osorio, Mirra Andreeva, Mayar Sherif și Maria Sakkari. În finală, a învins-o din nou pe principala favorită, Iga Swiatek de această dată, scor 6-3, 3-6, 6-3.</p>
<p class="" data-end="2700" data-start="2367">Anul trecut, Sabalenka a fost foarte aproape de o triplă la Madrid. Ea a ajuns în finală după ce le-a învins pe Magda Linette, Robin Montgomery, Danielle Collins, Mirra Andreeva și Elena Rybakina. În unul dintre cele mai spectaculoase meciuri ale anului, aceasta a pierdut, însă, finala în fața Igăi Swiatek, scor 5-7, 6-4, 6-7 (7).</p>

]]></description>
    </item>
    <item>
      <title>Apariția surpriză în loja FCSB, pe stadionul din Giulești: „Te iubesc!”</title>
      <link>https://www.prosport.ro/fotbal-intern/superliga/aparitia-surpriza-in-loja-fcsb-pe-stadionul-din-giulesti-te-iubesc-20157169</link>
      <description><![CDATA[<img src="https://www.prosport.ro/wp-content/uploads/2025/04/Aparitia-surpriza-in-loja-FCSB-pe-stadionul-din-Giulesti-„Te-iubesc-1-1400x1050.jpg"/><br/><p>Un nume uriaș a fost prezent în loja celor de la FCSB la meciul cu Rapid București, de pe stadionul Giulești. Apariția surpriză a fost „demascată” de Mihai Stoica, care s-a fotografiat cu Ilie Năstase pe arena din vestul capitalei.</p>
<p>FCSB s-a deplasat pe stadionul de lângă Podul Grant pentru derby-ul cu Rapid București. Deși situația este dezechilibrată în clasament, întrucât oaspeții erau lideri, iar giuleștenii pe ultima poziție, meciul a fost unul cu scântei.</p>
<h2><span>Ilie Năstase a fost prezent în loja FCSB la derby-ul cu Rapid, de pe Giulești</span></h2>
<p>Mihai Stoica a postat o fotografie pe rețelele de socializare alături de Ilie Năstase. Fostul mare tenismen este un iubitor al clubului FCSB, pe care l-a susținut mereu în scandalul cu CSA Steaua.</p>
<p>„Să ai suporter cel mai mare sportiv român al tuturor timpurilor este o realizare mai mare decât orice victorie, titlu, calificare. Poza e din lojă, aseară (n.r. duminică). La pauză. De acolo și zâmbetul. Te iubesc, Ilie Năstase! Tatăl meu a renunțat să se mai uite la tenis după ce te-ai retras…”, a scris Meme Stoica pe Facebook.</p>
<p><span>FCSB s-a impus cu scorul de 2-1</span>, după o primă repriză fulminantă pe Giulești. Întoarcerea de la cabine a adus o echipă Rapid mult mai aprigă pe cartea atacului.</p>
<p>Campioana en-titre a marcat prin Juri Cisotti și Daniel Bîrligea, ambele goluri în prima repriză. După pauză, rapidiștii au punctat o singură dată, prin Tobias Christensen.<br/>
<iframe allowfullscreen="allowfullscreen" frameborder="0" height="711" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FMMStoica12%2Fposts%2Fpfbid02Vq82Kw77cFb2NbNJ8hxA9KhzJRKrf9YksTQ1G8De3Zb7JsPgRtS87Mobmvc6ya82l&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Ilie Năstase, un mare susținător al lui FCSB</span></h2>
<p><span>Ilie Năstase s-a declarat un mare susținător al celor de la FCSB</span>, deși este încadrat în funcția de general al Armatei. „Nasty” a fost tranșant în nenumărate rânduri, spunând că echipa lui Gigi Becali este continuatoarea brandului Steaua București, contrar deciziilor judecătorești.</p>
<p>„Pentru mine FCSB e Steaua, deși eu cu domnul Becali am avut multe întâlniri dure. Dacă dânsul nu era, Steaua nu exista. Eu susțin pe cine vreau. Dacă sunt îmbrăcat militar trebuie să-l susțin neapărat pe Talpan?</p>
<p>Eu n-am treabă cu el. Eu am fost sportiv și nu am treabă cu nimeni. Eu fac ce vreau în viața mea, așa cum am făcut-o mereu și așa o să fac în continuare”, a spus Ilie Năstase, potrivit <span>Fanatik</span>.</p>
<p>Florin Talpan a reacționat dur la adresa fostului tenisman, după declarațiile avute.</p>
<p>„Pentru că am fost foarte ocupat cu alte dosare și nu numai, nu am putut răspunde întrebărilor jurnaliștilor cu privire la afirmațiile lui Ilie Nastase la adresa mea. Precizez acum că părerea acestuia despre mine nu are importanță, cu atât mai mult cu cât acesta nu este ofițer de carieră! Eu nu am fost niciodată subordonatul lui și nu voi fi niciodată</p>
<p>Toată lumea știe că acesta nu a respectat legea, fiind condamnat penal la pedeapsa de 9 luni și 10 zile de închisoare cu suspendare și amânare a executării acesteia pentru că a condus băut, și din păcate continuă să nu o respecte atunci când, îmbrăcat în uniformă militară susține că fcsb este Steaua, deși cunoaște foarte bine pronunțarea instanțelor române în legătură cu acest aspect!</p>
<p>Ar fi de preferat ca de acum încolo, să ia taxiul după petreceri! Știe el de ce! Seara buna tuturor!”, a spus Florin Talpan despre „Nasty”.</p>

]]></description>
    </item>
    <item>
      <title>Vin banii pentru Sorana Cîrstea. Românca și rusoaica Anna Kalinskaya au luat un jackpot important la Madrid</title>
      <link>https://www.prosport.ro/alte-sporturi/tenis/vin-banii-pentru-sorana-cirstea-romanca-si-rusoaica-anna-kalinskaya-au-luat-un-jackpot-important-la-madrid-20157291</link>
      <description><![CDATA[<img src="https://www.prosport.ro/wp-content/uploads/2025/04/Vin-banii-pentru-Sorana-Cirstea.-Romanca-si-rusoaica-Anna-Kalinskaia-au-luat-un-jackpot-important-la-Madrid-1-1400x933.jpg"/><br/><p>Sorana Cîrstea și Anna Kalinskaya s-au calificat în sferturile de finală ale probei de dublu la turneul WTA 1000 de la Madrid, după ce le-au învins pe Ulrikke Eikeri și Eri Hozumi în două seturi, cu scorul de 7-5, 7-5, într-o oră și jumătate.</p>
<p>Deși adversarele lor au condus în anumite momente ale jocului, Cîrstea și Kalinskaya au reușit să încheie ambele seturi cu câte o serie de trei game-uri consecutive.</p>
<h2><span>Jackpot pentru Sorana Cîrstea și Anna Kalinskaya la Madrid</span></h2>
<p>Românca și partenera sa și-au asigurat suma de 56.950 de euro și 215 puncte WTA la dublu, <span><span>Sorana Cîrstea și Anna Kalinskaya</span> </span>au câștigat ambele seturi după ce au întors de la 4-5, conform <span>Agerpres.</span></p>
<p>Sorana Cîrstea și Anna Kalinskaya se vor duela în sferturi cu Linda Noskova (Cehia) și Clara Tauson (Danemarca).</p>
<p>În primul tur, perechea româno-rusă le-au învins pe favorite numărul unu la câștigarea competiției: Gabriela Dabrowski (Canada) și Erin Routliffe (Noua Zeelandă).</p>
<p>Sorana Cîrstea (35 de ani, locul 804 în clasamentul WTA la dublu) a încasat nu mai puțin de 9.226.203 euro din competiții în aproximativ 19 ani de carieră, afirmă <span>Digi Sport.</span></p>
<h2 data-end="1021" data-start="278"><span>Sorana Cîrstea mesaj ferm pe rețelele sociale legat de arbitrajul electronic</span></h2>
<p data-end="1021" data-start="278">Înaintea meciului de astăzi, Sorana Cîrstea a avut o reacție fermă față de controversa generată de introducerea arbitrajului electronic pe zgură, postând un mesaj tranșant pe rețelele sociale. Totul a început de la scandalul creat în urma meciului dintre Alexander Zverev și Alejandro Davidovich Fokina, câștigat dramatic de neamț. În timpul meciului, Zverev s-a simțit dezavantajat de sistemul electronic și s-a enervat, nemulțumit că arbitrul a refuzat să coboare din scaun pentru a verifica dacă mingea adversarului a fost mult în afara suprafaței de joc.</p>
<p data-end="1021" data-start="278">La câteva ore după meci, Sorana Cîrstea s-a revoltat în mediul online cu privire la arbitrajul electronic, spunând că s-a produs o mare eroare prin renunțarea la arbitrii de linie în turneele de zgură. Românca e de părere că sistemul precedent era mai bun, prin care arbitrii coborau din scaun să verifice urmele ușor vizibile de pe suprafața roșie.</p>
<p data-end="1021" data-start="278">„Nu înțeleg necesitatea de a apela la arbitrajul electronic pe zgură și la eliminarea arbitrilor de linie. De asemenea, nu înțeleg cum un arbitru de scaun nu mai poate coborî din scaun pentru a verifica un punct. Sistemul electronic NU ESTE EXACT”, a transmis românca pe contul acesteia de Instagram, informează<span> Eurosport.</span></p>

]]></description>
    </item>
  </channel>
</rss>
