<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cât costă ceasul Papei Leon al XIV-lea. L-a purtat şi la întâlnirea cu Sinner</title>
      <link>https://www.prosport.ro/diverse/cat-costa-ceasul-papei-leon-al-xiv-lea-l-a-purtat-si-la-intalnirea-cu-sinner-20171852</link>
      <description><![CDATA[<img src="https://www.prosport.ro/wp-content/uploads/2025/05/Cat-costa-ceasul-Papei-Leon-al-XIV-lea.-L-a-purtat-si-la-intalnirea-cu-Sinner-e1747401089720-1400x726.jpg"/><br/><p>Papa Leon al XIV-lea a fost văzut cu un ceas de 100 – 150 de euro, de la un brand elvețian. Noul suveran pontif a avut o întâlnire cu tenismenul Jannik Sinner, iar accesoriul purtat de acesta a atras curiozitatea oamenilor.</p>
<p>După decesul Papei Francisc, la vârsta de 88 de ani, Vaticanul a intrat într-un șir lung de sesiuni de votare pentru a se stabili noul suveran pontif. Papa Leon al XIV-lea a fost alesul, pe numele lui real Robert Prevost, fiind <span>primul lider american al catolicismului</span>.</p>
<h2><span>Ce ceas a purtat Papa Leon al XIV-lea la întâlnirea cu Jannik Sinner</span></h2>
<p>Noul lider al catolicismului mondial, Papa Leon al XIV-lea a fost văzut cu un ceas de la un brand elvețian, Wenger, care costă doar 100 – 150 de euro. Suveranul pontif a atras privirile cu accesoriul ales pentru <span>întâlnirea cu tenismenul italian Jannik Sinner</span>.</p>
<p>Modelul pe care l-a avut noul Papa a fost unul Wenger Swiss Military 7223X, un ceas cu cuarț, produs în anii 1990. Ceasul are o carcasă neagră și o lunetă roșie, în formă de mașină de pompieri. Mulți au denumit deja culoarea „roșu cardinal”.</p>
<p>Wenger este o afacere elvețiană, care are o istorie de peste 130 de ani, fiind înființată în 1893. Până în anul 2013, compania comercializa majoritar produse de camping, cum ar fi bricege, apoi și-a extins paleta de produse.</p>
<p>Modestia pe care a arătat-o noul lider al catolicismului a fost văzut și apreciat și la Papa Francisc. Acesta purta deseori un ceas Casio MQ-24-7BLL, care valora sub 15 dolari.</p>
<h2><span>Cine este Papa Leon al XIV-lea, noul suveran pontif al Vaticanului</span></h2>
<p>Papa Leon al XIV-lea, pe numele lui de botez Robert Francis Prevost, este cel de-al 267-lea suveran pontif al Vaticanului. Americanul s-a născut la Chiago, Illinois, în luna septembrie a anului 1955. Acesta este succesorul lui Papa Francisc, cel care a decedat în urmă cu câteva săptămâni.</p>
<p>Acesta este primul papă provenit din Ordinul Sfântului Augustin. Pe lângă cetățenia americană, Papa Leon al XIV-lea mai are și cetățenia peruană, iar mai nou cea a Vaticanului. Ceremonia oficială va avea loc pe data de 18 mai, în Piața Sfântul Petru.</p>
<p>În urmă cu câteva decenii, Robert Prevost a fost misionar în Peru, timp de un deceniu. El a primit și porecla de „Sfântul Nordului” pentru apropierea de comunitățile sărace. Între 2015 – 2023 a fost episcop de Chiclayo, apoi a condus Dicasterul pentru Episcopi la Vatican. În septembrie 2023 a primit statutul de cardinal.</p>

]]></description>
    </item>
    <item>
      <title>Lovitura anului pentru tenisul românesc. Marius Copil, antrenor pentru locul 11 la Roland Garros</title>
      <link>https://www.prosport.ro/alte-sporturi/tenis/lovitura-anului-pentru-tenisul-romanesc-marius-copil-antrenor-pentru-locul-11-la-roland-garros-20172651</link>
      <description><![CDATA[<img src="https://www.prosport.ro/wp-content/uploads/2025/05/Lovitura-anului-pentru-tenisul-romanesc.-Marius-Copil-antrenor-pentru-locul-11-la-Roland-Garros-1400x1050.jpg"/><br/><p>Marius Copil este noul antrenor al Dianei Shnaider (Rusia, locul 11 WTA) pentru Roland Garros, al doilea turneu de Grand Slam al anului.</p>
<p>Diana Shnaider a renunțat la colaborarea cu fostul lider mondial Danira Safina și s-a cooptat în staff pe Marius Copil, fost număr 56 ATP.</p>
<p><span>Copil nu a mai jucat din 2024, când a avut doar 20 de meciuri, iar prezenta sa limitată din circuit în acest an</span> a fost din cauza unor probleme medicale la nivelul călcâiului, scrie <span>Sport.ro</span></p>
<h2><span>Marius Copil, antrenor pentru jucătoare de top</span></h2>
<p>Diana Shnaider (21 de ani) a renunțat recent la colaborarea cu Danira Safina, fost lider mondial, și a căutat un alt antrenor cu care să abordeze turneul de la Roland Garos, unde a mai participat de două ori, în 2023 și 2024.</p>
<p>În 2023 a obținut o victorie în fața canadiencei Rebecca Marino, scor 6-3, 7-5, apoi a pierdut în turul secund cu Beatriz Haddad Maia, scor 2-6, 7-5, 4-6. La ediția din 2024, Shnaider a fost eliminată prematur, încă din turul inaugural cu Chloe Paquet, beneficiara unui wild-card, cu scorul 3-6, 1-6.</p>
<p>Alegerea Dianiei Shnaider a fost Marius Copil (34 de ani), care a revenit pe teren în această primăvară, după perioada de recuperare în urma intervenției chirurgicale de la nivelul călcâiului.</p>
<p>„Am jucat foarte puțin și ultimii doi-trei ani au fost foarte complicați pentru mine. Nu știam ce vreau să fac, dacă vreau să mai joc… Continui… Continui cu simplu, continui la dublu… Așa că nu știu ce urmează, ăsta e răspunsul, dar mă antrenez zilnic, mă țin în formă și să vedem ce va fi”, declara Marius Copil luna trecută, citat de <span>Eurosport</span>.</p>
<p>Se pare că jucătoarea din Rusia a apelat la serviciile lui Marius Copil pentru a-și îmbunătăți serviciul, românul fiind cunoscut pentru serviciile sale care ajungeau în mod constant la viteze de peste 200 km/h.</p>
<p>Colaborarea dintre Shnaider și Marius Copil este inițial doar pentru turneul de la Paris, dar în funcție de rezultate ar putea să devină una pe termen lung, potrivit sursei menționate.</p>
<ul>
<li>Shnaider are patru titluri în palmares, toate obținute în ultimul an. Turneul de la Roland Garros se va desfășura în perioada 25 mai – 8 iunie.</li>
</ul>
<h2><span>Shnaider are două înfrângeri la rând cu Paolini, la același turneu</span></h2>
<p>Diana Shnaider a jucat la WTA 1.000 de la Roma. Pe tabloul de simplu a avut-o adversară în turul trei pe Jaqueline Cristian, de care a trecut cu 6-3, 6-3, dar s-a oprit sferturile de finală, unde a pierdut în fața italiencei Jasmine Paolini, 7-6 (1), 4-6, 2-6. Paolini joacă, sâmbătă, în finală, unde se va confrunta cu Coco Gauff.</p>
<p>Pe tabloul de dublu, Diana Shneider a făcut pereche cu tânara Mirra Andreeva, însă în semifinale au pierdut în fața dublului italian Sarra Errani / Jasmine Paolini, scor 6-4, 6-4.</p>
<p>Astfel, pe lângă finalele de la simplu feminin și dublu feminin, Italia are un jucător și în finala masculină. Lideru ATP, <span>Jannik Sinner, revenit în circuit după cele trei luni e suspendare în cazul de dopaj</span>, va juca în finală cu ibericul Carlos Alcaraz.</p>

]]></description>
    </item>
    <item>
      <title>„Băi, Țiriac, vezi-ți de tenisul tău!”. Cum l-a pus Donald Trump la punct pe cel mai bogat român: „E stăpânul lumii, a făcut trilioane de dolari”</title>
      <link>https://www.prosport.ro/alte-sporturi/tenis/bai-tiriac-vezi-ti-de-tenisul-tau-cum-l-a-pus-donald-trump-la-punct-pe-cel-mai-bogat-roman-e-stapanul-lumii-a-facut-trilioane-de-dolari-20171622</link>
      <description><![CDATA[<img src="https://www.prosport.ro/wp-content/uploads/2025/05/„Bai-Tiriac-vezi-ti-de-tenisul-tau22.-Cum-l-a-pus-presedintele-SUA-la-punct-pe-cel-mai-bogat-roman-„E-stapanul-lumii-a-facut-trilioane-de-dolari22.jpeg"/><br/><p>În cadrul unei conferințe de presă la care a luat parte chiar de la Galeria de Automobile Țiriac Collection, magnatul Ion Țiriac (86 de ani) a rememorat în fața reporterilor o întâlnire pe care a avut-o cu Donald Trump (78).</p>
<p>Iritat de o afirmație a celui mai bogat român, cel de-al 45-lea și 47-lea președinte din istoria Statelor Unite ale Americii a reacționat tranșant.</p>
<h2><span>Ion Țiriac și Ilie Năstase au încercat să îl ia peste picior pe Donald Trump, dar au primit o replică tăioasă din partea președintelui SUA</span></h2>
<p>Joi, 15 mai 2025, <span>Ion Țiriac a organizat un eveniment special la Galeria de Automobile Țiriac Collection</span>, unde își are expuse cele aproximativ 400 de autoturisme de lux.</p>
<p>Și, după ce și-a prezentat cele mai râvnite exemplare realizate de producătorul italian Ferrari, inevitabil a ajuns să dialogheze cu reporterii prezenți la fața locului.</p>
<p>Având în vedere că este unul dintre cei mai influenți români, dar și cel mai bogat, de mulți ani de zile, <span>Ion Țiriac a fost întrebat</span> și despre ultimele evenimente importante petrecute la nivel mondial și național.</p>
<p>Iar în momentul în care discuția a ajuns la Donald Trump, magnatul român și-a scos pălăria în fața a ceea ce a realizat președintele SUA din postura de afacerist. Ulterior, a rememorat o întâlnire pe care el și Ilie Năstase au avut-o în urmă cu mai mulți ani cu Trump:</p>
<blockquote><p>Donald Trump este un jucător. Donald Trump este un om extraordinar de deștept, să nu vă înșelați cu el. Este un megaloman. A ajuns președintele Statelor Unite. Cu tot respectul, Donald Trump pe care-l cunoaștem noi, și eu, și Ilie (n.r. – Năstase), este un om de business care bea berea cu noi și îl întrebam, «Băi Donald, ce faci, domne, ai cumpărat Eastern Airline acum opt luni și acum dai faliment!» Și zicea, «Băi Țiriac, vezi-ți de tenisul tău și lasă-mă pe mine cu business-ul, să fac bani». Și uite că Donald Trump a făcut nu știu câte trilioane pentru Statele Unite, dar în detrimentul celeilalte părți a lumii”, a declarat Ion Țiriac, în fața reporterilor, la Galeria de Automobile Țiriac Collection.</p></blockquote>
<h2><span>„Este stăpânul lumii!”</span></h2>
<p>Întrebat fiind dacă s-ar așeza în prezent la discuții cu Donald Trump sau chiar dacă ar juca un meci amical de tenis cu președintele SUA, Ion Țiriac a lăsat de înțeles că șeful de la Casa Albă este un om mult prea ocupat pentru astfel de lucruri:</p>
<blockquote><p>(n.r. – dacă ar ajuta la situația actuală un meci de tenis și o discuție între Trump și Țiriac) Nu ajută nimic, astea sunt basme. Eu i-am mai făcut complimente, el mi-a trimis o șapcă pe care a semnat-o, cu feciorul lui am fost și anul trecut la vânătoare, și așa mai departe. Însă Donald Trump este stăpânul lumii! Uitați-vă la ce se întâmplă împrejur. Să sperăm că ne dregem cu toții”, a spus Ion Țiriac.</p></blockquote>
<p>Revenind la povestea expusă de Ion Țiriac mai sus, faptele s-au întâmplat, cel mai probabil, în debutul anilor ’90. Donald Trump a cumpărat Eastern Airlines în octombrie 1988, iar ulterior i-a schimbat numele în Trump Shuttle. Însă, în 1990, compania a intrat în incapacitate de plată.</p>

]]></description>
    </item>
    <item>
      <title>Ce a putut să scrie Carlos Alcaraz pe camera TV. Fanii au rămas bulversați</title>
      <link>https://www.prosport.ro/alte-sporturi/ce-a-putut-sa-scrie-carlos-alcaraz-pe-camera-tv-fanii-au-ramas-bulversati-20171348</link>
      <description><![CDATA[<img src="https://www.prosport.ro/wp-content/uploads/2025/05/Ce-a-putut-sa-scrie-Carlos-Alcaraz-pe-camera-TV.-Fanii-au-ramas-bulversati-1400x776.png"/><br/><p>Carlos Alcaraz a notat un mesaj bizar pe camera TV care i-a bulversat pe fanii ibericului.</p>
<p>Favoritul noului Papă a obținut calificarea în sferturile de finală de la Roma, după ce a trecut în „optimi” de Karen Khachanov, scor 6-3 3-6 7-5. La finalul meciului a scris un mesaj în spaniolă chiar pe camera TV, inspirat din filmul „300 – Eroii de la Termopile”, lansat în 2006.</p>
<h2><span>Mesajul de luptător cu care Alcaraz și-a bulversat fanii: „Săgețile se vor ascunde în soare”</span></h2>
<p>Carlos Alcaraz a citat o replică celebră dintr-un film legendar cu Gerard Butler în rol principal. La finalul meciului din cadrul Openului Italiei, Alcaraz s-a întors spre cameră și a notat un mesaj în spaniolă prin care își exprimă spiritul de luptător de care a dat dovadă în ultimii ani.</p>
<blockquote><p>„Săgețile se vor ascunde în soare, căci vom lupta la umbră”, a notat Alcaraz.</p></blockquote>
<p>Fanii acestuia au fost destul de confunzi legat de mesajul transmis de sportivul iberic. În secțiunea de comentarii au apărut tot felul de reacții, fanii încercând să afle la ce face referire Carlos Alcaraz. Au existat și mesaje amuzante care fac referire la Stefanos Tsitsipas, un sportiv care a spus despre el că se consideră a fi un filosof.</p>
<p>„A vrut să spună Sun pentru Sinner?”, „În opinia mea, această frază este mai degrabă una personală și cine a înțeles-o, a înțeles”, „Cred că faptul că are doar 22 de ani îl salvează. Îmi amintește de Tsitsipas și de replicile lui jenante. Sper să se maturizeze” sau „Foarte profund” sunt câteva dintre comentariile fanilor.</p>
<p>Spaniolul nu și-a mai ținut fanii în suspans și la interviul de după meci a precizat că citatul reprezintă o interpretare a modului în care a evoluat în acest meci, reușind <span>să depășească problemele fizice</span> pentru a obține victoria.</p>
<h2><span>Papa Leon al XIV-lea este un mare fan al lui Carlos Alcaraz</span></h2>
<p><span>Papa Leon al XIV-lea este un mare fan</span> al tenisului. A declarat de-a lungul timpului că e pasionat de acest sport pe care l-a practicat la nivel de amator. În ceea ce privește favoritul său din circuitul de tenis, a precizat un singur nume, cel al ibericului Alcaraz, jucător care abordează un stil de joc spectaculos cu lovituri incredibile.</p>
<blockquote><p>„Mă consider un mare pasionat de tenis și îmi place foarte mult Carlos Alcaraz. De când am plecat din Peru, am avut puține ocazii să joc tenis, dar sper să revin cât mai curând pe teren.”, a precizat Papa Leon al XIV-lea, potrivit <span>TWUSA.</span></p></blockquote>

]]></description>
    </item>
    <item>
      <title>Cadou pentru Papa Leon al XIV-lea de la cel pe care a zis că nu vrea să-l vadă</title>
      <link>https://www.prosport.ro/diverse/cadou-pentru-papa-leon-al-xiv-lea-de-la-cel-pe-care-a-zis-ca-nu-vrea-sa-l-vada-20170796</link>
      <description><![CDATA[<img src="https://www.prosport.ro/wp-content/uploads/2025/05/Cadou-pentru-Papa-Leon-al-XIV-lea-de-la-cel-pe-care-a-zis-ca-nu-vrea-sa-l-vada.jpg"/><br/><p>Papa Leon al XIV-lea a ținut o audiență specială la Vatican, prima de când a fost declarat Suveran Pontif. Cel pe care l-a avut invitat a fost tenismenul italian Jannik Sinner, care a revenit pe teren după suspendarea în cazul de dopaj.</p>
<p>Liderul mondial s-a întâlnit cu liderul bisericii catolice și i-a oferit drept cadou o rachetă de tenis și l-a invitat la joc. Cei doi au avut o interacțiune în care atmosfera a fost relaxată și plină de umor.</p>
<h2><span>Cadoul primit de Papa Leon al XIV-lea de la Jannik Sinner, cel pe care a zis că nu vrea să-l vadă</span></h2>
<p>Papa Leon al XIV-lea a fost înscăunat ca Suveran Pontif, după decesul Papei Francisc, ce a decedat pe 21 aprilie, în a doua zi de Paște. Noul Papă este american, iar în prima audiență de la Vatican l-a avut ca invitat pe tenismenul italian Jannik Sinner, care a revenit pe teren după suspendarea în cazul de dopaj.</p>
<p>Liderul mondial ATP s-a întâlnit cu liderul bisericii catolice și i-a oferit drept cadou o rachetă de tenis și l-a invitat la joc. Suveranul Pontif s-a ținut de glume cu tenismenul și a spus într-o notă ironică faptul că nu vrea să-l vadă deoarece în limba engleză cuvântul „sinner” se traduce drept „păcătos”, notează Mediafax.</p>
<p>La întâlnire a fost prezent și preşedintele Federaţiei Italiene de Tenis, Angelo Binaghi, și l-a invitat în mod simbolic pe noul Papă să fie prezent la un meci al turneului ATP ce are loc în această perioada la Foro Italico din Roma, fiind primul turneu la care participă Sinner după ce i-a expirat suspendarea în urma scandalului de dopaj cu clostebol.</p>
<h2><span>Jannik Sinner, în „sferturi” la Roma</span></h2>
<p>Jannik Sinner s-a calificat în sferturile de finală ale turneului ATP de la Roma, după ce l-a învins în „optimi” pe argentinianul Francisco Cerundolo, locul 18, scor 7-6, 6-3. Italianul îl va întâlni pe norvegianul Casper Ruud, locul șapte mondial. Confruntarea dintre cei doi va avea loc joi seara, de la ora 20:00.</p>
<p>În cazul în care Sinner se va impune, va juca în semifinale cu învingătorul dintre americanul Tommy Paul, locul 12 și polonezul Hubert Hurkacz, clasat pe locul 31. Paul a trecut de australianul Alex De Minaur, în timp ce Hurkacz l-a învins pe Jakub Mensik. Sinner a revenit pe teren după aproape patru luni de pauză, în care a fost suspendat după ce a fost depistat pozitiv cu clostebol.</p>

]]></description>
    </item>
  </channel>
</rss>
