<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac a mers la vot cu şapca MAGA pe care i-a dat-o cadou Donald Trump: „Să ni se audă glasul! Nu vrem război”</title>
      <link>https://www.prosport.ro/alte-sporturi/tenis/ion-tiriac-a-mers-la-vot-cu-sapca-maga-pe-care-i-a-dat-o-cadou-donald-trump-sa-ni-se-auda-glasul-nu-vrem-razboi-20173762</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-a-mers-la-vot-cu-sapca-MAGA-pe-care-i-a-dat-o-cadou-Donald-Trump-„Sa-ni-se-auda-glasul-Nu-vrem-razboi22.jpg"/><br/><p>Duminică, 18 mai 2025, Ion Țiriac (86 de ani) și-a îndeplinit rolul de cetățean model și a mers la vot pentru a participa activ la turul doi al alegerilor prezidențiale din România.</p>
<p>Cel mai bogat om al țării și-a făcut apariția la secția de votare deschisă la Liceul „Jean Monet” din București, iar pe capul său a putut fi observată șapca MAGA pe care i-a dat-o cadou nimeni altul decât Donald Trump (78).</p>
<h2><span>Reacția lui Ion Țiriac în ziua în care toți românii își aleg președintele! Magnatul și-a făcut apariția la vot cu șapca MAGA primită de la Donald Trump</span></h2>
<p>Ion Țiriac, cel mai bogat român de mulți ani de zile și un adevărat model pentru iubitorii sportului și sectorului antreprenorial, nu a putut omite importanța pe care ziua de duminică, 18 mai 2025, o are pentru viitorul țării.</p>
<p>Românii de pretutindeni își aleg președintele, cu ocazia turului doi al alegerilor, iar în primele ore ale zilei prezența la urne a fost cel puțin îmbucurătoare. În jurul orei 12:00, s-a estimat că peste 1.000.000 de români au votat în plus față de aceeași oră înregistrată la primul tur al alegerilor prezidențiale.</p>
<p>Ion Țiriac și-a făcut și el apariția la urne, iar locația în care a mers să pună ștampila pe buletinul de vot a fost Liceul „Jean Monet” din București.</p>
<p>Încă dinainte de a intra în cabina de vot, miliardarul a atras toate privirile alegătorilor, dar și a obiectivelor camerelor de filmat. Și asta pentru că Ion Țiriac a ales să își asorteze costumul elegant cu șapca MAGA pe care i-a dat-o cadou însuși protagonistul mișcării „Make America Great Again”, anume Donald Trump, cel de-al 45-lea și 47-lea președinte din istoria Statelor Unite ale Americii.</p>
<p>Imediat după ce a ieșit din cabina de vot, Ion Țiriac și-a îndeplinit rolul de model până la capăt și a oferit câteva declarații în fața reporterilor, evidențiind faptul că își dorește un președinte pentru România care să dea dovadă de demnitate și hotărâre.</p>
<blockquote><p>Eu și toți românii cred că ne dorim un președinte care să ne reprezinte și pe cei care l-am votat, dar și pe cei care am votat adversarul dumnealui, și pe cei care sunt în afara țării, adică pe toți românii. Mai important este, însă, să reprezinte țara. Noi, în ultimii ani, nu am fost reprezentați așa cum trebuie, ca țara care am fost, ca țara care suntem și țara pe care vrem să o câștigăm, să fim ceea ce am fost odată. Trebuie să-i facem pe partenerii noștri să ne înțeleagă că suntem granița Europei, că avem datoriile pe care le avem față de comunitatea în care suntem, de care ne-am achitat întotdeauna. Noul președinte ar trebui, cu o demnitate și cu o hotărâre tipic românească, să fie acolo și să ni se audă glasul. Nu vrem război, suntem la granița unui război, după părerea mea noul președinte ar trebui să vadă cum poate să scoată 5% din PIB pentru arme, mai bine să nu le scoată pentru arme și să vedem dacă nu le putem pune într-un fond global pe tot pământul ăsta, să vedem ce facem într-un viitor foarte apropiat, când o să fim 16 miliarde nu 8, cât suntem acum. Deci demnitate, hotărâre și să ne reprezinte pe toți românii și să ne adune la un loc. Pentru asta am venit aici, pentru asta am votat”, a declarat Ion Țiriac, după ce și-a exercitat votul la turul doi al alegerilor prezidențiale.</p></blockquote>
<h2><span>Ce a spus despre șapca MAGA primită de la Donald Trump</span></h2>
<p>În ceea ce privește șapca MAGA pe care Ion Țiriac a avut-o pe cap la secția de votare de la Liceul „Jean Monet” din Capitală, aceasta poate fi cumpărată de pe magazinul oficial care îi poartă numele lui Donald Trump. Este vorba despre modelul „45-57 MAGA hat – White/Gold”, care are un preț de achiziție de 55 de dolari.</p>
<p>Însă, exemplarul lui Ion Țiriac este cu totul și cu totul special, deoarece nu a fost achiziționat online, ci i-a fost oferit magnatului român de însuși Donald Trump.</p>
<blockquote><p>Șapca asta am primit-o de la domnul președinte Trump, când am primit-o era cu o lună înainte de alegeri, am avut plăcerea și onoarea să îl cunosc acum acum 40 de ani, când era un mare businessman și mi-am socotit eu datoria să spun că are un slogan foarte bun pentru Statele Unite. Acest slogan l-am împrumutat și eu pentru România și asta aș vrea eu, să aducem România acolo unde a fost odată, să ne respecte toți așa cum îi respectăm și noi. Să nu mai aștept 20 de ani pentru un Schengen, să nu mai așteptăm vizele de pomană și așa mai departe, suntem egali cu toții, chit că suntem o țară mult mai mititică decât marile puteri”, a completat Ion Țiriac.</p></blockquote>
<p><span>Ion Țiriac și Donald Trump au o relație apropiată</span>, iar magnatul român chiar a avut ocazia de a ieși „la bere” cu președintele SUA și de a merge la vânătoare cu fiul acestuia. Totodată, în cadrul unui eveniment la care a luat parte recent, <span>Ion Țiriac a rememorat și o glumă pe care a făcut-o la adresa lui Donald Trump</span>, cu mult timp în urmă, și pe care americanul nu a gustat-o cum se anticipa.</p>

]]></description>
    </item>
    <item>
      <title>Sorana Cîrstea, dată peste cap de vremea de la Bucureşti. Cum a ieşit îmbrăcată din casă: „Outfit de vară”</title>
      <link>https://www.prosport.ro/sport-life/sorana-cirstea-data-peste-cap-de-vremea-de-la-bucuresti-cum-a-iesit-imbracata-din-casa-outfit-de-vara-20173699</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-data-peste-cap-de-vremea-de-la-Bucuresti-Cum-a-iesit-imbracata-din-casa-Outfit-de-vara.jpg"/><br/><p>Jucătoarea de tenis Sorana Cîrstea (34 de ani) este în vacanță, motiv pentru care se află de mai multe zile în România.</p>
<p>Dar vremea de afară i-a creat probleme și a trebuit să folosească o altă vestimentație. Ținuta ei însă i-a luat prin surprindere pe apropiați, inclusiv pe iubitul Ion Ion Țiriac.</p>
<h2><span>Ce face Sorana Cîrstea la București după victoria istorică de la Madrid</span></h2>
<p>„Outfit summer” este ultima ei postare pe contul de Instagram, care este urmărit de aproape 300.000 de fani.</p>
<p>Și din punct de vedere sportiv lucrurile merg mai bine în ultima perioadă, iar acest vibe o face să aibă un alt ritm de viață. Și încearcă tot felul de haine pentru a fi în ton cu moda.</p>
<p><img alt="" class="aligncenter size-large wp-image-20173701" decoding="async" fetchpriority="high" height="1400" sizes="(max-width: 781px) 100vw, 781px" src="https://www.prosport.ro/wp-content/uploads/2025/05/sorana-cirstea-outfit-de-vara-781x1400.jpg" srcset="https://www.prosport.ro/wp-content/uploads/2025/05/sorana-cirstea-outfit-de-vara-781x1400.jpg 781w, https://www.prosport.ro/wp-content/uploads/2025/05/sorana-cirstea-outfit-de-vara-768x1377.jpg 768w, https://www.prosport.ro/wp-content/uploads/2025/05/sorana-cirstea-outfit-de-vara-857x1536.jpg 857w, https://www.prosport.ro/wp-content/uploads/2025/05/sorana-cirstea-outfit-de-vara.jpg 1080w" width="781"/></p>
<p>Alături de Ana Kalinskaia a câștigat, acum două săptămâni, a luat titlul în proba de dublu din cadrul turneului de tenis WTA 1.000 de la Madrid, dotat cu premii totale de 7.854.000 de euro, după ce a învins în finală cuplul Veronika Kudermetova (Rusia)/Elise Mertens (Belgia), cu 6-7 (10/12), 6-2, 12-10.</p>
<p>Pentru Cîrstea a fost al șaselea titlu WTA la dublu (precedentul obținut în 2019) și cel mai important, având alte cinci finale disputate.</p>
<ul>
<li>Sorana Cîrstea i-a dat pe spate pe spanioli. Ce au scris jurnaliștii iberici despre triumful fabulos de la Madrid</li>
</ul>
<h2><span>S-a retras de la Roma după succesul din capitala Spaniei</span></h2>
<p>Imediat după, la câteva zile, Sorana Cîrstea, locul 131 WTA, s-a retras însă de la turneul de categorie WTA 1000 de la Roma, cu premii totale de 6 milioane de euro.</p>
<p>Românca ar fi trebuit să dea pipet în primul tur pe sportiva americană Caroline Dolehide (73 WTA), dar a fost nevoită să se retragă din cauza unei accidentări la piciorul drept.</p>
<p>În locul ei, pe tabloul principal a ajuns ca lucky loser jucătoareea australiană Olivia Gadecki (92 WTA).</p>

]]></description>
    </item>
    <item>
      <title>Simona Halep a atras toate privirile! Ținuta all-black le-a tăiat răsuflarea celor din jur</title>
      <link>https://www.prosport.ro/diverse/simona-halep-a-atras-toate-privirile-tinuta-all-black-le-a-taiat-rasuflarea-celor-din-jur-20173688</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-a-atras-toate-privirile-Tinuta-all-black-le-a-taiat-rasuflarea-celor-din-jur-3.jpg"/><br/><p>Simona Halep (33 de ani), dublă campioană de Grand Slam, fost lider în clasamentul WTA și retrasă din activitate la începutul acestui an, continuă să fie în atenția publicului.</p>
<p>Prezentă la o petrecere, Simona Halep a fost în centru atenției, iar ținuta aleasă de aceasta, una all-black, i-a lăsat fără cuvinte pe participanții la eveniment.</p>
<p><span>Simona Halep s-a mutat în Dubai</span>, dar nu ratează să revină în țară cu diferite ocazii. Recent a fost la Cluj, locul unde și-a anunțat retragerea din circuit, și unde este mereu primită cu brațele deschise.</p>
<h2><span>Simona Halep și ținuta „all-black” care a întors toate privirile </span></h2>
<p>Prezentă la o petrecere aniversară, Simona Halep și-a făcut apariția într-o ținută simplă, all-black, formată din două piese, un pantalon ușor evazat și un top negru cu inserții lucioase, cu umerii goi, care i-a pus în valoare fizicul „sculptat” în toți anii de sport de performanță.</p>
<p>Simona Halep este cunoscută pentru decența de care a dat dovadă atât pe teren, cât și în afara acestuia. <span>Un astfel de mesaj a avut la petrecerea de la Turneul Campioanelor, în 2017</span>, când a apărut într-o rochie neagră, cu mesajul „Equality”.</p>
<h2><span>Simona Halep: „În sufletul meu pentru totdeauna” </span></h2>
<p>Simona Halep este cea mai cunoscută jucătoare de tenis din România, iar în 2018 reușea să obțină primul său titlu major, la Roland Garros, ca un an mai târziu să o învinsă pe Serena Williams, în finala de la Wimbledon, și să își treacă în palmares și cel de-al doilea trofeu de Grand Slam.</p>
<p>Retragerea fostului lider a venit în acest an, în februarie, după ce a pierdut în primul tur al turneului WTA 250 Transylvania Open, acel meci fiind doar al șaselea meci de la revenirea în circuit, în urma suspendării în dosarul de dopaj. În cele șase meciuri jucate, Simona Halep a reușit o singură victorie, la Hong Kong 125 Open, în fața australiencei Arina Rodionova, scor <span class="set-score-string b-s-sb dt:b-m-sb">6-2</span><span class="set-score-comma b-s-sb dt:b-m-sb">, </span><span class="set-score-string b-s-sb dt:b-m-sb">4-6</span><span class="set-score-comma b-s-sb dt:b-m-sb">, </span><span class="set-score-string b-s-sb dt:b-m-sb">6-4.</span></p>
<p>„Au trecut trei luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, în acel meci.</p>
<p>Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte.</p>
<p>Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut : că e momentul să am grijă de Simona, ca om. Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi.</p>
<p>Tenisul nu a fost doar un sport pentru mine. Tenisul este o parte din mine. De aceea, nu există un “stop” sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e timpul să aflu cine pot fi dincolo de el”, a scris Simona Halep pe contul său de Instagram.</p>

]]></description>
    </item>
    <item>
      <title>Lovitura anului pentru tenisul românesc. Marius Copil, antrenor pentru locul 11 la Roland Garros</title>
      <link>https://www.prosport.ro/alte-sporturi/tenis/lovitura-anului-pentru-tenisul-romanesc-marius-copil-antrenor-pentru-locul-11-la-roland-garros-20172651</link>
      <description><![CDATA[<img src="https://www.prosport.ro/wp-content/uploads/2025/05/Lovitura-anului-pentru-tenisul-romanesc.-Marius-Copil-antrenor-pentru-locul-11-la-Roland-Garros-1400x1050.jpg"/><br/><p>Marius Copil este noul antrenor al Dianei Shnaider (Rusia, locul 11 WTA) pentru Roland Garros, al doilea turneu de Grand Slam al anului.</p>
<p>Diana Shnaider a renunțat la colaborarea cu fostul lider mondial Danira Safina și s-a cooptat în staff pe Marius Copil, fost număr 56 ATP.</p>
<p><span>Copil nu a mai jucat din 2024, când a avut doar 20 de meciuri, iar prezenta sa limitată din circuit în acest an</span> a fost din cauza unor probleme medicale la nivelul călcâiului, scrie <span>Sport.ro</span></p>
<h2><span>Marius Copil, antrenor pentru jucătoare de top</span></h2>
<p>Diana Shnaider (21 de ani) a renunțat recent la colaborarea cu Danira Safina, fost lider mondial, și a căutat un alt antrenor cu care să abordeze turneul de la Roland Garos, unde a mai participat de două ori, în 2023 și 2024.</p>
<p>În 2023 a obținut o victorie în fața canadiencei Rebecca Marino, scor 6-3, 7-5, apoi a pierdut în turul secund cu Beatriz Haddad Maia, scor 2-6, 7-5, 4-6. La ediția din 2024, Shnaider a fost eliminată prematur, încă din turul inaugural cu Chloe Paquet, beneficiara unui wild-card, cu scorul 3-6, 1-6.</p>
<p>Alegerea Dianiei Shnaider a fost Marius Copil (34 de ani), care a revenit pe teren în această primăvară, după perioada de recuperare în urma intervenției chirurgicale de la nivelul călcâiului.</p>
<p>„Am jucat foarte puțin și ultimii doi-trei ani au fost foarte complicați pentru mine. Nu știam ce vreau să fac, dacă vreau să mai joc… Continui… Continui cu simplu, continui la dublu… Așa că nu știu ce urmează, ăsta e răspunsul, dar mă antrenez zilnic, mă țin în formă și să vedem ce va fi”, declara Marius Copil luna trecută, citat de <span>Eurosport</span>.</p>
<p>Se pare că jucătoarea din Rusia a apelat la serviciile lui Marius Copil pentru a-și îmbunătăți serviciul, românul fiind cunoscut pentru serviciile sale care ajungeau în mod constant la viteze de peste 200 km/h.</p>
<p>Colaborarea dintre Shnaider și Marius Copil este inițial doar pentru turneul de la Paris, dar în funcție de rezultate ar putea să devină una pe termen lung, potrivit sursei menționate.</p>
<ul>
<li>Shnaider are patru titluri în palmares, toate obținute în ultimul an. Turneul de la Roland Garros se va desfășura în perioada 25 mai – 8 iunie.</li>
</ul>
<h2><span>Shnaider are două înfrângeri la rând cu Paolini, la același turneu</span></h2>
<p>Diana Shnaider a jucat la WTA 1.000 de la Roma. Pe tabloul de simplu a avut-o adversară în turul trei pe Jaqueline Cristian, de care a trecut cu 6-3, 6-3, dar s-a oprit sferturile de finală, unde a pierdut în fața italiencei Jasmine Paolini, 7-6 (1), 4-6, 2-6. Paolini joacă, sâmbătă, în finală, unde se va confrunta cu Coco Gauff.</p>
<p>Pe tabloul de dublu, Diana Shneider a făcut pereche cu tânara Mirra Andreeva, însă în semifinale au pierdut în fața dublului italian Sarra Errani / Jasmine Paolini, scor 6-4, 6-4.</p>
<p>Astfel, pe lângă finalele de la simplu feminin și dublu feminin, Italia are un jucător și în finala masculină. Lideru ATP, <span>Jannik Sinner, revenit în circuit după cele trei luni e suspendare în cazul de dopaj</span>, va juca în finală cu ibericul Carlos Alcaraz.</p>

]]></description>
    </item>
    <item>
      <title>Cât costă ceasul Papei Leon al XIV-lea. L-a purtat şi la întâlnirea cu Sinner</title>
      <link>https://www.prosport.ro/diverse/cat-costa-ceasul-papei-leon-al-xiv-lea-l-a-purtat-si-la-intalnirea-cu-sinner-20171852</link>
      <description><![CDATA[<img src="https://www.prosport.ro/wp-content/uploads/2025/05/Cat-costa-ceasul-Papei-Leon-al-XIV-lea.-L-a-purtat-si-la-intalnirea-cu-Sinner-e1747401089720-1400x726.jpg"/><br/><p>Papa Leon al XIV-lea a fost văzut cu un ceas de 100 – 150 de euro, de la un brand elvețian. Noul suveran pontif a avut o întâlnire cu tenismenul Jannik Sinner, iar accesoriul purtat de acesta a atras curiozitatea oamenilor.</p>
<p>După decesul Papei Francisc, la vârsta de 88 de ani, Vaticanul a intrat într-un șir lung de sesiuni de votare pentru a se stabili noul suveran pontif. Papa Leon al XIV-lea a fost alesul, pe numele lui real Robert Prevost, fiind <span>primul lider american al catolicismului</span>.</p>
<h2><span>Ce ceas a purtat Papa Leon al XIV-lea la întâlnirea cu Jannik Sinner</span></h2>
<p>Noul lider al catolicismului mondial, Papa Leon al XIV-lea a fost văzut cu un ceas de la un brand elvețian, Wenger, care costă doar 100 – 150 de euro. Suveranul pontif a atras privirile cu accesoriul ales pentru <span>întâlnirea cu tenismenul italian Jannik Sinner</span>.</p>
<p>Modelul pe care l-a avut noul Papa a fost unul Wenger Swiss Military 7223X, un ceas cu cuarț, produs în anii 1990. Ceasul are o carcasă neagră și o lunetă roșie, în formă de mașină de pompieri. Mulți au denumit deja culoarea „roșu cardinal”.</p>
<p>Wenger este o afacere elvețiană, care are o istorie de peste 130 de ani, fiind înființată în 1893. Până în anul 2013, compania comercializa majoritar produse de camping, cum ar fi bricege, apoi și-a extins paleta de produse.</p>
<p>Modestia pe care a arătat-o noul lider al catolicismului a fost văzut și apreciat și la Papa Francisc. Acesta purta deseori un ceas Casio MQ-24-7BLL, care valora sub 15 dolari.</p>
<h2><span>Cine este Papa Leon al XIV-lea, noul suveran pontif al Vaticanului</span></h2>
<p>Papa Leon al XIV-lea, pe numele lui de botez Robert Francis Prevost, este cel de-al 267-lea suveran pontif al Vaticanului. Americanul s-a născut la Chiago, Illinois, în luna septembrie a anului 1955. Acesta este succesorul lui Papa Francisc, cel care a decedat în urmă cu câteva săptămâni.</p>
<p>Acesta este primul papă provenit din Ordinul Sfântului Augustin. Pe lângă cetățenia americană, Papa Leon al XIV-lea mai are și cetățenia peruană, iar mai nou cea a Vaticanului. Ceremonia oficială va avea loc pe data de 18 mai, în Piața Sfântul Petru.</p>
<p>În urmă cu câteva decenii, Robert Prevost a fost misionar în Peru, timp de un deceniu. El a primit și porecla de „Sfântul Nordului” pentru apropierea de comunitățile sărace. Între 2015 – 2023 a fost episcop de Chiclayo, apoi a condus Dicasterul pentru Episcopi la Vatican. În septembrie 2023 a primit statutul de cardinal.</p>

]]></description>
    </item>
  </channel>
</rss>
