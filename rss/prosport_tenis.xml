<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Final de drum pentru Stan Wawrinka la Concord Iași Open! Danezul Elmer Moller și francezul Titouan Droguet vor disputa finala turneului de la Baza Sportivă Ciric</title>
      <link>https://www.prosport.ro/alte-sporturi/tenis/final-de-drum-pentru-stan-wawrinka-la-concord-iasi-open-danezul-elmer-moller-si-francezul-titouan-droguet-vor-disputa-finala-turneului-de-la-baza-sportiva-ciric-20217922</link>
      <description><![CDATA[<img src="https://www.prosport.ro/wp-content/uploads/2025/07/Final-de-drum-pentru-Stan-Wawrinka-la-Concord-Iasi-Open-Danezul-Elmer-Moller-si-francezul-Titouan-Droguet-vor-disputa-finala-turneului-de-la-Baza-Sportiva-Ciric.jpeg"/><br/><p>Turneul ATP Challenger 100 Concord Iași Open powered by MET, dotat cu premii totale de 145.250 de euro, și-a desemnat finaliștii.</p>
<p>Duminică, în ultimul act se vor întâlni danezul Elmer Moller (22 de ani, locul 117 ATP), favorit 4, și francezul Titouan Droguet (24 de ani, numărul 194 mondial).</p>
<h2><span>Stan Wawrinka s-a oprit în semifinale la Concord Iași Open</span></h2>
<p>În prima semifinală, francezul Titouan Droguet l-a învins pe favoritul 8, croatul Duje Ajdukovic, 24 de ani, numărul 183 mondial, scor 6-3, 6-3, după un meci ce s-a întins pe durata a 74 de minute.</p>
<p>A doua semifinală a adus față în față doi capi de serie și două generații, elvețianul Stan Wawrinka (Nr. 6, 40 de ani) și danezul Elmer Moller (Nr. 4, 22 de ani, locul 117 ATP). Un jucător uriaș aflat la final de carieră, triplu campion de Grand Slam și fost număr 3 mondial, față în față cu un tânăr promițător, de doar 22 de ani, ce aspiră la Top 100.</p>
<p>Mult mai tânărul Moller a făcut meciul carierei în fața lui Wawrinka și s-a impus cu 6-2, 7-6 (4), urmând să-l întâlnească în finală pe francezul Droguet.</p>
<p>Prin victoriile obținute în semifinale, Moller și Droguet și-au asigurat câte 50 de puncte ATP și cecuri în valoare de 12.110 euro, în timp ce semifinaliștii Ajdukovic și Wawrinka au rămas cu câte 25 de puncte ATP și 7.225 de euro.</p>
<h2><span>Principalii favoriți vor disputa finala probei de dublu</span></h2>
<p>Tot sâmbătă s-a stabilit și finala probei de dublu de la Concord Iași Open, ambele perechi finaliste calificându-se în maxi tie-break, după set pierdut.</p>
<p>Polonezii Szymon Kielan și Filip Pieczonka au trecut în semifinale de perechea indiană favorită 3 formată din Arjun Kadhe și Vijay Sundar Prashanth, scor 2-6, 7-6 (6), 10-7, în timp ce principalii favoriți, canadianul Cleeve Harper și americanul Ryan Seggerman au învins perechea Siddhant Banthia (India) / Alexander Donski (Bulgaria), scor 3-6, 7-5, 10-8.</p>
<h3><span>Rezultatele înregistrate sâmbătă, 13 iulie:</span></h3>
<p>Semifinale simplu</p>
<p>Titouan Droguet (Franța) – [8] Duje Ajdukovic (Croația) 6-3, 6-3<br/>
[4] Elmer Moller (Danemarca) – [6] [WC] Stan Wawrinka (Elveția) 6-2, 7-6 (4)</p>
<p>Semifinale dublu</p>
<p>Szymon Kielan (Polonia) / Filip Pieczonka (Polonia) – [3] Arjun Kadhe (India) / Vijay Sundar Prashanth (India) 2-6, 7-6 (6), 10-7</p>
<p>[1] Cleeve Harper (Canada) / Ryan Seggerman (USA) – Siddhant Banthia (India) / Alexander Donski (Bulgaria) 3-6, 7-5, 10-8</p>
<h3><span>Programul de duminică, 13 iulie:</span></h3>
<p>FINALA DUBLU</p>
<p>Terenul Central / Ora 17.00</p>
<p>[1] Cleeve Harper (Canada) / Ryan Seggerman (USA) vs Szymon Kielan (Polonia) / Filip Pieczonka (Polonia)</p>
<p>FINALA SIMPLU</p>
<p>Nu înainte de 19.00<br/>
Titouan Droguet (Franța) vs [4] Elmer Moller (Danemarca)</p>

]]></description>
    </item>
    <item>
      <title>O avere pentru Iga Swiatek! Câți bani a câștigat pentru succesul de la Wimbledon</title>
      <link>https://www.prosport.ro/alte-sporturi/tenis/wimbledon/o-avere-pentru-iga-swiatek-cati-bani-a-castigat-pentru-succesul-de-la-wimbledon-20217908</link>
      <description><![CDATA[<img src="https://www.prosport.ro/wp-content/uploads/2025/07/O-avere-pentru-Iga-Swiatek-Cati-bani-a-castigat-pentru-succesul-de-la-Wimbledon.jpg"/><br/><p>Învingătoare la Wimbledon, al treilea turneu de Mare Șlem al anului, jucătoarea poloneză Iga Swiatek a tenis a câștigat o adevărată avere.</p>
<p>Iga Swiatek s-a impus cu un incredibil 6-0, 6-0 în fața americancei Amanda Anisimova, urmând să încaseze un premiu de 3.000.000 de lire sterline.</p>
<h2><span>Suma de bani care intră în posesia Igăi Swiatek, învingătoare la Wimbledon</span></h2>
<p>3.000.000 de lire sterline, adică aproape 3,5 milioane de euro, este suma care intră în posesia jucătoarei polonjeze de tenis Iga Swiatek, <span>deținătoarea trofeului la Wimbledon</span>.</p>
<p>De asemenea, ea și-a asigurat 2.000 de puncte, astfel că de luni va ajunge pe locul 3 în clasamentul WTA, cu 6.813 puncte, după Aryna Sabalenka din Belarus (12.420 de puncte) și jucătoarea americană Coco Gauff (7.669 de puncte).</p>
<p>„Nu știu ce să spun, mi se pare incredibil ce trăiesc. Vreau să o felicit pe Amanda pentru cele două săptămâni, indiferent ce s-a întâmplat azi. Ai un joc fantastic și meriți tot ce ți se întâmplă. Felicitări!</p>
<p>Nu am visat. Nu credeam că pot să ajung aici. E mult prea departe. Am câștigat titluri de Mare Șlem în trecut, dar nu mă gândeam că o voi face și aici.</p>
<p>Mulțumesc echipei, a crezut în mine mai mult decât am făcut-o eu. Am avut suișuri și coborâșuri, că mulțumesc că m-ați susținut. Sunteți fantastici!</p>
<p>Mulțumesc celor care fac ca acest turneu să fie unic. Mereru avem o stare aparte, emoții, pe acest teren. În acest an am avut un joc care m-a făcut să mă simt bine, confortabil. Ne vedem anul viitor! Sper să vă bucurați de finala de mâine!”, a spus poloneza, cu trofeul în brațe.</p>
<h2><span>Povestea tulburătoare de viață a Amandei Anisimova</span></h2>
<p>De partea cealaltă, <span>Anisimova are o poveste tulburătoare</span>. Ea s-a retras provizoriu din tenis în 2023, la doar 21 de ani, după ce a fost ținta bullyingului și a criticilor dure pe rețelele de socializare.</p>
<p>De aici până la anxietate, depresie și probleme de sănătate mintală a fost doar un pas, astfel că Anisimova a spus „stop”. Pentru că nu a mai jucat mult timp, a ajuns până în jurul locului 442 WTA și puținji ar fi mizat pe o revenire a ei la cel mai înalt nivel.</p>
<p>„Întotdeauna am știut că mă voi întoarce în circuit, indiferent cât timp mi-ar lua să revin pe drumul cel bun. Simțeam că mai sunt atât de multe lucruri pe care încă vreau să le realizez în acest sport.</p>
<p>Să câștig un turneu major este unul dintre marile mele obiective și nu am vrut să plec atât de repede din tenis, după ce mi-am sacrificat atât de mult din viață și am muncit atât de mult.</p>
<p>Odată ce m-am întors, am descoperit o nouă pasiune pentru tenis. Este o pasiune pe care nu o mai simțisem înainte, nici măcar când eram adolescentă. Fiecare victorie este cu atât mai specială acum”, a spus Amanda calificarea în semifinale la Wimbledon.</p>
<p>„Am fost în dificultate cu sănătatea mea mintală și cu burnout-ul încă din vara lui 2022. A devenit insuportabil să fiu la turneele de tenis. În acest moment, prioritatea mea este bunăstarea mea mintală și să iau o pauză pentru o perioadă”, spunea ea, în trecut.</p>
<p>Anul trecut, a fost oprită în turul 3 al calificărilor, fiind eliminată de germanca Eva Lys. Ca urmare, a devenit singura jucătoare din istorie care a avut un salt atât de mare la Wimbledon, într-un singur an.</p>

]]></description>
    </item>
    <item>
      <title>Duel-șoc în primul tur la UniCredit Iași Open WTA 250, între Sorana Cîrstea și Mihaela Buzărnescu. Opt românce pe tabloul principal</title>
      <link>https://www.prosport.ro/alte-sporturi/tenis/duel-soc-in-primul-tur-la-unicredit-iasi-open-wta-250-intre-sorana-cirstea-si-mihaela-buzarnescu-opt-romance-pe-tabloul-principal-20217959</link>
      <description><![CDATA[<img src="https://www.prosport.ro/wp-content/uploads/2025/07/Duel-soc-in-primul-tur-la-UniCredit-Iasi-Open-WTA-250-intre-Sorana-Cirstea-si-Mihaela-Buzarnescu.-Opt-romance-pe-tabloul-principal.jpeg"/><br/><p>Sâmbătă seară s-a tras la sorți tabloul principal al turneului WTA 250 UniCredit Iași Open, concurs cu premii totale de 275.094 de dolari și 250 de puncte WTA.</p>
<p>Principala favorită la Iași este jucătoarea armeană Elina Avanesyan, locul 49 WTA, finalistă anul trecut la Iași, iar a doua pe lista capilor de serie este Jaqueline Cristian, numărul 52 mondial.</p>
<h2><span>Opt jucătoare din România pe tabloul principal la UniCredit Iași Open</span></h2>
<p>Nu mai puțin de opt românce vor juca pe tabloul principal la Iași: Jaqueline Cristian, Sorana Cîrstea, Irina Begu, Mihaela Buzărnescu (direct acceptate), Ana Bogdan, Miriam Bulgaru, Mihaela Patricia Maria Țig și Andreea Prisăcariu (wild-card).</p>
<p>La tragerea la sorți a tabloului de simplu de la Unicredit Iași Open, alături de oficialii turneului au participat și două dintre reprezentantele României, Sorana Cîrstea și Mihaela Buzărnescu, cele două jucătoare urmând să se întâlnească în primul tur.</p>
<blockquote><p>Aș vrea să-i mulțumesc lui Andrei Oriță (n.r. deținătorul licenței Iași Open) pentru tot ceea ce face pentru tot efortul, pentru că știu munca din spatele turneelor, tot ce necesită. Nu este ușor deloc, de aceea apreciez enorm ceea ce face Andrei Oriță pentru tenisul românesc. Din păcate, nu s-a potrivit să vin până acum la Iași, de aceea atât de târziu.</p>
<p>Sunt mândră să avem astfel de turnee în România. Sper să fie o ediție frumoasă și o româncă să cucerească acest trofeu deosebit. Mi-aș fi dorit să joc cu oricine, numai cu o româncă nu în primul tur. Îmi doresc să ajungă cât mai multe românce în fazele finale și să ne întâlnim în faze cât mai avansate. Mă bucur să o văd din nou sănătoasă pe Miki în turneu. Eu sunt pe final de carieră și vreau să mă bucur de fiecare turneu.</p>
<ul>
<li>Sorana Cîrstea</li>
</ul>
</blockquote>
<p>Mihaela Buzărnescu a spus, la rândul ei, că se va bucura de fiecare minut petrecut pe teren</p>
<blockquote><p>Mă bucur să fiu din nou la un turneu în România. Așa cum a spus și Sorana, chiar sper ca spectatorii să aibă parte de o săptămână foarte frumoasă. Deja a fost la băieți, dar și noi, fetele, avem ceva de spus.</p>
<p>Vreau să le mulțumesc organizatorilor pentru că au reușit să aducă acest turneu la statutul de 250. Este un efort foarte mare pentru țara noastră și mă bucur să avem două turnee pe an. Mă bucur că am revenit și vreau să iau orice meci ca pe ceva pozitiv, pentru că în ultimii ani am avut o perioadă foarte grea. Faptul că sunt sănătoasă și pot să joc din nou este un mare plus pentru mine.</p>
<ul>
<li>Mihaela Buzărnescu</li>
</ul>
</blockquote>
<h2><span>Tabloul primului tur la UniCredit Iași Open</span></h2>
<p>Elina Avanesyan (Armenia, Nr. 1) vs Andreea Prisacariu (România)</p>
<p>Patricia Maria Țig (România) vs Maria Lourdes Carle (Argentina)</p>
<p>Sorana Cîrstea (România) vs Mihaela Buzărnescu (România)</p>
<p>Ana Bogdan (România) vs Varvara Gracheva (Franța, Nr. 5)</p>
<p>Nuria Parizas Diaz (Spania, Nr. 4) vs Qualifier</p>
<p>Simona Waltert (Elveția) vs Anastasija Sevastova (Letonia)</p>
<p>Iryna Shymanovich vs Maja Chwalinska (Polonia)</p>
<p>Miriam Bulgaru (România) vs Jil Teichmann (Elveția, Nr. 6)</p>
<p>Irina Begu (România, Nr. 7) vs Nao Hibino (Japonia)</p>
<p>Qualifier vs Victoria Gimenez Kasintseva (Andorra)</p>
<p>Katarzyna Kawa (Polonia) vs Qualifier</p>
<p>Guiomar Maristany Zuleta Reales (Spania) vs Ann Li (SUA, Nr. 3)</p>
<p>Francesca Jones (Marea Britanie) vs Qualifier</p>
<p>Qualifier vs Panna Udvardy (Ungaria)</p>
<p>Janna Fett (Croația) vs Veronika Erjavec (Slovenia)</p>
<p>Qualifier vs Jaqueline Cristian (România, Nr. 2)</p>

]]></description>
    </item>
    <item>
      <title>Iga Swiatek, discurs de mare campioană, după ce a călcat-o în picioare, 6-0, 6-0, pe Anisimova</title>
      <link>https://www.prosport.ro/alte-sporturi/tenis/wimbledon/iga-swiatek-discurs-de-mare-campioana-dupa-ce-a-calcat-o-in-picioare-6-0-6-0-pe-anisimova-20217857</link>
      <description><![CDATA[<img src="https://www.prosport.ro/wp-content/uploads/2025/07/Iga-Swiatek-discurs-de-mare-campioana-dupa-ce-a-calcat-o-in-picioare-6-0-6-0-pe-Anisimova-1400x770.jpg"/><br/><p>Jucătoarea poloneză de tenis Iga Swiatek a călcat-o în picioare pe Amanda Anisimova în finală la Wimbledon, după care a avut un discurs de mare campioană.</p>
<p>Nu s-a mai înregistrat acest scor în ultimul act la Wimbledon din 1911, iar poloneza a recunoscut că nici măcar nu visa că poate câștiga pe iarna londoneză.</p>
<h2><span>Ce a spus Iga Swiatek după ce a dat de pământ cu Anisimova la Wimbledon</span></h2>
<p>Iga Swiatek (24 ani), ocupanta locului 4 în clasamentul WTA, <span>și-a trecut în palmares al șaselea titlu de Mare Șlem</span>, după cele patru de la Roland Garros (2020, 2022, 2023, 2024) și unul la US Open (2022).</p>
<p>Singurul trofeu major care îi lipsește este cel de la Australian Open, turneu la care s-a oprit de două ori în semifinale (2022, 2025).</p>
<p>„Nu știu ce să spun, mi se pare incredibil ce trăiesc. Vreau să o felicit pe Amanda pentru cele două săptămâni, indiferent ce s-a întâmplat azi. Ai un joc fantastic și meriți tot ce ți se întâmplă. Felicitări!</p>
<p>Nu am visat. Nu credeam că pot să ajung aici. E mult prea departe. Am câștigat titluri de Mare Șlem în trecut, dar nu mă gândeam că o voi face și aici.</p>
<p>Mulțumesc echipei, a crezut în mine mai mult decât am făcut-o eu. Am avut suișuri și coborâșuri, că mulțumesc că m-ați susținut. Sunteți fantastici!</p>
<p>Mulțumesc celor care fac ca acest turneu să fie unic. Mereru avem o stare aparte, emoții, pe acest teren. În acest an am avut un joc care m-a făcut să mă simt bine, confortabil. Ne vedem anul viitor! Sper să vă bucurați de finala de mâine!”, a spus ea după festivitatea de premiere.</p>
<h2><span>Ultimul turneu de Mare Șlem al anului este US Open</span></h2>
<p>Swiatek s-a impus în doar 57 de minute de joc, sub privirile prințesei Kate, și a devenit prima reprezentantă a Poloniei care câștigă trofeul la Wimbledon în Era Open (inaugurată în 1968), la feminin și masculin.</p>
<p>De partea cealaltă, Amanda Anisimova, în vârstă de 23 de ani, cap de serie numărul 13 la Wimbledon, <span>a disputat prima finală de Mare Șlem</span> din cariera sa. În semifinale, ea o eliminase pe belarusa Aryna Sabalenka, liderul mondial și principala favorită la competiția londoneză, după un meci de trei seturi, 6-4, 4-6, 6-4.</p>
<p>Ultimul turneu de Mare Șlem al anului este US Open. Deținătorii trofeului sunt italianul Jannik Sinner, care l-a învins pe americanul Taylor Fritz cu 6-3, 6-4, 7-5, și Sabalenka. Aceasta a trecut în ultimul act de cea mai bogată sportivă din circuitul WTA, americanca Jessica Pegula, cu un dublu 7-5.</p>

]]></description>
    </item>
    <item>
      <title>Așa ceva nu s-a mai văzut din 1911, iar presa britanică a ripostat dur! „Nemiloasa Swiatek. A demolat-o pe Anisimova”</title>
      <link>https://www.prosport.ro/alte-sporturi/tenis/wimbledon/asa-ceva-nu-s-a-mai-vazut-din-1911-iar-presa-britanica-a-ripostat-dur-nemiloasa-swiatek-a-demolat-o-pe-anisimova-20217897</link>
      <description><![CDATA[<img src="https://www.prosport.ro/wp-content/uploads/2025/07/Asa-ceva-nu-s-a-mai-vazut-din-1911-iar-presa-britanica-a-ripostat-dur-„Nemiloasa-Swiatek-A-demolat-o-pe-Anisimova-1400x782.jpg"/><br/><p>Jucătoarea poloneză de tenis Iga Swiatek a egalat un record vechi de 114 ani de la Wimbledon, Amanda Anisimova fiind spulberată în finală.</p>
<p>Fostul lider mondial a stabilit mai multe recorduri după victoria entuziasmantă de pe iarba londoneză, în care a demolat-o pe americanca Amanda Anisimova.</p>
<h2><span>Presa britanică a ripostat dur și a scris că nemiloasa Swiatek a demolat-o pe Anisimova în finala de la Wimbledon</span></h2>
<p>Iga Swiatek a ajuns în finala de la Wimbledon într-o formă irezistibilă și <span>a avut o prestație nemiloasă împotriva Amandei Anisimova</span>, câștigând astfel al șaselea titlu de Grand Slam.</p>
<p>Ea și-a adjudecat primul titlu la Wimbledon după un incredibil 6-0, 6-0, rezultat care nu s-a mai înregistrat din 114 ani la al treilea turneu de Mare Șlem al anului.</p>
<p>„Amanda Anisimova a suferit prima înfrângere cu 6-0, 6-0 într-o finală de la Wimbledon după Primul Război Mondial, prăbușindu-se în mai puțin de o oră în fața Igăi Swiatek.</p>
<p>Americanca era atât de zdruncinată de emoții încât abia a putut trimite o minge în teren. Acesta a fost primul «dublu bagel» într-o finală de la Wimbledon din 1911 și primul într-o finală de Mare Șlem de când Natasha Zvereva a fost distrusă la Roland Garros de Steffi Graf în 1988.</p>
<p>«Doamna Forehand» (n.r. – fosta mare jucătoare germană) a fost o concurentă nemiloasă, iar Swiatek este moștenitoarea ei în această privință: poloneza a fost absolut nemiloasă în a se asigura că umilința a fost adăugată înfrângerii”, a scris <span>Daily Mail</span>.</p>
<h2><span>Cea mai jenantă performanță din Era Open la Wimbledon</span></h2>
<p>Gloria de la Wimbledon nu a fost singura etapă importantă pentru Iga Swiatek, poloneza ajungând la <span>victoria cu numărul 100 într-un meci de Mare Șlem</span>. Ea a atins această bornă în doar 120 de meciuri, fiind pe locul 2 într-un clasament deschis de Serena Williams în 2004, cu 116 partide.</p>
<p>„Iga Swiatek o învinge pe Amanda Anisimova cu 6-0 6-0, americanca suferind cel mai dur eșec în finala feminină de la Wimbledon după 114 ani. Ea a câștigat doar nouă puncte în primul set!</p>
<p>Iga Swiatek a încasat un premiu record de 3 milioane de lire sterline la Wimbledon după ce a umilit-o pe Amanda Anisimova. Fostul lider mondial a câștigat al șaselea titlu major – și primul pe iarbă – cu o performanță brutală și unilaterală care va intra în cartea recordurilor.</p>
<p>«Venus Rosewater Dish» (n.r. – denumirea trofeului a fost în posesia ei pentru prima dată după doar 57 de minute de acțiune. A fost cea mai jenantă performanță din Era Open în această faimoasă arenă veche”, au punctat jurnaliștii de la <span>The Sun</span>.</p>

]]></description>
    </item>
  </channel>
</rss>
