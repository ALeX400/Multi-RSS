<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Asediul româncelor pe zgura de la Iași! Jaqueline Cristian, Sorana Cîrstea, Irina Begu, Ana Bogdan și alte patru românce de top participă la UniCredit Iași Open WTA 250, cel mai puternic turneu feminin pe zgură din Europa Centrală și de Est</title>
      <link>https://www.prosport.ro/alte-sporturi/tenis/asediul-romancelor-pe-zgura-de-la-iasi-jaqueline-cristian-sorana-cirstea-irina-begu-ana-bogdan-si-alte-patru-romance-de-top-participa-la-unicredit-iasi-open-wta-250-cel-mai-puternic-turneu-femini-20199583</link>
      <description><![CDATA[<img src="https://www.prosport.ro/wp-content/uploads/2025/06/Asediul-romancelor-pe-zgura-de-la-Iasi-Jaqueline-Cristian-Sorana-Cirstea-Irina-Begu-Ana-Bogdan-si-alte-patru-romance-de-top-participa-la-UniCredit-Iasi-Open-WTA-250-1400x1053.jpg"/><br/><p>Ediția a patra a turneului WTA 250 UniCredit Iași Open va reuni pe zgura de la Iași cam tot ce are mai bun tenisul feminin românesc la această oră. Jaqueline Cristian, Ana Bogdan, Irina Begu, Sorana Cîrstea, Mihaela Buzărnescu, dar și mai tinerele lor colege Anca Todoni sau Miriam Bulgaru vor evolua în luna iulie în „orașul celor șapte coline”.</p>
<p>UniCredit Iași Open, cel mai important turneu feminin pe zgură din Europa Centrală și de Est, se va disputa în perioada 14-20 iulie 2025, la Baza Sportivă Ciric din Iași.</p>
<h2><span>UniCredit Iași Open 2025, ediție istorică</span></h2>
<p>Organizatorii sunt entuziasmați pentru faptul că la startul turneului vor fi foarte multe jucătoare din România, ceea ce face din ediția din acest an una istorică.</p>
<p>„Sunt încrezător că poate fi o ediție istorică, în condițiile în care avem confirmate pe tabloul principal opt jucătoare din România: Jaqueline Cristian, Sorana Cîrstea, Ana Bogdan, Irina Begu, Anca Todoni, Mihaela Buzărnescu, Miriam Bulgaru, Patricia Țig. În funcție de rezultatele din calificări, actuala ediție a UniCredit Iași Open poate avea la start cel mai mare număr de jucătoare din România pe tabloul principal al unei competiții WTA. Alături de ele vor fi prezente și alte nume importante ale tenisului mondial.</p>
<p>Componența tabloului cu participante de pe minim 4 continente și minim 16 țări creeaza perspective încurajatoare pentru promovarea internațională a orașului Iași. UniCredit Iași Open este în 2025 cel mai important turneu feminin disputat pe zgură pe un areal de 500 de milioane de locuitori, oferind nu doar un spectacol sportiv de calitate, ci și o platformă esențială pentru promovarea tenisului. Credem cu tărie că accesul la un astfel de eveniment este vital pentru inspirația tinerelor generații și pentru consolidarea locului României pe harta tenisului mondial. Sperăm sa să ne bucurăm împreună de tenis de cel mai înalt nivel!”, a declarat Andrei Oriță, deținătorul licenței Iași Open.</p>
<h2><span>Maria Sakkari, din Grecia, prezentă la UniCredit Iași Open</span></h2>
<p>Surprizele acestui turneu sunt Sorana Cîrstea, care participă pentru prima dată la turneul de la Iași, și Mihaela Buzărnescu, care, după o pauză notabilă de la tenis, revine vara aceasta la Baza Ciric.</p>
<p>Pe lângă forțele autohtone, UniCredit Iași Open va găzdui și nume importante din tenisul internațional, dintre care amintim pe Alycia Parks, Elina Avanesyan și Maria Sakkari.</p>
<p>Alycia Parks va participa în premieră la UniCredit Iași Open. Americanca s-a remarcat prin stilul său de joc în forță, care i-a adus titluri de nivel WTA și un career-best 40 WTA.</p>
<p>Elina Avanesyan, finalista de anul trecut a turneului, a impresionat prin constanța și progresul său remarcabil în circuitul WTA.</p>
<p>Maria Sakkari, aflată pe locul 3 mondial în anul 2022, a avut multiple semifinale de Grand Slam și victorii împotriva unor jucătoare de top, consolidându-și poziția de una dintre cele mai puternice și spectaculoase jucătoare din circuit.</p>
<p>Principalele opt favorite sunt Alycia Parks (Statele Unite, 47 WTA), Elina Avanesyan (Armenia, 48), Jaqueline Cristian (România, 51), Lucia Bronzetti (Italia, 59), Li Ann (Statele Unite, 65), Anastasija Sevastova (Letonia, 65), Nuria Parrizas Diaz (Spania, 85) și Maria Sakkari (Grecia, 86). Dintre participante, în Top 100 mai figurează Anca Todoni (România, 90), Jil Teichmann (Elveția, 92), Leolia Jeanjean (Franța, 94) și Danka Kovinic (Muntenegru, 95).</p>
<p>„Începând cu anul 2020, Iașiul a apărut pe harta tenisului european și mondial. Organizarea de turnee ATP Challenger și WTA 125 în aceeași locaţie este o performanţă pe care puţine orașe o reușesc. După două ediţii superbe de WTA 125, trecerea la un WTA 250 era un lucru logic, însă neașteptat pentru anul 2024, ediţia UniCredit Iași Open 2024 apărând ca urmare a relocării turneului de la Hamburg.</p>
<p>UniCredit Iași Open 2025 este o ediţie specială, Andrei Oriţă și echipa lui reușind să asigure o licenţă pe mai mulţi ani, garantând astfel stabilitate și făcând posibilă, alături de parteneri, Primărie și iubitori de tenis din oraș, construirea unui eveniment atractiv, solid, modern, adresat, ca și până acum, sportivilor români și oferit spre vizionare întregii lumi.</p>
<p>Doresc să mulţumesc, pe această cale, primăriei, partenerilor, sponsorilor, oamenilor din Iași care fac posibilă organizarea acestui turneu minunat și să invit toţi iubitorii sportului să ne viziteze în număr cât mai mare!”, a punctat Daniel Dobre, directorul turneului UniCredit Iași Open.</p>
<h2><span>Programul turneului</span></h2>
<p>Primele două zile ale turneului, 13 și 14 iulie, sunt rezervate pentru calificări, fapt pentru care accesul la Baza Sportivă Ciric va fi gratuit, cu rezervare de loc pe entertix.ro. Tot duminică, 13 iulie, va avea loc și tragerea la sorți pentru panoul principal.</p>
<p>UniCredit Iași Open este organizat cu ajutorul partenerului principal UniCredit Bank și cu ajutorul Lenovo, partener tehnologic al turneului.</p>
<p>Primele două ediții, ambele WTA 125, au fost castigate de Ana Bogdan, iar în 2024, când turneul a urcat la categoria WTA 250, trofeul a fost cucerit de rusoaica Mirra Andreeva, noul star al tenisului mondial.</p>

]]></description>
    </item>
    <item>
      <title>Reacția virală pe care Emma Răducanu a avut-o când a fost pusă să spună pe cine ar săruta dintre Nadal, Federer și Djokovic</title>
      <link>https://www.prosport.ro/diverse/reactia-virala-pe-care-emma-raducanu-a-avut-o-cand-a-fost-pusa-sa-spuna-pe-cine-ar-saruta-dintre-nadal-federer-si-djokovic-20199397</link>
      <description><![CDATA[<img src="https://www.prosport.ro/wp-content/uploads/2025/06/Reactia-virala-pe-care-Emma-Raducanu-a-avut-o-cand-a-fost-pusa-sa-spuna-pe-cine-ar-saruta-intre-Nadal-Federer-si-Djokovic-1400x778.jpg"/><br/><p>Emma Răducanu a devenit virală pe rețelele de socializare, dar nu printr-o performanță sportivă. Reacția pe care a avut-o când a trebuit să spună pe cine ar săruta dintre Rafael Nadal, Roger Federer și Novak Djokovic i-a surprins pe internauți.</p>
<p>Provocarea a fost lansată de Josh Berry, un cunoscut comediant și scriitor din Marea Britanie. Acesta a intervievat recent mai multe figuri importante ale tenisului mondial, fie că vorbim despre <span>circuitul feminin</span> sau cel masculin.</p>
<h2><span>Întrebată pe cine ar săruta dintre Nadal, Federer și Djokovic, Emma Răducanu a refuzat să răspundă</span></h2>
<p>Aflată în țara natală pentru sezonul de iarbă, Emma Răducanu s-a numărat printre invitatele lui Berry, dar nu a putut răspunde la toate întrebările. Cea legată de starul pe care ar prefera să-l sărute a pus-o în dificultate.</p>
<p>„Nici vorbă să răspund la întrebarea asta. Zero șanse”, a spus jucătoarea din Marea Britanie cu origini românești. Reacția sa a ajuns și în mediul online, devenind rapid virală.</p>
<p>În schimb, Madison Keys a dat dovadă de mai mult curaj. Dintre Nadal, Federer și Djokovic, a recunoscut că nu ar deranja-o deloc să aibă experiența unui sărut cu spaniolul.</p>
<blockquote><p>„Oh, nu. L-aș săruta pe… Rafa”, a răspuns sportiva din Statele Unite ale Americii, care ocupă în momentul de față poziția a șasea în topul WTA.</p></blockquote>
<h2><span>Emma Răducanu l-a ales pe Carlos Alcaraz. Reacția celui mai bun tenismen britanic al momentului</span></h2>
<p>Revenind la Emma Răducanu, trebuie spus că va participa în proba de mixt de la US Open 2025, dar nu alături de un compatriot. Carlos Alcaraz este partenerul pe care l-a ales, spre surprinderea multora.</p>
<p>Chestionat pe marginea subiectului, Jack Draper a dat asigurări că nu există resentimente. Ba chiar și-a exprimat convingerea că jucătoarea de 22 de ani va forma o pereche redutabilă alături de ibericul care <span>a cucerit recent trofeul de la Roland Garros</span>, învingându-l pe liderul mondial, Jannik Sinner, la capătul unui meci maraton, de cinci ore și jumătate.</p>
<blockquote><p>„ Nu o condamn deloc. A ales cel mai bun partener. O persoană înțeleaptă mi-a spus odată că trebuie să găsești cel mai bun partener. Și exact asta a făcut Emma cu Carlos. Nu o pot învinui pentru alegerea asta, o înțeleg perfect.</p>
<p> </p>
<p>Cred că o să se distreze foarte tare jucând cu Carlos. E, probabil, cel mai bun jucător din lume în momentul de față, alături de Jannik Sinner. Se descurcă excelent și la dublu, l-am văzut cu Rafa la Jocurile Olimpice. Emma a ales, fără îndoială, cel mai bun partener. Le doresc mult succes”, a declarat Draper.</p></blockquote>

]]></description>
    </item>
    <item>
      <title>Patrick Mouratoglou a intrat în forță în controversa legată de Rafael Nadal și Carlos Alcaraz: „Nu știu dacă ar fi făcut asta”</title>
      <link>https://www.prosport.ro/alte-sporturi/tenis/roland-garros/patrick-mouratoglou-a-intrat-in-forta-in-controversa-legata-de-rafael-nadal-si-carlos-alcaraz-nu-stiu-daca-ar-fi-facut-asta-20199423</link>
      <description><![CDATA[<img src="https://www.prosport.ro/wp-content/uploads/2025/06/Patrick-Mouratoglou-a-intrat-in-forta-in-controversa-legata-de-Rafael-Nadal-si-Carlos-Alcaraz-„Nu-stiu-daca-ar-fi-facut-asta.png"/><br/><p>Francezul Patrick Mouratoglou a intrat în forță în controversa legată de Rafael Nadal și Carlos Alcaraz și a făcut ravagii.</p>
<p>Antrenorul lui Naomi Osaka a auzit ce a spus John McEnroe și a respins categoric afirmația fostului jucător născut în Germania.</p>
<h2><span>Patrick Mouratoglou îl contrazice pe John McEnroe</span></h2>
<p><span>Carlos Alcaraz l-a învins pe Jannik Sinner</span> și s-a impus în finala Roland Garros. John McEnroe a venit cu o declarație controversată.</p>
<p>Fostul jucător născut în Germania a spus că oricare dintre ei, la capacitate maximă, l-ar fi bătut chiar și pe marele Rafa Nadal.</p>
<p>Patrick Mouratoglou nu e de acord cu John McEnroe și a explicat de ce Nadal, care a câștigat 14 titluri la French Open, va fi mereu în top.</p>
<p>„McEnroe spune că Sinner sau Alcaraz l-ar învinge pe Nadal într-o finală de la Roland Garros în cea mai bună formă a sa… Dar putem ști cu adevărat asta? În sport, nimic nu este sigur, mai ales când vorbim despre Nadal la Roland Garros.</p>
<p>Nu cred că Alcaraz sau Sinner ar fi favoriți împotriva lui Nadal la Roland-Garros, deoarece Nadal are un joc atât de diferit de toți ceilalți. Nu știu cum ar gestiona asta.</p>
<p>Nu există nicio modalitate prin care să știm și, având în vedere că acest tip a câștigat de 14 ori Roland-Garros, este dificil să ne gândim că anul următor oricare dintre cei doi finaliști l-ar putea învinge”, a transmis Mouratoglou.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DLDE66CNqZH/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de THE COACH (@patrickmouratoglou)</p>
</div>
</blockquote>
<p><script async="" src="//www.instagram.com/embed.js"></script></p>
<blockquote><p>Acești doi băieți (n.r. Sinner și Alcaraz), din punctul meu de vedere – dacă te uiți la ei când joacă la cel mai înalt nivel al lor și îi pui să joace împotriva lui Rafael Nadal pe zgură… ai putea argumenta serios că ambii ar fi favoriți să-l învingă pe Nadal, la cel mai bun nivel al lui”, a spus John McEnroe, potrivit <span>TNT Sports</span>.</p></blockquote>
<h2><span>Reacția lui Richard Gasquet </span></h2>
<p><span>Richard Gasquet a comentat declarația</span> lui John McEnroe și a ținut să-l contrazică: „E greu de spus. Nadal a avut un nivel deosebit.</p>
<p>Cred că pe zgură, la Roland-Garros, Nadal, în cea mai bună formă a sa, este încă peste Sinner și Alcaraz. Împotriva lui Sinner nu am fost ridicol, la 39 de ani.</p>
<p>Cred că dacă aș fi avut același nivel contra lui Rafa în vremea sa de apogeu, aș fi câștigat două game-uri”, a spus francezul.</p>

]]></description>
    </item>
    <item>
      <title>Jannik Sinner, colaborare surprinzătoare cu Andrea Bocelli</title>
      <link>https://www.prosport.ro/sport-life/jannik-sinner-colaborare-surprinzatoare-cu-andrea-bocelli-20199245</link>
      <description><![CDATA[<img src="https://www.prosport.ro/wp-content/uploads/2025/06/Jannik-Sinner-colaborare-surprinzatoare-cu-Andrea-Bocelli-e1750431818926.jpg"/><br/><p>Jannik Sinner a anunțat o colaborare surprinzătoare cu Andrea Bocelli, cântăreț de operă foarte cunoscut internațional. Cei doi au scos împreună o piesă, care este deja disponibilă pe platformele de muzică.</p>
<p>Numărul 1 mondial este extrem de popular pe rețelele de socializare, acolo unde este urmărit de 3,7 milioane de oameni. Sportivul a postat un clip, alături de celebrul cântăreț de operă, care a strâns peste 42.000 de aprecieri.</p>
<h2><span>Jannik Sinner, colaborare cu Andrea Bocelli</span></h2>
<p>Pe rețelele de socializare, tenismenul de 22 de ani este vedetă într-un clip video alături de Andrea Bocelli. <span>Fanii au fost impresionați</span> de colaborarea celor doi. Pe fundalul postării este chiar o piesă a cântărețului de operă cu Sinner.</p>
<p>„Fiecare viață este o potențială operă de artă: fiecare dintre noi poartă dulcea responsabilitate de a-și hrăni talentele în acrobațiile zilnice ale vieții, urmărindu-și visele, rămânând în același timp fideli valorilor sale.</p>
<p>Acest duet este un salt atât de îndrăzneț încât a aprins pasiunea noastră, născută dintr-o dorință comună și neclintită de a exprima convingerea noastră profundă că nimic nu este imposibil. Valorile îi apropie pe oameni și transcend toate barierele….</p>
<p>Și astfel, iată-ne, împreună, cu un mic cadou: un cântec, pentru a celebra dăruirea, autenticitatea, dragostea pentru viață și importanța (și frumusețea neprețuită) a călătoriei; adesea mult mai îmbogățitoare și emoționantă decât orice posibilă destinație.</p>
<p>Praf și glorie este tot acestea: muzică, versuri, cântec, într-o întâlnire plină de bucurie și neașteptată… Un pariu de a uni vocile în onoarea valorilor în care credem… Cele care ne conduc pe fiecare dintre noi (în felul nostru, cu ceea ce avem) să ne angajăm, să acționăm, să ne iubim și să ne respectăm reciproc, să creștem în fiecare zi și să devenim cu adevărat victorioși: campioni ai umanității, artiști ai vieții”, au scris Andrea Bocelli și Jannik Sinner pe Instagram.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DLHXmkBtpI1/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Andrea Bocelli (@andreabocelliofficial)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Jannik Sinner are nevoie de o pauză</span></h2>
<p>Recent, Jannik Sinner a dezvăluit, după ce <span>a fost învins în „optimi” de la Halle</span>, că va avea nevoie de o pauză. Italianul se pregătește pentru turneul Wimbledon, din Marea Britanie. După ce a trecut printr-un scandal de dopaj, sportivul a avut performanțe tot mai inconstante pe teren, mai ales pe zgură.</p>
<p>„Cred că mi-ar prinde bine să iau o pauză, am de gând să mă refac. Mental am arătat bine, dar fizic mă simt un pic obosit. Nu toate zilele sunt la fel, trebuie să accepți și asta este”, a spus Jannik Sinner.</p>

]]></description>
    </item>
    <item>
      <title>Andreea Bălan se mărită cu Victor Cornea: „Facem nuntă mare”</title>
      <link>https://www.prosport.ro/alte-sporturi/tenis/andreea-balan-se-marita-cu-victor-cornea-facem-nunta-mare-20199161</link>
      <description><![CDATA[<img src="https://www.prosport.ro/wp-content/uploads/2025/06/Andreea-Balan-se-marita-cu-Victor-Cornea-„Facem-nunta-mare.png"/><br/><p>Andreea Bălan, una dintre cele mai cunoscute artiste din România, încă din perioada anilor 2000, se va mărita cu Victor Cornea. Vedeta a dezvăluit că plănuiește o nuntă mare alături de tenismenul de 31 de ani.</p>
<p>Unul dintre cele mai celebre cupluri din sport este cel al lui Victor Cornea cu Andreea Bălan (40 de ani). Tenismenul a cerut-o în căsătorie pe artistă în iarnă, într-un avion spre Laponia. Partenera acestuia se află la a doua căsătorie.</p>
<h2><span>Andreea Bălan se căsătorește cu Victor Cornea</span></h2>
<p>Artista deja a început pregătirile pentru nuntă, care va avea loc anul viitor. Aceasta a spus că este <span>foarte încântată de cum decurg lucrurile în cuplu</span>, deși sportivul are un program foarte aglomerat.</p>
<p>„Nunta va avea loc anul viitor, nu facem în secret, facem nuntă mare, urmează să anunț data. Sunt foarte fericită! Am stabilit multe detalii, nunta este anul viitor, am timp. Până atunci, o să mergem la Disneyland pentru că Ella și Clara își doresc foarte mult să mergem acolo.</p>
<p>Nu merge și Victor cu noi pentru că el joacă, are meciuri, în fiecare săptămână este în altă țară. Noi doi nu avem cum să mergem într-o vacanță împreună acum, pentru că Victor este foarte ocupat. El joacă până în decembrie, tenismenii au vacanță în decembrie. E top 100 mondial, în plină ascensiune, e normal să joace și să fie ocupat.</p>
<p>L-am întrebat de ce a făcut așa în avion și a făcut-o pentru că el petrece majoritatea timpului în zboruri către turneele de tenis și totodată, a vrut să fie mai aproape de Divinitate și mi s-a părut extrem de frumos să fie așa cu martori, cu cei 150 de pasageri, 150 de suflete care au vibrat alături de noi. A fost cea mai frumoasă cerere în căsătorie”, a spus Andreea Bălan, conform <span>Click</span>.</p>
<h2><span>Cine este Victor Cornea, iubitul Andreei Bălan</span></h2>
<p>Victor Cornea este unul dintre tenismenii profesioniști ai României, fiind pe poziția 92 în clasamentul ATP, la dublu. Jucătorul a strâns, de-a lungul carierei sale, suma de 270.000 de dolari. Născut la Sibiu, tenismenul și-a făcut un nume doar în dublu, dar fără a avea performanțe notabile la turneele de Mare Șlem.</p>
<p>Victor a făcut-o și pe <span>Andreea Bălan să iubească tenisul</span>, după ce a luat-o cu el la Australian Open. Acolo, vedeta din muzică a avut ocazia de a participa la mai multe meciuri și experiențe oferite de organizatori. Recent, artista a dezvăluit că vara aceasta nu vor merge într-o vacanță, deoarece sportivul are un program foarte încărcat, cu multe turnee de tenis.</p>

]]></description>
    </item>
  </channel>
</rss>
