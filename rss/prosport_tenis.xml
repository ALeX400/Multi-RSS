<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>George Cosac, schimbare de strategie în perspectiva partidei cu Paraguay din Cupa Davis: „Mergem pe mâna puștilor”. EXCLUSIV</title>
      <link>https://www.prosport.ro/alte-sporturi/tenis/george-cosac-schimbare-de-strategie-in-perspectiva-partidei-cu-paraguay-din-cupa-davis-mergem-pe-mana-pustilor-exclusiv-20297792</link>
      <description><![CDATA[<img src="https://www.prosport.ro//wp-content/uploads/2018/12/17789602/1-cosac.jpg"/><br/><p>Meciurile câștigate de echipa de Cupa Davis a României în fața formației similare a Salvadorului, chiar pe terenul acesteia, au adus cu sine și debutul unor jucători.</p>
<p>Care și-au făcut foarte bine treaba, dovedind că sunt dornici de afirmare și în mare foame de rezultate.</p>
<h2><span>Ce face George Cosac înainte de partida cu Paraguay din februarie 2026</span></h2>
<p>Următorul meci echipa României îl vom avea anul viitor, cu reprezentativa Paraguayului. Confruntarea va avea loc în America de Sud, pe 6-7 sau 7-8 februarie 2026.</p>
<p>„Va fi un meci deloc ușor. Mai ales că se va juca pe terenul lor. O deplasare lungă, cu schimbare de fus orar dar și cu o responsabilitate pentru jucătorii pe care-i vom convoca”, a precizat George Cosac, președintele Federației Române de Tenis.</p>
<p>Chiar dacă mai e mult timp până la anunțarea componenților echipei care vor face deplasarea în Paraguay, Cosac se gândește, în principiu, tot la debutanții din meciurile cu Salvador.</p>
<p>„De comun acord cu staff-ul echipei de Cupă Davis, cu antrenorul Adrian Marcu, vom opta pentru cea mai bună variantă, la momentul respectiv. Dacă e să mă întrebați pe mine, eu unul aș opta tot pentru jucătorii care au învins echipa din Salvador. Pe mâna puștilor.</p>
<p>Ne dorim să construim o echipă tânără, de viitor, motiv pentru care trebuie să avem continuitate. Staff-ul tehnic va însă ultimul cuvânt în acest sens”, a mai explicat George Cosac.</p>
<p>Echipa masculină de tenis a României a învins acum o lună El Salvador cu scorul de 3-1 în primul tur al Grupei Mondiale II a Cupei Davis, la Santa Tecla. Victoria a fost asigurată de tenismenul Radu David Ţurcanu, care a învins pe Cesar Cruz cu 7-6 (7/5), 6-3, aducând punctul decisiv pentru România.</p>
<h2><span>Ce a spus Adrian Marcu după victoria cu El Salvador?</span></h2>
<p>„Începem să jucăm și cu o echipă mai tânără care își dorește să joace și să fie acolo. Iar în cazul ăsta trebuie să facem totul pentru ei ca să se antreneze cât mai bine.</p>
<p>Nu putem să spunem că se vede deja o echipă mare de Cupa Davis a României, deocamdată băieții sunt locurile 600-700.</p>
<p>Echipă mare aveam când jucam cu Andrei Pavel în top 20, cu Adrian Voinea în top 30 și ceva și Dinu Pescariu în top 100… deci până atunci mai este, dar e un început. Încercăm să dăm o direcție tenisului masculin, care a coborât în ultimii ani… e normal că a coborât pentru că tenisul în România nu e finanțat.</p>
<p><img alt="" class="aligncenter size-large wp-image-19336968" decoding="async" height="792" sizes="(max-width: 1400px) 100vw, 1400px" src="https://www.prosport.ro//wp-content/uploads/2021/09/adrian-marcu-1400x792.jpg" srcset="https://www.prosport.ro/wp-content/uploads/2021/09/adrian-marcu-1400x792.jpg 1400w, https://www.prosport.ro/wp-content/uploads/2021/09/adrian-marcu-768x435.jpg 768w, https://www.prosport.ro/wp-content/uploads/2021/09/adrian-marcu-1536x869.jpg 1536w, https://www.prosport.ro/wp-content/uploads/2021/09/adrian-marcu.jpg 1589w" width="1400"/></p>
<p>Nu semeni nimic, dar culegi? Ar fi frumos. Din perspectiva asta suntem sub orice critică și n-ar trebui să avem nicio pretenție”, a punctat acesta.</p>
<p>România şi Paraguay n-au disputat niciun meci până acum în Cupa Davis. Cei mai bine clasaţi paraguayeni în clasamentul ATP la simplu sunt Adolfo Daniel Vallejo (21 ani), pe 289, şi Hernando Jose Escurra Isnardi (27 ani), pe 1.282.</p>

]]></description>
    </item>
    <item>
      <title>Emma Răducanu a chemat medicul de urgență pe teren. I-a verificat semnele vitale și a fost obligată să abandoneze</title>
      <link>https://www.prosport.ro/alte-sporturi/tenis/emma-raducanu-a-chemat-medicul-de-urgenta-pe-teren-i-a-verificat-semnele-vitale-si-a-fost-obligata-sa-abandoneze-20298058</link>
      <description><![CDATA[<img src="https://www.prosport.ro//wp-content/uploads/2025/10/Emma-Raducanu-a-chemat-medicul-de-urgenta-pe-teren.-I-a-verificat-semnele-vitale-si-a-fost-obligata-sa-abandoneze.jpg"/><br/><p>Emma Răducanu a chemat medicul de urgență pe teren și a fost nevoită să abandoneze meciul cu americanca Ann Li.</p>
<p>Sportiva de origine română a părut lipsită de energie în prima rundă a turneului WTA 1.000 de la Wuhan și a renunțat după 61 de minute de joc.</p>
<h2><span>Emma Răducanu a chemat medicul de urgență pe teren. I-a verificat semnele vitale și a fost obligată să abandoneze</span></h2>
<p>Emma Răducanu <span>a fost nevoită să abandoneze</span> meciul cu americanca Ann Li. Sportiva de origine română a chemat medicul, care i-a luat temperatura și tensiunea, înainte de a se retrage.</p>
<p>Problemele au continuat pentru Emma Răducanu în meciul cu Lin Zhu. Jucătoarea britanică <span>a cerut de două ori</span> intervenția medicului în primul tur de la turneul WTA 500 de la Ningbo, acuzând dureri la spate.</p>
<p>„Răducanu o înfrunta pe Lin Zhu și, după ce a câștigat primul set, părea pe cale să obțină victoria la Ningbo Open. Dar a început să aibă o evoluție erratică și, la 3-4, a decis să ia un time-out medical, deoarece un medic și un fizioterapeut i-au verificat din nou semnele vitale, la fel ca la Wuhan Open.</p>
<p>Răducanu a declarat la momentul respectiv, la Wuhan, unde temperaturile au crescut peste 30 de grade, că a început să se simtă amețită și că se chinuia să facă față. A chemat medicul, și-a verificat semnele vitale și a decis să se retragă, în loc să își asume riscuri suplimentare.</p>
<p>Deși a continuat să nu se retragă (n.r. la Ningbo), a pierdut setul, deoarece Lin Zhu a profitat de problemele lui Răducanu pentru a câștiga al doilea set cu 6-4, stabilind un set decisiv în care ea ar fi avut serviciul.</p>
<p>De când s-a accidentat anul trecut, ceea ce a însemnat că nu a putut juca aici, Răducanu aștepta cu nerăbdare să revină, având în vedere că o are pe mama ei, care este chinezoaică, alături de ea, precum și o întoarcere acasă pe care nu a putut-o avea înainte, dar, în realitate, a fost un adevărat coșmar.</p>
<p>A regresat și în clasament în ultimele săptămâni și, pe lângă faptul că a pierdut în fața unor nume importante, este o problemă foarte mare, așa cum au avut-o mulți alții, aceea că umiditatea și căldura constantă își fac simțită prezența”, a notat <span>tennisuptodate</span>.</p>
<blockquote class="twitter-tweet">
<p dir="ltr" lang="en">Medical time out for Emma Raducanu</p>
<p>Doctor and physio checking her vitals, just like her last match.</p>
<p>Raducanu to serve next at 3-4 vs Lin Zhu in set 2 pic.twitter.com/MToRDnhbnT</p>
<p>— edgeAI (@edgeAIapp) October 14, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>

]]></description>
    </item>
    <item>
      <title>Rivala Simonei Halep a rupt tăcerea: „Nu l-am iertat pe tata. Nu am fost la înmormântarea lui!”</title>
      <link>https://www.prosport.ro/alte-sporturi/tenis/rivala-simonei-halep-a-rupt-tacerea-nu-l-am-iertat-pe-tata-nu-am-fost-la-inmormantarea-lui-20298076</link>
      <description><![CDATA[<img src="https://www.prosport.ro//wp-content/uploads/2025/10/Rivala-Simonei-Halep-a-rupt-tacerea.-„Nu-l-am-iertat-pe-tata.-Nu-am-fost-la-inmormantarea-lui.jpg"/><br/><p><!--StartFragment --></p>
<p class="pf0"><span class="cf0">Jelena </span><span class="cf0">Dokic</span><span class="cf0">, fosta rival</span><span class="cf0">ă a Simonei Halep, a rupt tăcerea după ce a decis să nu vină </span><span class="cf1">î</span><span class="cf0">n prim</span><span class="cf0">ăvară la </span><span class="cf1">î</span><span class="cf0">nmorm</span><span class="cf1">â</span><span class="cf0">ntarea tat</span><span class="cf0">ălui său, Damir</span><span class="cf2">: </span><span class="cf3">„</span><span class="cf0">Nu l-am ier</span><span class="cf2">t</span><span class="cf0">at”</span><span class="cf2">. </span></p>
<p class="pf0"><span class="cf0">Relația cu părintele său nu a fost deloc una bună de-a lungul anilor, iar acesta a fost și motivul pentru care ex-jucătoarea de tenis a hotăr</span><span class="cf1">â</span><span class="cf0">t s</span><span class="cf0">ă absenteze de la funeraliile acestuia.</span></p>
<h2 class="pf0"><span><span class="cf0">Je</span><span class="cf4">lena </span><span class="cf4">Dokic</span><span class="cf4"> a reac</span><span class="cf0">ționat după ce a lipsit de la </span><span class="cf1">î</span><span class="cf0">nmorm</span><span class="cf1">â</span><span class="cf0">ntarea tat</span><span class="cf0">ălui său. </span><span class="cf4">„Nu l-am iertat”</span></span></h2>
<p class="pf0"><span class="cf0">F</span><span class="cf4">osta </span><span class="cf0">adversară a </span><span class="cf4">Simonei Halep, </span><span class="cf0">pe vremea c</span><span class="cf1">â</span><span class="cf0">nd cele dou</span><span class="cf0">ă mari sportive </span><span class="cf1">î</span><span class="cf0">mp</span><span class="cf0">ărțeau terenul de tenis, Jelena </span><span class="cf0">Dokic</span> <span class="cf4">a r</span><span class="cf0">ăbufnit, </span><span class="cf4">după ce </span><span class="cf0">nu a venit </span><span class="cf4">la înmormântarea tatălui său</span><span class="cf0">. </span></p>
<p class="pf0"><span class="cf4">Relația cu părintele său </span><span class="cf0">a fost una extrem de tensionată încă de pe vremea c</span><span class="cf1">â</span><span class="cf0">nd ea era o copil</span><span class="cf0">ă și abia ce </span><span class="cf1">î</span><span class="cf0">ncepuse s</span><span class="cf0">ă practice acest sport. A</span><span class="cf4">cesta a fost și <span>motivul pentru care ex-jucătoarea de tenis</span> a hotărât să </span><span class="cf0">nu fie prezentă la </span><span class="cf4">funeraliile acestuia</span><span class="cf0">, scrie <span>sportal.blic.rs</span>.</span></p>
<p class="pf0"><span class="cf5">Lucruri groaznice ies la iveală </span><span class="cf0">despre rela</span><span class="cf0">ția </span><span class="cf1">î</span><span class="cf0">ncordat</span><span class="cf0">ă pe care </span><span class="cf2">Jelena </span><span class="cf0">a avut-o cu tat</span><span class="cf0">ăl său </span><span class="cf5">Damir. Ea </span><span class="cf2">a explicat la un post de televiziune din Australia</span> <span class="cf2">de ce nu a venit la înmormântarea tat</span><span class="cf5">ălui ei. </span></p>
<p class="pf0"><span class="cf6">„</span><span class="cf5">Nu am simțit că trebuie să vin. Ăsta e sf</span><span class="cf2">âr</span><span class="cf5">șitul, s-a terminat. Nu-l iert și nu trebuie să-l iert, dar este un lucru important pentru mine de spus. Nu-l urăsc. A trebuit să mă regăsesc. Cazi, faci greșeli, de un milion de ori, dar e </span><span class="cf2">în regul</span><span class="cf5">ă dacă te ridici. Nu sunt o victimă, nu caut milă și compasiune.</span></p>
<p class="pf0"><span class="cf5">Este important pentru mine că cineva care trece prin ceva similar să vadă cum am reușit să ies din toate astea și să spună: </span><span class="cf6">„</span><span class="cf5">Știi ce, ea a reușit, poate pot și eu să reușesc”, a spus Jelena </span><span class="cf5">Dokić</span><span class="cf5">. </span></p>
<div class="wp-caption aligncenter" id="attachment_20298098" style="width: 627px"><img alt="" aria-describedby="caption-attachment-20298098" class="size-full wp-image-20298098" decoding="async" fetchpriority="high" height="816" src="https://www.prosport.ro//wp-content/uploads/2025/10/Screenshot-2025-10-14-181514.png" width="617"/><p class="wp-caption-text" id="caption-attachment-20298098">Foto: Instagram<br/>dokic_jelena</p></div>
<h2 class="pf0"><span><span class="cf0">Dezvăluiri cutremurătoare. </span><span class="cf3">„</span><span class="cf0">A</span><span class="cf2">m fost bătută brutal, lovită cu pumnii, cu picioarele în cap, până la punctul în care mi-am pierdut cunoștința</span><span class="cf0">”</span></span></h2>
<p class="pf0"><span class="cf2">Jelena </span><span class="cf2">Dokić</span><span> locuiește acum </span><span class="cf2"><span>și lucrează în Australia</span> și nu se știe dacă </span><span class="cf0">mai vrea </span><span class="cf1">î</span><span class="cf0">n atare condi</span><span class="cf0">ții să mai revină </span><span class="cf2">în Serbia</span><span class="cf0">. La fel nu se cunoa</span><span class="cf0">ște </span><span class="cf1">î</span><span class="cf0">n ce rela</span><span class="cf0">ții se mai află </span><span class="cf1">î</span><span class="cf0">n momentul de fa</span><span class="cf0">ță cu </span><span class="cf2">mama și fratele ei.</span> <span class="cf2">Într</span><span class="cf2">-o m</span><span class="cf5">ărturisire emoționantă, ea a dezvăluit ce drame a trăit alături de tatăl său, cel care a maltratat-o fizic de nenumărate ori, lăs</span><span class="cf2">â</span><span class="cf5">nd-o </span><span class="cf2">î</span><span class="cf5">ncon</span><span class="cf5">știentă</span><span class="cf5">.</span></p>
<p class="pf0"><span class="cf5">Ba mai mult, ea a fost cea care l-a căutat după zece ani </span><span class="cf2">î</span><span class="cf5">n care nu </span><span class="cf5">și-au vorbit și a </span><span class="cf2">î</span><span class="cf5">ncercat s</span><span class="cf5">ă se </span><span class="cf2">î</span><span class="cf5">mpace cu el. </span><span class="cf2">Î</span><span class="cf5">n zadar! </span></p>
<p class="pf0"><span class="cf6">„</span><span class="cf5">Trebuie să accept asta și să mă </span><span class="cf2">împac cu faptul c</span><span class="cf5">ă tatăl meu nu m-a iubit niciodată. Cred că nu poți face asta copilului tău dacă </span><span class="cf2">îl iube</span><span class="cf5">ști cu adevărat. Am </span><span class="cf2">împlinit </span><span class="cf5">șase ani, am </span><span class="cf2">început s</span><span class="cf5">ă joc tenis și abuzurile au </span><span class="cf2">început deja atunci. Deja la vârsta de 9-10 ani, am fost b</span><span class="cf5">ătută brutal, lovită cu pumnii, cu picioarele </span><span class="cf2">în cap, pân</span><span class="cf5">ă la punctul </span><span class="cf2">în care mi-am pierdut cuno</span><span class="cf5">ștința. </span></p>
<p class="pf0"><span class="cf5">Atunci te consideri o persoană fără valoare. Am </span><span class="cf2">încercat s</span><span class="cf5">ă mă </span><span class="cf2">împac cu el de dou</span><span class="cf5">ă sau trei ori, dar nu a fost posibil. E greu să te </span><span class="cf2">împaci cu cineva care nu arat</span><span class="cf5">ă nicio remușcare. Chiar a spus că o va face din nou. Am fost despărțiți timp de zece ani”, a mai spus fosta sportivă cu origini sârbești.<br/>
</span></p>
<p><!--EndFragment --></p>

]]></description>
    </item>
    <item>
      <title>Jaqueline Cristian și Sorana Cîrstea, calificate în optimile de la WTA 250 Osaka. Suma care le intră în cont celor două românce</title>
      <link>https://www.prosport.ro/alte-sporturi/tenis/jaqueline-cristian-si-sorana-cirstea-calificate-in-optimile-de-la-wta-250-osaka-suma-care-le-intra-in-cont-celor-doua-romance-20297731</link>
      <description><![CDATA[<img src="https://www.prosport.ro//wp-content/uploads/2025/10/Jaqueline-Cristian-si-Sorana-Cirstea-calificate-in-optimile-de-la-WTA-250-Osaka.-Suma-care-le-intra-in-cont-celor-doua-romance.jpg"/><br/><p>Jaqueline Cristian (27 de ani) și Sorana Cîrstea (35 de ani), cele mai bune jucătoare de tenis din România la acest moment, s-au calificat în optimile turneului WTA 250 de la Osaka, dotat cu premii totale de 275.094 de dolari. Favorita turneului este nipona Naomi Osaka (27 de ani), fost lider mondial și deținătoare a patru titluri de Grand Slam.</p>
<p>Jaqueline Cristian (locul 47 WTA) a trecut, marți dimineață, de italianca Elisabetta Cocciaretto (locul 91 WTA), în două seturi, 6-2, 7-6 (4), după aproape două ore de joc. <span>Sorana Cîrstea (locul 51 WTA)</span> a învins-o pe Moyuka Uchijima (locul 81 WTA), scor 2-6, 6-4, 6-2.</p>
<p>Pentru accederea în această fază a competiției, cele două sportive vor primi câte 30 de puncte WTA și și-au asigurat un cec de 4.470 de dolari.</p>
<h2><span>Jaqueline Cristian și Sorana Cîrstea s-au calificat în optimile de la Osaka</span></h2>
<p>Jaqueline Cristian (locul 47 WTA) s-a impus în fața italiencei Elisabetta Cocciaretto (locul 91 WTA), scor 6-2, 7-6 (4), și s-a calificat în optimile turneului WTA 250 de la Osaka.</p>
<p>Cristian a condus primul set, fără să piardă niciun game pe propriul serviciu. Actul secund a fost mai echilibrat, deși primele trei gameuri au fost adjudecate de româncă. Italianca a revenit în joc și a egalat la 3-3, ca apoi fiecare să își câștige game-ul de serviciu, iar setul să fie trimis în tie-break. Deși a pornit cu stângul în prelungirile setului, Cristian a reușit să recupereze puncte, a făcut dublu break și apoi și-a câștigat punctele pe serviciul său, luând avans pe tabelă, până la 5-2. A pierdut următoarele două puncte, dar s-a impus cu 7-4 în tie-break.</p>
<p>Următoarea adversară a româncei va fi iberica Jessica Bouzas Maneiro (locul 40 WTA, favorita 8). Cele două jucătoare s-au mai confruntat o singură dată, în primul tur la Beijing Open 2025, meciul fiind adjudecat de sportiva din Spania, scor 6-4, 6-0.</p>
<p>Sorana Cîrstea a învins-o, luni, pe nipona Moyuka Uchijima, beneficiara unui wild-card. După ce a pierdut primul set, 2-6, Cîrstea a reușit să intre în meci și a luat următoarele două seturi, cu 6-4 și 6-2. Românca a avut un procentaj bun pe primul serviciu câștigat, de 70%, dar și în privința returului câștigător, de 39% (pe primul retur), respectiv 60% (pentru al doilea retur câștigător).  De asemenea, a reușit patru ași, dar a și făcut patru duble greșeli, în timp ce adversara a avut doar două „duble”.</p>
<p>În optimi, Sorana Cîrstea o va întâlni pe britanica Katie Boulter (29 de ani, locul 59 WTA), acesta fiind primul meci dintre cele două sportive.</p>
<h2><span>Jaqueline Cristian, peste 1 milion de dolari în carieră</span></h2>
<p>Cristian este în prezent cea mai bine clasată jucătoare din România, iar premiile pe care le-a câștigat de-a lungul carierei sale au depășit 1.100.000 de dolari, potrivit site-ului <span>WTA</span>.</p>
<p>În clasamentul premiilor câștigate din tenis, Simona Halep conduce în rândul româncelor, cu suma de 40.236.618 dolari, fiind urmată de <span>Sorana Cîrstea, care a trecut de „borna” de 10.000.000</span>.</p>

]]></description>
    </item>
    <item>
      <title>Simona Halep a făcut peste 40.000.000 de dolari. Pe ce loc se află în clasamentul bogăției și cine a depășit-o substanțial</title>
      <link>https://www.prosport.ro/alte-sporturi/tenis/simona-halep/simona-halep-a-facut-peste-40-000-000-de-dolari-pe-ce-loc-se-afla-in-clasamentul-bogatiei-si-cine-a-depasit-o-substantial-20297723</link>
      <description><![CDATA[<img src="https://www.prosport.ro//wp-content/uploads/2025/10/Simona-Halep-a-facut-peste-40.000.000-de-dolari.-Pe-ce-loc-se-afla-in-clasamentul-bogatiei-si-cine-a-depasit-o-substantial-2-1400x939.jpg"/><br/><p>Simona Halep, sportivă care s-a retras din activitate la începutul acestui an, a făcut peste 40 de milioane de dolari din tenis, dar a fost depășită de mai multe jucătoare celebre.</p>
<p>Sportiva din Constanța ocupă doar poziția a cincea în clasamentul bogăției, care este dominat categoric de către Serena Williams.</p>
<h2><span>Simona Halep a câștigat peste 40 de milioane de dolari din tenis</span></h2>
<p><span>Simona Halep, sportivă care a ales să se retragă din activitate la începutul acestui an</span>, după eliminarea de la Transylvania Open, a câștigat o adevărată avere din Tenis. Sportiva din Constanța figurează în clasamentul bogăției cu o sumă de 40.236.618 de dolari, dar ocupă doar poziția a cincea în această ierarhie.</p>
<p>Simona Halep este depășită în acest clasament de mai multe nume uriașe din tenis, iar legendara Serena Williams rămâne pe prima poziție, cu încasări care ajung la 94.816.730 de dolari. Pe poziția a doua a clasamentului au ajuns Iga Swiatek, care a câștigat din tenis nu mai puțin de 42.945.490 de dolari, urcând un loc în această ierarhie. Astfel, Iga Swiatek a depășit-o pe Venus Williams, care a ajuns pe poziția a treia, cu 42.867.364 de dolari. Aryna Sabalenka este sportiva aflată în fața Simonei Halep. Aceasta ocupă poziția a patra, înregistrând câștiguri de 42.480.621 de dolari.</p>
<h2><span>Cele 10 sportive care s-au îmbogățit din tenis</span></h2>
<p>Victoria Azarenka, Maria Sharapova, Petra Kvitova, Caroline Wozniack și Angelique Kerber sunt celelalte sportive care se află în TOP 10 când vine vorba despre câștigurile înregistrate în tenis. Astfel, clasamentul este următorul:</p>
<p>No. 1: Serena Williams, $94,816,730<br/>
No. 2: Iga Swiatek, $42,945,490 [+1]<br/>
No. 3: Venus Williams, $42,867,364 [-1]<br/>
No. 4: Aryna Sabalenka, $42,480,621<br/>
No. 5: Simona Halep, $40,236,618<br/>
No. 6: Victoria Azarenka, $38,890,473<br/>
No. 7: Maria Sharapova, $38,777,962<br/>
No. 8: Petra Kvitova, $37,653,615<br/>
No. 9: Caroline Wozniacki, $36,479,231<br/>
No. 10: Angelique Kerber, $32,545,460</p>
<h2><span>Cum încearcă Simona Halep să-i mărească averea</span></h2>
<p>Din momentul în care a decis să renunțe la tenisul profesionist, <span>Simona Halep a început să se ocupe tot mai mult de afacerile pe care le are</span>. Printre acestea se numără și hotelul care îi poartă numele, din Poiana Brașov. Cei care își doresc să se cazeze în hotelul fostului lider WTA în luna decembrie vor fi nevoiți să scoată din buzunare sume importante de bani, întrucât prețurile sunt destul de piperate.</p>
<p>Conform informațiilor oferite de jurnaliștii de la Click, cei care doresc să se cazeze la hotelul Simonei Halep, din Poiana Brașov, în luna decembrie, vor fi nevoiți să achite sume cuprinse între 975 și 1.530 de lei, pe noapte, pentru două persoane, cu mic dejun inclus.</p>
<p>Hotelul Simonei Halep din Poiana Brașov se află la la aproximativ 9,4 km de Dino Parc și la 11 km de The White Tower. Proprietatea, una de lux, le pune la dispoziție clienților un restaurant, precum și o sală de fitness, o saună și cadă cu hidromasaj.</p>

]]></description>
    </item>
  </channel>
</rss>
