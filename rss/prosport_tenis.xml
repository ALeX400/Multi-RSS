<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>George Cosac, schimbare de strategie în perspectiva partidei cu Paraguay din Cupa Davis: „Mergem pe mâna puștilor”. EXCLUSIV</title>
      <link>https://www.prosport.ro/alte-sporturi/tenis/george-cosac-schimbare-de-strategie-in-perspectiva-partidei-cu-paraguay-din-cupa-davis-mergem-pe-mana-pustilor-exclusiv-20297792</link>
      <description><![CDATA[<img src="https://www.prosport.ro//wp-content/uploads/2018/12/17789602/1-cosac.jpg"/><br/><p>Meciurile câștigate de echipa de Cupa Davis a României în fața formației similare a Salvadorului, chiar pe terenul acesteia, au adus cu sine și debutul unor jucători.</p>
<p>Care și-au făcut foarte bine treaba, dovedind că sunt dornici de afirmare și în mare foame de rezultate.</p>
<h2><span>Ce face George Cosac înainte de partida cu Paraguay din februarie 2026</span></h2>
<p>Următorul meci echipa României îl vom avea anul viitor, cu reprezentativa Paraguayului. Confruntarea va avea loc în America de Sud, pe 6-7 sau 7-8 februarie 2026.</p>
<p>„Va fi un meci deloc ușor. Mai ales că se va juca pe terenul lor. O deplasare lungă, cu schimbare de fus orar dar și cu o responsabilitate pentru jucătorii pe care-i vom convoca”, a precizat George Cosac, președintele Federației Române de Tenis.</p>
<p>Chiar dacă mai e mult timp până la anunțarea componenților echipei care vor face deplasarea în Paraguay, Cosac se gândește, în principiu, tot la debutanții din meciurile cu Salvador.</p>
<p>„De comun acord cu staff-ul echipei de Cupă Davis, cu antrenorul Adrian Marcu, vom opta pentru cea mai bună variantă, la momentul respectiv. Dacă e să mă întrebați pe mine, eu unul aș opta tot pentru jucătorii care au învins echipa din Salvador. Pe mâna puștilor.</p>
<p>Ne dorim să construim o echipă tânără, de viitor, motiv pentru care trebuie să avem continuitate. Staff-ul tehnic va însă ultimul cuvânt în acest sens”, a mai explicat George Cosac.</p>
<p>Echipa masculină de tenis a României a învins acum o lună El Salvador cu scorul de 3-1 în primul tur al Grupei Mondiale II a Cupei Davis, la Santa Tecla. Victoria a fost asigurată de tenismenul Radu David Ţurcanu, care a învins pe Cesar Cruz cu 7-6 (7/5), 6-3, aducând punctul decisiv pentru România.</p>
<h2><span>Ce a spus Adrian Marcu după victoria cu El Salvador?</span></h2>
<p>„Începem să jucăm și cu o echipă mai tânără care își dorește să joace și să fie acolo. Iar în cazul ăsta trebuie să facem totul pentru ei ca să se antreneze cât mai bine.</p>
<p>Nu putem să spunem că se vede deja o echipă mare de Cupa Davis a României, deocamdată băieții sunt locurile 600-700.</p>
<p>Echipă mare aveam când jucam cu Andrei Pavel în top 20, cu Adrian Voinea în top 30 și ceva și Dinu Pescariu în top 100… deci până atunci mai este, dar e un început. Încercăm să dăm o direcție tenisului masculin, care a coborât în ultimii ani… e normal că a coborât pentru că tenisul în România nu e finanțat.</p>
<p><img alt="" class="aligncenter size-large wp-image-19336968" decoding="async" fetchpriority="high" height="792" sizes="(max-width: 1400px) 100vw, 1400px" src="https://www.prosport.ro//wp-content/uploads/2021/09/adrian-marcu-1400x792.jpg" srcset="https://www.prosport.ro/wp-content/uploads/2021/09/adrian-marcu-1400x792.jpg 1400w, https://www.prosport.ro/wp-content/uploads/2021/09/adrian-marcu-768x435.jpg 768w, https://www.prosport.ro/wp-content/uploads/2021/09/adrian-marcu-1536x869.jpg 1536w, https://www.prosport.ro/wp-content/uploads/2021/09/adrian-marcu.jpg 1589w" width="1400"/></p>
<p>Nu semeni nimic, dar culegi? Ar fi frumos. Din perspectiva asta suntem sub orice critică și n-ar trebui să avem nicio pretenție”, a punctat acesta.</p>
<p>România şi Paraguay n-au disputat niciun meci până acum în Cupa Davis. Cei mai bine clasaţi paraguayeni în clasamentul ATP la simplu sunt Adolfo Daniel Vallejo (21 ani), pe 289, şi Hernando Jose Escurra Isnardi (27 ani), pe 1.282.</p>

]]></description>
    </item>
    <item>
      <title>Jaqueline Cristian și Sorana Cîrstea, calificate în optimile de la WTA 250 Osaka. Suma care le intră în cont celor două românce</title>
      <link>https://www.prosport.ro/alte-sporturi/tenis/jaqueline-cristian-si-sorana-cirstea-calificate-in-optimile-de-la-wta-250-osaka-suma-care-le-intra-in-cont-celor-doua-romance-20297731</link>
      <description><![CDATA[<img src="https://www.prosport.ro//wp-content/uploads/2025/10/Jaqueline-Cristian-si-Sorana-Cirstea-calificate-in-optimile-de-la-WTA-250-Osaka.-Suma-care-le-intra-in-cont-celor-doua-romance.jpg"/><br/><p>Jaqueline Cristian (27 de ani) și Sorana Cîrstea (35 de ani), cele mai bune jucătoare de tenis din România la acest moment, s-au calificat în optimile turneului WTA 250 de la Osaka, dotat cu premii totale de 275.094 de dolari. Favorita turneului este nipona Naomi Osaka (27 de ani), fost lider mondial și deținătoare a patru titluri de Grand Slam.</p>
<p>Jaqueline Cristian (locul 47 WTA) a trecut, marți dimineață, de italianca Elisabetta Cocciaretto (locul 91 WTA), în două seturi, 6-2, 7-6 (4), după aproape două ore de joc. <span>Sorana Cîrstea (locul 51 WTA)</span> a învins-o pe Moyuka Uchijima (locul 81 WTA), scor 2-6, 6-4, 6-2.</p>
<p>Pentru accederea în această fază a competiției, cele două sportive vor primi câte 30 de puncte WTA și și-au asigurat un cec de 4.470 de dolari.</p>
<h2><span>Jaqueline Cristian și Sorana Cîrstea s-au calificat în optimile de la Osaka</span></h2>
<p>Jaqueline Cristian (locul 47 WTA) s-a impus în fața italiencei Elisabetta Cocciaretto (locul 91 WTA), scor 6-2, 7-6 (4), și s-a calificat în optimile turneului WTA 250 de la Osaka.</p>
<p>Cristian a condus primul set, fără să piardă niciun game pe propriul serviciu. Actul secund a fost mai echilibrat, deși primele trei gameuri au fost adjudecate de româncă. Italianca a revenit în joc și a egalat la 3-3, ca apoi fiecare să își câștige game-ul de serviciu, iar setul să fie trimis în tie-break. Deși a pornit cu stângul în prelungirile setului, Cristian a reușit să recupereze puncte, a făcut dublu break și apoi și-a câștigat punctele pe serviciul său, luând avans pe tabelă, până la 5-2. A pierdut următoarele două puncte, dar s-a impus cu 7-4 în tie-break.</p>
<p>Următoarea adversară a româncei va fi iberica Jessica Bouzas Maneiro (locul 40 WTA, favorita 8). Cele două jucătoare s-au mai confruntat o singură dată, în primul tur la Beijing Open 2025, meciul fiind adjudecat de sportiva din Spania, scor 6-4, 6-0.</p>
<p>Sorana Cîrstea a învins-o, luni, pe nipona Moyuka Uchijima, beneficiara unui wild-card. După ce a pierdut primul set, 2-6, Cîrstea a reușit să intre în meci și a luat următoarele două seturi, cu 6-4 și 6-2. Românca a avut un procentaj bun pe primul serviciu câștigat, de 70%, dar și în privința returului câștigător, de 39% (pe primul retur), respectiv 60% (pentru al doilea retur câștigător).  De asemenea, a reușit patru ași, dar a și făcut patru duble greșeli, în timp ce adversara a avut doar două „duble”.</p>
<p>În optimi, Sorana Cîrstea o va întâlni pe britanica Katie Boulter (29 de ani, locul 59 WTA), acesta fiind primul meci dintre cele două sportive.</p>
<h2><span>Jaqueline Cristian, peste 1 milion de dolari în carieră</span></h2>
<p>Cristian este în prezent cea mai bine clasată jucătoare din România, iar premiile pe care le-a câștigat de-a lungul carierei sale au depășit 1.100.000 de dolari, potrivit site-ului <span>WTA</span>.</p>
<p>În clasamentul premiilor câștigate din tenis, Simona Halep conduce în rândul româncelor, cu suma de 40.236.618 dolari, fiind urmată de <span>Sorana Cîrstea, care a trecut de „borna” de 10.000.000</span>.</p>

]]></description>
    </item>
    <item>
      <title>Simona Halep a făcut peste 40.000.000 de dolari. Pe ce loc se află în clasamentul bogăției și cine a depășit-o substanțial</title>
      <link>https://www.prosport.ro/alte-sporturi/tenis/simona-halep/simona-halep-a-facut-peste-40-000-000-de-dolari-pe-ce-loc-se-afla-in-clasamentul-bogatiei-si-cine-a-depasit-o-substantial-20297723</link>
      <description><![CDATA[<img src="https://www.prosport.ro//wp-content/uploads/2025/10/Simona-Halep-a-facut-peste-40.000.000-de-dolari.-Pe-ce-loc-se-afla-in-clasamentul-bogatiei-si-cine-a-depasit-o-substantial-2-1400x939.jpg"/><br/><p>Simona Halep, sportivă care s-a retras din activitate la începutul acestui an, a făcut peste 40 de milioane de dolari din tenis, dar a fost depășită de mai multe jucătoare celebre.</p>
<p>Sportiva din Constanța ocupă doar poziția a cincea în clasamentul bogăției, care este dominat categoric de către Serena Williams.</p>
<h2><span>Simona Halep a câștigat peste 40 de milioane de dolari din tenis</span></h2>
<p><span>Simona Halep, sportivă care a ales să se retragă din activitate la începutul acestui an</span>, după eliminarea de la Transylvania Open, a câștigat o adevărată avere din Tenis. Sportiva din Constanța figurează în clasamentul bogăției cu o sumă de 40.236.618 de dolari, dar ocupă doar poziția a cincea în această ierarhie.</p>
<p>Simona Halep este depășită în acest clasament de mai multe nume uriașe din tenis, iar legendara Serena Williams rămâne pe prima poziție, cu încasări care ajung la 94.816.730 de dolari. Pe poziția a doua a clasamentului au ajuns Iga Swiatek, care a câștigat din tenis nu mai puțin de 42.945.490 de dolari, urcând un loc în această ierarhie. Astfel, Iga Swiatek a depășit-o pe Venus Williams, care a ajuns pe poziția a treia, cu 42.867.364 de dolari. Aryna Sabalenka este sportiva aflată în fața Simonei Halep. Aceasta ocupă poziția a patra, înregistrând câștiguri de 42.480.621 de dolari.</p>
<h2><span>Cele 10 sportive care s-au îmbogățit din tenis</span></h2>
<p>Victoria Azarenka, Maria Sharapova, Petra Kvitova, Caroline Wozniack și Angelique Kerber sunt celelalte sportive care se află în TOP 10 când vine vorba despre câștigurile înregistrate în tenis. Astfel, clasamentul este următorul:</p>
<p>No. 1: Serena Williams, $94,816,730<br/>
No. 2: Iga Swiatek, $42,945,490 [+1]<br/>
No. 3: Venus Williams, $42,867,364 [-1]<br/>
No. 4: Aryna Sabalenka, $42,480,621<br/>
No. 5: Simona Halep, $40,236,618<br/>
No. 6: Victoria Azarenka, $38,890,473<br/>
No. 7: Maria Sharapova, $38,777,962<br/>
No. 8: Petra Kvitova, $37,653,615<br/>
No. 9: Caroline Wozniacki, $36,479,231<br/>
No. 10: Angelique Kerber, $32,545,460</p>
<h2><span>Cum încearcă Simona Halep să-i mărească averea</span></h2>
<p>Din momentul în care a decis să renunțe la tenisul profesionist, <span>Simona Halep a început să se ocupe tot mai mult de afacerile pe care le are</span>. Printre acestea se numără și hotelul care îi poartă numele, din Poiana Brașov. Cei care își doresc să se cazeze în hotelul fostului lider WTA în luna decembrie vor fi nevoiți să scoată din buzunare sume importante de bani, întrucât prețurile sunt destul de piperate.</p>
<p>Conform informațiilor oferite de jurnaliștii de la Click, cei care doresc să se cazeze la hotelul Simonei Halep, din Poiana Brașov, în luna decembrie, vor fi nevoiți să achite sume cuprinse între 975 și 1.530 de lei, pe noapte, pentru două persoane, cu mic dejun inclus.</p>
<p>Hotelul Simonei Halep din Poiana Brașov se află la la aproximativ 9,4 km de Dino Parc și la 11 km de The White Tower. Proprietatea, una de lux, le pune la dispoziție clienților un restaurant, precum și o sală de fitness, o saună și cadă cu hidromasaj.</p>

]]></description>
    </item>
    <item>
      <title>Spaniolii îl ridică în slăvi pe Carlos Alcaraz și îl compară cu Ilie Năstase. Cum l-au numit ibericii pe român</title>
      <link>https://www.prosport.ro/alte-sporturi/tenis/spaniolii-il-ridica-in-slavi-pe-carlos-alcaraz-si-il-compara-cu-ilie-nastase-cum-l-au-numit-ibericii-pe-roman-20297272</link>
      <description><![CDATA[<img src="https://www.prosport.ro//wp-content/uploads/2025/10/Spaniolii-il-ridica-in-slavi-pe-Carlos-Alcaraz-si-il-compara-cu-Ilie-Nastase.-Cum-l-au-numit-ibericii-pe-roman.jpg"/><br/><p>Carlos Alcaraz (22 de ani), numărul 1 ATP, a reușit să bifeze nouă finale consecutive în acest sezon și este ridicat în slăvi de spanioli după ce a atins recordul stabilit prima dată de Ilie Năstase (79 de ani), cu care a și fost comparat.</p>
<p>„Nasty”, primul lider ATP din istoria tenisului masculin, a fost numit de ibericii de la <span>SportTak</span> ca fiind „una dintre cele mai decorate legende ale tenisului”. Din cele nouă finale, Alcaraz a reușit să câștige opt turnee, cel mai recent a fost la Tokyo, unde s-a impus în fața lui Taylor Fritz.</p>
<h2><span>Carlos Alcaraz este comparat cu legendarul Ilie Năstase</span></h2>
<p>Ibericul Carlos Alcaraz a avut un parcurs de excepție în acest sezon, în care a bifat nouă finale consecutive, un record care în anii  ’70 era stabilit de Ilie Năstase.</p>
<p>Înainte de <span>finala de la Tokyo</span>, Alcaraz a mai fost finalist la US Open, Cincinnati, Wimbledon, Queen’s, Roland Garros, Roma, Barcelona și Monte Carlo. Singura finală pierdută a fost cea de la Wimbledon, în care a fost învins de italianul Jannik Sinner. De precizat că cinci dintre finalele lui Alcaraz din acest sezon au fost cu Sinner.</p>
<p>„Ascensiunea imbatabilă a lui Carlos Alcaraz continuă să redefinească tenisul modern. Spaniolul de 22 de ani a ajuns în a noua sa finală consecutivă din sezonul 2025, după ce l-a învins pe Casper Ruud într-o semifinală disputată la Openul Japoniei. Cu acest punct de cotitură, Alcaraz a intrat oficial în compania celor mai buni jucători, egalând serii incredibile de finale odată deținute de Rafael Nadal, Jimmy Connors și Ilie Năstase – trei dintre cele mai decorate legende ale tenisului.</p>
<p>Prin bifarea a nouă finale consecutive, Carlos Alcaraz a egalat recordurile remarcabile ale lui Rafael Nadal (2013), Jimmy Connors (1973–1974) și Ilie Năstase (1972–1973). Seria lui Nadal a avut loc în una dintre cele mai bune sezoane ale sale, când a ajuns în nouă finale consecutive de la Chile Open până la Roland Garros, în timp ce Connors și Năstase au realizat performanțe similare în anii lor de vârf din anii 1970”, au scris cei de la SportTak.</p>
<h2><span>Alcaraz, în rândul legendelor</span></h2>
<p>În Open Era, era tenisului modern, doar șase jucători au reușit să ajungă la cel puțin zece finale consecutive. Astfel, performanța lui Alcaraz, care s-a impus pe toate suprafețele de joc, este una care îl pune pe tânărul iberic în rândul legendelor tenisului masculin.</p>
<p>Jucătorul cu cele mai multe finale consecutive este Ivan Lendl, cu o serie de 18 finale, între 1981 și 1982, acesta fiind urmat de Novak Djokovic și Roger Federer, cu câte 17 finale. Ceilalți trei jucători sunt: Bjorn Borg și Guillermo Vilas, cu câte 13 finale la rând, și John McEnroe, cu 11 finale consecutive.</p>
<p>În acest sezon, Carlos Alcaraz a câștigat 67 de meciuri, scriind istorie după<span> finala istorică de la Roland Garros, cu Jannik Sinner</span>,  și a pierdut șapte partide.</p>

]]></description>
    </item>
    <item>
      <title>Sorana Cîrstea a primit vestea de la WTA. Ce performanță!</title>
      <link>https://www.prosport.ro/alte-sporturi/tenis/sorana-cirstea-a-primit-vestea-de-la-wta-ce-performanta-20297540</link>
      <description><![CDATA[<img src="https://www.prosport.ro//wp-content/uploads/2025/10/Sorana-Cirstea-a-primit-vestea-de-la-WTA.-Ce-performanta-1400x780.jpg"/><br/><p><!--StartFragment --></p>
<p class="pf0"><span class="cf0">Sorana </span><span class="cf0">C</span><span class="cf1">î</span><span class="cf0">rstea</span><span class="cf0">, veste excelent</span><span class="cf0">ă din partea WTA. Sportiva noastră a avansat șapte locuri </span><span class="cf1">î</span><span class="cf0">n clasamentul feminin </span><span class="cf0">și se găsește </span><span class="cf1">î</span><span class="cf0">n momentul de fa</span><span class="cf0">ță pe locul 51.</span></p>
<p class="pf0"><span class="cf0">Jaqueline Cristian continuă să fie cea mai bine plasată jucătoare de tenis din Rom</span><span class="cf1">â</span><span class="cf0">nia, </span><span class="cf0">ea fiind acum pe poziția a 47-a, </span><span class="cf1">î</span><span class="cf0">n urcare o pozi</span><span class="cf0">ție.</span></p>
<h2 class="pf0"><span><span class="cf1">Sorana </span><span class="cf1">Cîrstea</span><span class="cf2">, veste excelentă din partea oficialilor </span><span class="cf1">WTA. </span><span class="cf2">Ce loc ocupă acum </span><span class="cf3">î</span><span class="cf2">n ierarhia mondial</span><span class="cf2">ă feminină</span></span></h2>
<p class="pf0"><span class="cf2">V</span><span class="cf4">este </span><span class="cf2">foarte bună primită de Sorana </span><span class="cf2">C</span><span class="cf3">î</span><span class="cf2">rstea</span><span class="cf2"> din partea WTA. </span><span>„Nora” lui Ion Țiriac a urcat șapte poziții </span><span class="cf4">în clasamentul feminin și se găsește în momentul de față pe locul 51</span><span class="cf2">, cu 1.155 de puncte acumulate. </span><span class="cf4">Jaqueline Cristian continuă să fie cea mai bine </span><span class="cf2">clasată </span><span class="cf4">jucătoare </span><span class="cf2">din țara noastră</span><span class="cf4">, ea fiind acum poziți</span><span class="cf2">onată pe </span><span class="cf4">47, în urcare o poziție</span><span class="cf2">, </span><span class="cf4">1.226 puncte.</span></p>
<p class="pf0"><span class="cf1">În Top 100 se </span><span class="cf2">reg</span><span class="cf2">ăsește și </span><span class="cf0">Gabriela Ruse, care a urcat un loc </span><span class="cf0">şi</span><span class="cf0"> este acum pe 99, cu 746 puncte. </span><span class="cf0">La r</span><span class="cf1">â</span><span class="cf0">ndul s</span><span class="cf0">ău, Anca </span><span class="cf0">Todoni</span><span class="cf0"> a urcat două locuri </span><span class="cf0">şi</span><span class="cf0"> se află pe 118, cu 646 puncte, </span><span class="cf1">în timp ce Irina Begu a coborât dou</span><span class="cf0">ă locuri </span><span class="cf0">şi</span><span class="cf0"> este pe 123, cu 634 puncte. Reamintim că Irina se confruntă de ceva timp cu probleme medicale și a anunțat săptăm</span><span class="cf1">â</span><span class="cf0">na </span><span class="cf0">trcut</span><span class="cf0">ă</span><span class="cf0"> că se retrage tempor4ar din tenis. </span></p>
<p><!--StartFragment --></p>
<p class="pf0"><span class="cf0">„Dup</span><span class="cf1">ă un timp de reflecție, mă simt pregătit să vă </span><span class="cf2">împ</span><span class="cf1">ărtășesc și vouă. Anul acesta m-am confruntat cu unele provocări legate de sănătate și energie și mi-am dat seama că trebuie să-mi ascult corpul și să am mai multă grijă de mine. </span><span class="cf1">De aceea, după Iași, am decis să iau o pauză de la tenis, fără a-i stabili un termen limită. Acesta nu este un rămas bun, ci doar o pauză pentru a mă putea concentra pe sănătatea și bunăstarea mea. </span><span class="cf2">T</span><span class="cf1">uturor </span><span class="cf0">v</span><span class="cf1">ă mulțumesc pentru dragostea și sprijinul pe care mi le-ați arătat de-a lungul acestei călătorii. </span><span class="cf2">Înseamn</span><span class="cf1">ă mai mult dec</span><span class="cf2">ât pot spune”, a scris Irina Begu pe Instagram. </span></p>
<div class="wp-caption aligncenter" id="attachment_20282063" style="width: 1410px"><img alt="" aria-describedby="caption-attachment-20282063" class="size-full wp-image-20282063" decoding="async" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/09/profimedia-1035051359.jpg" srcset="https://www.prosport.ro/wp-content/uploads/2025/09/profimedia-1035051359.jpg 1400w, https://www.prosport.ro/wp-content/uploads/2025/09/profimedia-1035051359-768x512.jpg 768w" width="1400"/><p class="wp-caption-text" id="caption-attachment-20282063">FOTO: Profimedia 25.09.2025</p></div>
<p><!--EndFragment --></p>
<h2 class="pf0"><span><span class="cf0">Aryna Sabalenka</span><span class="cf0"> n-are rival</span></span></h2>
<p class="pf0"><span class="cf0">Sportiva din Belarus Aryna </span><span class="cf0">Sabalenka</span><span> conduce în continuare de o manier</span><span class="cf0"><span>ă categorică ierarhia feminină</span>. Are </span><span class="cf1">10.400 puncte, </span><span class="cf2">în timp ce poloneza </span><span class="cf1">Iga</span> <span class="cf1">Swiatek</span><span class="cf2">, cea care a dominat la </span><span class="cf2">r</span><span class="cf3">â</span><span class="cf2">ndu</span><span class="cf2">-i anii trecu</span><span class="cf2">ți clasamentul, </span><span class="cf1">este pe </span><span class="cf2">locul secund</span><span class="cf1">, cu 8.768 puncte.</span></p>
<p class="pf0"><span class="cf0">Coco Gauff (SUA), </span><span class="cf0">c</span><span class="cf1">â</span><span class="cf0">ştigătoare</span><span class="cf0"> la Wuhan, ocupă locul 3, cu 7.873 puncte, iar topul este completat de americancele Amanda Anisimova, cu 5.924 puncte, </span><span class="cf0">şi</span><span class="cf0"> Jessica Pegula, finalistă la Wuhan, cu 5.183 puncte.</span></p>
<p class="pf0"><span class="cf2">Pe de alt</span><span class="cf2">ă parte, </span><span class="cf3">î</span><span class="cf0">n proba de dublu</span><span class="cf0">, Sorana </span><span class="cf0">C</span><span class="cf1">îrstea</span><span class="cf1"> este cel mai bine clasat</span><span class="cf0">ă dintre rom</span><span class="cf1">ânce: </span><span class="cf6">locul 54, </span><span class="cf1">în coborâre un loc, cu 1.514 puncte.</span></p>
<p><!--EndFragment --></p>

]]></description>
    </item>
  </channel>
</rss>
