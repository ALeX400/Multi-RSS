<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>TENIS A făcut-o praf pe rusoaica Mirra Andreeva: „N-are nicio șansă să fie numărul 1 sau să câștige vreun Grand Slam”</title>
      <link>https://www.prosport.ro/alte-sporturi/tenis/a-facut-o-praf-pe-rusoaica-mirra-andreeva-n-are-nicio-sansa-sa-fie-numarul-1-sau-sa-castige-vreun-grand-slam-20376674</link>
      <description><![CDATA[<img src="https://www.prosport.ro//wp-content/uploads/2026/02/A-facut-o-praf-pe-rusoaica-Mirra-Andreeva-1400x786.jpg"/><br/><p>Aflată pe locul 7 în clasamentul WTA, Mirra Andreeva a fost distrusă de celebrul ei compatiot, care a spus că n-are nicio șansă să fie lider 1 sau să câștige vreun Mare Șlem.</p>
<p>Fost lider mondial și având în palmares titlurile de la Australian Open și Roland Garros, rusul Yevgeny Kafelnikov a distrus-o pe noua stea a tenisului din țara lui.</p>
<h2><span>Mirra Andreeva n-are are nicio șansă să fie numărul 1 sau să câștige vreun Mare Șlem, spune celebrul ei compatriot</span></h2>
<p>În vârstă de 18 ani, Mirra Andreeva are un sezon bun, cu 9 victorii și doar 3 înfrângeri, dar lumea se așteaptă la mai mult de la ea, în contextul în care se află în Top 10 WTA. la Brisbane s-a oprit în sferturi, învinsă fiind de ucraineanca Marta Kostyuk, ulterior a câștigat turneul de la Adelaide, iar la Australian Open a fost învinsă în optimi, după ce trecuse de Donna Vekic, Maria Sakakri și <span>Gabriela Ruse, cu 6-3, 6-4</span>.</p>
<p>Prestația ei din meciul pierdut cu 2-6, 4-6 în fața ucrainencei Elina Svitolina a fost criticată dur de Yevgeny Kafelnikov. Acesta a spus că regretă că a urmărit meciul și susține că sportiva care <span>s-a impus în martie 2025 la Iași Open</span> nu are nicio șansă să câștige un Mare Șlem sau să ajungă pe locul 1 mondial.</p>
<p>„Sinceră, mi-aș fi dorit să nu fi urmărit meciul dintre Andreeva și Svitolina, pentru că a dezvăluit cu adevărat o mulțime de deficiențe în jocul Mirrei.</p>
<p>Și, având în vedere modul în care joacă acum, vă spun asta – puteți să mă urâți, puteți spune ce vreți – dar nu are nicio perspectivă de a deveni numărul 1 mondial sau de a câștiga un Mare Șlem.</p>
<p>Trebuie să priviți realitatea direct în ochi. Îmi doresc sincer – vă spun asta sincer – ca ea să se perfecționeze ca jucătoare de tenis și să câștige un număr imens de turnee de Grand Slam, dar pentru a face asta, ceva trebuie să se schimbe”, a explicat fostul lider mondial, potrivit <span>Tennis World USA</span>.</p>
<h2><span>Yevgeny Kafelnikov a câștigat 6 titluri de Mare Șlem, plus medalia olimpică de aur</span></h2>
<p>După ce a câștigat turneul de categorie WTA 500 de la Adelaide pentru a-și trece în cont al patrulea titlu, Andreeva a triumfat și în primele trei meciuri de la Melbourne Park, ajungând în optimile de finală.</p>
<p>Dar, pentru al treilea an consecutiv, ea a părăsit competiția în această fază, fiind învinsă cu 2-6 și 4-6 de Elina Svitolina. Pe parcursul meciului, Andreeva a avut dificultăți, pierzându-și serviciul de 5 ori. De asemenea, a avut 33 de erori neforțate și a convertit în punct doar două dintre cele 9 mingi de break.</p>
<p>Kafelnikov a câștigat, de-a lungul carierei, 26 de titluri la simplu și 27 la dublu, inclusiv 6 de Mare Șlem. S-a impus în 1996 la Roland Garros, după 7-6 (4), 7-5, 7-6 (4), cu germanul Michael Stich, și în 199 la Australian Open, când l-a învins pe suedezul Thomas Enqvist cu 4-6, 6-0, 6-4, 7-6 (1).</p>
<p>La dublu s-a impus la Roland Garros în 1992, 1997 și 2002, iar la US Open în 1997. De asemenea, are în palmares medalia olimpică de aur, după ce la evenimentul din 200, de la Sydney, a dispus în ultimul act de germanul Tommy Haas, după un meci maraton, cu 7-6 (4), 3–6, 6–2, 4–6, 6–3.</p>

]]></description>
    </item>
    <item>
      <title>TENIS Sorana Cîrstea, devastatoare la Cluj-Napoca!</title>
      <link>https://www.prosport.ro/alte-sporturi/tenis/sorana-cirstea-devastatoare-la-cluj-napoca-20376732</link>
      <description><![CDATA[<img src="https://www.prosport.ro//wp-content/uploads/2026/02/Sorana-Cirstea-devastatoare-la-Cluj-Napoca-1400x787.jpg"/><br/><p>Desemnată a treia favorită la Tranylvania Open, Sorana Cîrstea a fost devastatoare la Cluj-Napoca, calificându-se în sferturi, după ce a cedat un singur game.</p>
<p>Meciul dintre Sorana Cîrstea și clovena Tamara Zidansek a durat doar 54 de minute, iar jucătoarea română aflată pe locul 36 a cedat un singur game.</p>
<h2><span>Sorana Cîrstea a dat de pământ cu slovena Tamara Zidansek, la Cluj-Napoca</span></h2>
<p>Desemnată a treia favorită la Tranylvania Open, turneu organizat la Cluj-Napoca, <span>jucătoarea română de tenis Sorana Cîrstea</span> (36 WTA) nu a avut niciun fel de emoții în turul 2. Ea a avut nevoie de doar 54 de minute pentru a trece de Tamara Zidansek (153 WTA), venită din calificări, în fața căreia a cedat un singur game. Slovena a egalat la 1 în setul de debut, după care Cîrstea a avut o serie de 11 game-uri câștigate la rând.</p>
<p>Zidansek a ajuns pe tabloul principal de simplu deși a pierdut în ultimul tur al calificărilor, cu 1-6, 7-5, 0-6, în fața italiencei Lucrezia Stefanini, a treia favorită a acestei faze a competiției. Slovena a beneficiat de faptul că sportiva columbiană Camila Osorio s-a retras, după tragerea la sorți a tabloului.</p>
<p>În faza următoare, Sorana Cîrstea o va înfrunta pe favorita 5, Anastasia Potapova (58 WTA), deținătoarea trofeului. Scorul meciurilor directe este 1-1. Jucătoarea născută la Saratov, în Rusia, dar care reprezintă Austria din decembrie 2025, s-a impus cu 6-4, 6-7 (5), 7-5, în 2019, în sferturi la Budapesta, iar Sorana a învins în 2021, în optimi la Istanbul, cu 7-6 (6), 6-4.</p>
<h2><span>Jaqueline Cristian și Gabi Ruse s-au calificat în semifinale la dublu</span></h2>
<p>Într-un alt meci, jucătoarea britanică de origine română Emma Răducanu, principala favorită a competiției, s-a calificat și ea în sferturi, după ce a dispus de alt slovenă, Kaja Juvan, cu 7-5, 6-1.</p>
<p>Condusă cu un incredibil 5-0 în primul set, Răducanu (30 WTA) a câștigat, din acel moment, 12 game-uri și a mai cedat unul singur, la 4-0, când sportiva d epe locul 97 în lume a realizat break.</p>
<p><span>Umilită la simplu de ucraineanca Daria Snigur</span>, venită din calificări, în fața căreia a câștigat un singur game, Jaqueline Cristian și-a revenit din pumni și, alături de Gabi Ruse, s-a calificat în semifinale la dublu.</p>
<p>Cele două le-au învins pe Eudice Chong și En-Shuo Liang (Hong Kong, Taipei) cu 6-2, 7-5. Următoarele adversare sunt tot două sportive din Asia, chinezoaicele Xinyu Wang și Saisai Zheng, care le-au eliminat pe Irina Maria Bara și Ekaterine Gorgodze (Georgia) cu 7-5, 6-3.</p>
<p>Rezultatele înregistrate miercuri: Simplu, optimi de finală: Răducanu – Kaja 7-5, 6-1, Maja Chawlinska (Polonia) – Olga Danilovic (Serbia, cs 7) 6-1, 1-6, 6-2, Xinyu Wang (China, cs 4) – Rebeka Masarova (Elveția) 6-4, 6-2, Anastasia Potapova (Rusia, cs 5) – Anastasia Zaharova (Rusia) 1-6, 6-4, 6-3, Cîrstea – Tamara Zidansek 6-1, 6-0, Snigur – Cristian (cs 2) 6-1, 6-0</p>
<p>Dublu, sferturi de finală: Xinyu Wang, Saisai Zheng – Irina Bara, Ekaterine Gorgodze 7-5, 6-3, Jaqueline Cristian, Gabriela Ruse – Eudice Chong, En-Shuo Liang 6-2, 7-5, Veronika Erjavec, Tiantsoa Sarah Rakotomanga Rajaonah (Slovenia, Franța) – Dalila Jakupovic, Nika Radisic (Slovenia) 7-6 (5), 3-6, 10-6. În această fază a competiției se va mai juca meciul Chwalinska, Kamilla Rakhimova, Sara Sorribes Tormo (Uzbekistan, Spania; cs 3).</p>
<p>Programul sferturilor de finală, la simplu: Răducanu – Chawlinska, Wang – Oleksandra Oliynykova (Ucraina), Potapova – Cîrstea, Yue Yuan (China) – Snigur.</p>

]]></description>
    </item>
    <item>
      <title>TENIS Şoc la Transylvania Open! Jaqueline Cristian s-a făcut de râs şi a suferit o înfrângere uluitoare la Cluj-Napoca</title>
      <link>https://www.prosport.ro/alte-sporturi/tenis/soc-la-transylvania-open-jaqueline-cristian-s-a-facut-de-ras-si-a-suferit-o-infrangere-uluitoare-la-cluj-napoca-20376529</link>
      <description><![CDATA[<img src="https://www.prosport.ro//wp-content/uploads/2026/02/Soc-la-Transylvania-Open-1400x788.jpg"/><br/><p>Jucătoarea română de tenis Jaqueline Cristian, a doua favorită la Transylvania Open, s-a făcut de râs şi a suferit o înfrângere uluitoare la Cluj-Napoca.</p>
<p>Aflată pe locul 35 în clasamentul mondial, Jaqueline Cristian a fost umilită în turul 2 la Transylvania Open de Daria Snigur, în fața căreia a câștigat un singur game.</p>
<h2><span>Jaqueline Cristian a suferit o înfrângere uluitoare în runda a doua a turneului de la Cluj-Napoca</span></h2>
<p>Cea mai valoroasă jucătoare română de tenis a momentului, Jaqueline Cristian, aflată pe locul 30 în clasamentul mondial, a fost de nerecunoscut în meciul cu sportiva ucraineană Daria Snigur, care a contat pentru turul 2 la <span>Transylvania Open, turneu organizat la Cluj-Napoca</span>.</p>
<p>La o zi după ce a abut nevoie de două ore și 20 de minute pe teren pentru a o învinge, în runda inaugurală, pe italianca Lucrezia Stefanini (140 WTA), românca a avut parte de altă jucătoare venită din calificări, dar de această dată parcă nici nu a fost pe teren.</p>
<p>Snigur, care se găsește pe locul 144 WTA, s-a impus cu un incredibil 6-1, 6-0. Interesant este că Jaqueline a câștigat singurul game pe serviciul adversarei, egalând la 1. A urmat o serie de 10 game-uri la rând ale sportivei din Ucraina, care obține a doua victorie pe tabloul principal la Transylvania Open, după 6-3, 6-3 cu Tiantsoa Sarah Rakotomanga Rajaonah (Franța) în primul tur.</p>
<p>În calificări, Daria, desemnată a doua favorită a acestei faze a întercerii, le-a eliminat pe compatrioata ei Anhelina Kalinina cu 6-3, 6-1 și pe Alion Bolșova, născută la Chișinău noiembrie 1997, dar care din 2013 reprezintă Spania, cu un dublu 6-3.</p>
<h2><span>Este pentru a treia oară în carieră, când Cristian câștigă un singur game într-un meci din circuitul WTA</span></h2>
<p>Pentru Jaquelien Cristian, este cea mai dură înfrâgere a carierei. Ea a mai pierdut cu acest scor de două ori, dar adversarele erau mult mai valoroase. Prima dată când a câștigat un singur game într-un meci s-a întâmplat în 2019, în runda de debut la Bucharest Open. Ea a fost învinsă cu 1-6, 0-6 de kazaha Elena Rybakina.</p>
<p>De asemenea, în urmă cu 3 ani, tot în primul tur, dar la Australian Open, <span>Cristian ceda cu 0-6, 1-6 în fața americancei Jessica Pegula</span>, aflată pe locul 3 în lume la momentul respectiv și, pe cale de consecință, desemnată a treia favorită a turneului. Pegula avea să fie eliminată în semifinale de Victoria Azarenka (25 WTA, cs 24) din Belarus, cu 4-6, 1-6.</p>
<p>De asemenea, „Jaq” a avut parte de un meci în care nu a câștigat niciun meci, dar în circuitul ITF. Se întâmpla pe 21 februarie 2017, în turul 3 preliminar de la Rancho Santa Fe, când adversară i-a fost sportiva americană Chanelle Van Nguyen.</p>
<p>Jaqueline Cristian rămâne la Cluj-Napoca, deoarece joacă și la dublu la Transylvania Open, în turul secund. Ea și Gabi Ruse, beneficiare ale unui wildcard, le întâlnesc la această oră pe Eudice Chong (HKo, WTA) și En-Shuo Liang (Tpe, WTA), având 3-0 în primul set.</p>

]]></description>
    </item>
    <item>
      <title>TENIS Ce a pățit o unguroaică la Cluj. A vrut să-i dea o lecție</title>
      <link>https://www.prosport.ro/alte-sporturi/tenis/ce-a-patit-o-unguroaica-la-cluj-a-vrut-sa-i-dea-o-lectie-20375979</link>
      <description><![CDATA[<img src="https://www.prosport.ro//wp-content/uploads/2026/02/Ce-a-patit-o-unguroaica-la-Cluj.-A-vrut-sa-i-dea-o-lectie.jpg"/><br/><p>O ucraineancă i-a dat o lecție unei sportive din Ungaria la capătul unui meci de tenis disputat la Cluj.</p>
<p>Zilele acestea are loc Transylvania Open, unul dintre cele mai importante turnee de tenis feminin din România. Clujul găzduiește turneul WTA 250 în incinta BT Arena la care iau parte 32 de jucătoare pe tabloul de simplu și 32 de jucătoare în proba de dublu.</p>
<p>Nu au lipsit nici momentele controversate de la acest turneu, care se leagă de războiul din Ucraina. Sportiva Oleksandra Oliynykova a refuzat să dea mâna cu adversara sa, Anna Bondar, la finalul meciului din optimile de finală.</p>
<h2><span>Motivul pentru care o sportivă ucraineancă a refuzat să își salute adversara după meci</span></h2>
<p>Ucraineanca Oleksandra Oliynykova s-a ținut de cuvânt și după ce a câștigat meciul cu unguroaica Anna Bondar nu a mers să dea mâna cu adversara sa. Momentul a avut loc în optimile de finală de la Transylvania Open. Oliynykova a eliminat-o pe favorita numărul 8 a competiției, scor 6-4, 6-4.</p>
<p>Imediat după terminarea meciului, Anna Bondar a mers la fileu să dea mâna și să își felicite adversara, dar a avut parte de un refuz din partea ucrainencei. Deși Ungaria nu are nicio implicare în războiul din țara vecină, Oliynykova a fost deranjată de faptul că adversara sa a luat parte la un turneu desfășurat în Rusia, în urmă cu 4 ani.</p>
<p>„Anna Bondar a participat la turneul North Palmyra Trophies în decembrie 2022 – un eveniment desfășurat în Rusia, ignorând în mod clar sancțiunile internaționale. Turneul a fost finanțat de Gazprom, unul dintre pilonii financiari cheie ai mașinii de război a Rusiei.</p>
<p>Acestea sunt aceleași fonduri pe care Rusia le folosește pentru a ucide și mutila femei și copii ucraineni și pentru a distruge familiile și orașele noastre”, a transmis Oliynykova, într-un comunicat pentru BTU.</p>
<h2><span>Transylvania Open a ajuns la a șasea ediție</span></h2>
<p>Cel mai mare turneu de tenis feminin WTA 250 organizat la Cluj-Napoca a ajuns deja la a șasea ediție. Evenimentul se desfășoară integral pe BT Arena, din 2021. La start iau parte jucătoare importante din top 100, iar în 2022 acestea l-au desemnat ca fiind cel mai bun turneu din categoria sa.</p>
<p>Un fost lider mondial WTA a cucerit acest turneu în 2024. Karolina Pliskova a câștigat finala în fața unei românce, Ana Bogdan. La ediția de anul trecut, câștigată de Anastasia Potapova, s-a retras din circuit Simona Halep.</p>
<p>Și pentru Sorana Cîrstea este <span>ultima apariție</span> la acest turneu, sportiva ajunsă la 36 de ani anunțându-și retragerea la finalul acestui sezon.</p>
<p>La ediția din 2026, una din <span>cele mai spectaculoase apariții </span>este cea a Emmei Răducanu, revenită după 5 ani la Cluj. Sâmbătă, 7 februarie, vor avea loc finalele celor două probe, la simplu și dublu.</p>

]]></description>
    </item>
    <item>
      <title>TENIS Novak Djokovic, anunț în presa sârbă despre retragere. „Nu pot să mă gândesc la viitor în acest moment”</title>
      <link>https://www.prosport.ro/alte-sporturi/tenis/novak-djokovic-anunt-in-presa-sarba-despre-retragere-nu-pot-sa-ma-gandesc-la-viitor-in-acest-moment-20376265</link>
      <description><![CDATA[<img src="https://www.prosport.ro//wp-content/uploads/2026/02/Novak-Djokovic-anunt-in-presa-sarba-despre-retragere.-„Nu-pot-sa-ma-gandesc-la-viitor-in-acest-moment-scaled-e1770189442254-1400x760.jpg"/><br/><p>La nici o săptămână distanță după ce a pierdut dramatic finala Australian Open 2026, scor 6-2, 2-6, 3-6, 5-7 în fața lui Carlos Alcaraz (22 de ani – 1 ATP), Novak Djokovic (38 de ani – 3 ATP) a făcut un anunț în presa sârbă despre retragere.</p>
<p>Câștigător a nu mai puțin de 24 de titluri de Grand Slam la simplu, Djokovic va împlini vârsta de 39 de ani la data de 22 mai 2026.</p>
<h2><span>Novak Djokovic nu vrea să vorbească despre retragere, dar simte că fizicul nu îl mai duce mult</span></h2>
<p><span>Novak Djokovic a fost răpus dramatic de Carlos Alcaraz în finala Australian Open 2026</span> și a ratat șansa de a pune mâna pe cel de-al 25-lea trofeu de Grand Slam și implicit pe cel de-al 11-lea titlu la Melbourne.</p>
<p>După cele peste trei ore de joc, la capătul cărora a fost învins în patru seturi, <span>Novak Djokovic a susținut un discurs memorabil în fața australienilor</span> și i-a îndreptat câteva cuvinte și lui Rafael Nadal, care a urmărit confruntarea din tribune.</p>
<p>Și, printre altele, sârbul a vorbit și despre retragere, refuzând să le spună fanilor de la Melbourne dacă vor mai avea ocazia să îl vadă și la anul:</p>
<p>„Nimeni nu știe ce se va întâmpla mâine, dar peste 6 sau 12 luni. A fost o călătorie minunată. Vă iubesc foarte mult pe toți”, a transmis „Nole”.</p>
<p>Acum, la câteva zile bune după finala pierdută, Novak Djokovic a fost luat la întrebări de jurnaliștii sârbi și chestionat concret despre retragere.</p>
<p>Însă, fostul lider ATP a reacționat la fel de misterios, chiar dacă de data aceasta a oferit și ceva argumente pentru spusele sale:</p>
<p>„Nu știu! Nu știu dacă îi voi revedea pe fanii australieni, de aceea am lăsat întrebarea deschisă. Mă urmăriți de mult timp și știți că nu mă prefac, nu mint, nu răstălmăcesc adevărul, sunt doar sincer. V-am spus în ultimele luni că nu știu exact cât voi mai juca. Mi-ar fi plăcut să joc până la Jocurile Olimpice din 2028, dar acum pare greu. Poate că pot participa la un turneu pe an, poate la 15, poate la două, poate la 7, nu știu”, le-a declarat Novak Djokovic, sârbilor de la <span>Sport Klub</span>.</p>
<h2><span>Se va lăsa purtat de val în finalul carierei</span></h2>
<p>Mai departe, „Nole” a spus că nu își va mai face planuri pe termen lung pentru finalul carierei, ci pur și simplu se va lăsa purtat de val. Iar dacă fizicul îi va permite să ia parte la turnee, atunci nu se va da la o parte:</p>
<p>„Nici măcar nu vreau să iau decizii pe termen lung cu privire la program. Vreau doar să fiu cu familia mea acum și vom vedea ce se întâmplă în continuare. Sincer, habar n-am, nu pot să mă gândesc la viitor în acest moment. S-au întâmplat niște lucruri în ceea ce privește sănătatea, care, din păcate, au afectat schimbarea bruscă de energie și însăși senzația de pe teren. Nu știu, asta m-a enervat și dezamăgit cel mai mult. Desigur, joc cu numărul unu mondial – e foarte posibil să pierd -, dar mă enervează foarte mult că acest lucru (n.r. problemele legate de ordin fizic) s-a întâmplat deja des în ultimii doi ani. Pur și simplu apare o schimbare și, atunci, nu mai sunt eu însumi. Adică, eram în formă perfectă, 6-2, totul mergea, simțeam mingea și apoi a venit o scădere bruscă de energie. E frustrant”, a completat Novak Djokovic.</p>

]]></description>
    </item>
  </channel>
</rss>
