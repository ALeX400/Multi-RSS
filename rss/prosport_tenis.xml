<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Chinezii plătesc bine. Ce sume au câștigat Sorana Cîrstea și Gabriela Ruse la Beijing</title>
      <link>https://www.prosport.ro/alte-sporturi/tenis/chinezii-platesc-bine-ce-sume-au-castigat-sorana-cirstea-si-gabriela-ruse-la-beijing-20282317</link>
      <description><![CDATA[<img src="https://www.prosport.ro//wp-content/uploads/2025/09/Chinezii-platesc-bine.-Ce-sume-au-castigat-Sorana-Cirstea-si-Gabriela-Ruse-la-Beijing-e1758812092408.jpg"/><br/><p>Sorana Cîrstea și Gabriela Ruse au pornit aventura în circuitul asiatic de tenis feminin. Cele două sportive participă la WTA 1.000 din Beijing, acolo unde s-au calificat în turul 2 al turneului. Pentru victoria din primul meci, cele două au primit 35.260 de euro fiecare.</p>
<p>Jaqueline Cristian a fost eliminată în primul tur de Jessica Boyzas Maneiro, după un meci fără precedent, scor 4-6, 0-6. În schimb, Sorana Cîrstea și <span>Gabriela Ruse s-au calificat și au obținut o avere</span>.</p>
<h2><span>Sorana Cîrstea și Gabriela Ruse sunt în turul 2 la WTA Beijing și au câștigat sume importante fiecare</span></h2>
<p>Sorana Cîrstea și Gabriela Ruse <span>au primit fiecare câte 35.260 de euro</span>. Prima a trecut de Caroline Dolehide, 6-2, 6-3 la seturi, în doar o oră și 8 minute.</p>
<p>Cea de-a doua a învins-o pe slovaca Rebecca Sramkova, aflată pe locul 55 WTA, 6-2, 6-2 la seturi, în doar o oră și 11 minute. Cele două sportive autohtone merg „braț la braț” în turul 2 al turneului, acolo unde vor da de adversare tari.</p>
<p>Sorana Cîrstea se va duela cu Karolina Muchova, jucătoare din Republica Cehă foarte bine cotată, care se află acum pe locul 15 în clasamentul WTA. Gabriela Ruse se va lupta cu o altă forță a tenisului mondial, Emma Navarro, jucătoare de 24 de ani aflată pe poziția 17 în topul mondial.</p>
<ul>
<li>Jaqueline Cristian a fost eliminată în primul tur, după ce tot în primul tur a pierdut și în urmă cu o săptămână, la Seoul, împotriva Emmei Răducanu</li>
</ul>
<h2><span>Premii uriașe la turneul WTA 1.000 din Beijing</span></h2>
<p>Turneul din China are premii totale de aproape 9.000.000 de euro. De-a lungul ultimilor ani, sportivele care s-au impus aici au fost Coco Gauff, Iga Swiatek, Naomi Osaka, Caroline Wozniaki, Caroline Garcia, chiar împotriva Simonei Halep, în 2017, Agnieszka Radwanska, Gabriele Muguruza sau Maria Sharapova.</p>
<p>La masculin, rețeta succesului a fost găsită în ultimul deceniu de tenismeni precum Carlos Alcaraz, actualul număr 1 ATP, Jannik Sinner, marele său rival, Dominic Thiem, Nikoloz Basilashvili, Rafael Nadal, Andy Murray sau Novak Djokovic. La dublu feminin, anul trecut a triumfat echipa Sara Errani / Jasmine Paolini, iar la masculin echipa Simone Bolelli / Andrea Vavassori.</p>

]]></description>
    </item>
    <item>
      <title>Ion Țiriac a spus în sfârșit cu cât a vândut „bijuteria” de suflet a fiicei lui. Ioana Țiriac îl rugase pe magnat să nu o facă: „Am luat 400.000.000 de euro”</title>
      <link>https://www.prosport.ro/alte-sporturi/ion-tiriac-a-spus-in-sfarsit-cu-cat-a-vandut-bijuteria-de-suflet-a-fiicei-lui-ioana-tiriac-il-rugase-pe-magnat-sa-nu-o-faca-am-luat-400-000-000-de-euro-20282293</link>
      <description><![CDATA[<img src="https://www.prosport.ro//wp-content/uploads/2025/09/Ion-Tiriac-a-spus-in-sfarsit-cu-cat-a-vandut-„bijuteria-de-suflet-a-fiicei-lui.-Ioana-Tiriac-il-rugase-pe-magnat-sa-nu-o-faca-„Am-luat-400.000.000-de-euro.jpg"/><br/><p>În 2021, Ion Țiriac a renunțat la „bijuteria” de suflet a fiicei sale pentru care a încasat nu mai puțin de 400.000.000 de euro.</p>
<p>Cel mai bogat român a deținut unul din cele mai importante turnee de tenis din circuitul ATP. Nume uriașe precum Rafael Nadal, Novak Djokovic sau Roger Federer au triumfat la Madrid. Ion Țiriac a decis că e momentul să se retragă și să vândă turneul de care fiica sa, Ioana Țiriac, era foarte atașată. Miliardarul a recunoscut că <span>i s-a oferit o sumă pe care nu o putea refuza la acel moment.</span></p>
<h2><span>Ion Țiriac a încasat o sumă astronomică pentru turneul de la Madrid: „Mulțumesc, la revedere”</span></h2>
<p>În ultimii ani, turneul de la Madrid a devenit unul din cele mai importante, astfel că interesul investitorilor este foarte mare în fiecare an. Ion Țiriac a renunțat într-un moment oportun și nu s-a gândit de două ori când i s-au pus pe masă 400 de milioane de euro. Patru ani mai târziu, cei de la IMG, companie deținută de gigantul Endeavor, au vândut drepturile pentru competiția de la Madrid pentru 700 de milioane de euro.</p>
<blockquote><p>„Turneul meu s-a vândut anul ăsta pe trei ani de zile cu șapte sute de milioane de dolari. (n.r. Ați mai avut vreun procent?) Nu. Eu am luat 400 de milioane de euro pe el, mulțumesc, la revedere.”, a declarat Ion Țiriac în revista I AM SPORT MAGAZINE.</p></blockquote>
<h2><span>Ioana Natalia s-a rugat de tatăl său să nu vândă turneul de la Madrid</span></h2>
<p>Miliardarul român a deținut turneul de la Madrid timp de 12 ani. Fiica sa, Ioana Natalia, s-a atașat foarte mult de această competiție și chiar l-a rugat insistent să nu dea curs ofertei de 400 de milioane de euro. Totuși, suma a fost mult prea mare chiar și pentru fostul tenismen să o refuze, astfel că Ioana Natalia se poate bucura doar din postura de spectator la următoarele ediții.</p>
<p>Chiar și la ediția din acest an a fost nelipsită din tribune. Ea a închiriat una din loje la finala feminină în care Aryna Sabalenka a învins-o pe Coco Gauff, 6-3, 7-6.</p>
<p>Pentru Ion Țiriac acest turneu <span>era o mare bătaie de cap</span>. Magnatul a recunoscut că i-a ajuns să se lupte zilnic cu schimbarea regulilor, așa că a dat curs unei oferte greu de refuzat.</p>
<blockquote>
<p id="p-6">„Ioana a zis: ‘Să nu cumva să vinzi Madridul (n.r. turneul de la Madrid). Ăla este eritajul nostru, trebuie să-l ținem!’. Din cauza politicii. Nu am mai putut. Gata mi-ajunge! Nu mai pot!</p>
<p id="p-7">Sportul ăsta nu mai are viitor decât dacă patronii merg aici, jucătorii merg dincoace. Se bat la fiecare cinci ani până când își sparg capetele. Fac un deal (n.r. o înțelegere) pe cinci ani, merg mai departe”, a declarat Ion Țiriac în trecut.</p>
</blockquote>

]]></description>
    </item>
    <item>
      <title>Ce nume a rostit Roger Federer când a fost întrebat despre cel mai bun tenismen. Reacția despre Rafa Nadal</title>
      <link>https://www.prosport.ro/alte-sporturi/tenis/ce-nume-a-rostit-roger-federer-cand-a-fost-intrebat-despre-cel-mai-bun-tenismen-reactia-despre-rafa-nadal-20282260</link>
      <description><![CDATA[<img src="https://www.prosport.ro//wp-content/uploads/2025/09/Ce-nume-a-rostit-Roger-Federer-cand-a-fost-intrebat-despre-cel-mai-bun-tenismen.-Reactia-despre-Rafa-Nadal-e1758809817795.jpg"/><br/><p>Roger Federer a spus care este cel mai bun jucător de tenis din istorie. Rafael Nadal, marele său rival, a fost menționat în discuție, iar reacția fostului număr 1 ATP a surprins pe toată lumea.</p>
<p>Într-una dintre aparițiile sale publice recente, Roger Federer a discutat despre ce idoli a avut de-a lungul carierei, <span>una de un real succes.</span></p>
<h2><span>Rafael Nadal, menționat de Roger Federer în topul celor mai buni jucători din istorie</span></h2>
<p>Într-o discuție cu Burna Boy, un artist nigerian, Roger Federer a admis că marele lui rival, Rafael Nadal, intră în tabloul celor mai mari jucători din istorie. Totuși, elvețianul nu l-a plasat pe iberic în top 3 personal, preferând să lase loc unor nume cu care a avut ocazia de a se duela foarte rar, ori deloc.</p>
<p>Printre numele menționate de elvețian sunt Pete Sampras, pe locul trei, Boris Becker, locul 2, și Stefan Edberg, prima poziție. Singurul dintre cei trei cu care Federer a jucat este Pete Sampras, pe care l-a învins în 2001, la Wimbledon.</p>
<p>„Îmi place de Nadal. E foarte bun. Stefan Edberg, suedezul, mereu ataca la fileu. Era super elegant. Mi se pare că era cel mai cool, apoi e Boris Becker din Germania. Ei obișnuiau să joace unul împotriva celuilalt.</p>
<p>Eu mă uitam mereu la TV. Apoi e Pete Sampras, tenismenul din Statele Unite. Și, bineînțeles, Rafael Nadal și Novak Djokovic”, a spus Federer.</p>
<p>Roger Federer s-a retras din tenis în urmă cu trei ani, în luna septembrie a anului 2022. Elvețianul a avut o carieră de succes, în care a cucerit 20 de turnee de Grand Slam. <span>Fostul jucător a strâns peste 130.000.000 de euro din premii</span> la turneele de tenis.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/1NUpLWKaws8?si=tv_ka5J9C6_0g--W" title="YouTube video player" width="560"></iframe></p>
<h2><span>Roger Federer e considerat de mulți experți drept „regele” tenisului</span></h2>
<p>Roger Federer este un nume care a intrat frecvent în dezbateri despre cine este „The GOAT”, adică cel mai bun din toate timpurile. Elvețianul nu a avut ocazia de a se duela cu numele mari ale mileniului trecut, astfel că o comparație exactă nu ar putea fi făcută.</p>
<p>Elvețianul a fost apreciat întotdeauna pentru naturalețea și eleganța pe care le-a oferit pe teren. Rivalitățile pe care le-a avut cu Rafael Nadal și Novak Djokovic au făcut deliciul publicului pentru mai bine de un deceniu. Federer a ales să nu rămână aproape de tenis după retragere, ocupându-se mai mult de gesturi umanitare, branding personal și parteneriate cu companii de lux, precum Rolex, On sau Uniqlo.</p>

]]></description>
    </item>
    <item>
      <title>Magnatul Ion Țiriac plătește bani grei pentru un beneficiu exclusivist: „E preț corect, coada e de 2.000 de persoane”</title>
      <link>https://www.prosport.ro/diverse/magnatul-ion-tiriac-plateste-bani-grei-pentru-un-beneficiu-exclusivist-e-pret-corect-coada-e-de-2-000-de-persoane-20282070</link>
      <description><![CDATA[<img src="https://www.prosport.ro//wp-content/uploads/2025/09/Magnatul-Ion-Tiriac-plateste-bani-grei-pentru-un-beneficiu-exclusivist-„E-pret-corect-coada-e-de-2.000-de-persoane.jpg"/><br/><p>Magnatul Ion Țiriac (86 de ani) plătește bani grei pentru un beneficiu exclusivist, dorit de mii de persoane.</p>
<p>Este vorba de loja sa de la Roland Garros, turneul de care este foarte legat, având în vedere că aici a câștigat unicul său titlu de Grand Slam, la dublu, alături de Ilie Năstase. Iar prezența sa în loja de la Paris, în acest an,  <span>l-a făcut protagonistul unui moment inedit</span> în timpul meciului dintre Novak Djokovic, fost lider mondial, și Alexander Zverev.</p>
<h2><span>Ion Țiriac plătește o avere pentru lojele de la Roland Garros</span></h2>
<p><span>Legendarul Ion Țiriac, cel mai bogat român</span>, nu se uită la bani când vine vorba de confort, chiar și atunci când urmărește meciurile tari de la Roland Garros, turneul unde a câștigat singurul său titlu major din carieră. Pentru cele două loje de pe „centralul” complexului de la Roland Garros, Ion Țiriac a plătit bani grei, dar susține că prețul este unul corect.</p>
<p>„Loja mea de la Roland Garros, și am două, costă 125.000 de euro pe an. Dar câtă vreme coada, adică waiting list (n.r. lista de așteptare) e de 2.000 de companii și de persoane, oricare preț este corect. Atât face”, a declarat Ion Țiriac pentru <span>iamsport</span>.</p>
<p>La ediția din acest an, de cea de-a doua lojă a lui Ion Țiriac s-a bucurat directorul turneului WTA 250 Transylvania Open, Patrick Ciorcilă, împreună cu iubita sa și părinții lui. Cei patru au asistat la ceremonia dedicată lui Rafael Nadal, „Regelui Zgurii”.</p>
<h2><span>Ion Țiriac susține sportul românesc</span></h2>
<p>În cariera sa, Ion Țiriac a câștigat în 1970 turneul de la Roland Garros, în proba de dublu, unde a jucat alături de Ilie Năstase. Între 1959 și 1978, Țiriac a avut peste 150 de participări în meciurile de Cupa David, disputând trei finale, cu echipa SUA, în 1969, 1971 și 1972, unde l-a avut partener pe Năstase.</p>
<p>În iulie 2013, Țiriac a fost introdus în International Tennis Hall of Fame, devenind astfel o legendă a tenisului mondial.</p>
<p>Cea mai mare parte a averii lui Ion Țiriac nu vine din sport, ci din afaceri, precum cele din domeniul imobiliar, bancar, asigurări și automobile. Însă, Țiriac dezvoltă sportul românesc, în special tenisul, unde, prin fundația sa susține financiar mai multe turnee.</p>
<p>„Fundația (n.r. Țiriac) le dă apă și pâine în deșert acestor tineri care nu trebuie să se mai ducă în Argentina sau nu știu unde ca să ia un punct”, a  spus Ion Țiriac, într-un podcast.</p>
<p>La nivelul României sunt organizate în jur de 35 de turnee, toate la fel de importante pentru tinerii jucători, mai ales având în vedere costurile ridicate de care este nevoie pentru a obține performanță la nivel înalt.</p>

]]></description>
    </item>
    <item>
      <title>Front comun pentru bani mai mulți și drepturi în plus. Jucătorii și jucătoarele de tenis au primit răspuns după ce au cerut într-o scrisoare oficială beneficii noi de milioane de dolari</title>
      <link>https://www.prosport.ro/alte-sporturi/tenis/front-comun-pentru-bani-mai-multi-si-drepturi-in-plus-jucatorii-si-jucatoarele-de-tenis-au-primit-raspuns-dupa-ce-au-cerut-intr-o-scrisoare-oficiala-beneficii-noi-de-milioane-de-dolari-20281987</link>
      <description><![CDATA[<img src="https://www.prosport.ro//wp-content/uploads/2025/09/Front-comun-pentru-bani-mai-multi-si-drepturi-in-plus.-Jucatorii-si-jucatoarele-de-tenis-au-primit-raspuns-dupa-ce-au-cerut-intr-o-scrisoare-oficiala-beneficii-noi-de-milioane-de-dolari.jpg"/><br/><p>Jucători de top din tenisul mondial au făcut front comun și au transmis o scrisoare organizatorilor celor patru turnee de Grand Slam prin care au cerut atât bani mai mulți, dar și drepturi sau beneficii în plus. Scrisoarea unde a fost consultant Larry Scott, fost director al WTA, a primit răspuns din partea USTA, organizatorul turneului de la US Open, unde premiile în acest an au ajuns la <span>cel mai înalt nivel din istorie</span>.</p>
<p>Creșterea cotei din venituri solicitate de sportivi ar fi de la 16% cât este în prezent la 22% până în 2030, în timp ce beneficiile ar trebui să ajungă la suma de 12 milioane de dolari.</p>
<h2><span>Front comun pentru bani mai mulți și drepturi în plus pentru jucătorii de tenis</span></h2>
<p>O scrisoare semnată de mai <span>mulți jucători de top din tenisul mondial</span>, precum Aryna Sabalenka și Carlos Alcaraz, liderii WTA, respectiv ATP, dar și Coco Gauff, Iga Swiatek, Jannik Sinner sau Jack Draper  a fost trimisă organizatorilor celor patru turnee de Grand Slam, prin care se solicită creșterea veniturilor din tenis, de la 16% cât sunt în prezent până la 22% în următorii cinci ani.</p>
<p>Larry Scott, fost șef al WTA, a fost consultant al acestei scrisori, prin care sportivii cer mai multe drepturi și beneficii, precum cele de sănătate, pensii sau de maternitate, iar suma care ar trebui să acopere aceste beneficii ar fi de 12 milioane de dolari, potrivit <span>Tennis World</span>.</p>
<p>Scott este cel care a organizat întâlniri între jucători și liderii Roland Garros, Australian Open și US Open. De asemenea, în scrisoarea menționată, s-a solicitat mai multă libertate, dar și un vot mai mare în privința problemelor importante din tenis.</p>
<p>USTA, organizatorul turneului US Open, a fost cel care a răspuns la scrisoarea jucătorilor.</p>
<p>„După cum știți, am fost întotdeauna dispuși să creștem remunerația jucătorilor – dovadă fiind creșterea cu 57% a fondului de premii al US Open în ultimii cinci ani – în special atunci când colaborarea suplimentară din partea jucătorilor contribuie la generarea de venituri suplimentare. De exemplu, creșterea semnificativă a compensațiilor din acest an, până la 90 de milioane de dolari, reflectă adăugarea unei zile suplimentare la competiția principală de simplu și contribuția rezultată a jucătorilor”, este răspunul primit la scrisoarea jucătorilor.</p>
<p>Scrisoarea de răspuns este datată cu 18 august 2025, iar semnată de Brian Vahaly, director executiv interimar, și Stacey Alalster, șefa departamentul de tenis profesonist al USTA.</p>
<p>Totodată, cei doi semnatari au răspunsului au precizat că își doresc să facă întreg procesul transparent, subliniind importanța discuțiilor cu jucătorii, dar și asigurarea unui viitor stabil pentru aceștia.</p>
<h2><span>Ce premii s-au acordat în acest an la turneele de Grand Slam</span></h2>
<p>Turneul de Grand Slam de la US Open, ultimul al anului competițional, a avut în acest an cele mai mari premii din istorie.</p>
<p>Astfel, premiile totale în 2025 au fost de 90 de milioane de dolari, în creștere cu 20% față de anul anterior, în timp ce campionii au primit câte 5 milioane de dolari, o creștere de 39% față de 2024.</p>
<p>La Australian Opne, în acest an ay fost premii totale de 96,5 milioane de dolari australieni, în creștere cu 12% față de 2024, iar marele premiu, atât la feminin, cât și la masculin a fost de 3,5 milioane de dolari australieni.</p>
<p>La Roland Garros, în 2025 au fost premii totale de 56,352 milioane de euro, în creștere cu 5,21% față de 2024. Campionii au primit fiecare câte 2,55 milioane de euro.</p>
<p>La Wimbledon, premiile totale din acest an au fost de 53,5 milioane de lire sterline, cu 7% mai mari decât în 2024. Campionii, atât la feminin, cât și la masculin, au primit premii de câte 3 milioane de lire sterline.</p>

]]></description>
    </item>
  </channel>
</rss>
