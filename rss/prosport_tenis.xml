<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Surpriză uriașă la UniCredit Iași Open! Favorita 3, eliminată de o jucătoare venită din calificări. Irina Begu, Sorana Cîrstea și Jaqueline Cristian joacă pentru un loc în sferturi</title>
      <link>https://www.prosport.ro/alte-sporturi/tenis/surpriza-uriasa-la-unicredit-iasi-open-favorita-3-eliminata-de-o-jucatoare-venita-din-calificari-irina-begu-sorana-cirstea-si-jaqueline-cristian-joaca-pentru-un-loc-in-sferturi-20221963</link>
      <description><![CDATA[<img src="https://www.prosport.ro/wp-content/uploads/2025/07/Surpriza-uriasa-la-UniCredit-Iasi-Open-Favorita-3-eliminata-de-o-jucatoare-venita-din-calificari.-Irina-Begu-Sorana-Cirstea-si-Jaqueline-Cristian-joaca-pentru-un-loc-in-sferturi.jpeg"/><br/><p class="p1"><span class="s1">Ploaia a dat peste cap programul zilei de miercuri la UniCredit Iași Open, t</span>urneu de categorie WTA 250 dotat cu premii totale de 239.212 de euro.</p>
<p class="p1">Doar două meciuri de pe tabloul de simplu al optimilor s-au disputat, celelalte două, în care erau angrenate și româncele Irina Begu și Sorana Cîrstea, fiind amânate pentru joi.</p>
<h2 class="p2"><span>Surpriză uriașă la UniCredit Iași Open! Favorita 3, eliminată de o jucătoare venită din calificări</span></h2>
<p class="p1">În primul meci al zilei, elvețianca Jil Teichmann, favorită 6, a trecut în două seturi de poloneza <span class="s1">Maja Chwalinska, scor 7-6 (5), 6-2 și va juca în sferturi cu<span class="Apple-converted-space">  </span>învingătoarea dintre Irene Burillo (Spania) și Simona Waltert (Elveția). </span></p>
<p class="p2">A doua sfert-finalistă la <span>UniCredit Iași</span> Open este Anna Siskova, din Cehia. Venită din calificări, jucătoarea cehă situată pe locul 406 WTA a produs o surpriză uriașă învingând-o pe americanca Li Ann (numărul 65 mondial), favorită 3, scor 6-3, 6-3.</p>
<p class="p1"><span class="s1">Meciul a început la prânz, dar a fost întrerupt mai multe ore din cauza ploii și s-a reluat în cursul serii de la scorul de 3-1 în primul set pentru Siskova. Jucătoarea cehă o va întâlni în sferturile de finală pe învingătoarea dintre <span>Irina Begu</span> și Victoria Jimenez Kasintseva, din Andorra.</span></p>
<h2 class="p2"><span>Jaqueline Cristian, Sorana Cîrstea și Irina Begu joacă pentru un loc în sferturi la UniCredit Iași Open</span></h2>
<p class="p2">Joi sunt programate zece partide la Baza Sportivă Ciric, ultimele șase din optimi la simplu și patru de pe tabloul de dublu.</p>
<p class="p1">Jaqueline Cristian, favorită 2, va juca cu croata Jana Fett, Sorana Cîrstea o va întâlni pe Varvara Gracheva, din Franța, iar Irina Begu va juca cu <span class="s1">Victoria Jimenez Kasintseva, din Andorra. </span></p>
<h3 class="p1"><span>Rezultatele înregistrate miercuri, 16 iulie, la UniCredit Iași Open:</span> <b></b></h3>
<p class="p1"><span><b>Simplu – Optimi</b></span></p>
<p class="p1"><span class="s1">[6] Jil Teichmann (Elveția) – Maja Chwalinska (Polonia) 7-6 (5), 6-2</span><br/>
<span class="s1">[Q] Anna Siskova (Cehia) – [3] Ann Li (USA) 6-3, 6-3</span></p>
<p><span class="s1"><span><b>Dublu</b></span><b></b></span></p>
<p class="p1"><span class="s1">[2] Quinn Gleason (USA) / Ingrid Martins (Brazilia) – Amina Anshba / Aliona Bolsova (Spania) 4-6, 7-5, 10-5</span><br/>
<span class="s1">[4] Maja Chwalinska (Polonia) / Anastasia Detiuc (Cehia) – Irene Burillo (Spania) / Andrea Lazaro Garcia (Spania) 6-2, 6-1</span></p>
<h3 class="p2"><b><span>Programul zilei de joi, 17 iulie:</span> </b></h3>
<p class="p2"><b><span>Simplu – Optimi</span> </b></p>
<p class="p1"><span class="s1">[1] Elina Avanesyan (Armenia) – Maria Lourdes Carle (Argentina) </span><br/>
<span class="s1">Sorana Cîrstea (România) – [5] Varvara Gracheva (Franța) </span><br/>
<span class="s1">[7] Irina Begu (România) – Victoria Jimenez Kasintseva (Andorra) </span><br/>
<span class="s1">Jana Fett (Croația) – [2] Jaqueline Cristian (România) </span><br/>
<span class="s1">[8] Francesca Jones (Marea Britanie) – Panna Udvardy (Ungaria)</span></p>
<p class="p2">[Q] Irene Burillo (Spania) – Simona Waltert (Elveția)</p>
<p class="p1"><span><span class="s1"><b>Dublu – Turul 1</b></span><b><br/>
</b></span><span class="s1">[WC] Georgia Crăciun (România) / Andreea Prisăcariu (România) – [3] Emily Appleton (Marea Britanie) / Isabelle Haverlag (Olanda) </span><br/>
<span class="s1">Yvonne Cavalle-Reimers (Spania) / Alicia Herrero Linana (Spania) – Jessie Aney (USA) / Jessica Failla (USA) </span></p>
<p class="p2"><span><b>Dublu – Sferturi</b></span></p>
<p class="p1"><span class="s1">Maria Lourdes Carle (Argentina) / Simona Waltert (Elveția) – [2] Quinn Gleason (USA) / Ingrid Martins (Brazilia) </span><br/>
<span class="s1">[4] Maja Chwalinska (Polonia) / Anastasia Detiuc (Cehia) – Veronika Erjavec (Slovenia) / Panna Udvardy (Ungaria)</span></p>

]]></description>
    </item>
    <item>
      <title>Sorana Cîrstea: „Îmi pare rău pentru România”. Iubita lui Ion Țiriac jr. a făcut anunțul</title>
      <link>https://www.prosport.ro/alte-sporturi/tenis/sorana-cirstea-imi-pare-rau-pentru-romania-iubita-lui-ion-tiriac-jr-a-facut-anuntul-20221999</link>
      <description><![CDATA[<img src="https://www.prosport.ro/wp-content/uploads/2025/07/Sorana-Cirstea-„Imi-pare-rau-pentru-Romania.-Iubita-lui-Ion-Tiriac-jr.-a-facut-anuntul-scaled-e1752741183103-1400x756.jpg"/><br/><p>Sorana Cîrstea a discutat sincer despre ce viitor poate avea tenisul din România. Iubita lui Ion Țiriac jr. recunoaște că ar putea urma o perioadă de secetă pentru acest sport, care ne-a obișnuit să avem multiple jucătoare în TOP 100 WTA.</p>
<p>La începutul anului s-a scris că <span>Sorana Cîrstea ar putea renunța la cariera în tenis</span>, la finalul anului 2025. Până la acest moment, sportiva a lăsat de înțeles că ar putea fi posibilă o astfel de decizie, dar nu este definitivă.</p>
<h2><span>Sorana Cîrstea, discurs sincer despre viitorul tenisului din România</span></h2>
<p><span>Prezentă la Iași Open</span>, Sorana Cîrstea a discutat despre cum vede viitorul tenisului din România. Sportiva spune că nu prevede un viitor roz pentru viitoarele generații. În primul tur, Sorana a trecut de Mihaela Buzărnescu, scor 2-0.</p>
<p>„Până la urmă vârsta din buletin nu minte, vine un moment în care un sportiv de top trebuie să se retragă. Normal că sunt foarte multe sentimente. Și eu sunt pe final, asta știu sigur, însă din nou, iubesc acest sport și în momentul de față o fac pur și simplu doar din dragoste și din plăcere.</p>
<p>Sunt extrem de fericită să pot să mă antrenez, să pot să joc, să pot să concurez, să pot să mă bucur de tot ce am realizat în toți acești 31 de ani de muncă. Știu că vine și rândul meu. Îmi pare rău pentru România, pentru că se retrage o generație extraordinară.</p>
<p>Nu știu dacă vom mai avea așa generație în care să avem atât de multe jucătoare în Top 100, cu multe rezultate. E normal, este generația mea de suflet și cu fiecare jucătoare care se retrage o parte din mine nu știu dacă neapărat plânge, dar e foarte tristă”, a spus Sorana Cîrstea, conform <span>Digisport</span>.</p>
<h2><span>Sorana Cîrstea a pierdut contactul cu TOP 100 WTA</span></h2>
<p>Sorana Cîrstea a pierdut ușor-ușor contactul cu TOP 100 WTA. La acest moment, sportiva se află pe poziția 168, după ce nu a avut rezultate foarte bune. În urmă cu puțin peste două luni, iubita lui Ion Țiriac jr. se afla pe poziția 101. Căderea a fost datorată ieșirilor rapide din competițiile la care a participat.</p>
<p>De-a lungul carierei sale la profesioniști, Sorana a strâns un total de peste 10.000.000 de dolari. Cea mai bună poziție pe care a ocupat-o în clasamentul feminin a fost locul 21, în luna august 2013. La dublu, Sorana se află pe locul 76.</p>
<p>„M-aș bucura să pun un umăr la tenisul românesc. Nu știu din ce postură voi face acest lucru, însă mi-aș dori să rămân în tenis. În același timp, sunt o persoană care are multe interese. Mi-a plăcut foarte mult școala, mi-ar plăcea să mai studiez anumite lucruri. Am anumite idei, dar în momentul în care voi spune stop, atunci se vor deschide portițele”, a mai spus Sorana Cîrstea, conform sursei de mai sus.</p>

]]></description>
    </item>
    <item>
      <title>S-a încins! Aryna Sabalenka a postat imagini cu ea în bikini alături de iubitul milionar și musculos, din vacanța de cuplu</title>
      <link>https://www.prosport.ro/alte-sporturi/tenis/s-a-incins-aryna-sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-20222074</link>
      <description><![CDATA[<img src="https://www.prosport.ro/wp-content/uploads/2025/07/S-a-incins-Aryna-Sabalenka-a-postat-imagini-cu-ea-in-bikini-alaturi-de-iubitul-milionar-si-musculos-din-vacanta-de-cuplu-1400x808.jpg"/><br/><p>Aryna Sabalenka (27 de ani – 1 WTA) a plecat în mult râvnita vacanță din Grecia și a postat pe rețelele de socializare imagini cu ea în bikini alături de iubitul milionar și musculos.</p>
<p>Sabalenka se iubește cu Georgios Frangulis, un bărbat pe care l-a cunoscut la doar câteva luni distanță după moartea tragică a fostului ei partener, Konstantin Koltsov.</p>
<h2><span>Aryna Sabalenka, sărutată tandru pe gât de iubitul Georgios Frangulis. S-a pozat în bikini în vacanța din Grecia</span></h2>
<p><span>Aryna Sabalenka s-a pregătit degeaba cu Novak Djokovic înainte de startul Wimbledon 2025</span>, deoarece nu a izbutit să își adjudece trofeul și a părăsit competiția în faza semifinalelor, fiind învinsă de Amanda Anisimova, care ulterior a fost spulberată în marea finală de Iga Swiatek, 0-6, 0-6.</p>
<p>În schimb, după Wimbledon, Sabalenka și-a îndeplinit o dorință la care tânjea de câteva săptămâni bune: o vacanță pe litoralul din Grecia!</p>
<p>Aryna Sabalenka nu a mers singură să se relaxeze, ci împreună cu milionarul Georgios Frangulis, pe care l-a cunoscut la doar câteva luni după ce <span>fostul ei iubit s-a sinucis, în 2024</span>.</p>
<p>Sportiva din Belarus a depășit drama prin care a trecut anul trecut, iar acum pare că este din nou îndrăgostită până peste cap. Ea și Frangulis au ales drept destinație insula Mykonos, iar din dorința de a arăta cât de fericită este, liderul WTA a postat și câteva poze sugestive, în bikini.</p>
<p>Într-una dintre imaginile care pot fi văzute în galeria foto a articolului, la final, Aryna Sabalenka este sărutată tandru pe gât de actualul partener de viață.</p>
<blockquote><p>Nu ai câștigat Wimbledon, dar mi-ai cucerit inima” / „Bucură-te de binemeritata vacanță” / „Cea mai frumoasă femeie din lume” / „Ești superbă și ești și o jucătoare de tenis uimitoare” / „Sunteți atât de drăguți împreună”, sunt câteva dintre comentariile, selectate de <span>The Sun</span>, pe care le-a primit sportiva.</p></blockquote>
<h2><span>Aryna Sabalenka și-a rezervat biletele pentru Mykonos din iunie</span></h2>
<p>Încă din luna iunie, la scurt timp după eliminarea de la Roland Garros, Aryna Sabalenka nu s-a ferit să recunoască public faptul că are nevoie de o vacanță. Încărcată psihic peste măsură, sportiva din Belarus a mărturisit că a achitat deja biletele pentru un sejur în Grecia, Mykonos mai exact. Însă, aparent, vacanța a fost programată abia după finalul Wimbledon.</p>
<blockquote><p>Am deja un zbor rezervat pentru Mykonos. Vreau doar câteva zile cu alcool, zahăr și plajă. Știi? Câteva zile în care să uit complet de lumea asta nebună și de nebunia… (n.r. – Oftează) Dacă aș putea să înjur, aș înjura acum! Cu nebunia care s-a întâmplat aici (n.r. – la Roland Garros 2025), cred că toată lumea m-ar înțelege. Dar încerc, totuși, să fiu foarte politicoasă în acest moment. Însă, nu exită cuvinte mai potrivite (n.r. – decât înjurăturile) care să poată descrie ceea ce tocmai s-a întâmplat pe terenul de tenis. Dar da, tquilla, jeleuri și, nu știu, înot. Exact cum fac turiștii, pentru câteva zile”, declara Aryna Sabalenka.</p></blockquote>
<p>Postarea sportivei de pe rețelele de socializare, cu pozele din Mykonos, a adunat peste 400.000 de aprecieri în aproximativ 48 de ore.</p>

]]></description>
    </item>
    <item>
      <title>Darren Cahill a luat decizia legată de colaborarea cu Jannik Sinner și în 2026: „Asta va face”</title>
      <link>https://www.prosport.ro/alte-sporturi/tenis/darren-cahill-a-luat-decizia-legata-de-colaborarea-cu-jannik-sinner-si-in-2026-asta-va-face-20221650</link>
      <description><![CDATA[<img src="https://www.prosport.ro/wp-content/uploads/2025/07/Darren-Cahill-a-luat-decizia-legata-de-colaborarea-cu-Jannik-Sinner-si-in-2026-„Asta-va-face-e1752686737128.jpg"/><br/><p>Darren Cahill, fostul antrenor al Simonei Halep și actualul antrenor al lui Jannik Sinner, a luat decizia legată de colaborarea cu italianul.</p>
<p>Jannik Sinner este omul momentului în tenisul mondial, după triumful senzațional de la Wimbledon, acolo unde l-a învins în finală chiar pe rivalul său, ibericul Carlos Alcaraz.</p>
<h2><span>Darren Cahill a luat decizia legată de colaborarea cu Jannik Sinner și în 2026: „Asta va face”</span></h2>
<p><span>Italianul s-a impus în 4 seturi</span>, scor 4-6, 6-4, 6-4, 6-4 și a oprit seria lui Carlos Alcaraz de la Wimbledon, cel care a câștigat atât în 2023, cât și în 2024 pe iarba londoneză.</p>
<p>Printre persoanele care au contribuit la succesul uimitor al lui Jannik Sinner se află și australianul Darren Cahill, nimeni altul decât fostul antrenor pe care l-a avut și Simona Halep.</p>
<p>După trofeul câștigat la Wimbledon, Jannik Sinner a mai primit o veste foarte importantă. Concret, Darren Cahill avea o înțelegere de colaborare cu Jannik Sinner până la sfârșitul anului 2025, însă titlul cucerit la Grand Slam-ul londonez i-a schimbat planurile antrenorului australian.</p>
<p>Potrivit Corriere della Serra, Darren Cahill va continua să-i fie alături lui Jannik Sinner și în 2026, doar că termenii colabărorii se schimbă. Antrenorul nu va mai fi prezent la toate turneele la care participă italianul, ci doar la cele mai importante.</p>
<p>Totuși, important pentru Sinner este că nu pierde un om esențial din staff-ul său. Darren Cahill îi va fi alături și în 2026 la turneele de Grand Slam.</p>
<p>Daren Cahill s-a alăturat echipei italianului în februarie 2022. În decurs de un an și jumătate, l-a transformat pe Jannik într-unul dintre cei mai buni jucători din lume.</p>
<h2><span>Jannik Sinner, cel mai în formă jucător de tenis din lume! Și-a luat revanșa în fața lui Carlos Alcaraz după eșecul de la Roland Garros</span></h2>
<p>Jannik Sinner a câștigat 4 dintre ultimele 7 turnee de Grand Slam, demonstrând că este cel mai în formă jucător de tenis al momentului. De asemenea, italianul a arătat că are o rezistență mentală impresionantă.</p>
<p>După ce <span>a pierdut finala de la Roland Garros</span> într-un mod absolut incredibil, Sinner și-a luat revanșa în fața lui Carlos Alcaraz chiar la următorul Grand Slam, pe iarba de la Wimbledon.</p>
<p>Foarte sigur pe el, italianul a rezolvat meciul în 4 seturi, scor 4-6, 6-4, 6-4, 6-4. Carlos Alcaraz a părut departe de ceea ce a arătat în precedentele finale de la Wimbledon, dar asta și pentru că acum a avut în față un adversar care a jucat la un nivel ireal.</p>
<p>Mai mulți specialiști din lumea tenisului, inclusiv Patrick Mouratoglou, afirmă că Jannik Sinner are un joc similar cu cel al lui Novak Djokovic, dacă nu chiar mai bun decât al campionului sârb.</p>

]]></description>
    </item>
    <item>
      <title>Sorana Cîrstea, discurs emoționant despre retragerea din tenis. „Știu că vine și rândul meu. Nu mă sperie acest gând, dar mă întristează. Îmi pare rău pentru România, pentru că se retrage o generație extraordinară”</title>
      <link>https://www.prosport.ro/alte-sporturi/tenis/sorana-cirstea-discurs-emotionant-despre-retragerea-din-tenis-stiu-ca-vine-si-randul-meu-nu-ma-sperie-acest-gand-dar-ma-intristeaza-imi-pare-rau-pentru-romania-pentru-ca-se-retrage-o-ge-20221204</link>
      <description><![CDATA[<img src="https://www.prosport.ro/wp-content/uploads/2025/07/Sorana-Cirstea-discurs-emotionant-despre-retragerea-din-tenis.jpeg"/><br/><p class="p1">Sorana Cîrstea, 35 de ani, s-a calificat, marți, în optimile de finală ale turneului UniCredit Iași Open, concurs WTA 250 dotat cu premii totale de 239.212 de euro.</p>
<p class="p1">Sorana a învins-o în primul tur pe Miki Buzărnescu, scor 6-2, 6-2 și va juca în optimi cu Varvara Gracheva, din Franța (24 de ani, numărul 106 mondial), cea care a eliminat-o în primul tur pe Ana Bogdan.</p>
<h2 class="p1"><span>Sorana Cîrstea, discurs emoționant despre retragerea din tenis. „Îmi pare rău pentru România, pentru că se retrage o generație extraordinară”</span></h2>
<p class="p1">După meci, <span>Sorana Cîrstea</span> a vorbit nu doar despre prima ei evoluție la Iași, ci și despre apropiata retragere din tenisul profesionist.</p>
<p class="p1">„M-am bucurat să văd foarte mulți copii în tribune, oamenii sunt foarte calzi la Iași, primitori. Am jucat cu mare plăcere în fața publicului. Iubesc acest sport și încerc să dau înapoi cât de mult pot.</p>
<p class="p1">Sincer, cu fiecare jucătoare din generația mea care se retrage, o parte din mine parcă rămâne așa, goală, pentru că am crescut cu aceste fete, ne știm de când aveam 7-8 ani. Și știu că până la urmă vârsta din buletin nu minte, vine un moment în care un sportiv de top trebuie să se retragă. Normal că sunt foarte multe sentimente. Și eu sunt pe final, asta știu sigur, însă din nou, iubesc acest sport și în momentul de față o fac pur și simplu doar din dragoste și din plăcere.</p>
<p class="p1">Sunt extrem de fericită să pot să mă antrenez, să pot să joc, să pot să concurez, să pot să mă bucur de tot ce am realizat în toți acești 31 de ani de muncă. Știu că vine și rândul meu. Îmi pare rău pentru România, pentru că se retrage o generație extraordinară. Nu știu dacă vom mai avea așa generație în care să avem atât de multe jucătoare în Top 100, cu multe rezultate. E normal, este generația mea de suflet și cu fiecare jucătoare care se retrage o parte din mine nu știu dacă neapărat plânge, dar e foarte tristă”, a declarat Sorana Cîrstea.</p>
<h2 class="p1"><span>„Mi-ar plăcea să ajut tenisul în continuare, dar nu știu din ce postură”</span></h2>
<p class="p1">Întrebată <span>ce va face după retragere, Sorana Cîrstea</span> a explicat că vrea să ofere tenisului ce a primit de la acest sport. Nu știe însă din ce postură va putea ajuta tenisul. Are mai multe proiecte și idei, dar o decizie va lua abia atunci când va spune stop carierei profesioniste.</p>
<p class="p1">„Normal că în toți acești ani, mai ales când te apropii de o anumită vârstă, te gândești ce vei face după. Sunt o persoană care iubește acest sport și mi-aș dori să dau înapoi ce am primit de la acest sport. Când eu am crescut nu am avut persoane care să mă îndrume. Și dacă aș putea să ajut generațiile care vin din urmă, mi-ar făcea plăcere. Ar fi o bucurie sufletească. Cu cât înaintez în vârstă, cu atât îmi doresc să ajut.</p>
<p class="p1">M-aș bucura să pun un umăr la tenisul românesc. Nu știu din ce postură voi face acest lucru, însă mi-aș dori să rămân în tenis. În același timp, sunt o persoană care are multe interese. Mi-a plăcut foarte mult școala, mi-ar plăcea să mai studiez anumite lucruri. Am anumite idei, dar în momentul în care voi spune stop, atunci se vor deschide portițele”, a completat Sorana Cîrstea.</p>
<h2 class="p1"><span>„Nu știu dacă mă sperie gândul retragerii, dar mă întristează. O să-mi lipsească emoțiile și adrenalina”</span></h2>
<p class="p1">Jucătoarea noastră se simte împăcată în acești ultimi ani ai carierei. A dat totul tenisului și spune că îi vor lipsi emoțiile, adrenalina de la turnee. Nu o sperie neapărat gândul retragerii, dar o întristează și i-ar plăcea să joace ultimul meci chiar în România, în fața fanilor.</p>
<p class="p1">„Pe o parte mă gândesc cu drag la perioada ce va urma, dar pe de altă parte e greu, pentru că de la patru ani tot ce știu este tenis. Nu știu dacă mă sperie gândul acesta.</p>
<p class="p1">Anul trecut, când am stat șase luni pe margine, m-au ajutat din acest punct de vedere, să văd ce înseamnă viața fără tenis. În ultimii ani am dat sută la sută, m-am dedicat cât s-a putut, am fost extrem de disciplinată, extrem de ordonată, am investit enorm în cariera mea, am făcut tot ce s-a putut și cred că pentru ultimii ani plec cu sufletul împăcat. Nu mă sperie, dar mă întristează acest gând. Sunt sentimente normale, pentru că suntem și noi oameni. Îmi va fi dor de adrenalină, de emoțiile pe care ți le dă tenisul și tot ce înseamnă viața de sportiv.</p>
<p class="p1">Ar fi frumos să mă retrag în România. Nu știu când va fi. Încerc să nu mă gândesc foarte mult, las rezultatele să vorbească. Dacă o să am rezultate, o să continui. Dacă nu, cred că am fost fost suficienți ani în Top 100 și doar să fiu prezentă la turnee nu este suficient pentru mine. Trebuie să știu că sunt capabilă să pot să câștig acele turnee. Nu știu unde, când, dar ideal ar fi să mă retrag în România”, a conchis Sorana Cîrstea.</p>

]]></description>
    </item>
  </channel>
</rss>
