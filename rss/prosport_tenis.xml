<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Turneu de gală la Iași! Toți campionii edițiilor precedente ale Concord Iași Open au confirmat prezența în acest an. „Va fi cea mai puternică ediție de până acum”. Sold-out la demonstrativul Simonei Halep</title>
      <link>https://www.prosport.ro/alte-sporturi/tenis/turneu-de-gala-la-iasi-toti-campionii-editiilor-precedente-ale-concord-iasi-open-au-confirmat-prezenta-in-acest-an-va-fi-cea-mai-puternica-editie-de-pana-acum-sold-out-la-demonstr-20197985</link>
      <description><![CDATA[<img src="https://www.prosport.ro/wp-content/uploads/2025/06/Cezar-Cretu1-1400x931.jpg"/><br/><p>Luna iulie va fi una de foc pentru iubitorii tenisului din Iași, Baza Sportivă Ciric urmând să găzduiască cele două turnee majore Iași Open.</p>
<p>Balul va fi deschis de băieți, cu ediția a 6-a a turneului ATP Challenger 100 <span>Concord Iași Open</span> – powered by MET, programat în perioada 6-13 iulie, după care vor intra în scenă fetele (14-20 iulie), la WTA-ul 250 UniCredit Iași Open, turneu ajuns la ediția a 4-a.</p>
<h2><span>Ediție de gală la Concord Iași Open! Primii cinci campioni au confirmat prezența la ediția din acest an</span></h2>
<p>Ediția a 6-a a turneului masculin ATP Challenger 100 Concord Iași Open – powered by MET va fi una memorabilă pentru iubitorii tenisului din Iași, dar și din întreaga țară. În premieră, toți cei cinci campioni ai primelor ediții vor fi la start. Aceștia sunt spaniolul Carlos Taberner (2020, locul 130 ATP), cehul Zdenek Kolar (2021, locul 463 ATP), brazilianul Felipe Meligeni (2022, locul 148 ATP), francezul Hugo Gaston (2023, locul 87 ATP) și bolivianul Hugo Dellien (2024, locul 81 ATP). Doar cehul Kolar va lua startul în calificări, ceilalți patru fiind direct acceptați pe tabloul principal.</p>
<h2><span>Argentinianul Carabelli, principalul favorit</span></h2>
<p>Deși e un turneu Challenger, Concord Iași Open va avea pe tabloul principal trei jucători din prima sută mondială. Principalul favorit va fi argentinianul Camilo Ugo Carabelli locul 53 ATP, campionul en-titre de la Iași, bolivianul Hugo Dellien, va veni să-și apere titlul de pe locul 81 ATP, iar al treilea pe lista capilor de serie va fi francezul Hugo Gaston, campionul din urmă cu doi ani pe zgura de la Iași.</p>
<p>La Iași va evolua și maghiarul Marton Fucsovics, numărul 105 mondial, campionul de anul trecut la București <span>Țiriac Trophy ATP 250</span>, dar și argentinianul Federico Coria (145 mondial), 33 de ani, fost jucător de top 50 mondial.</p>
<h2><span>Filip Jianu, singurul român direct acceptat pe tabloul de simplu. Cezar Crețu și Luca Preda au primit wild-card</span></h2>
<p>Dintre jucătorii români, doar Filip Jianu, locul 222 ATP, este singurul direct acceptat pe tabloul principal, însă numărul reprezentanților țării noastre va fi mai mare, după ce organizatorii au decis să le acorde wild-carduri.</p>
<p>”Ediția din acest an va fi cea mai puternică de până acum, vom avea un tablou foarte competitiv. Ne bucurăm să avem la start toți câștigătorii edițiilor precedente ale turneului masculin, patru dintre ei fiind pe tablou (n.r. Carlos Taberner, Felipe Meligeni, Hugo Gaston și Hugo Dellien), iar unul (n.r. Zdenek Kolar) în calificări. De asemenea, Ugo Camilo Carabelli, locul 53 mondial, va fi principalul favorit, iar pe tablou va fi și maghiarul Fucsovics, campionul turneului ATP 250 de la București, de anul trecut.</p>
<p>Singurul român direct acceptat pe tablou este Filip Jianu, iar ieșeanul Cezar Crețu și Luca Preda, un jucător tânăr, foarte promițător, au primit câte un wild-card. Al treilea va fi acordat tot unui jucător român, dar vrem să urmărim și forma lor, pentru că ne dorim ca aceste invitații să fie competitive, iar jucătorii să aibă șansa de a trece în tururile superioare”, a declarat pentru ProSport omul de afaceri Andrei Oriță, managerul Concord Service Center, deținătorul licențelor turneelor Iași Open.</p>
<h2><span>Demonstrativul Simonei Halep va fi sold-out</span></h2>
<p>Pe  lângă tabloul puternic, valoarea turneului este dată și de evenimentele programate în cursul săptămânii.</p>
<p>Cel mai așteptat moment va fi meciul demonstrativ pe care Simona Halep îl va disputa în compania lui Andrei Pavel, directorul turneului masculin, evenimentul fiind programat pe 9 iulie. De asemenea, pe parcursul turneului Concord Iași Open vor avea loc și două concerte menite să atragă publicul la Baza Sportivă Ciric. Pe 8 iulie va concerta The Urs, iar pe 12 iulie vor urca pe scenă cei de la Direcția 5.</p>
<p>”Cred că avem mai mult decât speram în acest an. Vom avea un turneu foarte atractiv din punct de vedere sportiv, un meci demonstrativ cu Simona Halep și  Andrei Pavel, care este deja sold-out, dar și două concerte, evenimente menite să ofere mai mult decât tenis publicului pasionat de tenis. Vom avea o săptămână foarte condensată, greu de replicat în anii următori”, a completat Andrei Oriță.</p>

]]></description>
    </item>
    <item>
      <title>Ilie Năstase divorțează. Ce a decis soția Ioana: „Agresivitate verbală şi fizică”</title>
      <link>https://www.prosport.ro/sport-life/ilie-nastase-divorteaza-ce-a-decis-sotia-ioana-agresivitate-verbala-si-fizica-20198657</link>
      <description><![CDATA[<img src="https://www.prosport.ro/wp-content/uploads/2025/06/Ilie-Nastase-divorteaza.-Ce-a-decis-sotia-Ioana.-„Agresivitate-verbala-si-fizica-1400x869.jpg"/><br/><p>Ioana și Ilie Năstase divorțează, motivele din spatele acestei decizii capitale ar fi amenințările, agresiunea fizică și verbală ale fostului mare jucător de tenis.</p>
<p>Soția lui „Nasty” anunță că a depus actele de divorț și pare decisă de data aceasta să meargă până la capăt. Mai mult, dacă va fi nevoie, va cere și ordin de protecție împotriva legendei sportului românesc.</p>
<h2><span>Ioana și Ilie Năstase divorțează. „Agresivitate verbală şi fizică”</span></h2>
<p>După ceva timp în care totul a părut ok între ei, Ioana și Ilie Năstase au decis să divorțează. Motivele ar fi reprezentate de amenințările, <span>agresiunea fizică și verbală ale fostului mare jucător de tenis</span>.</p>
<p>Soția lui „Nasty” anunță că a depus actele de divorț și pare decisă de data aceasta să meargă până la capăt. Mai mult, dacă va fi nevoie, va cere și ordin de protecție împotriva legendei sportului românesc.</p>
<p>Ioana Năstase a confirmat că a introdus actele de divorț la tribunal, după ce încercarea de la notar din urmă cu câteva luni nu a avut sorți de izbândă, deoarece soțul său nu s-a prezentat.</p>
<p>„Mai întâi, am introdus actele de divorț la notar, dar Ilie nu s-a prezentat. De data aceasta le-am depus în instanță, prin avocată. Nu vreau să implic pe nimeni. Decizia mea nu are nicio legătură cu vreo fotografie, la mine nu a existat niciodată sentimentul de gelozie. Problema e alta, e vorba de agresivitatea verbală și fizică, de amenințări.</p>
<p>Nu poți permite la infinit niște lucruri care nu-s demne de o femeie. Am și eu o familie. Au fost mai multe episoade de acest gen. De multe ori nici eu nu-l înțeleg. El pleacă, vine, când vine țipă, urlă. Am evitat să mai merg cu Ilie la evenimente, știam cam ce se întâmplă și ce pățesc”, a declarat Ioana Năstase pentru <span>Cancan.ro</span>.</p>
<p><img alt="" class="size-large wp-image-20198661" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7964341-Mediafax_Foto-Cristian_Radu_Nema-1400x933.jpg" srcset="https://www.prosport.ro/wp-content/uploads/2025/06/7964341-Mediafax_Foto-Cristian_Radu_Nema-1400x933.jpg 1400w, https://www.prosport.ro/wp-content/uploads/2025/06/7964341-Mediafax_Foto-Cristian_Radu_Nema-768x512.jpg 768w, https://www.prosport.ro/wp-content/uploads/2025/06/7964341-Mediafax_Foto-Cristian_Radu_Nema-1536x1024.jpg 1536w, https://www.prosport.ro/wp-content/uploads/2025/06/7964341-Mediafax_Foto-Cristian_Radu_Nema-2048x1365.jpg 2048w" width="1400"/></p>
<h2><span>A încercat în zadar să-l apropie pe Ilie de Dumnezeu</span></h2>
<p>Ioana a dezvăluit că în cei șapte ani de căsnicie a încercat mai mereu să salveze relația și chiar <span>să-l apropie pe soțul său de credință</span>, în speranța că acesta se va schimba într-un final. Totul a fost însă în van. Episoadele violente verbale și fizice au continuat.</p>
<p>„Dacă va fi nevoie, voi cere și ordin de protecție. Nu vreau să-i fac rău, am vrut să fiu discretă. În acești șapte ani chiar mi-am dorit din suflet, am încercat să-l apropii și de Dumnezeu, ca el să se ridice la adevărata lui valoare. Am suferit însă mult”.</p>
<p>Totuși, chiar dacă se afla în plin proces de divorț, Ioana a fost prezentă, de curând, împreună cu Ilie Năstase, la cununia nepotului acestuia.</p>
<p> </p>

]]></description>
    </item>
    <item>
      <title>Marian Drăgulescu a făcut TOP 3 al sportivilor din România: „Ilie Năstase e pe 3!”. Cine ocupă primele două locuri</title>
      <link>https://www.prosport.ro/alte-sporturi/marian-dragulescu-a-facut-top-3-ai-sportivilor-din-romania-ilie-nastase-e-pe-3-cine-sunt-pe-primele-doua-locuri-20198424</link>
      <description><![CDATA[<img src="https://www.prosport.ro/wp-content/uploads/2025/06/Marian-Dragulescu-a-facut-TOP-3-al-sportivilor-din-Romania.-„Ilie-Nastase-e-pe-3.-Cine-ocupa-primele-doua-locuri-1400x677.jpg"/><br/><p>Marian Drăgulescu a alcătuit propriul său TOP 3 al sportivilor din România și a început poziționându-l pe Ilie Năstase pe ultima treaptă a podiumului.</p>
<p>Fostul medaliat olimpic și mondial l-a pus pe Gică Hagi pe locul doi, în ciuda faptului că totdeauna a fost un model pentru el, iar pe primul loc, așa cum era normal de la gimnast la gimnast, pe Nadia Comăneci.</p>
<h2><span>Marian Drăgulescu a alcătuit podiumul sportivilor români all-time</span></h2>
<p><span>Fostul mare gimnast a fost pus să aleagă</span> TOP 3 al sportivilor din România și a început punându-l pe fostul mare jucător de tenis Ilie Năstase treapta treia a podiumului.</p>
<p>Ex-medaliatul olimpic și mondial l-a așezat pe „Regele” Gheorghe Hagi pe locul doi, în ciuda faptului că mereu i-a fost un model pentru el, iar pe primul loc, așa cum era de așteptat, ca de la gimnast la gimnast, pe Nadia Comăneci, „Zeița de la Montreal”.</p>
<p>„(n.r. – Top trei cei mai charismatici sportivi români, dintre Hagi, Năstase și Nadia) Pe Năstase l-aș pune pe 3. Hagi are o academie, e un model pentru mine.</p>
<p>Nu sunt de acord cu agresivitatea, dar sunt de acord cu exigența și cu munca. Sunt mai aproape de Nadia, că ne-am întâlnit mai des. Deci zic Nadia pe locul 1 și Hagi pe 2”, a declarat Marian Drăgulescu la <span>iAMsport</span>.</p>
<p><img alt="" class="size-large wp-image-20180336" decoding="async" height="1025" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/Reactia-Larisei-fosta-sotie-a-lui-Marian-Dragulescu-dupa-ce-a-aflat-ca-legendarul-gimnast-se-insoara-a-treia-oara-1400x1025.jpeg" srcset="https://www.prosport.ro/wp-content/uploads/2025/05/Reactia-Larisei-fosta-sotie-a-lui-Marian-Dragulescu-dupa-ce-a-aflat-ca-legendarul-gimnast-se-insoara-a-treia-oara-1400x1025.jpeg 1400w, https://www.prosport.ro/wp-content/uploads/2025/05/Reactia-Larisei-fosta-sotie-a-lui-Marian-Dragulescu-dupa-ce-a-aflat-ca-legendarul-gimnast-se-insoara-a-treia-oara-768x562.jpeg 768w, https://www.prosport.ro/wp-content/uploads/2025/05/Reactia-Larisei-fosta-sotie-a-lui-Marian-Dragulescu-dupa-ce-a-aflat-ca-legendarul-gimnast-se-insoara-a-treia-oara.jpeg 1433w" width="1400"/></p>
<h2><span>Primește renta viageră maximă din partea statului român</span></h2>
<p>Marian Drăgulescu este cel mai galonat gimnast român din toate timpurile. De-a lungul carierei sale impresionate a obținut 31 de medalii: trei medalii olimpice, zece medalii mondiale și 18 medalii europene.</p>
<p>Pentru aceste performanțe fantastice, <span>sportivul retras în 2021 primește din partea statului român o rentă viageră</span> de 16.000 de lei. Maximum din cât putea obține!</p>
<p>„Nu se poate spune că din gimnastică strângi o sumă de bani să poţi să stai acasă. Nu sunt o persoană care să stea acasă, mie îmi plac provocările, îmi setez obiective pe care să le ating.</p>
<p>Sunt publice aceste rente viagere. E un mare avantaj pentru noi, că o avem când ne retragem din activitate. Cât eşti în activitate, nu beneficiezi de ea. Sunt anumite criterii pentru acordarea acestei rente viagere.</p>
<p>Ele se acordă pentru cei care sunt campioni mondiali, europeni, iar la Jocurile Olimpice intră toate medaliile, aur, argint, bronz. Fiecare medalie are o cotaţie dintr-un salariu mediu brut pe economie. Există un prag, nu poţi trece de el. Pragul este 16.000 de lei. Îţi asigură un trai cel puţin decent”, a spus Marian Drăgulescu, potrivit <span>as.ro</span>.</p>
<p> </p>
<p> </p>

]]></description>
    </item>
    <item>
      <title>„Sper să faci cancer”, „Voi trimite lumânări și un sicriu pentru familia ta!”. Amenințări înfricoșătoare pentru o jucătoare de tenis din circuitul WTA</title>
      <link>https://www.prosport.ro/alte-sporturi/tenis/sper-sa-faci-cancer-voi-trimite-lumanari-si-un-sicriu-pentru-familia-ta-amenintari-infricosatoare-pentru-o-jucatoare-de-tenis-din-circuitul-wta-20197960</link>
      <description><![CDATA[<img src="https://www.prosport.ro/wp-content/uploads/2025/06/„Sper-sa-faci-cancer-„Voi-trimite-lumanari-si-un-sicriu-pentru-familia-ta.-Amenintari-infricosatoare-pentru-o-jucatoare-de-tenis-din-circuitul-WTA.jpg"/><br/><p>O investigație efectuată de WTA și ITF preciează că jucătorii de tenis au primit aproape 8.000 de amenințări prin intermediul rețelelor sociale în 2024. Iar 40% dintre ele au venit de la pariorii nemulțumiți de rezultatele meciurilor</p>
<p><span>Britanica Katie Boulter</span>, numărul 39 WTA, este ultima dintr-un șir de jucătoare, care s-a plans de acest lucru. Ea a dezvăluit, într-un interviu pentru BBC, câteva dintre insultele și amenințările pe care le-a primit după meciurile ei din circuitul WTA.</p>
<h2><span>Amenințări înfricoșătoare pentru o jucătoare de tenis din circuitul WTA</span></h2>
<p>Boulter, care e iubita australianului <span>Alex De Minaur</span>, chiar a arătat câteva dintre mesajele primite prin intermediul rețelelor de socializare.</p>
<p>“Sper să faci cancer”, “Voi trimite lumânări și un sicriu pentru familia ta”, “Du-te la iad, am pierdut banii pe care mi i-a trimis mama”, sunt câteva dintre exemplele pe care ea le-a dat publicității.</p>
<p>“Acest lucru arată cât de vulnerabili suntem, pentru că nu știm cine este persoana care trimite mesajul. Ea poate fi în aceeași clădire cu noi sau poate ști unde locuim. Nu putem anticipa la ce să ne așteptăm”, a spus britanica, care s-a declarat speriată și oripilată de acest comportament îndreptat âmpotriva sportivilor.</p>
<p>“Eu nu aș spune asta nici măcar celui mai mare dușman al meu. Acestea sunt lucruri oribile, greu de suportat. Și care ne fac să ne simțim în pericol”, a mai afirmat sportiva care joacă sptămâna aceasta la turneul de la Nottingham, premergător celui de la Wimbledon.</p>
<p>Hărțuirea verbal a devenit un fenomen care i-a amploare în sport. WTA oferă un canal direct de comunicare pentru jucători pentru a raporta aceste situații de abuz și mesaje nepotrivite. În 2024, 28 de jucători au folosit acest serviciu pentru a se plânge de 56 de posibile amenințări.</p>
<p>În unele cazuri s-a ajuns însă și mai departe. La turneul de la Miami, din luna martie a acestui an, un spectator a trebuit să fie evacuat din arena, după ce a insultat-o pe Iga Swiatek.</p>
<p>Un alt spectator iritant a primit un ordin de restricție după ce a hărțuit-o pe Emma Răducanu în Dubai. Jucătoarea cu tata din România s-a poziționat și acum afectată de perspectiva de a mai trece prin așa ceva.</p>
<p>Cel mai grav incident rămâne însă cel din 1993. Monica Seleș, din fosta Iugoslavie, juca împotriva sportivei bulgare Magdalena Maleeva, în sferturile de finală ale turneului de la Hamburg.</p>
<p>În timpul unei pauze, un spectator german a înjunghiat-o în spate pe Monica Seleș cu un cuțit de bucătărie. El i-a provocat acesteia o rană adâncă de aproape patru centimetri. Motivul gestului a fost șocant. Seleș amenința supremația nemțoaicei Steffi Graf în tenisul feminin. Iar agresorul nu putea suporta ideea ca aceasta să cadă pe locul doi.</p>

]]></description>
    </item>
    <item>
      <title>Rusoaica Mirra Andreeva, gest uluitor, pe teren, la Berlin</title>
      <link>https://www.prosport.ro/alte-sporturi/tenis/rusoaica-mirra-andreeva-gest-uluitor-pe-teren-la-berlin-20197638</link>
      <description><![CDATA[<img src="https://www.prosport.ro/wp-content/uploads/2025/06/Rusoaica-Mirra-Andreeva-gest-uluitor-pe-teren-la-Berlin-1400x843.jpg"/><br/><p>Jucătoarea rusă de tenis Mirra Andreeva, aflată pe locul 7 în clasamentul mondial, a făcut un gest uluitor, pe teren, la turneul de la Berlin.</p>
<p>Puștoaica Mirra Andreeva, care a împlinit 18 ani pe 29 aprilie, și-a pierdut din turație după un început de an excelent.</p>
<h2><span>Ce gest incredibil a făcut rusoaica Mirra Andreeva pe teren, la Berlin</span></h2>
<p>Învingătoare Dubai și Indian Wells și semifinalistă la Brisbane, de fiecare dată pe hard, Mirra Andreeva dă senzația că nu se descurcă la fel de bine pe celelalte suprafețe. Pe zgură, cea mai bună performanță este <span>calificarea în sferturi la Madrid</span>, Roma și Roland Garros, iar sezonul pe iarbă l-a început cum nu se putea mai slab.</p>
<p>A fost învinsă în primul tur la Berlin, de poloneza Magdalena Frech (cs 25), iar înfrângerea a fost punctată de un gest uluitor. În primul game al setului al doilea, adversara a avut o minge de break. În timpul punctului, Mirra a alovit mingea greșit, iar Magdalena nu a ratat ocazia să dea o lovitură câștigătoare.</p>
<blockquote class="twitter-tweet" data-media-max-width="560">
<p dir="ltr" lang="en">Magdalena #Frech at her finest – here’s how she took down the No.6 seed in Berlin! 🎾🔥#BTO #Berlin pic.twitter.com/Fk30zGx3h8</p>
<p>— Berlin Tennis Open (@berlin_tennis) June 16, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Frustrată, rusoaica nu a stat mult pe gânduri, a scos cealaltă minge din buzunar și a lovit-o cu forță cu racheta, spre tribune. Din imagini nu se vede dacă a lovit pe cineva.</p>
<h2><span>Care a fost cheia victoriei pentru Magdalena Frech</span></h2>
<p>În condițiile în care Andreeva a câștigat primul set cu un categoric 6-2, multă lume nu a înțeles gestul uluitor făcut de rusoaică.</p>
<p>Din păcate pentru ea, Mirra nu a reușit să se calmeze. Condusă cu 1-4, ea a egalat la 5, dar din acel moment a pierdut 8 game-uri la rând și, implicit, meciul, care a durat două ore și 11 minute.</p>
<p>În runda următoare, Magdalena Frech o va întâlni <span>pe americanca Amanda Anisimova</span> (13 WTA). Aceatasta nu a avut niciun fel de emoții cu jucătoarea canadiană Bianca Andreescu (148 WTA), beneficiară a unui wildcard, de care a dispus cu 6-4, 6-3 în 66 de minute.</p>
<p>„Întotdeauna este dificil să joci împotriva unor jucătoare din Top 10, în special împotriva lui Mirra. Este o luptătoare grozavă, joacă un tenis foarte bun. Am știut de la început că va fi un meci foarte dificil. Am încercat să mă concentrez mai mult pe game-urile în care eram la serviciu, să fiu mai răbdătoare.</p>
<p>Am încercat să fiu mai agresivă din setul al doilea. Când eram la 5-5, 0-30, mi-am spus: «Haide, poți face mai bine! Poți face ceva, doar joacă fără stres». Și aceasta a fost cheia”, a spus Frech după ce a învins-o pe Andreeva, potrivit <span>Tennis World USA</span>.</p>
<p>A fost prima victorie a polonezei în cele trei meciuri directe. Precedentele confruntări au avut loc în acest an, în turul 3 la Australian Open și Madrid, iar Mirra s-a impus 6-2, 1-6, 6-2, respectiv, cu 7-5, 6-3.</p>

]]></description>
    </item>
  </channel>
</rss>
