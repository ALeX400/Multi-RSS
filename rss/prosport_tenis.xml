<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Alexander Zverev nu s-a mai putut abține și l-a atacat pe „fiul de suflet” al lui Ion Țiriac: „Caută atenție!” De la ce a pornit totul </title>
      <link>https://www.prosport.ro/alte-sporturi/tenis/alexander-zverev-nu-s-a-mai-putut-abtine-si-l-a-atacat-pe-fiul-de-suflet-al-lui-ion-tiriac-cauta-atentie-de-la-ce-a-pornit-totul-20304205</link>
      <description><![CDATA[<img src="https://www.prosport.ro//wp-content/uploads/2025/10/Alexander-Zverev-l-a-atacat-pe-fiul-de-suflet-al-lui-Ion-Tiriac-e1761054085901.jpg"/><br/><p>Boris Becker (57 de ani), legendarul tenismen considerat „fiul de suflet” al lui Ion Țiriac (86 de ani), se află în mijlocul unui nou scandal. Neamțul a fost atacat dur de conaționalul său Alexander Zverev (28 de ani), al treilea jucător al clasamentului ATP.</p>
<p>Boris Becker a trecut de la statutul de mare campion de tenis la acela de unul dintre cele mai controversate personaje din sportul alb. De această dată, Becker a intrat în conflict cu Alexander Zverev.</p>
<p><span data-huuid="2725491412084488782">„</span>Sasha” nu s-a mai putut abține și i-a dat replica lui Boris Becker, după ce fostul câștigător a șase turnee de Grand Slam l-a numit „copil-problemă”.</p>
<h2><span>Alexander Zverev nu s-a mai putut abține și l-a atacat pe „fiul de suflet” al lui Ion Țiriac: „Caută atenție!” De la ce a pornit totul </span></h2>
<p>Zverev l-a criticat public pe Boris Becker, după ce <span>protejatul lui Ion Țiriac</span> a comentat rezultatele dezamăgitoare ale lui Alexander din acest sezon. Deși <span>numărul 3 ATP </span>a recunoscut că nici el nu este mulțumit de performanțele sale din 2025, an în care a cucerit un singur trofeu, l-a acuzat acum pe Becker că ar „căuta atenție” prin criticile pe care i le aduce.</p>
<p>„Sincer, cred că lui nu îi pasă prea mult de mine. Cred că doar caută puțină atenție, și o obține prin mine. Din păcate, așa stau lucrurile. Dar mie nu îmi mai pasă. Totul se va aranja. Sunt încrezător că îmi voi regăsi forma și voi juca din nou tenis bun”, a declarat Alexander Zverev pentru <span>Bild.</span></p>
<p>Într-un episod al podcastului său, filmat alături de fosta jucătoare germană Andrea Petkovic, Boris Becker a afirmat că l-a luat „durerea de cap” atunci când a văzut rezultatele lui Alexander Zverev din acest an. De asemenea, Becker crede că Zverev ar trebui să aducă pe cineva nou în echipa sa, având în vedere că are „mereu aceleași fețe” în lojă, în special pe tatăl său, Alexander Senior, care îl antrenează încă de la începuturile carierei.</p>

]]></description>
    </item>
    <item>
      <title>Scandal fără precedent în WTA! Rivala Simonei Halep o acuză pe fosta campioană de la Wimbledon că și-a înscenat retragerea: „Voi fi criticată, dar trebuie să spun asta”</title>
      <link>https://www.prosport.ro/alte-sporturi/tenis/scandal-fara-precedent-in-wta-rivala-simonei-halep-o-acuza-pe-fosta-campioana-de-la-wimbledon-ca-a-mimat-retragerea-voi-fi-criticata-dar-trebuie-sa-spun-asta-20304262</link>
      <description><![CDATA[<img src="https://www.prosport.ro//wp-content/uploads/2025/10/Scandal-fara-precedent-in-WTA-Rivala-Simonei-Halep-o-acuza-pe-fosta-campioana-de-la-Wimbledon-ca-a-mimat-retragerea.jpg"/><br/><p>Un scandal imens s-a iscat în tenisul feminin, după ce Karolina Pliskova, fosta rivală a Simonei Halep din circuitul mondial, a lansat acuzații fără precedent.</p>
<p>Karolina Pliskova, ex-lider al clasamentului WTA, o acuză pe Marketa Vondrousova, fostă campioană a turneului de la Wimbledon, că s-a prefăcut accidentată în această săptămână, la turneul de la Tokyo.</p>
<p>Replica Vondrousovei nu s-a lăsat așteptată, sportiva din Cehia răspunzându-i conaționalei sale pe rețelele de socializare. Atât Pliskova, cât și Vondrousova <span>sunt vechi cunoștințe ale Simonei Halep</span>, acestea confruntându-se de multe ori cu constănțeanca în meciuri oficiale.</p>
<h2><span>Scandal fără precedent în WTA! Rivala Simonei Halep o acuză pe fosta campioană de la Wimbledon că și-a înscenat retragerea: „Voi fi criticată, dar trebuie să spun asta”</span></h2>
<p>După ce Marketa Vondrousova (34 WTA) s-a duelat de două ori în două turnee consecutive cu o altă sportivă din Cehia, Karolina Muchova (21 WTA), Karolina Pliskova a făcut comentarii controversate la adresa pierzătoarei. Vondrousova a cedat săptămâna trecută în fața Muchovei la turneul de la Ningbo, scor 4-6, 3-6 în primul tur, pentru ca luni să abandoneze la Tokyo, când tabela indica 2-6, 0-1.</p>
<p>Pliskova crede că Vondrousova a mimat accidentarea și a preferat să iasă de pe teren, știind că nu are nicio șansă să câștige meciul cu Muchova: <span data-huuid="2725491412084488782">„A</span>m văzut ambele meciuri ale Karolínei Muchova împotriva Marketei Vondrousova, disputate în ultimele zile. Nu e niciodată plăcut să joci de două ori la rând cu aceeași adversară, pur și simplu nu îți dorești asta. Ambele se antrenează la Stvanice și sunt prietene. Pentru Marketa a fost extrem de inconfortabilă. A pierdut în fața Karolinei acum la Tokyo, la Ningbo, dar și într-un meci important la Indian Wells.</p>
<p>Astăzi, din punctul meu de vedere, Marketa n-a avut absolut nicio șansă. Tot respectul pentru Karolina Muchova, a jucat excelent. Și, din nou, despre retragere: îmi pare rău, dar cred că putea duce meciul până la capăt azi. Pentru mine, situația a fost similară cu cea a lui Tomas Machac la Shanghai. Poate că Marketa a avut dureri, dar cred că și-a dat seama că nu are nicio șansă și, din acest motiv, s-a retras. Probabil o să fiu criticată din nou, dar trebuia să spun asta”, a afirmat Pliskova în podcastul Rakety.</p>
<h2><span>Replica Marketei Vondrousova nu s-a lăsat așteptată: „Ar trebui să știe ce înseamnă o accidentare”</span></h2>
<p>Marketa Vondrousova s-a arătat deranjată de afirmațiile compatrioatei sale, expunându-și punctul de vedere pe contul ei de Instagram. Marketa o contrazice pe Karolina, spunând că aceasta ar trebui să știe ce înseamnă o accidentare: <span data-huuid="2725491412084488782">„Oricine a jucat vreodată cu o accidentare știe că uneori pur și simplu nu poți continua.</span></p>
<p><span data-huuid="2725491412084488782">După operația la umăr, am înțeles acest lucru și mai bine. Nu pot înțelege cum cineva care ar trebui să știe cel mai bine poate pune asta la îndoială”, a fost mesajul Marketei Vondrousova, care nu a ratat ocazia de a o ironiza pe Karolina Pliskova, postând o imagine cu trofeul de la Wimbledon, însoțită de textul „Nu îl poți atinge”. </span></p>
<p>Vondrousova a cucerit turneul de Grand Slam de la Wimbledon 2023, după 6-4, 6-4 în finala cu Ons Jabeur din Tunisia, devenind prima jucătoare din istorie care triumfă pe iarba de la All England Club <span>fără să beneficieze de statut de cap de serie. </span></p>

]]></description>
    </item>
    <item>
      <title>Cum a putut reacționa Sorana Cîrstea când a primit invitația de a reveni la echipa națională pentru meciul cu Polonia: „I-a dat cu seen căpitanului-nejucător!” </title>
      <link>https://www.prosport.ro/alte-sporturi/tenis/cum-a-putut-reactiona-sorana-cirstea-cand-a-primit-invitatia-de-a-reveni-la-echipa-nationala-pentru-meciul-cu-polonia-i-a-dat-cu-seen-capitanului-nejucator-20304153</link>
      <description><![CDATA[<img src="https://www.prosport.ro//wp-content/uploads/2025/10/Cum-a-putut-reactiona-Sorana-Cirstea-cand-a-primit-invitatia-de-a-reveni-la-echipa-nationala.jpg"/><br/><p>Noul căpitan-nejucător al echipei naționale de Billie Jean King Cup a României, Alexandra Dulgheru, a încercat să o convingă pe Sorana Cîrstea să evolueze din nou în competiția inter-țări din tenisul feminin.</p>
<p>Sorana Cîrstea nu a mai jucat pentru România în Billie Jean King Cup (fosta Fed Cup) din anul 2018, atunci când a fost selecționată pentru meciul cu Canada. <span data-huuid="2725491412084488782">„</span>Sori” a anunțat că se retrage definitiv de la echipa națională, dar Alexandra Dulgheru și-a încercat norocul, propunându-i să participe chiar în play-off-ul programat între 14 și 16 noiembrie.</p>
<p><span data-huuid="2725491412084488782">„</span>Tricolorele” se vor confrunta cu Iga Swiatek și compania, în cadrul meciului cu Polonia, însă vor întâlni și reprezentativa Noii Zeelande. Câștigătoarea grupei va accede în calificările turneului final, dar România este cotată cu șanse mici, întrucât <span>nu se poate baza pe cele mai bune jucătoare ale sale</span>, Jaqueline Cristian (42 WTA) și Sorana Cîrstea (45 WTA).</p>
<h2><span>Cum a putut reacționa Sorana Cîrstea când a primit invitația de a reveni la echipa națională pentru meciul cu Polonia: „I-a dat cu seen căpitanului-nejucător!” </span></h2>
<p>Sorana Cîrstea a primit invitația de a reveni la echipa națională de Billie Jean King Cup după șapte ani, dar sportiva din Târgoviște nici nu a vrut să audă de această variantă. Alexandra Dulgheru, înlocuitoarea lui Horia Tecău în funcția de căpitan-nejucător, a dezvăluit la Digisport că Sorana nu i-a răspuns la mesaj, deși <span data-huuid="2725491412084488782">„</span>a primit seen” din partea ocupantei locului 45 WTA.</p>
<p>Astfel, Cîrstea își menține decizia de retragere de la echipa națională, despre care s-a spus că a luat-o pe fondul <span>tensiunilor de la acea vreme cu Simona Halep</span>: <span data-huuid="2725491412084488782">„</span>După 12 ani de jucat pentru România, a venit momentul să îmi anunţ oficial retragerea din echipă naţională de Fed Cup. La 16 ani şi 14 zile am jucat primul meci, fiind şi astăzi cea mai tânără debutantă din istoria ţării noastre. Am reprezentat cu mândrie şi onoare tricolorul de fiecare data când am avut ocazia.</p>
<p>Simt că mi-am făcut datoria şi acum este momentul să predau ştafetă noii generaţii. Aş vrea să mulţumesc cu această ocazie colegelor de echipă, federaţiei, căpitanilor, antrenorilor şi celor care au pus umărul la succesul nostru! Dar mai ales românilor care m-au susţinut atât de frumos de-a lungul anilor”, spunea Cîrstea în 2018.</p>

]]></description>
    </item>
    <item>
      <title>Anunț șoc pentru tenisul românesc! Rețea de trucare de meciuri, cu ramificații în țara noastră, deconspirată de autorități: „14 persoane au fost arestate”</title>
      <link>https://www.prosport.ro/alte-sporturi/tenis/anunt-soc-pentru-tenisul-romanesc-retea-de-trucare-de-meciuri-cu-ramificatii-in-tara-noastra-deconspirata-de-autoritati-14-persoane-au-fost-arestate-20304123</link>
      <description><![CDATA[<img src="https://www.prosport.ro//wp-content/uploads/2025/10/Retea-de-trucare-de-meciuri-in-Romania-e1761046703193.jpg"/><br/><p>O rețea de trucare de meciuri de tenis, cu ramificații în România și alte trei țări, a fost deconspirată de procurorii francezi. Numărul celor arestați se ridică la 14.</p>
<p><span>Caracatița pariurilor</span> și-a întins tentaculele și peste tenisul românesc, conform informațiilor publicate de AFP! O anchetă de amploare a dus la arestări simultane în Franța, România, Spania și Bulgaria, după ce persoanele vizate ar fi obținut câștiguri de 800.000 de euro din pariuri suspecte.</p>
<p>Procurorii au declanșat investigațiile la sfârșitul lui 2023, în urma unor suspiciuni legate de pariurile plasate pe un meci disputat în circuitul ITF, la turneul de la Rodez, din Franța.</p>
<h2><span>Anunț șoc pentru tenisul românesc! Rețea de trucare de meciuri, cu ramificații în țara noastră, deconspirată de autorități: „14 persoane au fost arestate”</span></h2>
<p>Parchetul din Marsilia a declarat că gruparea ar fi plătit mai mulți jucători de tenis, în general clasați în afara Top 100 ATP, să piardă intenționat seturi sau chiar meciuri întregi. Profiturile obținute au fost uriașe, ajungând la 800.000 de euro: <span data-huuid="2725491412084488782">„</span>Utilizarea conturilor de criptomonede fusese evidenţiată, ceea ce a dus la identificarea unei reţele de corupţi care operau în principal din Bulgaria, cu ajutorul a numeroşi intermediari, atât în Franţa, cât şi în străinătate”, a precizat Parchetul în comunicatul său.</p>
<p>Rețeaua acționa coordonat și truca meciuri desfășurate în turnee de nivel inferior, astfel încât <span>blaturile să nu poată fi detectate </span>de organismele de integritate. Procurorii menționează un număr de 40 de turnee din perioada 2018 – 2024 în 12 țări, printre care Franța, Germania, Italia, Statele Unite, Mexic, Egipt și Tunisia.</p>
<p>Astfel, 14 persoane au fost arestate simultan în Franța, România, Spania și Bulgaria. Cinci tineri francezi, cu vârste între 23 și 29 de ani, au fost puși sub acuzare pentru fraudă organizată, corupție sportivă și participare la o conspirație criminală și se află sub control judiciar. Ancheta continuă, astfel că suma obținută ilegal din pariuri ar putea fi mai mare decât cea descoperită până acum.</p>

]]></description>
    </item>
    <item>
      <title>O vedetă din WTA a „sărit fileul!” După divorțul de soțul tenismen a fost surprinsă în loja unui adversar al acestuia, iar acum șochează din nou. FOTO</title>
      <link>https://www.prosport.ro/alte-sporturi/tenis/o-vedeta-din-wta-a-sarit-fileul-dupa-divortul-de-sotul-tenismen-a-fost-surprinsa-in-loja-unui-adversar-al-acestuia-iar-acum-socheaza-din-nou-foto-20304075</link>
      <description><![CDATA[<img src="https://www.prosport.ro//wp-content/uploads/2025/10/O-vedeta-din-wta-surprins-in-loja-adversarului-fostului-sot.jpg"/><br/><p>Anastasia Potapova (Rusia, 24 de ani) își reface viața alături de un alt jucător de tenis din circuitul ATP, după ce a divorțat anul trecut de Alexander Shevchenko (Kazahstan, 24 de ani).</p>
<p>Căsnicia dintre Anastasia Potapova și Alexander Shevchenko (locul 99 ATP) <span>a durat mai puțin de doi ani</span>, iar rusoaica nu a suferit prea mult. După ce în primăvara acestui an, la Indian Wells, a fost zărită în loja unui alt jucător de tenis, Tallon Griekspoor (29 de ani, locul 28 ATP), Anastasia îi lasă din nou pe toți cu gura căscată.</p>
<p>Dacă mulți au crezut că noua relație a Potapovei va fi una trecătoare, rusoaica șochează din nou! Se pare că ea și Griekspoor chiar au gânduri serioase.</p>
<h2><span>O vedetă din WTA a „sărit fileul!” După divorțul de soțul tenismen a fost surprinsă în loja unui adversar al acestuia, iar acum șochează din nou. FOTO</span></h2>
<p>Anastasia Potapova nu s-a lăsat afectată de divorțul de Alexander Shevchenko (locul 99 ATP) și a decis să înceapă o nouă poveste de dragoste cu un adversar al acestuia. Anastasia a fost surprinsă din nou, luni, în loja lui Tallon Griekspoor, susținându-l pe olandez la turneul de la Viena, în meciul contra rusului Karen Kachanov (13 ATP).</p>
<div class="embeded-wrapper">
<blockquote class="twitter-tweet" data-dnt="true" data-width="500">
<p dir="ltr" lang="en">Griekspoor 6-3 on 2024 runner up Khachanov.</p>
<p>Won 4 return points all set – all in the same game.</p>
<p>Girlfriend Potapova is happy. pic.twitter.com/hH4BrqfycC</p>
<p>— José Morgado (@josemorgado) October 20, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p></div>
<p>Anastasia a urmărit partida din loja olandezului, alături de o prietenă, atrăgând astfel toate privirile: <span data-huuid="2725491412084488782">„</span>Anastasia Potapova, iubita lui Tallon Griekspoor, pare bucuroasă”, a remarcat jurnalistul Jose Morgado.</p>
<p><img alt="" class="size-full wp-image-20304095 alignnone" decoding="async" fetchpriority="high" height="1100" sizes="(max-width: 1110px) 100vw, 1110px" src="https://www.prosport.ro//wp-content/uploads/2025/10/potapova-4.jpeg" srcset="https://www.prosport.ro/wp-content/uploads/2025/10/potapova-4.jpeg 1110w, https://www.prosport.ro/wp-content/uploads/2025/10/potapova-4-150x150.jpeg 150w, https://www.prosport.ro/wp-content/uploads/2025/10/potapova-4-768x761.jpeg 768w" width="1110"/></p>
<p>Potapova, aflată în acest moment pe locul 52 WTA, nu a comentat încă public relația cu Griekspoor, dar cert este că îi poartă noroc olandezului. Tallon a reușit surpriza în meciul contra conaționalului Potapovei, scor 6-3, 5-7, 6-4 în primul tur.</p>
<h2><span>Ce spunea Anastasia Potapova despre relația cu fostul soț Alexander Shevchenko</span></h2>
<p>Anastasia Potapova a fost căsătorită pentru o perioadă scurtă cu Alexander Shevchenko, cei doi <span>unindu-și destinele în anul 2023. </span>Potapova spunea la acea vreme că Shevchenko o susținea în cariera de tenismenă:</p>
<p>„Este foarte util să ai pe cineva care te poate sprijini, nu doar în echipa ta, ci pe cineva de care te simți apropiat. Este o persoană care nu numai că știe tenis, ci și care vrea ce este mai bun pentru tine. Chiar dacă joc prost, el mă va sprijini, așa că este foarte frumos să am pe cineva care să mă înțeleagă la turnee.</p>
<p>Evident, nu știam cum va funcționa, pentru că programul unui jucător de tenis nu este niciodată ușor. Dar cumva am reușit să ne descurcăm și, de fapt, am petrecut fiecare săptămână împreună, ne vedem des, ceea ce este un lucru foarte bun”, declara Potapova despre fostul ei soț.</p>

]]></description>
    </item>
  </channel>
</rss>
