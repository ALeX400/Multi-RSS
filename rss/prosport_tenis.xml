<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorana Cîrstea, lovitură spectaculoasă! A venit confirmarea oficială de la WTA</title>
      <link>https://www.prosport.ro/alte-sporturi/tenis/sorana-cirstea-lovitura-spectaculoasa-a-venit-confirmarea-oficiala-de-la-wta-20162659</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-13-1400x1129.jpg"/><br/><p>Succesul Soranei Cîrstea de la Madrid a fost confirmat de WTA, care a publicat cea mai nouă ierarhie a tenisului feminin.</p>
<p>Astfel, jucătoarea din România, aflată pe locul 131 la simplu, a făcut un salt impresionat în clasamentul de dublu, urcând 722 de locuri, până pe poziția 82, potrivit <span>WTA Tennis</span>.</p>
<p>Cea mai bună clasare din carieră, la dublu, a fost locul 35, pe care l-a atins în martie 2009.</p>
<h2><span>Sorana Cîrstea, trei din primele cinci jucătoare învinse la Madrid</span></h2>
<p>Sorana Cîrstea, cu 1.055 puncte, a devenit a treia cea mai bine clasată jucătoare din România, la dublu, după Monica Niculescu (locul 40 WTA, cu 2.255 puncte) și Gabriela Ruse (locul 44 WTA, cu 1.994 puncte).</p>
<p>Primele cinci jucătoare din clasamentul de dublu sunt: Katerina Siniakova (Cehia), Taylor Townsend (SUA) și Erin Routliffe (Noua Zeelandă), Jelena Ostapenko (Letonia) și Gabriela Dabrowski (Canada).</p>
<p>Iar la Madrid, până în finală, unde a întâlnit o pereche cu experiență în meciurile de dublu, pe Elise Mertens și Veronika Kudermetova, perechea <span>Sorana Cîrstea/Anna Kalinskaya, în premieră în această formulă</span>, a trecut de trei dintre primele cinci jucătoare.</p>
<p>În turul inagural, Cîrstea și Kalinskaya au învins perechea Dabrowski/Routliffe, cap de serie 1, scor <span class="set-score-string">6-3, </span><span class="set-score-string">4-6, </span><span class="set-score-string">10-7,</span> iar în semifinale de perechea formată din Ostapenko și Su-Wei Hsieh (Taipei), scor 7-6 (2), 6-4.</p>
<h2><span>Titlul de la Madrid, primul după o pauză de șase ani</span></h2>
<p>Pentru <span>Sorana Cîrstea, titlul de la Madrid este al șaselea din carieră</span>, după o pauză de șase ani, dar și cel mai important ca valoare.</p>
<p>Titlurile de dublu din palmaresul Soranei Cîrstea sunt: Luxembourg (2008, cu Marina Erakovic), Fes (2008, cu Anastasia Pavlyuchenkova), Oeiras (2010, cu Medina Garrigues), Dallas (2011, cu Alberta Brianti), Lugano (2019, cu Andreea Mitu).</p>
<p>A avut și cinci finale: New Haven (2008, alături de Monica Niculescu), Barcelona (2008, cu Andreja Klepac) și Fes (2008, cu Maria Kirilenko), Budapesta (2010, cu Medina Garrigues), Tianjin (2014, cu Andreja Klepac).</p>
<h2><span>România, trei jucătoare pe tabloul principal la Roma</span></h2>
<p>Marți, 6 mai, va începe turneul WTA 1.000 de la Roma, turneu dotat cu premii totale de 6.911.032 de dolari, iar principala favorită este Aryna Sabalenka, liderul WTA, finalista de anul trecut.</p>
<p>România are trei jucătoare acceptate direct pe tabloul principal: Sorana Cîrstea (locul 131 WTA), Jaqueline Cristian (locul 74 WTA) și Irina Begu (locul 83 WTA), în timp ce în calificări mai sunt alte două jucătoare, Gabriela Ruse (locul 88 WTA) și Anca Todoni (locul 91 WTA).</p>
<p>Gabriela Ruse (favorita 11) o va întâlni, luni, în primul tur din calificări pe Solana Sierra (Argentina, locul 111 WTA), acest meci fiind o premieră între cele două. Anca Todoni (favorita 13) joacă cu britanica Harriet Dart (locul 118 WTA) și este primul meci direct al acestora.</p>

]]></description>
    </item>
    <item>
      <title>Sorana Cîrstea i-a dat pe spate pe spanioli. Ce au scris jurnaliștii iberici despre triumful fabulos de la Madrid</title>
      <link>https://www.prosport.ro/alte-sporturi/tenis/sorana-cirstea-i-a-dat-pe-spate-pe-spanioli-ce-au-scris-jurnalistii-iberici-despre-triumful-fabulos-de-la-madrid-20162441</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-i-a-dat-pe-spate-pe-spanioli.-Ce-au-scris-jurnalistii-iberici-despre-triumful-fabulos-de-la-Madrid-1.jpg"/><br/><p>Succesul Soranei Cîrstea la Madrid i-a făcut pe spanioli să o elogieze în presa iberică pentru performanța remarcabilă bifată la câteva luni de la revenirea în circuitul de tenis.</p>
<p><span>Sportiva română a bifat primul succes </span>într-un turneu Masters 1000 la dublu alături de rusoaica Anna Kalinskaya. După revenirea de la 0-1 în fața perechii Elise Mertens (Belgia) și Veronika Kudermetova (Rusia), presa din Spania a scris despre performanța remarcabilă a Soranei Cîrstea.</p>
<h2><span>Sorana Cîrstea, „revenire eroică” la Mutua Madrid: românca i-a dat pe spate pe spanioli</span></h2>
<p>Cîrstea și Kalinskaya au avut nevoie de 127 de minute pentru a triumfa la Madrid. Cele două sportive nu erau cotate printre favorite la startul turneului, dar au depășit toate așteptările și au obținut un succes răsunător.</p>
<p>Mertens și Kudermetova au condus cu 1-0 la seturi, însă Cîrstea și Kalinskaya au reușit remontada și s-au impus la capătul unei finale spectaculoase. Presa spaniolă a notat că cele două sportive au avut o „revenire eroică” la primul turneu jucat împreună la dublu.</p>
<blockquote><p>„Cîrstea și Kalinskaya semnează o revenire eroică pentru a ridica trofeul în Madrid,” a titrat publicația <span>Punto de break</span>.</p></blockquote>
<h2><span>Spaniolii, impresionați de discursul româncei: „E a doua casă”</span></h2>
<p><span>Sorana Cîrstea a fost vizibil emoționată</span> la ceremonia de premiere de după meci. Ea le-a mulțumit tuturor celor care au crezut până la final în șansele sale. A vorbit la superlativ despre orașul în care se găzduiește fostul turneu al lui Ion Țiriac și a numit Madrid ca fiind a doua sa casă.</p>
<blockquote><p>„M-am simțit foarte bine pe toată întreaga durată a turneului. Mulțumesc tuturor celor care s-au ocupat de organizarea turneului, copiilor de mingi, sponsorilor. Cred că a fost cea mai frumoasă săptămână din toată cariera mea. Ești fantastică.</p>
<p> </p>
<p>Datorită ție am câștigat acest meci. Antrenorul meu nu este aici, dar trebuie să îi mulțumesc. Trebuie să îi mulțumesc fizioterapeutului meu, dar și antrenoarei Annei. Vă mulțumesc încă o dată. Sunt foarte fericită de acest titlu pentru că a venit neașteptat. Pentru mine Madridul este ca a doua casă”, a declarat Sorana Cîrstea.</p></blockquote>
<p>Grație acestui succes, românca va primi un cec în valoare de peste 200.000 de euro și 1.000 de puncte WTA. Anul trecut a avut parte de un sezon dezastruos din cauza accidentărilor care i-au dat mari bătăi de cap, ieșind din top 100 mondial. În prezent, Sorana Cîrstea ocupă locul 122 la simplu și locul 804 la dublu. La actualizarea clasamentului, va urca peste 700 de poziții în clasamentul WTA la dublu.</p>

]]></description>
    </item>
    <item>
      <title>Sorana Cîrstea s-a trezit cu un cadou special! Ce a primit la Roma, direct în cameră, la hotelul de 5 stele, unde o noapte de cazare costă de la 1.300 de euro pe noapte</title>
      <link>https://www.prosport.ro/alte-sporturi/tenis/sorana-cirstea-s-a-trezit-cu-un-cadou-special-ce-a-primit-la-roma-direct-in-camera-la-hotelul-de-5-stele-unde-o-noapte-de-cazare-costa-de-la-1-300-de-euro-pe-noapte-20162605</link>
      <description><![CDATA[<img src="https://www.prosport.ro/wp-content/uploads/2025/05/Ce-apelativ-a-folosit-Sorana-Cirstea-despre-rusoaica-Anna-Kalinskaya-1400x780.jpg"/><br/><p>Sorana Cîrstea (locul 131 WTA), campioana la dublu de la Madrid Open, a ajuns deja la Roma, unde începând de marți are loc turneul WTA 1.000, dotat cu premii totale de 6.911.032 de dolari.</p>
<p>La Roma, Sorana Cîrstea, care a reușit o urcare spectaculoasă în clasamentul de dublu, de peste 700 de poziții, până pe locul 82 WTA, a primit un cadou inedit din partea <span>hotelului</span> unde este cazată pe perioada turneului din capitala Italiei și unde o noapte costă îmcepând cu 1.300 de euro.</p>
<h2><span>Sorana Cîrstea, mulțumiri pentru primirea de la Roma</span></h2>
<p>Sorana Cîrstea a fost bine primită la Roma, iar conducerea hotelului unde este cazată i-a pregătit o surpriză dopă succesul pe care l-a avut la Madrid, o scrisoare de felicitare și un aranjament floral deosebit.</p>
<p>Iar <span>campioana de la Madrid, care a fost elogiată de WTA Tennis</span>, dar și de presa din Spania, nu a ezitat să le mulțumească public, printr-o postare făcută pe pagina sa de Instagram.</p>
<p>Sorana Cîrstea se află la a noua participare la turneul de la Roma, unde a debutat în 2012, iar cele mai bune rezultate au fost obținute în 2012 și 2024, când ajungea în turul patru al turneului.</p>
<p>Anul trecut a pierdut în fața lui Madison Keys, cu scorul 6-2, 6-1.</p>
<h2><span>Trei jucătoare pe tabloul principal de la Roma, alte două în calificări</span></h2>
<p>Pe lângă Sorana Cîrstea, pe tabloul principal de la Roma (6-18 mai) se mai află Jaqueline Cristian (locul 74 WTA) și Irina Begu (locul 83 WTA), în timp ce în calificări mai sunt alte două jucătoare, Gabriela Ruse (locul 88 WTA) și Anca Todoni (locul 91 WTA).</p>
<p>Gabriela Ruse (favorita 11) o va întâlni în turul inaugural al calificărilor pe Solana Sierra (Argentina, locul 111 WTA), acest meci fiind o premieră între cele două.</p>
<p>Anca Todoni (favorita 13) joacă cu britanica Harriet Dart (locul 118 WTA) și este primul meci direct al acestora.</p>
<h2><span>Iga Swiantek, cea mai bună din ultimul deceniu</span></h2>
<p>Campioana en-titre Iga Swiatek a fost cea mai bună jucătoare de la Roma în acest deceniu. Ea este de trei ori campioană la Foro Italico, cucerind titlul în 2021, 2022 și 2024 – și a câștigat finala din 2021 cu 6-0, 6-0 în fața Karolinei Pliskova. Recordul general de victorii și înfrângeri al lui Swiatek la acest turneu este de 20-2 (90,9% rată de victorii), notează WTA Tennis.</p>
<p>Finalista de anul trecut, Aryna Sabalenka, revine la Roma, dar din postura de lider mondial, <span>iar după succesul de la Madrid</span> are șansa să facă „dubla” pe zgura europeană.</p>
<p>Christ Evert este cea mai titrată jucătoare de la Roma, cu cinci titluri, iar cele mai multe victorii pe zgura italiană au fost obținute de Serena Williams, cu 44 de meciuri câștigate.</p>
<p>FOTO: captura Anantara</p>

]]></description>
    </item>
    <item>
      <title>Iubita tenismenului Andrei Cornea, reacție dură în scandalul momentului. Andreea Bălan l-a distrus pe Claudiu Bleonț: „Narcisist fără empatie!”</title>
      <link>https://www.prosport.ro/diverse/iubita-tenismenului-andrei-cornea-reactie-dura-in-scandalul-momentului-andreea-balan-l-a-distrus-pe-claudiu-bleont-narcisist-fara-empatie-20160951</link>
      <description><![CDATA[<img src="https://www.prosport.ro/wp-content/uploads/2025/05/Iubita-tenismenului-Andrei-Cornea-reactie-dura-in-scandalul-momentului.-Andreea-Balan-l-a-distrus-pe-Claudiu-Bleont.-„Narcisist-fara-empatie-1008x1400.jpg"/><br/><p>Andreea Bălan, iubita tenismenului Victor Cornea, a lansat un atac dur la adresa cunoscutului actor Claudiu Bleonț, după ce acesta a dorit să țină o lecție de parenting, alături de fiica sa, în vârstă de 11 ani.</p>
<p>Cântăreața l-a distrus pe actor prin declarațiile sale și-l acuză de narcisism și lipsă de empatie după ce s-a expus cu fiica sa la gala Premiilor Gopo din acest an.</p>
<h2><span>Reacția dură a iubitei tenismenului Victor Cornea. Andreea Bălan l-a distrus pe Claudiu Bleonț: „Narcisist fără empatie!”</span></h2>
<p>Andreea Bălan a avut o reacție dură la adresa celebrului actor Claudiu Bleonț, care a fost prezent alături de fiica sa la gala Premiilor Gopo din acest an și unde a ținut un discurs în care și-a expus ideile postmoderniste în ceea ce privește parentingul (modul de creștere al copiilor). Bleonț este cunoscut ca fiind o personalitate tranșantă și care nu se ferește să spună adevărul indiferent de consecințe.</p>
<p>Iubita tenismenului Andrei Cornea nu a ezitat să-i ofere replica actorului pe rețelele de socializare, unde a folosit termeni foarte duri, după ce și-a expus fiica la un eveniment atât de important și unde a oferit și o lecție de educație asupra copiilor din ziua de astăzi.</p>
<p>„De obicei, nu comentez când văd lucruri care mă deranjează, dar aici e ceva ce mă răscolește profund și cred că mulți din generația mea au avut parte de situații asemănătoare în copilărie. Aici s-a creat o traumă imensă. Am simțit un disconfort fizic privând asemenea umilință oribilă!</p>
<p>Un narcisist fără empatie, fără simțul realității și fără conexiune cu sinele și cu propriul copil! Dacă așa face public, vă dați seama ce face în privat cu familia sa. Și peste câțiva ani se va întreba de ce nu îl sună copiii! Mai bine mamă singură decât cu un așa tată”, a scris Andreea Bălan, pe Instagram.</p>
<h2><span>Andreea Bălan, relație de lungă durată cu Victor Cornea</span></h2>
<p>Andreea Bălan are o relație de mai mult timp cu tenismenul Victor Cornea.</p>
<p>Cei doi nu ezită să se afișeze împpreună în public și își împărtășesc experiențele și cu fanii lor de pe rețelele de socializare.</p>
<p>Cântăreața și tenismenul sunt de mai bine de doi ani împreună și merg în diverse sejururi prin colțurile lumii, dar și la cele mai importante evenimente din tenisul mondial.</p>

]]></description>
    </item>
    <item>
      <title>Ce apelativ a folosit Sorana Cîrstea despre rusoaica Anna Kalinskaya. Pe ce loc WTA, la dublu, va ajunge românca, după ce a câştigat turneul de la Madrid</title>
      <link>https://www.prosport.ro/alte-sporturi/tenis/madrid-open/ce-apelativ-a-folosit-sorana-cirstea-despre-rusoaica-anna-kalinskaya-pe-ce-loc-wta-la-dublu-va-ajunge-romanca-dupa-ce-a-castigat-turneul-de-la-madrid-20162303</link>
      <description><![CDATA[<img src="https://www.prosport.ro/wp-content/uploads/2025/05/Ce-apelativ-a-folosit-Sorana-Cirstea-despre-rusoaica-Anna-Kalinskaya-1400x780.jpg"/><br/><p>Sorana Cîrstea a câștigat, alături de Anna Kalinskaya, titlul la Madrid, în proba de dublu, iar la festivitatea de premiere a folosit un apelativ la adresa colegei ei.</p>
<p>Jucătoarea română de tenis Sorana Cîrstea și cea rusă Anna Kalinskaya s-au impus la Madrid în proba de dublu, după meci incredibil.</p>
<h2><span>Cum a numit-o Sorana Cîrstea pe Anna Kalinskaya după finala de la Madrid</span></h2>
<p>Ele le-au învins <span>pe rusoaica Veronika Kudermetova și belgianca Elise Mertens cu 6-7 (10), 6-2, 12-10</span>, la capătul unei partide care a durat nu mai puțin de două ore și 14 minute. Este al șaselea trofeul pentru româncă la dublu.</p>
<p>„E un trofeu minunat, nu mă gândeam că vom reuși să câștigăm în această săptămână. Anna e o bună prietenă, am zis că vom juca un meci-două la dublu, dar iată că avem trofeul. Vreau să le mulțumesc tuturor celor de aici și organizatorilor. Mulțumim”, a spus Sorana la festivitatea de premiere care a avut loc chiar pe teren, după ultimul punct, potrivit <span>Digi Sport</span>.</p>
<p>Turneul de la Madrid este dotat cu <span>premii totale de 7.854.000 de euro</span>, iar învingătoarele de la dublu primesc, împreună, 400.560 de euro. Altfel spus, Sorana încasează un cec de 200.280 de euro, plus 1000 de puncte WTA.</p>
<p>La această sumă se adaugă alte 20.820 de euro pentru prezența pe tabloul principal de simplu de la Madrid. Românca a fost învinsă în primul tur de americanca Hailey Baptiste, beneficiară a unui wildcard, cu 6-2, 5-7, 7-6 (4), dar primește 20.820 de euro. totalul este de 221.100 de euro.</p>
<h2><span>De luni, Cîrstea va fi a treia româncă din clasamentul WTA la dublu</span></h2>
<p>Cele 1000 de puncte primite ca urmare a faptului că a câștigat turneul de la Madrid o ajută pe Sorana Cîrstea să revină în Top 100 WTA la dublu. De precizat că dacă suma de bani se împarte, punctele nu.</p>
<p>De luni, românca va avea 1.055 de puncte, datorită cărora ajunge pe locul 82 în lume, grație unui salt de 722 de poziții. Va fi a treia româncă din ierarhie, după Monica Niculescu (locul 40, cu 2.255 de puncte) și Elena-Gabriela Ruse (locul 44, cu 1.944 de puncte).</p>
<p>Cea mai bună clasare a Soranei a fost locul 35, în martie 2009.</p>
<p>„Vreau să încep în spaniolă din respect pentru toți cei care ați venit aici astăzi. În primul rând, vreau să vă mulțumesc tuturor care ne-ați fost alături în această zi foarte specială pentru noi. În mod normal nu joc niciodată la dublu, așa că acest trofeu este cu atât mai frumos. Nu mă gândeam niciodată că voi câștiga în această săptămână.</p>
<p>Mulțumesc din nou tuturor! Pentru mine, Madridul este ca a doua casă. Pot spune doar: mulțumesc din inimă!”, a mai spus Sorana Cîrstea la festivitatea de premiere, în limba spaniolă.</p>

]]></description>
    </item>
  </channel>
</rss>
