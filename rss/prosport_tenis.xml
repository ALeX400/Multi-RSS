<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Serena Williams, reacție surprinzătoare: „Eram varză! Eram foarte slabă”</title>
      <link>https://www.prosport.ro/diverse/serena-williams-reactie-surprinzatoare-eram-varza-eram-foarte-slaba-20288300</link>
      <description><![CDATA[<img src="https://www.prosport.ro//wp-content/uploads/2025/10/Serena-Williams-reactie-surprinzatoare-„Eram-varza-Eram-foarte-slaba.jpg"/><br/><p>Fosta mare jucătoare de tenis Serena Williams, deținătoare a 23 de titluri de Mare Șlem, a recunoscut, la 3 ani de la retragere, că era foarte slabă.</p>
<p>Serena Williams este una dintre cele mai valoroase jucătoare de tenis din istorie, dar cariera ei nu a fost totdeauna pavată cu petale de trandafiri.</p>
<h2><span>Reacția surprinzătoare pe care a avut-o Serena Williams</span></h2>
<p>Alături de sora ei Venus, <span>mezina familiei Williams</span> a abordat, în cadrul unui podcast, mai multe subiecte, inclusiv nesiguranța ei pe teren la începutul carierei.</p>
<p>„Eram nașpa. Eram varză. Nu aveam forță. Țin minte, am lovit doar lob-uri. Eram groaznică. Chiar și când am devenit profesionistă, eram varză. Nu că n-aș fi făcut-o intenționat, dar pur și simplu credeam că nu sunt atât de bună.</p>
<p>Credeam că pot rezista mai mult decât alții pentru că eram mică pe atunci și aveam energie. Credeam că este suficient să fiu acolo, pe teren. Și, da, nu m-am gândit niciodată că sunt bună.</p>
<p>Apoi, când tata ne-a spus să alegem un turneu pe care să-l câștigăm ca să ne putem concentra asupra obiectivului, am ales Wimbledon. Apoi a spus că trebuie să aleg ceva diferit, așa că am ales US Open, dar nu credeam cu adevărat că voi reuși”, a povestit Serena Williams.</p>
<h2><span>Americanca obișnuia să taie corzile rachetei pentru că nu voia să se antreneze</span></h2>
<p>Surorile Williams <span>au câștigat împreună 14 turnee majore</span> la dublu feminin între 1999 și 2016. Ele recunosc că o mare parte din meritul pentru succes revine tatălui lor, Richard.</p>
<p>Cele două au început să joace tenis la o vârstă fragedă, când locuiau în Compton, California. Richard le-a antrenat pentru a deveni profesioniste. La începutul anilor 1990, familia s-a mutat la West Palm Beach, Florida, pentru ca Serena și Venus să se poată antrena sub îndrumarea lui Rick Macci. Chiar și atunci, Richard a fost foarte implicat în progresul lor.</p>
<p>Rutina de antrenament a lui Richard este bine cunoscută. Surorile Williams începeau pregătirea dimineața devreme, la ora 5:00, pe întuneric. El crea condiții dificile, cum ar fi folosirea de mingi defecte și cioburi de sticlă la linia de start pentru a le face pe fete să alerge mai repede. Serena a recunoscut că ura antrenamentul.</p>
<p>„Obișnuiam să tai corzile rachetei pentru că nu voiam să mă antrenez. Îmi amintesc că făceam o călătorie lungă cu mașina, până la Anaheim sau ceva de genul ăsta. Nu mă simțeam bine.</p>
<p>Am luat o foarfecă și am tăiat corzile. Când am ajuns, tata a scos rachetele și toate corzile erau rupte. Îmi amintesc cum se comporta în acel moment, era atât de trist. M-am simțit prost și nu am mai făcut asta niciodată”, și-a adus ea aminte, potrivit <span>Sports Keeda</span>.</p>
<h2><span>Serena Williams a fost lider WTA timp de 319 săptămâni</span></h2>
<p>Deși la acea vreme, Serenei nu-i plăcea antrenamentul, ea a recunoscut ulterior că surorile aveau nevoie de fiecare secundă a pregătirii pentru a deveni ceea ce sunt astăzi.</p>
<p>„Ca să fii cel mai bun, trebuie să dedici timp și să fii dispus să muncești mai mult decât oricine altcineva. Cred că acel antrenament m-a motivat mai târziu”, recunoaște Serena.</p>
<p>Serena are o apreciere imensă pentru ceea ce a făcut tatăl ei ca antrenor, manager, protector și creator de viziuni. Cariera ei este o dovadă a acestei pregătiri.</p>
<p>Pe lângă 23 de titluri majore, a câștigat patru medalii de aur olimpice, și-a adjudecat trofeul la Wimbledon și US Open la simplu, dublu și dublu mixt și <span>a fost lider WTA timp de 319 săptămâni</span>.</p>

]]></description>
    </item>
    <item>
      <title>Prietenia dintre Ion Țiriac și Ilie Năstase a fost ruptă o perioadă și magnatul l-a numit mincinos pe fostul număr 1 ATP. Reacția lui „Nasty” nu s-a lăsat așteptată: „Trebuia să fac asta”</title>
      <link>https://www.prosport.ro/alte-sporturi/tenis/prietenia-dintre-ion-tiriac-si-ilie-nastase-a-fost-rupta-o-perioada-si-magnatul-l-a-numit-mincinos-pe-fostul-numar-1-atp-reactia-lui-nasty-nu-s-a-lasat-asteptata-trebuia-s-20287189</link>
      <description><![CDATA[<img src="https://www.prosport.ro//wp-content/uploads/2025/10/Prietenia-dintre-Ion-Tiriac-si-Ilie-Nastase-a-fost-rupta-5-ani-si-magnatul-l-a-numit-mincinos-pe-fostul-numar-1-ATP.-Reactia-lui-„Nasty-nu-s-a-lasat-asteptata-„Trebuia-sa-fac-asta-1400x819.png"/><br/><p>Wimbledon 1973 a reprezentat un punct de cotitură în prietenia dintre Ion Țiriac și Ilie Năstase. Miliardarul l-a numit mincinos pe „Nasty”, iar fostul număr 1 ATP a reacționat la adresa sa.</p>
<p>De-a lungul ultimelor șase decenii, <span>prietenia dintre Ion Țiriac și Ilie Năstase a rămas una strânsă</span>. Acum, omul de afaceri a dezvăluit care a fost motivul pentru care „Nasty” a jucat la Wimbledon din 1973, deși sindicatul jucătorilor condus de miliardar a intrat în grevă.</p>
<h2><span>Ion Țiriac și Ilie Năstase, prietenie amenințată de Wimbledon 1973</span></h2>
<p>Ilie Năstase a fost favoritul cert pentru câștigarea turneului Wimbledon din anul 1973, dar s-a oprit în optimile de finală, după ce Alexander Mayer s-a impus, scor 2-0, după 4-6 și 6-8 la seturi. <span>Ion Țiriac s-a supărat pe „Nasty” pentru că a ales să joace</span>, deoarece sindicatul jucătorilor intrase în grevă.</p>
<p>„A zis că l-a obligat Ceaușescu să joace, ceea ce a fost o minciună. Ceaușescu habar nu avea despre ce era vorba”, a spus Ion Țiriac despre motivul pe care Ilie Năstase l-a invocat pentru a participa la turneul de Grand Slam.</p>
<p>Acum, „Nasty” a reacționat. „Nu mă interesează, să lăsăm în urmă. Eu am jucat că trebuia să joc, atât, restul nu am ce să comentez. Suntem în 2025, hai să uităm prostiile astea”, a spus Ilie Năstase, la 52 de ani distanță de la momentul respectiv, conform <span>iAMSport</span>.</p>
<h2><span>De ce s-a supărat Ion Țiriac pe Ilie Năstase</span></h2>
<p>Ion Țiriac a fondat un sindicat al jucătorilor în anii 1970, alături de nume mari ale tenisului, astfel că se aștepta ca bunul lui prieten să i se alăture cauzei și să nu participe la turneul din Marea Britanie.</p>
<p>„Răceala a venit din 1973, când sindicatul jucătorilor, pe care eu îl înființasem cu un an în urmă, a făcut o grevă. Eu fondasem sindicatul cu Stan Smith, cu Arthur Ashe, jucători din generația lui llie, că generația mea fusese cu Laver, cu Rosewell, jucătorii de la începutul anilor 60.</p>
<p>Am făcut o grevă, nu am jucat la Wimbledon. Și llie a jucat! A zis că l-a obligat Ceaușescu să joace, ceea ce a fost o minciună, că Ceaușescu habar nu avea despre ce era vorba. Noi nu vorbeam nici cu Ceaușescu, nici cu doamna (n.r. Elena Ceaușescu) și ne lăsau în pace”, a mai spus Ion Țiriac, conform sursei de mai sus.</p>
<p>De-a lungul carierei, „Nasty” s-a impus la turneele de Grand Slam la Roland Garros (1973) sau US Open (1972), la nivel de single. La dublu, fostul tenismen s-a impus la Roland Garros (1970), Wimbledon (1973), US Open (1975). La dublu mixt, Năstase a pus mâna de două ori pe trofeul de la Wimbledon (1970, 1972).</p>

]]></description>
    </item>
    <item>
      <title>Ion Țiriac: „SUA i-ar fi dublat averea Simonei Halep”. America, efect financiar uriaș</title>
      <link>https://www.prosport.ro/alte-sporturi/tenis/simona-halep/ion-tiriac-sua-i-ar-fi-dublat-averea-simonei-halep-america-efect-financiar-urias-20287197</link>
      <description><![CDATA[<img src="https://www.prosport.ro//wp-content/uploads/2025/10/Ion-Tiriac-„SUA-i-ar-fi-dublat-averea-Simonei-Halep.-America-efect-financiar-urias.webp"/><br/><p>Ion Țiriac (86 de ani), poate cel mai de succes afacerist român, susține cu tărie că averea Simonei Halep (34) ar fi fost cel puțin dublă dacă ea ar fi reprezentat Statele Unite ale Americii în circuitul WTA, și nu România.</p>
<p>Miliardarul nu a ascuns adevărul și a transmis răspicat că atleți din SUA, Anglia, Germania, Franța sau Italia au parte de mult mai mult succes financiar doar datorită drapelului sub care evoluează.</p>
<h2><span>Ar fi câștigat o Simona Halep americancă mai mulți bani? Ion Țiriac a dat cărțile pe față despre forța SUA</span></h2>
<p>Ion Țiriac a fost unul dintre cei mai puternici susținători ai Simonei Halep în circuitul WTA, iar magnatul nu o va uita curând pe sportiva din Constanța, drept dovadă că recent <span>a comparat-o pe Jaqueline Cristian cu ea</span>.</p>
<p>Țiriac a urmărit cu mare atenție parcursul lui Halep din cei aproximativ 16 ani petrecuți în tenisul profesionist și atunci când a fost cazul a sărit public în apărarea ei. Cazul de dopaj în care Simona a fost implicată pe final de carieră este cel mai bun exemplu, deoarece Ion Țiriac a avut multiple ieșiri furibunde în spațiul public și i-a atacat inclusiv pe reprezentanții WADA. De altfel, el chiar <span>i-a sugerat Simonei Halep să ceară 100.000.000 de dolari daune</span> pentru ce a pățit și nu doar 10.000.000 de dolari, așa cum a făcut sportiva din Constanța.</p>
<p>Tot la capitolul sume de bani, Ion Țiriac a fost întrebat de curând și despre veniturile pe care Simona le-a făcut de-a lungul carierei. Doar din competiții, potrivit <span>WTATennis.com</span>, Simona a strâns 40.236.618 dolari. Însă, pe lângă această sumă, foarte frumoasă de altfel și istorică pentru tenisul românesc, Simona a mai avut venituri și din diverse contracte de imagine.</p>
<p>Ion Țiriac a sugerat că Halep nu a excelat la capitolul venituri din afara competițiilor, deoarece a reprezentat România la nivel internațional și imaginea ei nu „a vândut” tocmai bine:</p>
<p>„Aici depinde unde ești născut, da. Domină Statele Unite, Anglia, Germania, Franța, Italia, Spania mai puțin… Sau să fii Federer, să nu fii cetățean al lumii. Dar e greu, trebuie să faci ceea ce face Federer de o viață întreagă”, a declarat Ion Țiriac, potrivit <span>Iamsport.ro</span>.</p>
<p>Ulterior, magnatului i-a fost adresată o întrebare cât se poate de directă, anume dacă „o Halep americancă ar fi câștigat mai mulți bani?”.</p>
<p>La fel de sincer, Ion Țiriac a spus că averea Simonei ar fi fost cel puțin dublă în eventualitatea în care ar fi evoluat sub drapelul SUA în cei 16 ani petrecuți la profesioniști:</p>
<p>„O Halep americană ar fi câștigat dublu. Iar un Năstase american ar fi câștigat, pe vremea aia, când abia apăruseră banii, cel puțin de cinci ori mai mult!”, a completat Ion Țiriac.</p>
<h2><span>Simona Halep a investit o bună parte din avere în mai multe afaceri</span></h2>
<p>Simona Halep a preluat flerul de antreprenor de la Ion Țiriac și nu a ținut zecile de milioane de euro câștigate din tenis în vreun cont din bancă. Sportiva a investi în mai multe businessuri de succes, majoritatea din industria ospitalității. Precis, Halep deține două hoteluri superbe, unul pe litoralul românesc și unul în Brașov.</p>
<p>În plus, fostul lider WTA mai are în portofoliu și câteva proprietăți foarte valoroase din București și, de asemenea, mai investește în alte afaceri.</p>
<p>Recent s-a aflat că <span>Simona Halep vrea să își construiască o cramă în satul Culmea</span>, din județul Constanța, iar în această toamnă îndeplinește pașii birocratici necesari.</p>

]]></description>
    </item>
    <item>
      <title>„Nimeni nu vorbește cu tine”. Jucătoarele s-au luat la ceartă pe teren</title>
      <link>https://www.prosport.ro/alte-sporturi/tenis/nimeni-nu-vorbeste-cu-tine-jucatoarele-s-au-luat-la-cearta-pe-teren-20287202</link>
      <description><![CDATA[<img src="https://www.prosport.ro//wp-content/uploads/2025/10/„Nimeni-nu-vorbeste-cu-tine.-Jucatoarele-s-au-luat-la-cearta-pe-teren-e1759317767109.jpg"/><br/><p>Belinda Bencic, campioana olimpică de la Tokyo, și Coco Gauff au fost protagonistele unui moment controversat în meciul din optimile de finală de la Beijing. Bencic (Elveția, 28 de ani, locul 16 WTA) s-a luat la ceartă pe teren cu Coco Gauff (SUA, 21 de ani, locul 3 WTA), motivul invocat de elvețiancă fiind că echipa adversarei ar fi  „jucat murdar”, încercând să o împiedice să se concentreze la jocul său.</p>
<p>Partida s-a încheiat cu victoria americancei, 6-2 în decisiv, dar și cu un gust amar pentru Bencic, chiar dacă va primi 120 de puncte WTA și un premiu consistent, potrivit <span>WTA</span>.</p>
<h2><span>Belinda Bencic și Coco Gauff s-au luat la ceartă pe teren</span></h2>
<p>Belinda Bencic și Coco Gauff au avut un meci „dublu” în optimile turneului WTA 1.000 de la Beijing, câștigat pe teren de jucătoarea din SUA, care s-a impus în set decisiv. În acest act, cele două jucătoare au avut un schimb dur de replici, după ce Bencic s-a plâns arbitrei că echipa adversarei „joacă murdar” și încearcă să o împiedice să se concentreze pe serviciu.</p>
<p>Gauff a pierdut primul set, 4-6, iar în setul doi a avut o revenire spectaculoasă și l-a câștigat în tie-break. Incidentul invocat de Bencic a avut loc în setul decisiv, pe serviciul său, iar într-o pauză între game-uri, la 4-3 pentru Gauff, i-a transmis arbitrei de scaun nemulțumirea sa.</p>
<p>„Când punctul e gata, nu e nicio problemă, nu îmi pasă cum se comportă. Dar, când mă îndrept spre linie pentru a servi, nu trebuie să continue să celebreze punctul”, i-a spus Bencic arbitrei de scaun, vizibil deranjată de comportamentul echipei lui Gauff. Americanca a încercat să intervină și să explice modul de reacție al echipei sale, însă Bencic i-a replicat tăios. „Nimeni nu vorbește cu tine. Aveam un dialog cu ea (n.r. arătând spre arbitru). Eu am început asta? Echipa ta e cea care vorbește. Sunt prea bătrână pentru astfel de trucuri ale minții, ok?”, i-a transmis elvețianca lui Gauff.</p>
<p><span>Belinda Bencic a devenit mamă în aprilie 2024</span>, iar în toamna trecută a revenit în circuitul de tenis, ca în februarie 2025 să se impună în turneul de la Abu Dhabi.</p>
<h2><span>Explicația lui Gauff după incident</span></h2>
<p><span>Coco Gauff, campioana en-titre de la Beijing</span>, a vorbit în cadrul conferinței de presă de după meci despre acest incident.</p>
<p>„Da, știam că i-a spus ceva echipei mele, dar nu știam exact ce. Mi-au spus că a zis «Taci». Nu am auzit, așa că mă pot baza doar pe ce mi-au spus. Cred că a fost supărată de aclamațiile lor. Din punctul meu de vedere, pe arenă era liniște, așa că se puteau auzi ambele echipe. Am jucat în primele runde și, în ambele meciuri ale mele, am putut auzi cealaltă echipă foarte clar, pentru că era liniște. Nu mă deranjează.</p>
<p>I-am spus să fie respectuoasă. Am fost drăguță cu echipa ei în afara terenului. Am fost drăguțe una cu cealaltă în general. Pur și simplu nu mi-a plăcut acel comentariu la adresa echipei mele. Dar asta e. Adică, am mers mai departe după aceea. Nu am mai vorbit cu ea după aceea. Are dreptul la sentimentele ei, iar eu am dreptul la reacția mea”, a declarat Coco Gauff, citată de <span>WeLoveTennis</span>.</p>
<p>Următoarea adversară a lui Coco Gauff este Eva Lys (Germania, locul 66 WTA).</p>

]]></description>
    </item>
    <item>
      <title>Americanii au dat-o de gol pe Simona Halep. Ce au făcut avocații ei în lupta pentru cele 10 milioane de dolari</title>
      <link>https://www.prosport.ro/alte-sporturi/americanii-au-dat-o-de-gol-pe-simona-halep-ce-au-facut-avocatii-ei-in-lupta-pentru-cele-10-milioane-de-dolari-20287138</link>
      <description><![CDATA[<img src="https://www.prosport.ro//wp-content/uploads/2025/10/Americanii-au-dat-o-de-gol-pe-Simona-Halep.jpg"/><br/><p>Simona Halep s-a retras din tenis în luna februarie a acestui an, dar în continuare vrea să se facă dreptate în cazul de doping.</p>
<p>Fosta mare jucătoare de tenis nu poate accepta ideea că imaginea i-a fost afectată fără vina ei, iar acum caută dreptatea în justiție.</p>
<h2><span>Americanii au dat-o de gol pe Simona Halep. Ce au făcut avocații ei în lupta pentru cele 10 milioane de dolari</span></h2>
<p>Simona Halep nu a renunțat la lupta pentru <span>a-și dovedi nevinovăția</span> după ce a fost suspendată pentru dopaj. Fosta campioană încearcă acum să obțină despăgubiri, susținând că a fost tratată incorect de compania Quantum Nutrition.</p>
<p>Procesul are loc în Statele Unite, la Curtea Districtuală din zona de sud a New York-ului. Potrivit publicației americane Tennis Temple, Simona consideră că are motive întemeiate să ceară daune, deoarece susține că suspendarea i-a afectat grav cariera și imaginea publică, fără ca ea să aibă o vină în acest sens.</p>
<p>Rămâne de văzut dacă fostul număr unu mondial va avea câștig de cauză în instanță.</p>
<p>„Fosta jucătoare profesionistă nu renunță la disputa cu compania canadiană Quantum Nutrition, producătoarea suplimentului alimentar, o pudră proteică destinată creșterii rezistenței.</p>
<p>În apărarea sa, dubla campioană de Grand Slam a susținut că nu a consumat niciodată substanțe interzise de Agenția Mondială Anti-Doping (WADA) și că responsabilitatea aparține companiei Quantum Nutrition, din cauza neglijenței acesteia privind produsul, care fusese considerat legal de firma nord-americană.</p>
<p>Astfel, în urmă cu câteva luni, Halep a deschis un proces împotriva Quantum Nutrition, solicitând despăgubiri de 10 milioane de dolari. Avocații sportivei au contraatacat în ultimele ore și cer companiei probe suplimentare”, scriu americanii de la Tennis Temple.</p>
<h2><span>Simona Halep, felicitată de Nadia Comăneci cu ocazia împlinirii vârstei de 34 de ani! Ce mesaj i-a transmis „Zeița de la Montreal”</span></h2>
<p>Simona Halep a împlinit 34 de ani pe 27 septembrie, fiind prima zi de naștere pe care a putut să o sărbătoarească departe de terenul de tenis, ea luând decizia de a se retrage din „sportul alb” în luna februarie a acestui an.</p>
<p>Așa cum era de așteptat, nume uriașe din sportul românesc i-au transmis mesaje de felicitare dublei câștigătoare de Grand Slam. Una dintre primele persoane care au felicitat-o pe Simona de ziua ei a fost Nadia Comăneci, „Zeița de la Montreal”.</p>
<p>Ea a postat o fotografie în care apare alături de Halep și i-a transmis <span>un mesaj special</span>: „La mulți ani, dragă Simona Halep!”. De asemenea, melodia de fundal este „La mulți ani!”, a formației Direcția 5.</p>

]]></description>
    </item>
  </channel>
</rss>
