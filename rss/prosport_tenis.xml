<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Câți bani a lua Sorana Cîrstea după calificarea în turul 2 de la Cincinnati. Victorie fabuloasă cu Vekic</title>
      <link>https://www.prosport.ro/alte-sporturi/tenis/cati-bani-a-lua-sorana-cirstea-dupa-calificarea-in-turul-2-de-la-cincinnati-victorie-fabuloasa-cu-vekic-20240529</link>
      <description><![CDATA[<img src="https://www.prosport.ro//wp-content/uploads/2025/08/Cati-bani-a-lua-Sorana-Cirstea-dupa-calificarea-in-turul-2-de-la-Cincinnati.-Victorie-fabuloasa-cu-Vekic-1400x786.jpg"/><br/><p>Jucătoarea română de tenis Sorana Cîrstea, aflată în ultimul an al carierei, s-a calificat în turul 2 la Cincinnati, motiv pentru care a câștigat o sumă consistentă.</p>
<p>Cîrstea, aflată pe locul 138 mondial, a avut nevoie de peste două ore ca să treacă în 3 seturi de croata Donna Vekic, 6-1, 4-6, 6-3, și, implicit, să câștige 32.840 de dolari.</p>
<h2><span>Banii câștigați de Sorana Cîrstea, după victoria fabuloasă cu Vekic</span></h2>
<p>Sorana Cîrstea se bucură de ultimele tunree din cariera ei. Ea a anunțat că <span>2025 este ultimul pe care-l va petrece în circuitul WTA</span>, motiv pentru care nu mai are presiunea apărării rezultatelor din sezonul precedent.</p>
<p>Prezentă pe tabloul principal de la Cincinatti Open, ea a avut parte în primul tur de o adversară redutabilă, croata Donna Vekic, aflată pe locul 53 în lume. Românca avea avantaj la meciurile directe la ora partidei, 4-2, adjudecându-și precedentele două confruntări, în 2022 la Birmingham și anul trecut la Dubai.</p>
<p>La Cincinnati, Vekic a câștigat primul game al meciului, pe propriul serviciu, după care Sorana și-a trecut în cont 6 game-uri la rând.</p>
<p>Momentul psihologic al celui de-al doilea set a fost chiar în game-ul cu numărul 2. Donna a salvat nu mai puțin de 7 mingi de break, revenind de la 0-40, și, la capătul a 28 de puncte a egalat scorul. Ulterior s-a desprins la 4-1, iar la 5-4 a convertit în punct priam minge de set.</p>
<h2><span>Jacqueline Cristian a fost eliminată</span></h2>
<p>Decisivul a fost controlat în totalitate de româncă. Ea s-a distanțat la 5-1, dar până să se vadă învingătoare a ratat 6 mingi de meci, dintre care două pe propriul serviciu.</p>
<p>Următoarea adversară a lui Cîrstea este <span>jucătoarea poloneză Magdalena Frech</span> (25 WTA). Având în vedere că a fost desemnată a 22-a favorită a competiției, compatrioata Igăi Swiatek a fost execeptată de la primul tur.</p>
<p>Până în prezent, cele două s-au mai întțâlonit o singură dată, acum doi ani, la Birmingham, pe iarbă. Magdalena s-a calificat în sferturile de finală ale competiției, după ce s-a impus cu 6-3, 6-7 (1), 6-4.</p>
<p>Tot la Cincinnati, jucătoarea română Jaqueline Cristian (52 WTA) a fost eliminată în primul tur de jucătoarea cehă Marketa Vondrousova (63 WTA), cu 6-3, 6-1. Meciul a durat o oră şi zece minute.</p>
<p>La această oră are loc altă confruntare din runda de debut. Gabi Ruse, aflată pe locul 58 în lume, a pierdut primul set cu japoneza Aoi Ito (110 WTA), venită din calificări, cu 6-2. În cel secund asiatica are 6-5, dar Ruse urmează la serviciu.</p>

]]></description>
    </item>
    <item>
      <title>„Doar se prefac”. Venus Williams a vorbit despre relația cu Serena Williams și despre cei care le-au acuzat că sunt false</title>
      <link>https://www.prosport.ro/alte-sporturi/tenis/doar-se-prefac-venus-williams-a-vorbit-despre-relatia-cu-serena-williams-si-despre-cei-care-le-au-acuzat-ca-sunt-false-20239741</link>
      <description><![CDATA[<img src="https://www.prosport.ro//wp-content/uploads/2025/08/Venus-Williams-a-vorbit-despre-relatia-cu-Serena-Williams-si-despre-cei-care-le-au-acuzat-ca-sunt-false-1400x933.jpg"/><br/><p>Venus Williams a vorbit deschis despre relația pe care o are cu sora ei, Serena Williams, dar și despre cei care le-au acuzat, de-a lungul anilor, că sunt false.</p>
<p>Sportiva a ținut să îi liniștească pe curioși și să le transmită că, în ciuda rivalității pe care au avut-o pe terenul de tenis, cele două surori se înțeleg foarte bine.</p>
<h2><span>Venus Williams a vorbit despre relația pe care o are cu Serena</span></h2>
<p>Serena Williams și Venus Williams au dominat tenisul feminin timp de mai mulți ani de zile. Astfel, cele două surori s-au întâlnit de 31 de ori de-a lungul anilor, iar Serena a reușit să se impună de 19 ori în partidele directe. Totodată, cele două sportive s-au întâlnit de mai multe ori și în finalele celor mai importante turnee.</p>
<p>Având în vedere rivalitatea existentă în teren între cele două sportive, foarte multe persoane s-au întrebat cum este, în realitate, relația dintre ele. Astfel, de-a lungul anilor au părut și voci care au susținut că cele două se prefac și că există tensiune între ele.</p>
<p>Acum,<span> Venus Williams a ținut să lămurească această problemă </span>și a vorbit deschis despre relația pe care o are cu Serena Williams. Sportiva a transmis că, în ciuda rivalității pe care au avut-o pe terenul de tenis, relația dintre ele este una extrem de bună.</p>
<p>„Există un fel de fascinație față de mine și Serena, nu-i așa? Pentru că am jucat una împotriva celeilalte de atâtea ori și oamenii se întrebau: «Cum se înțeleg? Chiar se plac? Doar se prefac.» Așa că suntem foarte încântate să împărtășim mai multe despre noi. Nu cred că mulți oameni știu atât de multe despre noi, când vine vorba de asta, mai ales despre dinamica noastră împreună”, a declarat Venus Williams, <span>conform tennisworldusa.org</span>.</p>
<h2><span>Serena Williams, o mamă grozavă</span></h2>
<p>Într-un interviu acordat pentru Today Show, Alexis Ohanian,<span> soțul Serenei Williams, a remarcat faptul că soția sa nu este doar cea mai titrată sportivă din lumea tenisului feminin, ci și o mamă grozavă</span>.</p>
<p>„Oricât de uimitoare este ca atletă, știi, cea mai elegantă din toate timpurile, este o mamă și mai grozavă pentru fiicele noastre, Olivia și Adira. Vă iubesc, fetelor. Și pe lângă faptul că este o femeie de afaceri remarcabilă și o icoană sportivă, este ceva ce cred că puțini oameni înțeleg cu adevărat: a atins vârful absolut, cele mai înalte culmi – lucruri pentru care, într-o zi obișnuită, cei mai mulți dintre noi am da orice.</p>
<p>Și totuși, după ce a fost acolo sus, lucrul care îi aduce cea mai mare bucurie sunt lucrurile simple, familia, acel ceva pe care cred că fiecare dintre noi îl are ca opțiune, ca oportunitate. Așa că nu o risipiți”, a declarat Ohanian, pentru Today Show.</p>

]]></description>
    </item>
    <item>
      <title>Competiție de tenis de câmp pentru persoanele cu dizabilități în Capitală! Unde are loc și cine participă. SPECIAL</title>
      <link>https://www.prosport.ro/alte-sporturi/tenis/competitie-de-tenis-de-camp-pentru-persoanele-cu-dizabilitati-in-capitala-unde-are-loc-si-cine-participa-special-20240303</link>
      <description><![CDATA[<img src="https://www.prosport.ro//wp-content/uploads/2025/08/Tomoya-Tachi-Japonia-1400x1050.jpg"/><br/><p>Federația Română de Tenis, condusă de George Cosac, organizează cea de-a 11-a ediție a turneelor internaționale de tenis dedicat persoanelor cu dizabilități.</p>
<p>Întrecerea de la București va avea loc în perioada 9–12 august, la Centrul Național de Tenis „Simona Halep” (Bd. Pierre de Coubertin, București).</p>
<h2><span>Persoanele cu dizabilități joacă la tenis la București! Câte zile ține turneul</span></h2>
<p>Turneul de la Pitești a avut loc perioada 5-8 august, la Baza Sportiva Bascov, județul Argeș.</p>
<p>Turneele sunt organizate sub egida Federației Internaționale de Tenis și sunt dotate cu premii totale de 3.500 de euro fiecare.</p>
<p>La ediția din acest an sunt așteptați 30 de sportivi din 10 de țări, gata să ofere spectacol pe terenul de joc.</p>
<p>Cel mai bine clasat jucător în categoria Men este Shogo Takano (Japonia), poziționându-se pe locul 25 mondial, la categoria Quad este Takuya Ikeda (locul 39 mondial, Japonia) și la categoria Women este Azusa OKA (locul 39 mondial, Japonia).</p>
<p>„Țara soarelui răsare” este reprezentată de 8 jucători. Spania, Coreea de Sud, Turcia, Franța și Israel sunt reprezentate de câte doi jucători, iar Marea Britanie, Republica Cehă, Bulgaria, Italia și Grecia au doar un reprezentant.</p>
<p><img alt="" class="aligncenter size-full wp-image-20240417" decoding="async" fetchpriority="high" height="617" src="https://www.prosport.ro//wp-content/uploads/2025/08/tennis-dizabilitati.jpg" width="567"/></p>
<h2><span>Cine sunt cei 6 români</span></h2>
<ul>
<li>Categoria Women: Cristina Deac</li>
<li>Categoria Men: Ionuț Filișan, Mihai Gaiță, Daniel Dănilă și Ciprian Anton</li>
<li>Categoria Quad: Flavian Crăciun</li>
</ul>
<p>Evenimente speciale:<br/>
– Conferința de presă – 9 august, ora 11:30, la Centrul Național de Tenis „Simona Halep”</p>
<p>Program orientativ al meciurilor:<br/>
– 9-11 august – meciurile au loc între 09:30 – 18:00<br/>
– Luni, 12 august – Finalele încep la ora 10:00, urmate de Festivitatea de Premiere</p>
<h2><span>Se măresc premiile la US Open 2025</span></h2>
<p>US Tennis Association a anunțat că premiile acordate câștigătorilor de la probele de simplu masculin şi feminin ale turneului US Open vor ajunge la suma de cinci milioane de dolari pentru fiecare, iar compensația totală a jucătorilor va ajunge la 90 de milioane de dolari.</p>
<p>Este vorba de o creștere cu 20% a sumei totale a premiilor de la US Open, cea mai mare din istoria tenisului, iar câștigătorii de la simplu masculin şi feminin vor fi recompensați cu câte cinci milioane de dolari, scrie News.ro.</p>
<p>Cecul de 5 milioane de dolari din acest an reprezintă o creștere de 39% față de 3,6 milioane de dolari anul trecut. Aceeași creștere procentuală a fost aplicată şi vicecampionilor la simplu, care primesc câte 2,5 milioane de dolari fiecare. Semifinaliștii vor câștiga 1,26 milioane de dolari, o creștere de 26%.</p>

]]></description>
    </item>
    <item>
      <title>Am bătut Franța și am devenit campioane europene U16 la tenis de câmp! 2-0 pentru tricolore în meciul decisiv</title>
      <link>https://www.prosport.ro/alte-sporturi/tenis/am-batut-franta-si-am-devenit-campioane-europene-u16-la-tenis-de-camp-2-0-pentru-tricolore-in-meciul-decisiv-20239537</link>
      <description><![CDATA[<img src="https://www.prosport.ro//wp-content/uploads/2025/08/Am-batut-Franta-si-am-devenit-campioane-europene-U16-la-tenis-de-camp-2-0-pentru-tricolore-in-meciul-decisiv.jpg"/><br/><p>Echipa României U16 feminin, formată din sportivele Popa Giulia Safina, Burcescu Maia Ilinca și Pop Maria Valentina, a reușit o nouă performanță de excepție.</p>
<p>Tricolorele au cucerit titlul de campioane europene U16 și calificarea la Campionatul Mondial din Chile.</p>
<h2><span>Victoria cu Franța și am devenit campioane europene U16 la tenis de câmp</span></h2>
<p>După ce în 2023 au cucerit titlul de Campioane Europene U14, iar anul trecut au devenit vicecampioane europene la categoria U16, cele trei tinere talente demonstrează continuitate în performanță și determinare de campioane.</p>
<p>„Mulțumim acestor fete extraordinare pentru dăruirea și sacrificiile făcute. Le suntem profund recunoscători și le dorim mult succes în continuare. România are cu adevărat un viitor strălucit în tenisul feminin!”, a declarat Ady Avram, antrenor federal al Federației Române de Tenis, care le-a felicitat pe sportive.</p>
<p>Campionatul European de Tenis- Summer Cup/2025</p>
<ul>
<li>Faza finală 4-6 August</li>
<li>Marianske Lazne, Czechia</li>
<li>Finala: România-Franța 2-0</li>
<li>Maia Ilinca BURCESCU – Cindy LANGLAIS 3-6 6-3 6-2 (158 de minute)</li>
<li>Giulia Safina POPA – Ksenia EFREMOVA 6-4 6-2 (110 minute)</li>
</ul>
<h2><span>Emma Răducanu are un nou antrenor</span></h2>
<p>Jucătoarea britanică de tenis Emma Răducanu l-a angajat pe Francisco Roig, fostul antrenor al lui Rafael Nadal şi Matteo Berrettini.</p>
<p>Roig este un tehnician renumit, după ce l-a secondat pe Toni Nadal în echipa lui „Rafa” din 2005 până în 2022. Fostul jucător de pe locul 60 ATP l-a antrenat pe Matteo Berrettini în sezonul 2024.</p>
<p>Răducanu a lucrat cu Mark Petchey care i-a permis jucătoarei britanice să revină în Top 40, parteneriatul nu era menit să dureze prea mult. Englezul, care este şi consultant, a lucrat cu a 33-a jucătoare a lumii încă de la turneul de la Miami, dar atât antrenorul, cât şi jucătoarea au anunțat că parteneriatul lor va fi doar temporar.</p>
<p>Au copiat modelul Mircea Lucescu de la FRF! Șefii FR Tenis au numit un antrenor cu mare experiență la conducerea echipei de Cupa Davis a României. EXCLUSIV</p>
<h2><span>Boitan s-a impus la Cluj</span></h2>
<p>Tenismanul român Gabi Adrian Boitan, al treilea favorit, a câștigat turneul de tenis ITF de la Pitești (M25), dotat cu premii totale de 30.000 de dolari, duminică, după ce l-a învins în finală pe uruguayanul Franco Roncadelli, al patrulea oficial, cu 7-6 (7/1), 6-3.</p>
<p>Boitan (26 ani, 398 ATP) s-a impus după aproape două ore de joc (1 h 55 min), la primul său duel cu Roncadelli (25 ani, 392 ATP).</p>
<p>Pentru Boitan este al optulea titlu ITF din carieră și al doilea din acest an, după cel de la Satu Mare (tot M25), de acum două luni.</p>

]]></description>
    </item>
    <item>
      <title>Primele imagini cu fortăreața de lux pe care Simona Halep a plătit 600.000 de euro. Cum arată în detaliu vila campioanei dintr-o zonă plină de verdeață</title>
      <link>https://www.prosport.ro/alte-sporturi/tenis/simona-halep/primele-imagini-cu-fortareata-de-lux-pe-care-simona-halep-a-platit-600-000-de-euro-cum-arata-in-detaliu-vila-campioanei-dintr-o-zona-plina-de-verdeata-20239472</link>
      <description><![CDATA[<img src="https://www.prosport.ro//wp-content/uploads/2025/08/Primele-imagini-cu-fortareata-de-lux-pe-care-Simona-Halep-a-platit-600.000-de-euro-1400x927.jpg"/><br/><p>Au apărut primele imagini cu fortăreața de lux în schimbul căreia Simona Halep a plătit nu mai puțin de 600.000 de euro. Vila campioanei este amplasată într-o zonă exclusivistă, plină de verdeață.</p>
<p>Fostul lider WTA, care a ales să se retragă definitiv din tenisul profesionist, se concentrează acum pe alte pasiuni, una dintre ele fiind golful, sport pe care l-a practicat și în perioada în care era suspendată din cauza cazului de dopaj în care a fost implicată.</p>
<h2><span>Ce fortăreață de lux și-a cumpărat Simona Halep</span></h2>
<p>Simona Halep s-a retras din tenis și <span>a început să dedice tot mai mult timp unor alte activități</span>. Sportiva din Constanța s-a îndrăgostit de golf, sport pe care l-a practicat și în perioada în care era suspendată din cauza cazului de dopaj în care a fost implicată. Acum, fostul lider WTA <span>și-a achiziționat o vilă</span> în valoare de nu mai puțin de 600.000 de euro, în cadrul complexului „National Golf &amp; Country Club”, de lângă București.</p>
<p><span>ProSport</span> vă prezintă primele imagini cu noua locuință a sportivei din Constanța, o adevărată fortăreață de lux, care este situată într-o zonă exclusivistă, plină de verdeață. Fotografii cu locuința campioanei puteți vedea în galeria atașată acestui text.</p>
<h2><span>Detalii despre noua casă a Simonei Halep</span></h2>
<p>Simona Halep și-a achiziționat o vilă impresionantă, cu o suprafață construită de 255.4 metri pătrați. Conform informațiilor disponibile pe site-ul complexului „National Golf &amp; Country Club”, o astfel de locuință, din categoria 4, are un preț de 560.000 de euro, la care se adaugă TVA-ul.</p>
<p>Fostul lider WTA obișnuiește să joace destul de des golf în cadrul complexului respectiv, care se află la nord de București, în localitatea Niculești.</p>
<p>„Locuința Simonei face parte din componenta rezidențială dezvoltată în interiorul clubului – un ansamblu de 173 de vile și 111 apartamente, conceput pentru un stil de viață rafinat.</p>
<p>Vila aleasă de Simona Halep are o suprafață construită de 255,4 metri pătrați și include trei dormitoare și două băi. Este o locuință eficientă energetic, datorită sistemului de panouri solare care va produce energia necesară consumului casnic. Unitatea beneficiază de finisaje premium și interioare luminoase, cu tavane înalte și suprafețe vitrate generoase.</p>
<p>Casele din cadrul resortului sunt concepute pentru a răspunde celor mai înalte standarde de confort, funcționalitate și intimitate – cu suprafețe construite între 50 și 100 mp pentru apartamente și între 255 și 412 mp pentru vile, cu livrare etapizată. Prima fază a fost deja finalizată și vândută, iar faza a doua este în curs de dezvoltare, cu termen de finalizare estimat pentru iunie 2026. Ultima fază este planificată pentru inaugurare în toamna anului 2027”, se arată în comunicatul emis de NGCC.</p>

]]></description>
    </item>
  </channel>
</rss>
