<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>L-a făcut de râs pe tatăl ei după ce acesta a cheltuit 260 de milioane de dolari pentru a o vedea fericită</title>
      <link>https://www.prosport.ro/alte-sporturi/tenis/l-a-facut-de-ras-pe-tatal-ei-dupa-ce-acesta-a-cheltuit-260-de-milioane-de-dolari-pentru-a-o-vedea-fericita-20243003</link>
      <description><![CDATA[<img src="https://www.prosport.ro//wp-content/uploads/2025/08/L-a-facut-de-ras-pe-tatal-ei-dupa-ce-acesta-a-cheltuit-260-de-milioane-de-dolari-pentru-a-o-vedea-fericita.jpg"/><br/><p>Emma Navarro, tenismena de origine americană, s-a făcut de râs la turneul în care tatăl ei a investit 260 de milioane de dolari.</p>
<p>Tatăl sportivei, Ben Navarro, este un om de afaceri renumit, cu o avere estimată la 4,8 miliarde de dolari americani.</p>
<h2><span>Emma Navarro l-a făcut de râs pe tatăl ei la turneul din Cincinnati</span></h2>
<p>Americanca Emma Navarro, în vârstă de 24 de ani și ocupanta locului 11 în clasamentul WTA, <span>a suferit o înfrângere surprinzătoare</span> pe 10 august, fiind învinsă cu 6-4, 1-6, 6-4 de germanca Ella Seidel, numărul 125 mondial. Confruntarea dintre cele două sportive a durat două ore și 18 minute și a avut loc pe tabloul simplu al turneului de la Cincinnati.</p>
<p>Ben Navarro, tatăl Emmei, este un om de afaceri și filantrop american, care, după ce și-a stabilit reședința în Charleston, oraș din Carolina de Sud, a achiziționat turneul local Charleston Open.</p>
<p>Investițiile sale în lumea tenisului aveau să nu se oprească aici. În 2022, a preluat finanțarea turneului de la Cincinnati, acolo unde, în urmă cu o zi, fiica sa a avut o prestație sub așteptări. Până în 2025, suma investită a atins un nivel impresionant, ajungând la 260 de milioane de dolari (aproximativ un miliard de lei), anunță <span>Mundo Deportivo</span>.</p>
<h2><span>Ce spune Emma Navarro despre statutul de „fiica unui miliardar”</span></h2>
<p>Emma Navarro spune că nu se regăsește în statutul de „fiica unui miliardar” și că nu îi place deloc să fie etichetată astfel. Totodată, sportiva a povestit despre modul în care a crescut, fiind obișnuită încă din copilărie să muncească pentru propriile realizări.</p>
<p>„Nu citesc nimic. Nici comentarii, nici articole, nimic. Nu știu ce spun fanii. Vor exista titluri care o să menționeze că tatăl meu e miliardar, și e ok, dar eu nu am crescut cu lucruri oferite de-a gata.</p>
<p>Am avut o copilărie mai tradițională. Ne trezeam la 6 dimineața, sâmbăta, ca să mergem să jucăm tenis… Pentru noi a fost mereu important să învățăm, să fim puternici, să muncim din greu, să fim hotărâți și să trăim o viață cu sens și productivă. Așa că nu-mi place să fiu etichetată drept «fiica cuiva bogat». Nu mă reprezintă deloc”, a spus Emma Navarro, pentru <span>TATLER</span>.</p>
<p>Emma Navarro este câștigătoarea a două turnee profesioniste WTA: Hobart 2024 (Australia) și Merida (Mexic) 2025. Totodată, americanca a ajuns în penultimul act al turneului de la US Open în 2024 și a reușit să atingă sferturile de finală la Wimbledon 2024, respectiv Australian Open 2025.</p>
<p>• <span>Emma Navarro a avut câștiguri în tenis</span> de 1,486,430 de dolari americani.</p>

]]></description>
    </item>
    <item>
      <title>Sorana Cîrstea, victorie senzațională! S-a calificat în optimi la Cincinnati şi va întâlni pe Iga Swiatek</title>
      <link>https://www.prosport.ro/alte-sporturi/tenis/sorana-cirstea-victorie-senzationala-s-a-calificat-in-optimi-la-cincinnati-si-va-intalni-pe-iga-swiatek-20243247</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-victorie-senzationala-S-a-calificat-in-optimi-la-Cincinnati-si-va-intalni-pe-Iga-Swiatek-1400x788.jpg"/><br/><p>Jucătoarea română de tenis Sorana Cîrstea a acces în optimile de finală de la Cincinnati, unde o va întâlni pe poloneza Iga Swiatek, fost lider mondial.</p>
<p>Românca a avut nevoie de două ore și 51 de minute ca să treacă de chinezoaica Yue Yuan, pentru a o întâlni în continuare pe Iga Swiatek.</p>
<h2><span>Poloneza Iga Swiatek este adversara Soranei Cîrstea în optimile de finală de la Cincinnati</span></h2>
<p><span>Victorie senzațională</span> pentru Sorana Cîrstea în turul 3 la Cincinnati. În ultimul an al carierei, Sorana a obținut o nouă victorie la Cincinnati, în turul 3. Aflată pe locul 138 mondial, ea s-a impus cu 6-7 (2), 6-4, 6-4 în fața unei sportive clasată 40 de locuri mai sus în ierarhia lumii.</p>
<p>În prima parte a confruntării, Cîrstea a ratat o minge de set la 5-4, pe serviciul adversarei, iar în tie-break a fost ca și inexistentă. Următoarele două seturi au avut exact aceeași desfășurare: de la 0-2, Sorana a câștigat 6 game-uri și a cedat doar două.</p>
<p>Următoarea adversară a româncei este Iga Swiatek, fost lider mondial și deținătoare a 6 trofee de Mare Șlem. Va fi a cincea confruntare directă, toate de până acum fiind câștigate de poloneza: 5-7, 6-3, 6-3 în 2022 în optimi la Australian Open, 6-2, 6-3 în 2023 în sferturi la Indian Wells, 6-1, 6-1 în 2024 în turul 2 la Doha și tot 6-1, 6-1 în același an în turul 3 la Madrid.</p>
<p>Calificarea în optimi la Cincinnati îi garantează româncei un cec de 56.678 de dolari. O victorie în fața polonezei îi mai aduce o surplus de 50.000 de euro.</p>
<h2><span>Emma Răducanu a cedat în fața Arynei Sabalenka</span></h2>
<p>Într-un alt meci din aceeași fază a competiției, <span>jucătoarea britanică de origine română Emma Răducanu</span> a pierdut luni în fața liderului mondial, belarusa Aryna Sabalenka, la capătul unei partide care a durat 3 ore și 9 minute.</p>
<p>Emma Răducanu (39 WTA) a pierdut primul set la mare luptă, cedând în tie-break cu 6-7 (3), dar l-a câștigat pe al doilea cu 6-4 și a trimis confruntarea în decisiv.</p>
<p>În ultima parte, Emma a luptat extraordinar pentru fiecare punct, dar experiența în meciurile cu miză și-a spus cuvântul, iar Sabalenka s-a impus cu 7-6 (5).</p>
<p>De asemenea, italianca Jasmine Paolini, a șaptea favorită, a trecut de grecoaica Maria Sakkari cu două tie-break-uri, cu 7-6 (2), 7-6 (5). În schimb, elvețianca Belinda Bencic (cs 17) a pierdut în fața rusoaicei Veronika Kudermetova cu 6-4, 7-6 (0).</p>
<p>La rândul lor, Iga Swiatek și Jelena Ostapenko (cs 23) au avansat în optimi fără să intre pe teren. Poloneza trebuia să o înfrunte pe Marta Kostyuk (25 WTA), dar ucraineanca a declarat forfait din cauza unei accidentări la încheietura mâinii drepte.</p>
<p>Columbianca Camila Osorio, adversara lui Ostapenko, a renunțat să joace din cauza unor probleme medicale grave în zona abdomenului. Letona o va înfrunta pe italianca Lucia Bronzetti, care a eliminat-o pe australianca Daria Kasatkina (cs 15), cu 6-3, 1-6, 6-4.</p>

]]></description>
    </item>
    <item>
      <title>Noua senzație din tenisul feminin și-a șters contul de pe rețeaua socială: „Devenisem obsedată de Insula Iubirii”</title>
      <link>https://www.prosport.ro/alte-sporturi/tenis/noua-senzatie-din-tenisul-feminin-si-a-sters-contul-de-pe-reteaua-sociala-devenisem-obsedata-de-insula-iubirii-20243032</link>
      <description><![CDATA[<img src="https://www.prosport.ro//wp-content/uploads/2025/08/Noua-senzatie-din-tenisul-feminin-si-a-sters-contul-de-pe-reteaua-sociala-„Devenisem-obsedata-de-Insula-Iubirii-1400x785.jpg"/><br/><p>Iubitorii tenisului au remarcat „dispariția” unui cont de pe rețelele de socializare, iar noua senzație din circuitul WTA a spus de ce a făcut acest gest.</p>
<p>Una dintre cele mai concentrate și disciplinate jucătoare din circuitul WTA, Coco Gauff, este obsedată de reality show-ri.</p>
<h2><span>Starul din circuitul WTA devenise obsedată de „Insula Iubirii”, motiv pentru care și-a șters contul de pe rețeaua socială</span></h2>
<p>După un sezon fabulos pe zgură, în care a pierdut finalele de la Madrid, în fața Arynei Sabalenka, și Roma, la italianca Jasmine Paolini, dar <span>s-a impus la Roland Garros, 6-7 (6), 6-2, 6-4 cu Sabalenka</span>, Coco Gauff a avut un parcurs modest.</p>
<p>A jucat un singur meci la Berlin și Wimbledon, iar la Montrreal a fost eliminată în optimi de canadianca Victoria Mboko. După succesul din turul 2 la Cincinnati, 6-3, 6-2 cu sportiva chineză Xinyu Wang, a doua jucătoare a lumii a recunoscut că și-a dezactivat aplicația X (fosta Twitter) de pe telefon, deoarece devenise dependentă de emisiunile „Love Island” și „The Summer I Turned Pretty”, dar și de discuțiile non-stop despre tenis.</p>
<blockquote><p>„A trebuit să șterg Twitter săptămâna trecută, pentru că sunt prea implicată în «Love Island». Și apoi apar mesaje despre tenis și există toată această dramă din «Love Island»”, a spus Gauff, râzând, potrivit <span>Tennis up to Date</span>.</p></blockquote>
<h2><span>Posibil duel Gauff – Ostapenko în optimile de finală de la Cincinnati</span></h2>
<p>Jucătoarea care pe 13 martie a împlinit 21 de ani, <span>învingătoare la US Open în 2023</span>, a spus că până și emisiunile pe care nu le văzuse o atrăgeau prin intermediul noutăților apărute pe respectiva aplicație.</p>
<blockquote><p>„Se apropia începutul «The Summer I Turned Pretty». Nu mă uitasem niciodată, dar eram interesată chiar dacă nu știam despre ce este vorba. Mă gândeam: «Ok, devin prea dependentă». Așa că nu mai am Twitter pe telefon”, a mai precizat americanca.</p></blockquote>
<p>Decizia lui Gauff de a renunța la aplicație vine în contextul în care încearcă să-și recapete avântul după o serie de performanțe mai degrabă slabe în timpul verii.</p>
<p>La Wimbledon, era favorită în meciul din prima rundă împotriva ucrainenei Dayana Yastremska, având 3-0 la meciurile directe. Cu toate acestea, Gauff a comis foarte multe duble greșeli, mai ales în momente cheie, iar Yastremska s-a impus cu 7-6 (3), 6-1 în puțin peste o oră.</p>
<p>Coco Gauff a continuat să facă multe duble greșeli și la Openul Canadei de la Montreal, unde a pierdut în fața favoritei spectatorilor, Victoria Mboko, în runda a patra. Ulterior, Mboko avea să câștige trofeul.</p>
<p>Următoarea adversară a americancei la Cincinnati este Yastremska, iar în cazul unei victorii va da în optimile de finală poeste italianca Lucia Bronzetti sau letona Jelena Ostapenko, favorita cu numărul 23 a competiției.</p>

]]></description>
    </item>
    <item>
      <title>Românii au dominat Vitality Open Tour. Cine sunt câștigătorii</title>
      <link>https://www.prosport.ro/alte-sporturi/tenis/romanii-au-dominat-vitality-open-tour-cine-sunt-castigatorii-20242850</link>
      <description><![CDATA[<img src="https://www.prosport.ro//wp-content/uploads/2025/08/Vitality-Open-Tour-2-1400x932.jpg"/><br/><p>Radu Țurcanu (simplu) și perechea Dragoș Cazacu – Alexandru Dumitru (dublu) sunt cei care s-au impus la ediția a 12-a a Vitality Open Tour.</p>
<p><span>Radu David Țurcanu s-a impus la simplu</span>, după finala cu Radu Mihai Papoe, scor 6-4, 4-6, 6-1. „Mă simt obosit, a fost un meci destul de strâns, în care a trebuită să muncesc, să dau totul. A fost a treia finală de anul acesta și a trebuit să câștig una. Sunt fericit și sper la cât mai multe. Organizarea turneului a fost foarte bună, chiar mi-a plăcut. A fost un turneu foarte frumos, o să vin și la anul”, a declarat Radu Țurcanu.</p>
<h2><span>Radu Țurcanu a triumfat la Vitality Open Tour</span></h2>
<p><span>Președintele Federației Române de Tenis, George Cosac</span>, a vorbit despre turneu: „Este una dintre cele mai bine organizate competiții de acest gen din România, la care vin cei mai talentați jucători de la noi. Deja avem aici doi tineri care bat la porțile naționalei, de Cupa Davis. Aș avea un cuvânt de apreciere și de mulțumire pentru Dr. Oetker, care este unul dintre principalii parteneri ai Federației Române de Tenis, și care se implică în mai multe proiecte ale federației, fiind unul dintre principalii sponsori la cea mai importantă competiție de copii din sud-estul Europei. Este și principalul sponsor al acestei competiții Vitality Open Tour, cu puncte ATP. Pe această cale doresc să mulțumesc eforturilor depuse și le suntem recunoscători. Acest tip de competiție este foarte importantă pentru că jucătorii noștri pot juca acasă și cuceri puncte în drumul către înalta performanță”.</p>
<h2><span>„Suntem foarte fericiți. Este primul turneu pe care îl câștigăm împreună”</span></h2>
<p>Perechea Dragos Cazacu / Alexandru Dumitru s-a impus în finală în fața dublului format din Jeremy Gschwendtner (Marea Britanie) și Alessandru Spadola (Italia), scor 4-6, 6-4, 10-7. „Suntem foarte fericiți. Este primul turneu pe care îl câștigăm împreună. Ne-am simțit foarte bine la Vitality Open Tour”, au declarat învingătorii.</p>
<p>Herve Madramany, arbitru de scaun la turneu, a afirmat: „Am atins toate bornele de arbitraj de la Roland Garros, la Fed Cup până la turneele Dr. Oetker, dar aici mă simt ca acasă și mă bucur că sunt din nou delegat la Vitality Open Tour. De fiecare dată condițiile oferite și organizarea sunt ireproșabile aici”.</p>
<p>La Vitality Open Tour au concurat peste 70 de jucători din 11 țări, la Tenis Club Curtea de Argeș. Arbitrul principal a fost Andrei Bardan, iar directorul turneului a fost Gheorghe Borțan. Au concurat, în probele de simplu și de dublu, jucători din țări, precum Italia, care a avut 20 de jucători (aproape ca numărul participanților din țara noastră), România, Republica Moldova, Cehia, Mareaa Britanie, Brazilia, Germania, Canada, SUA, Ucraina și Austria.</p>

]]></description>
    </item>
    <item>
      <title>Patrick Mouratoglou a dezvăluit ce i-a cerut fosta lui jucătoare după ce a câștigat Roland Garros. Ieșiseră în club să se distreze</title>
      <link>https://www.prosport.ro/alte-sporturi/tenis/patrick-mouratoglou-a-dezvaluit-ce-i-a-cerut-fosta-lui-jucatoare-dupa-ce-a-castigat-roland-garros-iesisera-in-club-sa-se-distreze-20243012</link>
      <description><![CDATA[<img src="https://www.prosport.ro//wp-content/uploads/2025/08/Patrick-Mouratoglou-a-dezvaluit-ce-i-a-cerut-fosta-lui-jucatoare-dupa-ce-a-castigat-Roland-Garros.-Iesisera-in-club-sa-se-distreze-1400x933.jpg"/><br/><p>Patrick Mouratoglou a dezvăluit recent ce i-a cerut Serena Williams, sportivă pe care a pregătit-o o lungă perioadă de timp, după ce a reușit să câștige Roland Garros.</p>
<p>Cei doi, împreună cu întreg staff-ul legendarei jucătoare de tenis, ieșiseră în club să se distreze, dar Serena Williams a luat o decizie care i-a șocat pe toți cei prezenți la fața locului.</p>
<h2><span>Patrick Mouratoglou, șocat de mentalitatea Serenei Williams</span></h2>
<p>De-a lungul anilor, Serena Williams<span> a scris pagini de istorie datorită performanțelor uriașe pe care le-a obținut</span>. Aceasta a dominat tenisul ani la rând, iar din povestea ei a făcut parte, pentru o lungă perioadă de timp, și Patrick Mouratoglou. Recent, antrenorul<span> și-a amintit de ceea ce a trăit </span>după ce, în 2013, Serena Williams a reușit să se impună la Roland Garros, turneu pe care nu îl mai câștigase de 11 ani.</p>
<p>Cei doi, împreună cu întreg staff-ul legendarei jucătoare de tenis, ieșiseră în club să se distreze, dar Serena Williams a luat o decizie care i-a șocat pe toți cei prezenți la fața locului: nu a mai vrut să petreacă după performanța pe care a obținut-o și a decis să plece acasă, pentru a începe pregătirile pentru Wimbledon, următorul turneu de Grand Slam pe care își dorea să îl cucerească.</p>
<p>„Seara, toată lumea voia să meargă la dans, iar când am ajuns în fața clubului de noapte, ea s-a uitat la mine și mi-a spus: «Hai să mergem acasă», fără să sărbătorească. Se gândea deja la Wimbledon.</p>
<p>Exista o ceremonie de premiere, iar când iese de pe teren, vine la mine și spune: «Bine, hai să facem o perioadă de relaxare». Așa că intrăm în sala de fitness și, după cinci minute, se uită la mine și spune: «Acum trebuie să câștigăm Wimbledon». Aceasta este mentalitatea campioanei. De îndată ce realizează ceva, se gândește imediat la un nou obiectiv, la altul”, a scris Patrick Mouratoglou, pe contul personal de Instagram.</p>
<h2><span>Cum s-a descurcat Serena Williams la Wimbledon, în 2013</span></h2>
<p>În anul 2002, Serena Williams reușea să se impună pentru prima dată la Roland Garros. După 11 ani de încercări repetate, în 2013, sportiva punea din nou mâna pe trofeu, după ce o învingea, în finală, pe Maria Sharapova.</p>
<p>Tot în acel an, Serena își propunea, așa cum a povestit Patrick Mouratoglou, să se impună și la Wimbledon. În ciuda eforturilor mari pe care le-a făcut, aceasta s-a oprit în optimile de finală, fiind învinsă de către Sabine Lisicki.</p>

]]></description>
    </item>
  </channel>
</rss>
