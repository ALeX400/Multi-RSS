<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Reacția Igăi Swiatek, după meciul cu Jaqueline Cristian: „E ca un tsunami! E prima dată când am văzut aşa ceva”</title>
      <link>https://www.prosport.ro/alte-sporturi/tenis/roland-garros/reactia-igai-swiatek-dupa-meciul-cu-jaqueline-cristian-e-ca-un-tsunami-e-prima-data-cand-am-vazut-asa-ceva-20183956</link>
      <description><![CDATA[<img src="https://www.prosport.ro/wp-content/uploads/2025/05/Reactia-Igai-Swiatek-dupa-meciul-cu-Jaqueline-Cristian-1400x815.jpg"/><br/><p>Jucătoarea poloneză de tenis Iga Swiatek, deținătoarea trofeului pe zgura pariziană, a avut o reacție chiar pe teren după ce a învins-o pe Jaqueline Cristian.</p>
<p>Fostul lider mondial continuă cursa pentru apărarea trofeului la Roland Garros, după ce în turul 3 a eliminat-o pe jucătoarea română Jaqueline Cristian.</p>
<h2><span>Ce a spus Swiatek după meciul cu Jaqueline Cristian, din turul 3 la Roland Garros</span></h2>
<p>După un prim set în care <span>și-a pus în valoare tehnica excelentă</span>, Swiatek a avut probleme în setul secund, în special în ceea ce privește serviciul. Poloneza a trecut, însă, cu bine, peste toate momentele dificile, salvând nu mai puțin de șase mingi de break.</p>
<p>La finalul confruntării, prima directă cu jucătoarea română, Swiatek a recunoscut că a fost surprinsă de stitlul agresiv al lui „Jaq”.</p>
<p>„Sunt super fericiă! Am avut un ultim game foarte bun, nu am oferit cadouri. Ea a profitat de ocaziile ei. Atunci când i-am oferit șansa, a reușit să profite. A fost un meci foarte bun. Amândouă am jucat bine, mă bucur că m-am calificat. Mă bucură rezultatul și modul în care am jucat.</p>
<p>A fost o atmosferă foarte frumoasă. Cred că a fost prima dată când am văzut valuri în tribune în timpul unui meci. Drăguț! E ca un tsunami. Vă mulțumesc!”, a precizat Iga.</p>
<h2><span>Doi români aua juns pe tabloul principal al juiniorilor la Roland Garros</span></h2>
<p>După succesul cu Jaqueline, jucătoarea din Polonia a ajuns la 24 de victorii la rând pe zgura pariziană. În era Open, doar americancele Chris Evert și Monica Seles au câștigat mai multe meciuri consecutive pe tabloul principal.</p>
<p>Prima a câștigat 29 de meciuri între 1974 și 1981, iar cea de-a doua a părăsit terenul învingătoare de 25 de ori, din 1990 până în 1996.</p>
<p><span>Iga, deținătoarea trofeului,</span> o poate depăși pe Seleș, născută în fosta Iugoslavie, dar care a reprezentat Statele Unite din 1994, dacă se califică în semifinale. În optimile de finală, ea o va avea adversară pe Elena Rybakina, din Kazahstan. Aceasta a eliminato cu 6-2, 6-2, pe letona Jelena Ostapenko, învingătoare la Roland Garros în 2017, după ce a trecut în ultimul act de Simona Halep.</p>
<p>România nu mai are nicio reprezentantă pe tablourile de simplu la seniori, dar se poate revanșa la juniori. Ștefan Horia Haita, al 14-lea favorit al calificărilor, a trecut în primul tur al acestei faze a competiției de francezul Lenny Couturier, beneficiar al uinui wildcard, cu 6-0, 7-6 (4), după care l-a învins pe spaniolul Sergio Planella Hernandez cu 1-6, 6-2, 6-4.</p>
<p>La rândul ei, Maia Ilinca Burcescu (cs 7) le-a eliminat pe Candela Vazquez (Argentina) cu 6-3, 6-1 și pe germanca Victoria Pohle (cs 13) cu un sec 6-2, 6-1.</p>
<p>În schimb, Alejandro Mateo Berge Nourescu nu a avut nicio șansă în runda de debut în fața principalului favorit, indianul Manas Dhamne, care s-a impus cu un dublu 6-2. De asemenea, Anamaria Federica Oana a cedat, tot în turul 1, în fața belarusei Yuliya Perapekhina (cs 6) cu 6-7 (3), 4-6.</p>

]]></description>
    </item>
    <item>
      <title>Gigantul românesc Banca Transilvania a intrat spectaculos în imperiul Formula 1! Reacția Simonei Halep, după anunțul companiei că e sponsor al echipei McLaren</title>
      <link>https://www.prosport.ro/alte-sporturi/tenis/simona-halep/gigantul-romanesc-banca-transilvania-a-intrat-spectaculos-in-imperiul-formula-1-reactia-simonei-halep-dupa-anuntul-companiei-ca-e-sponsor-al-echipei-mclaren-20183582</link>
      <description><![CDATA[<img src="https://www.prosport.ro/wp-content/uploads/2025/05/Gigantul-romanesc-Banca-Transilvania-a-intrat-spectaculos-in-imperiul-Formula-1-Reactia-Simonei-Halep-dupa-anuntul-companiei-ca-e-sponsor-al-echipei-McLaren.jpg"/><br/><p>Gigantul românesc Banca Transilvania a intrat în Formula 1, în calitate de sponsor, și a bătut palma cu echipa care face legea în sezonul actual: McLaren!</p>
<p>Lovitura de imagine a fost aplaudată public de Simona Halep (33 de ani), care ocupă funcția de ambasador BT de aproape un deceniu, din 2018 mai precis.</p>
<h2><span>Banca Transilvania, sponsor la revelația momentului din Formula 1, McLaren! Cum a reacționat Simona Halep</span></h2>
<p>Vineri, 30 mai 2025, prin intermediul unui comunicat oficial, Banca Transilvania a anunțat că a devenit sponsor al <span>echipei McLaren, care face legea în Formula 1</span>, mulțumită piloților Oscar Piastri și Lando Norris.</p>
<blockquote><p>Datorită parteneriatului de succes cu Mastercard, Banca Transilvania devine Partenerul Oficial de Cursă al Echipei McLaren Formula 1 la Marele Premiu al Ungariei Formula 1 Lenovo 2025 (Formula 1 Hungarian Grand Prix), una dintre cele mai performante echipe din istoria sporturilor cu motor”, se arată pe <span>BancaTransilvania.ro</span>.</p></blockquote>
<p>Așadar, sigla BT va apărea pe casca piloților Oscar Piastri și Lando Norris, dar și pe monoposturile acestora:</p>
<blockquote><p>În timpul cursei din Ungaria (n.r. – Marele Premiu al Ungariei – 1-3 august 2025), piloții McLaren, Lando Norris (25 de ani, Marea Britanie) și Oscar Piastri (24 de ani, Australia) vor purta siglele BT și Mastercard pe cască, pe volan și pe monopostul McLaren MCL39. Piastri și Norris se clasează în prezent pe prima și a doua poziție în clasamentul Formula 1 Piloți. McLaren este liderul Clasamentului Formula 1 Constructori”, completează Banca Transilvania.</p></blockquote>
<p>Vestea colaborării dintre cele două branduri a fost aplaudată public și de <span>Simona Halep, care ocupă funcția de ambasador al BT încă din 2018</span>. Simona Halep a distribuit anunțul de promovare de pe rețelele de socializare, care îl are pe Lando Norris în prim-plan, și a adăugat trei emoji-uri cu mâini care aplaudă.</p>
<figure aria-labelledby="figcaption_attachment_20183592" class="wp-caption aligncenter" id="attachment_20183592"><img alt="" class="size-large wp-image-20183592" decoding="async" fetchpriority="high" height="1400" sizes="(max-width: 801px) 100vw, 801px" src="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg" srcset="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg 801w, https://www.prosport.ro/wp-content/uploads/2025/05/banca-transilvania-mclaren-formula-1-768x1342.jpg 768w, https://www.prosport.ro/wp-content/uploads/2025/05/banca-transilvania-mclaren-formula-1-879x1536.jpg 879w, https://www.prosport.ro/wp-content/uploads/2025/05/banca-transilvania-mclaren-formula-1.jpg 1080w" width="801"/><figcaption class="wp-caption-text" id="figcaption_attachment_20183592">SURSA FOTO: instagram.com/simonahalep</figcaption></figure>
<blockquote><p>Pentru mine este o mare bucurie să anunț parteneriatul cu Banca Transilvania pentru că a fost de-a lungul timpului, pentru mine, mai mult decât un partener, ci și un prieten, care mi-a fost alături la bine și la rău. Împărtășim aceleași valori – curaj, ambiție, sacrificii și perseverență – și avem deja o istorie împreună, în care s-a văzut că ne potrivim și facem treabă bună împreună”, Simona Halep, în iulie 2024, după ultima reînnoire a colaborării cu Banca Transilvania.</p></blockquote>
<h2><span>Mesajul lui Lando Norris</span></h2>
<p>Așa cum am precizat deja, faptul că BT a devenit sponsor McLaren a fost anunțat prin intermediul unui scurt videoclip de promovare care îl are în prim-plan pe britanicul Lando Norris:</p>
<blockquote><p>Bună, România! Bun venit, Banca Transilvania!”, sunt cuvintele pe care pilotul situat pe locul 2 în clasamentul din Formula 1 le-a rostit.</p></blockquote>
<p>Până la Marele Premiu al Ungariei, în Formula 1 mai sunt programate alte 5 curse, anume: Marele Premiu al Spaniei (30 mai-1 iunie), Marele Premiu al Canadei (13-15 iunie), Marele Premiu al Austriei (27-29 iunie), Marele Premiu al Marii Britanii (4-6 iulie) și Marele Premiu al Belgiei (25-27 iulie).</p>
<p>Mai jos TOP 10 din clasamentul piloților în Formula 1:</p>
<ol>
<li>Oscar Piastri (McLaren) – 161P</li>
<li>Lando Norris (McLaren) – 158P</li>
<li>Max Verstappen (Red Bull) – 136P</li>
<li>George Russel (Mercedes) – 99P</li>
<li>Charles Leclerc (Ferrari) – 79P</li>
<li>Lewis Hamilton (Ferrari) – 63P</li>
<li>Kimi Antonelli (Mercedes) – 48P</li>
<li>Alexander Albon (Williams) – 42P</li>
<li>Esteban Ocon (Haas) – 20P</li>
<li>Isack Hadjar (Racing Bulls) – 15P</li>
</ol>
<p>TOP 5 clasament echipe în Formula 1:</p>
<ol>
<li>McLaren – 319P</li>
<li>Mercedes – 147P</li>
<li>Red Bull – 143P</li>
<li>Ferrari – 142P</li>
<li>Williams – 54P</li>
</ol>

]]></description>
    </item>
    <item>
      <title>Jaqueline Cristian, meci infernal cu Iga Swiatek în turul 3 de la Roland Garros. Poloneza continuă drumul spre apărarea trofeului</title>
      <link>https://www.prosport.ro/alte-sporturi/tenis/roland-garros/jaqueline-cristian-meci-infernal-cu-iga-swiatek-in-turul-3-de-la-roland-garros-poloneza-continua-drumul-spre-apararea-trofeului-20183660</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-meci-infernal-cu-Iga-Swiatek-in-turul-3-de-la-Ronald-Garros-1400x742.jpg"/><br/><p>Jucătoarea română de tenis Jaqueline Cristian are parte de un meci infernal în turul 3 la Roland Garros, adeversară fiindu-i poloneza Iga Swiatek.</p>
<p>România mai are o singură reprezentantă pe tabloul principal la Roland Garros, pe Jaqueline Cristian, după ce Gabi Ruse a fost eliminată de spaniola Paula Badosa.</p>
<h2><span>Iga Swiatek este dezlănțuită în meciul din turul 3 de la Ronald Garros, cu Jaqueline Cristian</span></h2>
<p><span>Meciul se joacă</span> pe Court Suzanne-Lenglen, al doilea ca mărime din complexul de la Roland Garros și urmează confruntării dintre italianul Lorenzo Musetti (cs 8) și argentinianul Mariano Navone, câștigată de primul cu 4-6, 6-4, 6-3, 6-2.</p>
<p>Jaqueline Cristian (60 WTA) are o misiune infernală <span>împotriva fostului lider WTA</span>, care s-a impus de 4 ori pe zgura pariziană, în 2020, 2022, 2023 și 2024.</p>
<p>Jaqueline Cristian a avut un parcurs foarte bun până acum, la Roland Garros. Jucătoarea română a cedat un singur game în primul tur, învingând-o clar pe australianca Kimberly Birrell cu 6-1, 6-0. Mai dificil a fost al doilea meci, contra Sarei Bejlek. „Jaq” a cedat clar setul de debut, dar ulterior și-a pus în evidență tot arsenalul, impunându-se cu 1-6, 6-3, 6-3.</p>
<h2><span>Iga a câștigat titlul și la US Open, în 2022</span></h2>
<p>Jaqueline Cristian şi Iga Swiatek se întâlnesc pentru prima oară. Poloneza a câștigat de 4 ori turneul de pe zgura pariziană, în 2020, 2022, 2023 și 2024. În 2020 a trecut în ultimul act de americanca Sofia Kenin cu 6-4, 6-1, după care le-a învins în ultimul act pe altă jucătoare din Statele Unite, Coco Gauff, cu 6-1, 6-3, pe sportiva cehă Karolina Muchova cu 6-2, 5-7, 6-4 și pe italianca Jasmine Paolini cu un sec 6-2, 6-1.</p>
<p>De asemenea, Iga s-a impus o dată și la US Open, în 2022, când a trecut în ultimul act de tunisianca Ons Jabeur cu 6-2, 7-6 (5).</p>
<p>În primul tur la ediția din acest an de la Roland Garros, deținătoarea trofeului a trecut în de Rebecca Sramkova (42 WTA) cu 6-3, 6-3. Apoi a învins-o pe Emma Răducanu (41 WTA), mult mai clar, cu 6-1, 6-2.</p>
<p>„Vreau doar să-mi fac jocul. Cu siguranță, m-am simțit bine pe teren. Am simțit că pot face ce vreau, ce plănuisem. Trebuia doar să mă adaptez la vânt, deoarece condițiile au fost destul de dificile astăzi. Sunt fericită că m-am adaptat bine și am terminat repede.</p>
<p>Trebuie să mă limitez la lucrurile care mă calmează. Parisul este frumos, așa că o simplă plimbare afară este deja o experiență uimitoare. Nu mă gândesc prea mult la asta.</p>
<p>Îmi place pur și simplu să joc aici (n.r. – referindu-se la cele 23 de victorii la rând). Acest loc mă inspiră, mă face să muncesc mai mult. Cu siguranță, faptul că am avut puțin timp liber înainte turneu m-a ajutat puțin. Sunt doar gata să lupt pentru asta și să concurez”, a spus Swiatek la finalul confruntării cu sportiva care are tată român, potrivit <span>site</span>-ului oficial.</p>
<p>Câștigătoarea va juca în optimile de finală ale celui de-al doilea turneu de Mare Șlem al anului cu jucătoarea kazahă Elena Rybakina (11 WTA) sau Jelena Ostapenko (21 WTA). Letona a câștigat trofeul în 2017, după ce a învins-o în ultimul act pe Simona Halep cu 4-6, 6-4, 6-3.</p>

]]></description>
    </item>
    <item>
      <title>Gabriela Ruse, eliminată în turul doi la Roland Garros. Câți bani a câștigat românca</title>
      <link>https://www.prosport.ro/alte-sporturi/tenis/roland-garros/gabriela-ruse-eliminata-in-turul-doi-la-roland-garros-cati-bani-a-castigat-romanca-20183304</link>
      <description><![CDATA[<img src="https://www.prosport.ro/wp-content/uploads/2025/05/Gabriela-Ruse-eliminata-in-turul-doi-la-Roland-Garros.-Cati-bani-a-castigat-romanca.jpg"/><br/><p>Gabriela Ruse (27 de ani, locul 80 WTA) a fost eliminată în turul doi în turneul de Grand Slam de la Roland Garros, fiind învinsă de iberica Paula Badosa (27 de ani, locul 10 WTA), scor 3-6, 6-4, 6-4, într-un meci de două ore și 20 de minute.</p>
<p>Pentru Gabriela Ruse a fost prima apariție direct pe tabloul principal la Roland Garros, unde debutul și l-a făcut în 2020, iar accederea în turul secund este cea mai bună performanță a sportivei din România.</p>
<p>Singura româncă rămasă pe tabloul de simplu este <span>Jaqueline Cristian (26 de ani, locul 60 WTA), care joacă, astăzi, în turul 3, cu Iga Swiatek</span> (23 de ani, locul 5 WTA), campioana en-titre la Roland Garros și care nu a mai pierdut la Paris din 2021.</p>
<h2><span>Gabriela Rusea fost eliminată în turul doi la Roland Garros de Paula Badosa. Suma importantă pe care a câștigat-o românca</span></h2>
<p>Gabriela Ruse a pierdut în turul secund la Roland Garros, după ce și-a adjudecat fără emoții primul set disputat cu Paula Badosa, favorita 10 a turneului feminin. Românca a fost de neoprit în acest set, însă în setul al doilea nu a mai reușit să își gestioneze avantajul, iar Badosa a revenit în joc. Al treilea act a fost extrem de disputat, încă de la primele gameuri, fiecare dintre jucătoare având câte o minge de break, însă doar Badosa a fructificat-o. Ruse a reușit să se impună în al doilea game pe propriul serviciu, un game în care au fost cinci egalități, însă finalul setului a fost dominat de Badosa, care și-a trecut în cont a doua victorie la rând în fața Gabrielei Ruse.</p>
<p>Aceasta a fost a treia confruntare dintre Ruse și Badosa, prima pe zgură, iar toate aceste meciuri s-au decis în trei seturi. Ruse s-a impus în 2022, în Dubai, iar Badosa a câștigat în 2024, la US Open, cu tie-break în setul decisiv.</p>
<p>Pentru Gabriela Ruse accederea în turul al doilea la Roland Garros este cea mai bună perfomanță la acest turneu, la care a debutat în 2020, în calificări. Astfel, Ruse va primi 70 de puncte WTA și un cec de 117.000 de euro.</p>
<h2><span>Jaqueline Cristian, meci de gală cu Iga Swiatek, campioana de la Roland Garros</span></h2>
<p>Jaqueline Cristian (26 de ani, locul 60 WTA) este singura româncă rămasă pe tabloul de simplu de la Roland Garros, iar vineri, de la ora 14.00, va avea un meci de gală cu <span>poloneza Iga Swiatek (23 de ani, locul 5 WTA)</span>, acesta fiind primul joc direct între cele două sportive.</p>
<p>Fost lider mondial, Iga Swiatek este de patru ori campioană la Openul francez, iar ultimul meci pierdut pe zgura de la Paris a fost în 2021, când era învinsă în sferturile de finală de Maria Sakkari, scor 6-4, 6-4.</p>
<p>Jurnaliștii de la <span>Sport.pl</span> consideră că meciul din turul al treilea va fi unul facil pentru campioana en-titre, iar adevărata provocare pentru poloneză va fi abia în faza optimilor, când o va întâlni pe învingătoarea dintre Elena Rybakina și Jelena Ostapenko.</p>
<p>„Jaqueline Cristian a jucat până acum șapte meciuri împotriva unor jucătoare din primele zece locuri ale clasamentului WTA. (…) O sarcină mult mai dificilă o așteaptă pe Swiatek în runda a patra, dacă va avansa. Acolo o va înfrunta pe câștigătoarea meciului Elena Rybakina – Jelena Ostapenko. Cu Rybakina ar fi un meci mult mai «ușor» pentru Swiatek, poloneza având un palmares de 4-4 împotriva ei. Ultimul lor meci a fost în sferturile de finală de la Doha, pe care Swiatek l-a câștigat cu 6-2, 7-5. Pe de altă parte, Iga încă nu a găsit o modalitate de a o învinge pe Ostapenko, în fața căreia are un palmares de 0-6”, au notat polonezii.</p>

]]></description>
    </item>
    <item>
      <title>Iga Swiatek, pusă la zid pentru că are o relație „prea strânsă” cu psihologa ei! Specialista e acuzată: „Ar trebui să păstreze o doză de bun simț”</title>
      <link>https://www.prosport.ro/alte-sporturi/tenis/iga-swiatek-pusa-la-zid-pentru-ca-are-o-relatie-prea-stransa-cu-psihologa-ei-specialista-e-acuzata-ar-trebui-sa-pastreze-o-doza-de-bun-simt-20183029</link>
      <description><![CDATA[<img src="https://www.prosport.ro/wp-content/uploads/2025/05/Iga-Swiatek-pusa-la-zid-pentru-ca-are-o-relatie-„prea-stransa-cu-psihologa-ei-Specialista-e-acuzata.-„Ar-trebui-sa-pastreze-o-doza-de-bun-simt.jpg"/><br/><p>Iga Swiatek, fostul lider al clasamentului WTA, este de nerecunoscut în 2025, poloneza nereușind în acest an să câștige niciun trofeu în circuit.</p>
<p>Sportiva este aspru criticată în țara ei pentru o apropiere nefirească de psihologa ei, cea din urmă fiind și ea acuzată că „nu păstrează o doză de bun simț” față de clienta sa.</p>
<h2><span>Iga Swiatek, pusă la zid în țara sa pentru relația prea apropiată cu psihologa ei! „Doză de bun simț”</span></h2>
<p>Fostul număr 1 mondial din ierarhia feminină s-a prăbușit pur si simplu în 2025, <span>sportiva poloneza nereușind în acest an să ridice niciun trofeu</span> deasupra capului, așa cum ne obișnuise în ultimii ani.</p>
<p>Swiatek este acuată dur în țara sa din cauza relației foarte apropiate de psihologa ei, Daria Abramowicz, aceasta fiind și ea pusă la zid că „nu păstrează o doză de bun simț” față de sportivă.</p>
<p>Psihologul polonez Dariusz Nowicki pune declinul Igăi pe legătura „rea strânsă” cu a sa colegă de breaslă, Daria Abramowicz. „Dacă ar fi să privim această relație doar din punctul de vedere al unei colaborări psihologice, atunci este într-adevăr o relație perturbată, în care anumite limite ale distanței profesionale dintre psiholog și client sunt încălcate.</p>
<p>Din păcate, cele mai multe erori de percepție apar atunci când emoțiile sunt stârnite. Indiferent dacă sunt emoții pozitive sau negative, în astfel de momente facem greșeli în acuratețea observației.</p>
<p>O anumită distanță psihologică față de client, care este sportiva, în acest caz, este esențială. Cineva din acest grup trebuie să păstreze o doză de bun simț și autocontrol emoțional, iar psihologul ar trebui să fie, înainte de oricine, acea persoană”, a declarat Nowicki într-un interviu pentru <span>Interia Sport Polonia</span>.</p>
<p><img alt="" class="size-large wp-image-20183049" decoding="async" height="1013" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-1400x1013.jpg" srcset="https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-1400x1013.jpg 1400w, https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-768x556.jpg 768w, https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-1536x1111.jpg 1536w, https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-2048x1482.jpg 2048w" width="1400"/></p>
<h2><span>Scandalul de dopaj a pus-o la pământ</span></h2>
<p>Comportamentul Igăi Swiatek pe terenul de tenis s-a schimbat foarte mult în ultimul timp. În rău! Pe fondul eșecurilor pe bandă rulantă, poloneza își iese din minți foarte des și recurge la gesturi necugetate.</p>
<p>S-a întâmplat și la Indian Wells, când și-a pierdut controlul în meciul pierdut cu Mirra Andreeva. A lovit frustrată într-o minge, fiind criticată pe rețelele sociale că nu-și poate tempera nervii.</p>
<p>Dar cel mai mult, Swiatek este <span>apăsată în continuare de cazul de dopaj</span> din toamna trecută. Ea a confirmat că din această cauză a plâns zilnic, timp de trei săptămâni, iar acest lucru l-a resimțit din plin.</p>
<blockquote><p>Singurul test antidoping pozitiv din cariera mea, care a indicat un nivel incredibil de scăzut al unei substanțe interzise de care nu am mai auzit până acum, a pus sub semnul întrebării tot ceea ce am muncit din greu întreaga mea viață. Atât eu, cât și echipa mea a trebuit să facem față unui stres și unei anxietăți enorme – Iga Swiatek</p></blockquote>
<p> </p>

]]></description>
    </item>
  </channel>
</rss>
