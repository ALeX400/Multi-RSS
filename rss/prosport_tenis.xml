<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA Câți bani te costă 3 nopți de Paşte la hotelul Simonei Halep, lăudat pentru ospitalitate şi de Theo Rose</title>
      <link>https://www.prosport.ro/diverse/cati-bani-te-costa-3-nopti-de-paste-la-hotelul-simonei-halep-laudat-pentru-ospitalitate-si-de-theo-rose-20388337</link>
      <description><![CDATA[<img src="https://www.prosport.ro//wp-content/uploads/2026/02/Cati-bani-te-costa-3-nopti-de-Paste-la-hotelul-Simonei-Halep-laudat-pentru-ospitalitate-si-de-Theo-Rose.jpg"/><br/><p>Simona Halep a lansat deja pachetul turistic pentru Paște la hotelul de lux pe care-l deține în Poiana Brașov.</p>
<p>Pentru 3 nopți de cazare în stabiliment fostei mari tenismene, lăudat și de cunoscuta cântăreață Theo Rose, prețul se ridică la 380 de euro de persoană.</p>
<h2><span>Ce ofertă de Paște a lansat hotelul deținut de Simona Halep în Poiana Brașov</span></h2>
<p>Conducerea hotelului Simonei Halep din Poiana Brașov <span>a lansat pachetul turistic pentru Paște</span>. Pentru 3 nopți de cazare în locația de lux a fostului lider din tenisul feminin, prețul nu este deloc unul la îndemână pentru românii de rând, și se ridică la 380 de euro de persoană.</p>
<p>Oferta este valabilă în perioada 10-13 Aprilie 2026, pentru sejurul de 3 nopți, în limita disponibilității. Cazarea este cu mic dejun inclus, iar acesta conține bunătăți specifice sărbătoarei pascale: ouă roșii, pască, drob, cozonac și vin roșu, în noaptea de 11 aprilie Brunch Pascal, cu vin și spumant incluse în meniu, în data de 12 aprilie.</p>
<p>Totodată, în prețul plătit, turiștii au parte de alte beneficii, cum ar fi accesul gratuit la zona SPA &amp; Sala de Fitness, parcare gratuită și 10% discount la Sun&amp;Set Harmony Massage, ce presupune o gamă variată de terapii concepute pentru a vă îmbunătăți starea de bine.</p>
<p>Prețul prestat acum de hotelul Simonei Halep este unul mult mai mic decât cel solicitat de Craciun, în 2025. Pentru un <span>pachet tot de trei nopți cu mic dejun inclus și cu cină festivă în seara de Ajun</span>, turiștii au fost nevoiți să scoată din buzunar 660 de euro.</p>
<div class="wp-caption aligncenter" id="attachment_20388339" style="width: 2570px"><img alt="" aria-describedby="caption-attachment-20388339" class="size-full wp-image-20388339" decoding="async" height="1709" sizes="(max-width: 2560px) 100vw, 2560px" src="https://www.prosport.ro//wp-content/uploads/2026/02/8058577-Mediafax_Foto-Emanuel_Titus_iliesi-scaled.jpg" srcset="https://www.prosport.ro/wp-content/uploads/2026/02/8058577-Mediafax_Foto-Emanuel_Titus_iliesi-scaled.jpg 2560w, https://www.prosport.ro/wp-content/uploads/2026/02/8058577-Mediafax_Foto-Emanuel_Titus_iliesi-768x513.jpg 768w" width="2560"/><p class="wp-caption-text" id="caption-attachment-20388339">Foto: Mediafax Foto</p></div>
<h2><span>Theo Rose a rămas cu gura căscată. „Extraordinar”</span></h2>
<p>În urmă cu două săptămâni, <span>interpreta Theo Rose a decis să se cazeze la hotelul Simonei Halep</span> din Poiana Brașov, deoarece avea un concert în zonă și a dorit neapărat să meargă în unitatea de lux deținută de fosta mare sportivă.</p>
<p>Chiar dacă în acele zile a zăcut moartă de răcită, ea, copilul soțul și bona, îndrăgita cântăreață s-a declarat entuziasmată de condițiile găsite la locație.</p>
<p>„Vreau să vă dau un update de situație. Ne întoarcem de la Poiana Brașov, am cântat aici la o petrecere, așa cum am putut. De trei zile zac împreună cu fiul meu. Am luat gripa A. Ne-a potolit pe toți, pe toată familia – mama, bărbate-miu începe și el acum, bona lui Sasha și ea, deci ne-a călărit gripa asta pe toți. Am fost și la hotelul Simonei Halep, foarte frumos. Chiar vreau să laud hotelul acela. Extraordinar!”, a scris Theo Rose, pe Instagram.</p>

]]></description>
    </item>
    <item>
      <title>Emma Răducanu, tun de 3.500.000 de dolari! Mutarea de geniu care îi aduce o avere jucătoarei cu origini românești</title>
      <link>https://www.prosport.ro/alte-sporturi/tenis/emma-raducanu-tun-de-3-500-000-de-dolari-mutarea-de-geniu-care-ii-aduce-o-avere-jucatoarei-cu-origini-romanesti-20388723</link>
      <description><![CDATA[<img src="https://www.prosport.ro//wp-content/uploads/2026/02/Emma-Raducanu-tun-de-3.500.000-de-dolari-Mutarea-de-geniu-care-ii-aduce-o-avere-jucatoarei-cu-origini-romanesti.jpeg"/><br/><p>Încă de la frageda vârstă de 15 ani, Emma Răducanu a avut parte de un sponsor uriaș: Nike. Jucătoarea britanică de tenis a renunțat, însă, la înțelegerea pe care o avea cu acest colos.</p>
<p>Acum, sportiva de 23 de ani, situată pe locul 25 în clasamentul WTA, a semnat un contract anual de 3.500.000 de dolari cu Uniqlo, firma de echipament sportiv din Japonia. Niponii au anunțat deja colaborarea cu Răducanu, prin intermediul unui comunicat.</p>
<h2><span>Emma Răducanu își umple conturile</span></h2>
<p>Este oficial: Emma Răducanu e noul ambasador global al cunoscutului brand. <span>Tenismena din Marea Britanie</span> a publicat o scurtă declarație, prin care spune că este foarte mulțumită de noul parteneriat.</p>
<p><img alt="" class="size-large wp-image-20388731" decoding="async" fetchpriority="high" height="1400" sizes="(max-width: 926px) 100vw, 926px" src="https://www.prosport.ro//wp-content/uploads/2026/02/Raducanu-Uniqlo-926x1400.jpeg" srcset="https://www.prosport.ro/wp-content/uploads/2026/02/Raducanu-Uniqlo-926x1400.jpeg 926w, https://www.prosport.ro/wp-content/uploads/2026/02/Raducanu-Uniqlo-768x1161.jpeg 768w, https://www.prosport.ro/wp-content/uploads/2026/02/Raducanu-Uniqlo-1016x1536.jpeg 1016w, https://www.prosport.ro/wp-content/uploads/2026/02/Raducanu-Uniqlo.jpeg 1058w" width="926"/></p>
<p>Finalista turneului Transylvania Open 2026 va pune umărul la crearea ținutelor sale de concurs și va participa la evenimente dedicate părții de promovare a brand-ului.</p>
<p>Contractul anual de 3.500.000 de dolari nu cuprinde bonusurile de performanță, după cum a dezvăluit în premieră omul de presă Craig Shapiro, potrivit <span>gsp.ro</span>. Jurnalistul a intuit că la mijloc este vorba despre un acord întins pe o perioadă de 4 ani.</p>
<h2><span>Cum stau lucrurile pentru cei de la Nike</span></h2>
<p>Plecarea Emmei Răducanu reprezintă o nouă pierdere semnificativă pentru Nike. Sursa citată subliniază faptul că Jack Draper a făcut deja trecerea la Vuori, în timp ce Frances Tiafoe a optat pentru o colaborare cu lululemon, iar Taylor Fritz a bătut palma cu BOSS.</p>
<p>Chiar și în aceste condiții, Nike mai are un motiv de bucurie. Liderul ATP, <span>Carlos Alcaraz</span>, și numărul 2 mondial, Jannik Sinner, rămân alături de marea companie. Cei doi au dreptul la colecții personalizate. Pe tabloul feminin, Naomi Osaka este singura jucătoare care beneficiază de așa ceva.</p>
<p>Americanii o au sub contract, de asemenea, pe Aryna Sabalenka, care ocupă prima poziție în clasamentul WTA.</p>
<h2><span>Mesajul îndreptat spre Sorana Cîrstea</span></h2>
<p>După cum s-a notat în rândurile anterioare, Emma Răducanu s-a calificat în finala turneului Transylvania Open 2026. Din păcate pentru ea, mult mai experimentata Sorana Cîrstea s-a impus în ultimul act al competiției, scor 6-0, 6-2.</p>
<p>La final, britanica a transmis un mesaj superb: „Sorana, ai făcut o săptămână incredibilă aici, practici un tenis nemaipomenit. Nu știu dacă e ultimul tău turneu la Cluj, dar vreau să-ți spun că joci la un nivel mare de tot. Dacă aș fi în locul tău, aș fi într-o stare de bine, așa că felicitări pentru tot”.</p>
<p>În ciuda eșecului, Răducanu le-a mulțumit tuturor pentru sprijinul afișat, fiind în primul rând recunoscătoare adversarei. Totodată, ea a transmis mulțumiri pentru antrenorul Alexis Canter.</p>

]]></description>
    </item>
    <item>
      <title>TENIS Simona Halep, despre viața sentimentală şi iubit: „Este împărat!”</title>
      <link>https://www.prosport.ro/alte-sporturi/tenis/simona-halep/simona-halep-despre-viata-sentimentala-si-iubit-este-imparat-20388258</link>
      <description><![CDATA[<img src="https://www.prosport.ro//wp-content/uploads/2026/02/Simona-Halep-despre-viata-sentimentala-si-iubit-„Este-imparat_-1400x939.jpg"/><br/><p>Simona Halep (34 de ani) a realizat o nouă postare emoționantă pe platformele de socializare, despre viața sentimentală și iubit.</p>
<p>Constănțeanca este singură din septembrie 2022, după divorțul de Toni Iuruc, însă pe parcursul ultimilor aproximativ doi ani, în spațiul public s-a vehiculat de mai multe ori că ar fi apărut cineva nou în viața ei.</p>
<h2><span>Simona Halep ar putea da din nou tonul speculațiilor, după ce l-a citat pe Nichita Stănescu, despre viața sentimentală și iubit</span></h2>
<p>Pe parcursul anului trecut, 2025, în spațiul public au apărut mai multe speculații potrivit cărora, <span>Simona Halep ar avea un nou iubit</span>.</p>
<p>Constănțeanca a postat mesaje siropoase pe platformele de socializare, iar un exemplu sună în felul următor: „Dacă ne este dat cândva să cunoaștem fericirea concretă, o vom întâlni pe neașteptate, pe nevrute, de la altul: dăruită, nu cucerită”.</p>
<p>De asemenea, nu de puține ori a împărtășit cu internauții imagini cu buchetele de flori primite. Iar unele dintre acestea chiar au părut a fi trimise de un eventual iubit. Spre exemplu, <span>Simona Halep s-a ales la un moment dat cu 101 trandafiri și a spus că acesta este „numărul iubirii”</span>.</p>
<p>Însă, nici măcar o dată în postările Simonei Halep nu a fost etichetat cineva și, de asemenea, constănțeanca nu a fost văzută la braț cu vreun norocos. Așadar, cel puțin în mod oficial, Simona Halep este în continuare singură.</p>
<p>Cu toate acestea, câștigătoarea de la Roland Garros 2018 și Wimbledon 2019 continuă să îi pună pe jar pe cei aproape 2 milioane de oameni care o urmăresc pe Instagram.</p>
<p>De curând, fostul lider WTA a postat un text emoționant, care sună în felul următor:</p>
<p>„Dacă cineva poate să iubească, este împărat. Dacă cineva este iubit, este infinit”, este mesajul împărtășit de Simona Halep, pe pagina ei de Instagram, prin intermediul unui Insta Story.</p>
<p>Citatul nu îi aparține, iar în aceeași postare este trecut și autorul. E vorba despre marele Nichita Stănescu, fost om de litere, poet, redactor literar, scriitor și eseist român.</p>
<h2><span>Lambada este opera lui Nichita Stănescu din care a citat Simona Halep</span></h2>
<p>Nichita Stănescu, scriitor încadrat și astăzi printre cei mai mari autori români din toate timpurile, s-a consacrat, printre altele, cu numeroase poeme de dragoste, multe dintre ele scrise în versuri.</p>
<p>Iar poezia din care a citat Simona Halep este intitulată Lambada. Aceasta prezintă evoluția perspectivei poetului asupra iubirii, care inițial credea că totul este despre a fi iubit. Însă, spre finalul operei, concluzia trasă de autor este că mai important este să fii capabil să iubești.</p>
<p>„La început când încă mai purtam<br/>
pe suflet coaja de var a sufletului<br/>
credeam și speram<br/>
iubind să fiu iubit.<br/>
Mai târziu când dădeam din trup<br/>
ca dintr-o aripă<br/>
în sângerosul aer, mi-am zis:<br/>
dacă pot să iubesc mi-e destul<br/>
și mi-este surâs<br/>
și mi-este vis<br/>
dacă pot să iubesc.<br/>
La urmă, la umbră<br/>
am cântat:<br/>
dacă cineva poate să iubească<br/>
e împărat<br/>
dacă cineva este iubit<br/>
e infinit<br/>
și dacă există iubire<br/>
din goluri se naște plinul.”, așa sună Lambada, opera semnată de marele Nichita Stănescu.</p>

]]></description>
    </item>
    <item>
      <title>TENIS Sorana Cîrstea, decizie importantă după despărțirea de fiul lui Ion Țiriac</title>
      <link>https://www.prosport.ro/alte-sporturi/sorana-cirstea-decizie-importanta-dupa-despartirea-de-fiul-lui-ion-tiriac-20388179</link>
      <description><![CDATA[<img src="https://www.prosport.ro//wp-content/uploads/2026/02/Sorana-Cirstea-decizie-importanta-dupa-despartirea-de-fiul-lui-Ion-Tiriac.jpg"/><br/><p>Sorana Cîrstea (35 de ani, locul 35 WTA) a luat o decizie importantă după despărțirea de fiul lui Ion Țiriac și se concentrează în totalitate pe cariera sa, mai ales având în vedere că acesta va fi ultimul său sezon în circuit.</p>
<p>Într-o postare făcută pe social media, <span>campioana de la Transylvania Open</span>, a anunțat care sunt următoarele turnee la care va participa, după ce săptămâna trecută a atins turul al treilea la WTA 1.000 de la Dubai.</p>
<h2><span>Sorana Cîrstea, decizie importantă după despărțirea de fiul lui Ion Țiriac</span></h2>
<p>Sorana Cîrstea, aflată în ultimul său an în circuitul WTA, a luat o decizie importantă după despărțirea de fiul lui Ion Țiriac și se dedică în totalitate tenisului. Începutul anului a fost un tur de forță pentru sportiva din Târgoviște, evoluând deja la cinci turnee, din care la unul a scris istorie, fiind prima jucătoare din România care a câștigat WTA 250 Transylvania Open.</p>
<p>Pentru fostul număr 21 WTA a spus „pas” turneelor din această săptămână (Merida WTA 500 și Austin WTA 250) și se pregătește pentru cele cunoscute ca „Sunshine Double”, adică Indian Wells (4-15 martie) și Miami (17-29 martie), ambele de categoria WTA 1.000.</p>
<p>Pentru Sorana Cîrstea, turneul de la Indian Wells este al doilea din rândul celor de 1.000 de puncte la care participă în acest an, după WTA 1.000 Dubai, unde a ajuns în turul al treilea, fiind învinsă de filipineza Alexandra Eala (20 de ani, locul 47 WTA).</p>
<p>Cel mai bun rezultat al Soranei Cîrstea la Indian Wells a fost obținut în 2023, sferturi de finală cu poloneza Iga Swiatek, lider mondial la acea vreme.</p>
<ul>
<li>Sorana Cîrstea a debutat la Indian Wells în 2009 și are 15 victorii și 14 înfrângeri, aceasta urmând să fie a 15-a sa prezență la turneul american.</li>
</ul>
<p>În ceea ce privește turneul de la Miami, în 2023 a atins cea mai bună performanță a sa, când a jucat semifinala cu cehoaica Petra Kvitova (la acea vreme pe locul 12 WTA). La Miami 2023, Sorana Cîrstea a reușit două victorii în fața unor jucătoare de Top 5, Caroline Garcia (Franța, locul 4 WTA) și Aryna Sabalenka (Belarus, locul 2 WTA). Debutul la Miami l-a făcut în 2008, iar bilanțul său este de 15 victorii și 17 înfrângeri.</p>
<h2><span>Retragere la finalul lui 2026</span></h2>
<p>La finalul lui 2024, Sorana Cîrstea a adus în discuție o posibilă retragere din circuit în 2025, din cauza unor probleme medicale cu care s-a confruntat și care nu i-au permis să aibă rezultatele așteptate. Însă lucrurile s-au schimbat în 2025, a avut evoluții bune, cu două titluri câștigate, la dublu, la WTA 1.000 Madrid, respectiv la simplu, la WTA 250 Cleveland, astfel că a revenit asupra deciziei și <span>a amânat retragerea definitivă cu un an</span>.</p>
<p>„Vreau să ies din tenis pe ușa din față și să termin cu fruntea sus, cât încă joc bine”, a declarat Sorana Cîrstea, pentru <span>ProSport</span>, în timpul turneul de la Australian Open.</p>
<ul>
<li>În cariera sa, Sorana Cîrstea a câștigat zece titluri WTA, patru de simplu (Tashkent 2008, Istanbul 2011, Cleveland 2025 și Transylvania Open 2026) și șase de dublu (Fes și Luxembourg în 2008, Oeiras în 2010, Dallas în 2011, Lugano 2019 și Madrid 2025).</li>
</ul>

]]></description>
    </item>
    <item>
      <title>O jucătoare cere WTA daune de 16.950.000 de euro după ce a fost suspendată pentru dopaj</title>
      <link>https://www.prosport.ro/alte-sporturi/tenis/o-jucatoare-cere-wta-daune-de-16-950-000-de-euro-dupa-ce-a-fost-suspendata-pentru-dopaj-20387975</link>
      <description><![CDATA[<img src="https://www.prosport.ro//wp-content/uploads/2026/02/O-jucatoare-cere-WTA-daune-de-16.950.000-de-euro-dupa-ce-a-fost-suspendata-pentru-dopaj.jpg"/><br/><p>Jucătoarea de tenis Tara Moore, în vârstă de 33 de ani, a dat startul unei acțiuni în justiție contra WTA, solicitând daune în valoare de 16.950.000 de euro pentru modul în care cazul său de dopaj a fost gestionat.</p>
<p>Episodul a apărut după ce aceasta a consumat carne contaminată, potrivit EFE.</p>
<h2><span>Tara Moore a dat în judecată WTA</span></h2>
<p>Sportiva din Marea Britanie, care fusese anterior achitată de o încălcare a regulilor antidoping, a primit o suspendare de patru ani, după ce Curtea de Arbitraj Sportiv a admis apelul depus de Agenția Internațională pentru Integritatea Tenisului.</p>
<p>În plângerea depusă la un tribunal din New York, Tara Moore susține că <span>WTA</span> nu a informat în mod corespunzător jucătoarele cu privire la faptul că nu ar trebui să consume carne locală, întrucât ar putea fi contaminată.</p>
<p>Britanica s-a ales cu o suspendare, fiind exonerată ulterior de toate acuzațiile, în decembrie 2023. Moore a revenit pe teren între jumătatea anului 2024 și jumătatea anului următor, însă decizia tribunalului independent a fost atacată, iar ITIA a câștigat apelul. În consecință, ea nu va mai putea juca până când nu va executa întreaga suspendare de patru ani, valabilă până în decembrie 2027.</p>
<h2><span>Sportiva din Marea Britanie „a fost o victimă dublă”</span></h2>
<p>Avocatul acesteia, Daniel Weiss, a oferit o declarație pentru <span>New York Post</span>.</p>
<p>Weiss a adus în discuție modul în care WTA a gestionat situația, vorbind, totodată, despre sistemul antidoping. „Tara Moore a fost o victimă dublă: mai întâi din cauza neglijenței WTA, apoi din cauza unui sistem antidoping care presupune că jucătoarea este vinovată, fără vreo dovadă de rea intenție”, a declarat Daniel Weiss.</p>
<p><span>Jucătoarea de tenis</span> cu mai multe titluri obținute în circuitul ITF susține că deciziile luate în cazul acesta i-au „distrus” cariera.</p>
<p>După ce a aflat că suspendarea rămâne în picioare, Moore și-a exprimat frustrarea în mediul online. „A fi nevinovat și a fi nevoit să dovedești asta reprezintă un proces incredibil de extenuant. În primul rând, încerci să-ți dai seama ce sunt aceste lucruri. În al doilea rând, îți dai seama cum și de ce au intrat aceste lucruri în organismul tău”, a notat ea pe Instagram.</p>
<p>Britanica nu s-a oprit: „Sistemul antidoping este defect. Eu sunt o dovadă a acestui lucru. Nu o spun pentru mine, pentru că este prea târziu, ci pentru viitorii jucători care se vor afla în această situație nefericită”.</p>

]]></description>
    </item>
  </channel>
</rss>
