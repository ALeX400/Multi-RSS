<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Pune paie pe foc. Unde a fost zărită frumoasa jucătoare</title>
      <link>https://www.prosport.ro/alte-sporturi/tenis/pune-paie-pe-foc-unde-a-fost-zarita-frumoasa-jucatoare-20212382</link>
      <description><![CDATA[<img src="https://www.prosport.ro/wp-content/uploads/2025/07/Pune-paie-pe-foc.-Unde-a-fost-zarita-frumoasa-jucatoare-1400x904.jpg"/><br/><p>Jucătoarea de tenis Emma Răducanu a fost zărită pentru a doua oară la meciurile lui Carlos Alcaraz.</p>
<p>Deși vineri a fost eliminată de belarusa Aryna Sabalaneka, aceasta a decis să rămână în plus la turneul de la Wimbledon.</p>
<h2><span>Emma Răducanu l-a susținut pe Carlos Alcaraz din tribune</span></h2>
<p>Tânăra jucătoare de tenis cu origini românești a fost eliminată de la Wimbledon, dar a mai rămas câteva zile pe tărâm englezesc, fiind zărită în tribune. Ea a urmărit meciul din optimi, în care spaniolul Carlos Alcaraz s-a impus în fața rusului Andrey Rublev.</p>
<p>Nu este prima dată când ea asistă la meciurile dublului campion de la Wimbledon. <span>Răducanu a mai fost surprinsă, de data aceasta în zona VIP, la una dintre partidele ibericului </span>de la turneul organizat la Londra, Queens Club, unde a obținut al doilea trofeu de acest gen din carieră.</p>
<p>„Am văzut pe rețelele de socializare că a venit să-mi vadă meciul. Sunt doar bucuros. Adică, eram concentrat pe meci. N-am văzut-o. Doar mă bucur că a venit să mă susțină, să-mi vadă meciul. Da, cred că a fost grozav să fie în tribune”, spunea sportivul.</p>
<p>Cu câteva zile în urmă, cei doi au participat la o campanie publicitară pentru un brand de apă îmbuteliată care este de asemenea, sponsorul oficial de la Wimbledon. Răducanu și Alcaraz au efectuat o fotografie împreună unde aceasta l-a cuprins cu brațul pe favoritul principal la câștigarea turneului.</p>
<h2><span>Cei doi jucători de tenis fac pereche în proba de dublu mix de la US Open 2025</span></h2>
<p><span>Carlos Alcaraz și Emma Răducanu fac pereche la ultimul turneu de Grand Slam al anului</span>, iar sportivul recunoaște că propunerea de a juca alături de Răducanu a venit din partea lui.</p>
<p>„US Open ne-a propus ideea acestui turneu de dublu mixt și am fost imediat entuziasmat. Cred că este o idee grozavă. M-am gândit că n-aș putea avea o parteneră mai potrivită decât Emma. Am întrebat-o dacă vrea să jucăm împreună. Da, a fost o solicitare specială din partea mea. A durat puțin până a acceptat. Nu chiar mult, dar a trebuit să se gândească un pic și să întrebe la rândul ei. N-a fost un «da» pe loc, dar nici nu m-a ținut prea mult pe jar”, a transmis ibericul.</p>

]]></description>
    </item>
    <item>
      <title>„N-am mai văzut așa ceva în viața mea”. Jucătoarea a pierdut game-ul din cauza unei probleme cu ținuta</title>
      <link>https://www.prosport.ro/alte-sporturi/tenis/n-am-mai-vazut-asa-ceva-in-viata-mea-jucatoarea-a-pierdut-game-ul-din-cauza-unei-probleme-cu-tinuta-20212125</link>
      <description><![CDATA[<img src="https://www.prosport.ro/wp-content/uploads/2025/07/„N-am-mai-vazut-asa-ceva-in-viata-mea.-Jucatoarea-a-pierdut-game-ul-din-cauza-unei-probleme-cu-tinuta.jpg"/><br/><p>O jucătoare de tenis a avut parte de un „accident” vestimentar din cauza căruia a pierdut un game la Wimbledon.</p>
<p>Daria Kasatkina a fost protagonista unui moment cum rar se vede în tenisul feminin. Vedeta de la Wimbledon a pierdut un punct în timpul partidei cu Liudmila Samsonova după ce un cercel i s-a prins în tricou.</p>
<h2><span>Moment inedit la All England Club: Kasatkina a pierdut un game din cauza unei probleme cu ținuta</span></h2>
<p>Favorita număul 16 de la Wimbledon, Daria Kasatkina, a fost nevoită să cedeze un punct după ce i s-a agățat cercelul de tricoul polo chiar în momentul în care trebuia să returneze mingea adversarei.</p>
<blockquote class="twitter-tweet">
<p dir="ltr" lang="en">Daria Kasatkina suffers ‘unfortunate’ wardrobe malfunction in Wimbledon loss https://t.co/CXfB9G1awH pic.twitter.com/JJyEv7V16p</p>
<p>— New York Post (@nypost) July 6, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Rusoaicei Smasonova nu i-a venit să creadă că obține un punct atât de ușor în fața unei sportive experimentate, dar prestația Kasatkinei a fost extrem de modestă în primul set, atunci când meciul s-a oprit, după ce Samsonova a ajuns la 6-2. Ploaia a făcut ca partida să fie întreruptă două ore.</p>
<p>Kasatkina nu a profitat de pauză să își revină și a cedat partida din turul trei în fața unei adversare mult mai bine pregătită, scor 2-6, 3-6. Adversara din următorul tur al rusoaicei Samsonova va fi Jessica Bouzas Maneiro.</p>
<h2><span>Daria Kasatkina, sportiva care a părăsit definitiv Rusia după ce și-a recunoscut orientarea sexuală</span></h2>
<p>Jucătoarea de origine rusă a primit de câțiva ani rezidență permanentă în Australia, țară pentru care concurează în prezent. Daria Kasatkina a fost mereu recunoscută pentru criticile adresate <span>regimului lui Vladimir Putin</span> din Rusia.</p>
<blockquote><p>„Sunt încântată să vă anunț pe toți că cererea mea de rezidență permanentă a fost acceptată de guvernul australian. Australia este un loc pe care îl iubesc, este incredibil de primitoare și un loc în care mă simt ca acasă. Îmi place să fiu în Melbourne și aștept cu nerăbdare să-mi fac acolo casa.</p>
<p> </p>
<p>Ca parte a acestui lucru, sunt mândră să anunț că voi reprezenta noua mea patrie, Australia, în cariera mea de tenis profesionist din acest moment încolo”, a scris Daria Kasatkina pe pagina sa de Instagram.</p></blockquote>
<p>După ce a criticat războiul declanșat pe teritoriul Ucrainei, <span>a avut curajul să recunoască că este lesbiană</span>. Ea trăiește o frumoasă poveste de dragoste cu patinatoarea Natalia Zabianko.</p>
<p>La seniori, Daria Kasatkina a câștigat opt trofee și a fost de 11 ori finalistă în turneele WTA 1.000. Cel mai important e titlul de Grand Slam cucerit la Roland Garros.</p>

]]></description>
    </item>
    <item>
      <title>Sebastian Gima, Nicholas David Ionel și Ștefan Paloși au avansat în ultimul tur al calificărilor la Concord Iași Open</title>
      <link>https://www.prosport.ro/alte-sporturi/tenis/sebastian-gima-nicholas-david-ionel-si-stefan-palosi-au-avansat-in-ultimul-tur-al-calificarilor-la-concord-iasi-open-20212238</link>
      <description><![CDATA[<img src="https://www.prosport.ro/wp-content/uploads/2025/07/David-Ionel2.jpeg"/><br/><p>Duminică au debutat calificările la Concord Iași Open – powered by MET, turneu de categorie ATP Challenger 100 dotat cu premii totale de 145.250 de euro.</p>
<p>În prima zi a calificărilor s-au disputat 12 partide, în care au fost angrenați și opt jucători români.</p>
<h2><span>Sebastian Gima, David Ionel și Ștefan Paloși vor juca luni pentru un loc pe tabloul principal</span></h2>
<p>Dintre cei opt reprezentanți ai țării noastre, trei au acces în turul decisiv al calificărilor, aceștia fiind Sebastian Gima, Nicholas David Ionel și Ștefan Paloși.</p>
<p>Gima (658 ATP) l-a învins în primul tur pe kazahul Denis Yevseyev, principalul favorit al calificărilor (267 ATP), scor 7-6 (4), 6-4, în timp ce Nicholas David Ionel (355 ATP, favorit 7) a trecut de cehul Zdenek Kolar (numărul 416 mondial), campionul ediției din 2021, scor 7-5, 6-4. În duelul românesc din calificări, Ștefan Paloși (549 ATP) a trecut de Daniel Uță (1751 ATP), scor 6-1, 6-4.</p>
<p>În turul decisiv, Gima îl va întâlni pe francezul Florent Bax (385 ATP, favorit 9), Ionel va juca cu spaniolul Oriol Roca Batalla (318 ATP, favorit 5), iar Paloși îl va întâlni pe brazilianul Matheus Pucinelli De Almeida (287 ATP), favorit 3.</p>
<p>Ceilalți cinci reprezentanți ai țării noastre prezenți în calificări – Matei Onofrei, Dan Tomescu, Daniel Uță, Gabi Boitan și Dragoș Cazacu, au pierdut în primul tur la <span>Concord Iași Open</span>.</p>
<p>Luni, 7 iulie, sunt programate zece meciuri la <span>Concord Iași Open</span>, cu începere de la ora 13.30. Șase sunt din turul decisiv al calificărilor, trei din primul tur de simplu și unul din primul tur al probei de dublu.</p>
<p>Luni va debuta în primul tur și ieșeanul Cezar Crețu (24 de ani, 346 ATP), în compania francezului Titouan Droguet (Franța, 24 de ani, 194 ATP), meciul fiind al patrulea și ultimul de pe terenul central.</p>
<h2><span>Șase români pe tabloul de dublu</span></h2>
<p>Pe tabloul de dublu sunt șase jucători români, și două perechi sută la sută românești. Ieșeanul Cezar Crețu, campion anul trecut la dublu alături de Bogdan Pavel, va concura anul acesta alături de Nicholas David Ionel, în timp ce Pavel va face pereche cu Alexandru Jecan.</p>
<p>Victor Cornea face pereche cu spaniolul Sergio Martos Gornes și sunt favoriți 4, iar tânărul ieșean Daniel Uță (18 ani) va face cuplu cu francezul Hugo Gaston, al doilea favorit la simplu, fost campion la Iași în 2023.</p>
<p>Rezultatele complete înregistrate duminică, 6 iulie, în primul tur al calificărilor:</p>
<p>[WC] Sebastian Gima (România) – [1] Denis Yevseyev (Kazahstan) 7-6 (4), 6-4</p>
<p>[6] Hynek Barton (Cehia) – Egor Agafonov 6-1, 7-5</p>
<p>[3] Matheus Pucinelli De Almeida (Brazilia) – Dan Alexandru Tomescu (România) 6-3, 6-4</p>
<p>[4] Radu Albot (Republica Moldova) – [WC] Dragoș Nicolae Cazacu (România) 6-4, 6-3</p>
<p>[9] Florent Bax (Franța) – [WC] Matei Cristian Onofrei (România) 6-3, 6-1</p>
<p>Gerard Campana Lee (Coreea de Sud) – [11] Federico Bondioli (Italia) 6-1 7-6 (8)</p>
<p>Michael Vrbensky (Cehia) – [12] Matthew Dellavedova (Australia) 6-4, 6-2</p>
<p>[7] Nicholas David Ionel (România) – Zdenek Kolar (Cehia) 7-5, 6-4</p>
<p>[5] Oriol Roca Batalla (Spania) – Max Alcala Gurri (Spania) 7-5, 6-3</p>
<p>Ștefan Paloși (România) – [WC] Daniel Uță (România) 6-1, 6-4</p>
<p>Branko Djuric (Serbia) vs [8] Gabi Adrian Boitan (România) 6-4, 6-3</p>
<p>[2] Marko Topo (Germania) vs Kalin Ivanovski (Macedonia) 6-3, 6-4</p>
<h2><span> Programul meciurilor de luni, 7 iulie:</span></h2>
<p>Terenul Central – start 13:30<br/>
Turul 2 calificări – [WC] Sebastian Gima (România) vs [9] Florent Bax (Franța)<br/>
[5] [Alt] Oriol Roca Batalla (Spania) vs [7] Nicholas David Ionel (România)<br/>
Adolfo Daniel Vallejo (Paraguay) vs [5] Felipe Meligeni Alves (Brazilia)<br/>
[WC] Cezar Crețu (România) vs Titouan Droguet (Franța)</p>
<p>Terenul 5<br/>
Turul 2 calificări – [4] Radu Albot (Moldova) vs Gerard Campana Lee (Coreea de Sud)<br/>
[3] Matheus Pucinelli De Almeida (Brazilia) vs [Alt] Ștefan Paloși (România)<br/>
Kimmer Coppejans (Belgia) vs [Alt] Joao Lucas Reis Da Silva (Brazilia)<br/>
Hynek Barton (Cehia) / Michael Vrbensky (Cehia) vs [WC] Hugo Gaston (Franța) / Daniel Uță (România)</p>
<p>Terenul 6<br/>
Turul 2 calificări – [6] Hynek Barton (Cehia) vs Michael Vrbensky (Cehia)<br/>
[2] Marko Topo (Germania) vs Branko Djuric (Serbia)</p>
<p>–</p>
<p>Meciurile din primul tur la dublu:</p>
<p>[1] Cleeve Harper (Canada) / Ryan Seggerman (USA) vs Oriol Roca Batalla (Spania) / Carlos Taberner (Spania)<br/>
Murkel Dellien (Bolivia) / Federico Zeballos (Bolivia) vs Joao Lucas Reis Da Silva (Brazilia) / Matias Soto (Cchina)<br/>
[4] Victor Cornea (România) / Sergio Martos Gornes (Spania) vs Siddhant Banthia (India) / Alexander Donski (Bulgaria)<br/>
Hynek Barton (Cehia) / Michael Vrbensky (Cehia) vs [WC] Hugo Gaston (Franța) / Daniel Uță (România)<br/>
Courtney John Lock (Zimbabwe) / Thijmen Loof (Olanda) vs Jan Jermar (Cehia) / Stefan Latinovic (Serbia)<br/>
Alexandru Jecan (România) / Bogdan Pavel (România) vs [3] Arjun Kadhe (India) / Vijay Sundar Prashanth (India)<br/>
[WC] Cezar Crețu (România) / Nicholas David Ionel (România) vs Szymon Kielan (Polonia) / Filip Pieczonka (Polonia)<br/>
Luca Sanchez (Franța) / Szymon Walkow (Polonia) vs [2] George Goldhoff (USA) / Gregoire Jacq (Franța)</p>
<p>Foto: Cristina Huțu</p>

]]></description>
    </item>
    <item>
      <title>„Mi-ai furat game-ul!”. Rusoaica a făcut un scandal fără precedent la Wimbledon, după ce tehnologia a eșuat lamentabil</title>
      <link>https://www.prosport.ro/alte-sporturi/tenis/mi-ai-furat-game-ul-rusoaica-a-facut-un-scandal-fara-precedent-la-wimbledon-dupa-ce-tehnologia-a-esuat-lamentabil-20211984</link>
      <description><![CDATA[<img src="https://www.prosport.ro/wp-content/uploads/2025/07/„Mi-ai-furat-game-ul.-Rusoaica-a-facut-un-scandal-fara-precedent-la-Wimbledon-dupa-ce-tehnologia-a-esuat-lamentabil.jpg"/><br/><p>Anastasiei Pavlyuchenkova a făcut un scandal imens în optimile de finală de la Wimbledon în meciul cu Sonay Kartal.</p>
<p>Rusoaica nu și-a putut stăpâni nervii când tehnologia folosită în premieră la turneul britanic de Mare Șlem nu a funcționat într-un game crucial al primului set.</p>
<h2><span>Rusoaica Anastasia Pavlyuchenkova a făcut iureș la Wimbledon</span></h2>
<p>Anastasia Pavlyuchenkova a făcut scandal „cât casa” în optimi la Wimbledon în meciul cu britanica Sonay Kartal, scrie <span>thesun.co.uk</span>. Rusoaica și-a vărsat nervii pe arbitru, atunci când tehnologia folosită în <span>premieră la turneul de Grand Slam</span> a dat chix într-un game crucial al primului set.</p>
<p>La 4-4 în primul set, reluarea lui Sonay Kartal a ieșit afară, iar reluările au arătat că mingea a ieșit mult. Sistemul audio a reacționat în mod neașteptat, „stop, stop”, lăsând jucătoarele, arbitrul și fanii total uluiți.</p>
<p>Arbitrul german Nico Helwerth a oprit jocul, spunând publicului că „există o problemă” în timp ce încerca să înțeleagă confuzia. Deși lovitura lui Kartal a fost clar afară, se înțelege că nu a existat nicio înregistrare video disponibilă, pentru ca arbitrului să anuleze decizia, însă telespectatorii au putut urmări incidentul.</p>
<p>Și, după o întârziere de aproape trei minute, timp în care a sunat la telefon pentru a afla ce s-a întâmplă, a spus în cele din urmă: „Sistemul electronic nu a putut urmări ultimul punct, așa că va fi reluat”. Asta chiar dacă Pavlyuchenkova ar fi trebuit să câștige game-ul, deoarece reverul său era punctul de game.</p>
<p>Ulterior, pentru a spori și mai mult dramatismul, Kartal a revenit și a câștigat punctul rejucat, apoi a reușit să facă break într-un moment crucial al primului set.</p>
<p>Pavlyuchenkova s-a plâns arbitrului când s-a întors la locul ei: „Nu știu dacă e în joc sau nu. De unde știu? Cum poți dovedi asta? Pentru că e localnică, pot spune orice. Mi-ai luat game-ul. Helwerth i-a a răspuns: „Nu pot face nimic. Dacă îmi spun că nu-l avem, asta e regula.”</p>
<p>Dar Pavlyuchenkova a avut ultimul cuvânt: „Mi-au furat game-ul, l-au furat”</p>
<p>„Din cauza unei erori a operatorului, sistemul a fost dezactivat la punctul în cauză. Arbitrul de scaun a urmat protocolul stabilit – purtător de cuvânt de la Wimbledon</p>
<p>Pavlyuchenkova a reușit să se regrupeze și să revină imediat, Kartal servind pentru primul set și salvând chiar și o minge de set. Și a forțat în tie-break, câștigând cu 7-3 după un prim set de 77 de minute, înainte de a încheia o victorie cu 7-6, 6-4 asupra britanicei în două ore și două minute.</p>
<p><img alt="" class="size-full wp-image-20209702" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/Asa-ceva-nu-s-a-mai-vazut-in-istorie-S-a-luat-o-decizie-unica-la-Wimbledon-dupa-moartea-lui-Diogo-Jota-1.jpg" srcset="https://www.prosport.ro/wp-content/uploads/2025/07/Asa-ceva-nu-s-a-mai-vazut-in-istorie-S-a-luat-o-decizie-unica-la-Wimbledon-dupa-moartea-lui-Diogo-Jota-1.jpg 1400w, https://www.prosport.ro/wp-content/uploads/2025/07/Asa-ceva-nu-s-a-mai-vazut-in-istorie-S-a-luat-o-decizie-unica-la-Wimbledon-dupa-moartea-lui-Diogo-Jota-1-768x512.jpg 768w" width="1400"/></p>
<h2><span>Premieră la Wimbledon</span></h2>
<p>Acesta este <span>primul an de la Wimbledon în care s-a renunțat la arbitri </span>în favoarea sistemului live cu inteligență artificială. Asta a însemnat că, în loc ca sportivii să aibă șansa de a se confrunta folosind tehnologia Hawk-Eye retroactiv, tehnologia utilizează acum voci înregistrate care anunță „in”, „out” și „fault” imediat după lovituri.</p>
<p>Într-un comunicat, directorul executiv al All England Club, Sally Bolton, a declarat: „Decizia de a introduce totul electronic a fost luată în urma unei perioade semnificative de analiză și consultare. După ce am analizat testele efectuate în acest an, considerăm că tehnologia este suficient de robustă și că este momentul potrivit pentru a face acest pas important în căutarea unei precizii maxime în arbitrajul nostru”.</p>
<p> </p>

]]></description>
    </item>
    <item>
      <title>Sorana Cîrstea, de neoprit la Wimbledon! Câți bani a câștigat, după ce a ajuns în sferturi alături de Anna Kalinskaya</title>
      <link>https://www.prosport.ro/alte-sporturi/tenis/wimbledon/sorana-cirstea-de-neoprit-la-wimbledon-cati-bani-a-castigat-dupa-ce-a-ajuns-in-sferturi-alaturi-de-anna-kalinskaya-20212001</link>
      <description><![CDATA[<img src="https://www.prosport.ro/wp-content/uploads/2025/07/Sorana-Cirstea-de-neoprit-la-Wimbledon-1400x803.jpg"/><br/><p>Jucătoarea română de tenis Sorana Cîrstea a reușit cea mai bună performanță la un turneu de Mare Șlem, ajungând în sferturi la dublu la Wimbledon și va lua un premiu pe măsură.</p>
<p>Cîrstea și rusoaica Anna Kalinskaya le-au învins pe compatrioatele acesteia din urmă Mirra Andreeva și Diana Shnaider și vor primi, în total, aproximativ 101.500 de euro.</p>
<h2><span>Suma imensă pe care o ia Sorana Cîrstea, după ce s-a calificat în sferturi la dublu la Wimbledon, alături de Anna Kalinskaya</span></h2>
<p>Cu o avere de peste 10.000.000 de dolari adunată în 23 de ani ai carierei doar din premiile câștigate în turneele de simplu, Sorana Cîrstea va mai încasa un premiu consistent după <span>Wimbledon, al treilea turneu de Mare Șlem al anului</span>.</p>
<p>Dacă pe tabloul de simplu a fost eliminată încă din primul tur, la <span>dublu ea merge excelent</span>. Sorana și rusoaica Anna Kalinskaya s-au calificat în sferturi, după ce au învins a cincea pereche favorită al câștigarea trofeului, rusoaicele Mirra Andreeva și Diana Shnaider, cu 4-6, 7-6 (3), 6-1.</p>
<p>Datorită acestei performanțe, Cîrstea și colega ei vor fi recompensate cu 87.500 lire sterline, adică aproximativ 101.500 de euro. Premiul se împarte pe din două, deci românca și-a asigurat un cec de 50.000 de euro, la care se adaugă cele 76.500 de euro pentru prezența pe tabloul de simplu.</p>
<h2><span>Cîrstea va fi, din 14 iulie, pe locul 53 la dublu, în urcare cu 23 de poziții</span></h2>
<p>Premiile oferite de organizatori pentru calificarea în semifinale la Wimbledon sunt egale, pe tablourile feminin și masculin. La dublu, sumele care intră în posesia jucătoarelor și jucătorilor sunt de 174.000 lire sterline (aproximativ 201.800 de euro).</p>
<p>Finaliștii iau 345.000 lire sterline (400.000 de euro), iar cei care vor ridica trofeul deasupra capului pleacă acasă cu 680.000 lire sterline (790.000 de euro). Evident, sumele se împart pe din două.</p>
<p>Nu și punctele, însă. Dacă la masculin există diferențe între probele de simplu și dublu, la feminin există egalitate. Astfel, Sorana și Anna iau câte 430 de puncte. Dacă ajung în penultimul act primesc 780 de puncte, recompensa pentru disputarea ultimului act este de 1.300 de puncte, iar pentru învingătoare de 2.000 de puncte.</p>
<p>Ca urmare, de luni, Sorana va avea 1.834 de puncte și va fi pe locul 53, în urcare cu 23 de poziții. Dacă ea și Kalniskaya le vor elimina pe Su-Wei Hsieh și Jelena Ostapenko (Taiwan, Letonia; cs 4), Cîrstea ajunge, din 14 iulie, pe locul 49 WTA la dublu. Cea mai bună clasare a româncei în această ierarhie a fost locul 35, pe 9 martie 2009.</p>

]]></description>
    </item>
  </channel>
</rss>
