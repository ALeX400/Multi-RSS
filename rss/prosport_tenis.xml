<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac își ramifică imperiul imobiliar. Bagă 100 de milioane de euro în 600 de apartamente și într-un spital de oncologie pediatrică în orașul inimii lui</title>
      <link>https://www.prosport.ro/alte-sporturi/tenis/ion-tiriac-isi-ramifica-imperiul-imobiliar-baga-100-de-milioane-de-euro-in-600-de-apartamente-si-intr-un-spital-de-oncologie-pediatrica-in-orasul-inimii-lui-20235602</link>
      <description><![CDATA[<img src="https://www.prosport.ro/wp-content/uploads/2025/08/Ion-Tiriac-isi-ramifica-imperiul-imobiliar.-Baga-100-de-milioane-de-euro-in-600-de-apartamente-si-intr-un-spital-de-oncologie-pediatrica-in-orasul-inimii-lui.png"/><br/><p>Imperiul imobiliar gestionat de magnatul Ion Țiriac (86 de ani) este pe punctul de a se extinde copios, după ce miliardarul a primit undă verde pentru a demara un nou proiect.</p>
<p>Fostul jucător de tenis bagă 100 de milioane de euro într-un spital de oncologie pediatrică și în 600 de apartamente care vor fi ridicate în fosta zonă industrială Lemexim din Brașov.</p>
<h2><span>S-a deblocat investiția de 100 de milioane de euro pentru Ion Țiriac! Imperiul imobiliar al magnatului va atinge un nou nivel</span></h2>
<p><span>Ion Țiriac continuă să își satisfacă toate capriciile, drept dovadă că recent a plătit peste 2.000.000 de euro pentru un Ferrari Daytona</span> SP3, însă în același timp, magnatul are grijă să își extindă și averea, pentru a rămâne în topul celor mai bogați afaceriști români, în fruntea căruia se află deja de decenii.</p>
<p>Iar potrivit celor mai proaspete informații, <span>în Brașov, orașul sufletului lui Ion Țiriac</span>, miliardarul este gata să investească 100 de milioane de euro într-un proiect grandios.</p>
<p>Ion Țiriac vrea de mai mulți ani să construiască un complex rezidențial de 600 de apartamente și un spital de oncologie pediatrică, pe terenul fostei platforme industriale Lemexim, însă proiectul a fost blocat de mai multe detalii birocratice. Fostul jucător de tenis chiar s-a plâns public de acest aspect și se pare că, în cele din urmă, totul s-a deblocat. Magnatul a primit undă verde pentru a-și pune ideile în aplicare, iar conform jurnaliștilor din presa locală, de la <span>BizBrasov.ro</span> mai precis, „Țiriac a pornit demersurile urbanistice” pentru investiția de 100 de milioane de euro.</p>
<p>Proiectul va lua viață prin intermediul societății Masterange Imobiliare, care face parte din Grupul Țiriac, fondat și coordonat de celebrul miliardar brașovean.</p>
<h2><span>A cumpărat terenul de la fostul patron al lui FC Brașov</span></h2>
<p>Conform sursei menționate mai sus, magnatul Ion Țiriac deține terenul din fosta zonă industrială Lemexim încă din perioada 2005-2006. Atunci ar fi cumpărat respectiva parcelă de la omul de afaceri Ioan Neculaie, care este cunoscut și pentru activitatea pe care a avut-o în zona „sportului rege” din România. Pe scurt, Neculaie a fost patron la clubul de fotbal FC Brașov.</p>
<blockquote><p>Grupul Țiriac își propune să transforme această fostă zonă industrială într-un proiect rezidențial de amploare. Proiectul este structurat pe trei faze de dezvoltare, iar componenta sa principală presupune construirea a 600 de apartamente. Grupul de firme intenționează să construiască, tot în zona amintită, un spital de oncologie pediatrică, demarând negocieri cu un important furnizor național de servicii medicale pentru implementarea acestui proiect. Se preconizează alocarea a 12.000 mp pentru unitatea medicală și alți 2.500 mp pentru zone educaționale și sportive”, mai informează jurnaliștii brașoveni.</p></blockquote>
<p>Conform sursei citate, șantierul pentru proiectul de peste 100 de milioane de euro demarat de Ion Țiriac este așteptat să ia viață până la finalul lui 2025.</p>

]]></description>
    </item>
    <item>
      <title>„Ce se întâmplă aici?”. Comentatorul a rămas uluit de gestul rusului Medvedev, care a plecat de pe teren și nu și-a mai luat lucrurile cu el</title>
      <link>https://www.prosport.ro/alte-sporturi/tenis/ce-se-intampla-aici-comentatorul-a-ramas-uluit-de-gestul-rusului-medvedev-care-a-plecat-de-pe-teren-si-nu-si-a-mai-luat-lucrurile-cu-el-20235257</link>
      <description><![CDATA[<img src="https://www.prosport.ro/wp-content/uploads/2025/08/„Ce-se-intampla-aici.-Comentatorul-a-ramas-uluit-de-gestul-rusului-Medvedev-care-a-plecat-de-pe-teren-si-nu-si-a-mai-luat-lucrurile-cu-el.jpg"/><br/><p>Daniil Medvedev l-a surprins pe comentatorul partidei de la Toronto Masters, după ce a părăsit terenul fără să își mai ia lucrurile cu el.</p>
<p>Unul dintre cei mai în formă jucători de tenis din perioada 2018-2023 trece prin<span> momente foarte dificile</span> și acest lucru s-a reflectat și în jocul său din ultimii doi ani. Prezent la Toronto Masters, sportivul rus a cedat în trei seturi meciul cu Alexei Popyrin, din turul trei. Imediat după finalul partidei, l-a salutat pe oponentul său și a plecat, vizibil afectat, direct la vestiare.</p>
<h2><span>Reacție spumoasă a comentatorului de la meciul Medvedev – Popyrin: „Ce se întâmplă aici”</span></h2>
<p>Fostul număr 1 mondial ATP a oferit imaginea zilei la Toronto Masterers. Medvedev a plecat brusc de pe terenul de joc fără să își mai ia lucrurile, după ce a pierdut confruntarea cu Alexei Popyrin.</p>
<p>Camerele l-au urmărit pe rus în timp ce părăsea terenul, iar comentatorul s-a întrebat „ce se întâmplă aici?”, fiind surprins de faptul că Medvedev nu a revenit pe bancă, așa cum procedează sportivii după fiecare meci. Popyrin a surprins momentul și a afișat un zâmbet ironic. Câțiva dintre copiii de mingi au mers la banca sportivului și i-au strâns lucrurile, amuzându-se pe seama <span>gestului făcut de Medvedev.</span></p>
<blockquote class="twitter-tweet" data-media-max-width="560">
<p dir="ltr" lang="fr">Daniil Medvedev est rentré directement aux vestiaires sans son sac après sa défaite contre Alexei Popyrin à Toronto. 💀 pic.twitter.com/pShieh9qT1</p>
<p>— Univers Tennis 🎾 (@UniversTennis) August 1, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Daniil Medvedev a început în forță turul 3 de la Toronto Masters în fața campionului en-titre, Popyrin. După ce s-a impus cu 7-5, rusul a cedat terenul în favoarea adversarului și a pierdut în 3 seturi, scor 4-6, 4-6.</p>
<h2><span>Reacția lui Medvedev despre ieșirile nervoase de pe teren: „Nu rețin fiecare gest”</span></h2>
<p>Tenismenul e cunoscut pentru ieșirile incontrolabile din timpul partidelor. A fost amendat deseori de ATP pentru comportament nesportiv, însă se pare că nu se poate abține, iar la ultimul interviu a precizat că nici nu mai ține minge ce a făcut de data asta.</p>
<blockquote><p>„Să fiu sincer, nu-mi amintesc exact. Tocmai am ieșit de pe teren, nu rețin fiecare gest sau ce am spus, dar au fost momente în care am fost ghinionist. De exemplu, în setul decisiv, pe o minge de break, am servit cu 212 km/h, iar returul a intrat ușor în teren.</p>
<p> </p>
<p>Apoi am trimis puternic în terenul advers, mingea a atins banda fileului și nu a fost în favoarea mea. Uneori meciurile se decid la astfel de detalii. Am mai pățit și în alte rânduri: dacă lovești banda, e o chestiune de un milimetru, și de data asta nu a fost de partea mea”, a precizat Medvedev, pentru Bolshe! Tennis.</p></blockquote>

]]></description>
    </item>
    <item>
      <title>Set de coșmar pentru Jaqueline Cristian la Montreal. Românca a fost demolată în 25 de minute, dar s-a ales cu 33.000 de dolari</title>
      <link>https://www.prosport.ro/alte-sporturi/tenis/set-de-cosmar-pentru-jaqueline-cristian-la-montreal-romanca-a-fost-demolata-in-25-de-minute-dar-s-a-ales-cu-33-000-de-dolari-20234933</link>
      <description><![CDATA[<img src="https://www.prosport.ro/wp-content/uploads/2025/08/Set-de-cosmar-pentru-Jaqueline-Cristian-la-Montreal.-Romanca-a-fost-demolata-in-25-de-minute-dar-s-a-ales-cu-33.000-de-dolari-e1754031496868.jpg"/><br/><p>Jaqueline Cristian, ultima reprezentantă a României la turneul de la Montreal, a fost eliminată. Românca a cedat în fața Elenei Rybakina, din Kazahstan, una dintre cele mai bine cotate jucătoare din circuitul WTA. Câștigătoare de Wimbledon, Rybakina a avut un prim set perfect în fața româncei. I-a administrat cu sec 6-0 în doar 25 de minute, în care jucătoarea din București nu a mișcat.</p>
<p>„Jaq” a revenit în cel de-al doilea set și a mers cap la cap cu Elena Rybakina, dar a pierdut cu 6-7. Un eșec dureros, ținând cont că a condus-o pe kazahă cu 1-0, 2-1, 3-2, 4-3, 5-4 și 6-5. S-a împiedicat, însă, în tie-break, unde a avut 4-1.</p>
<p>Pentru prezența în turul al treilea la Montreal, românca Jaqueline Cristian s-a ales cu un cec în valoare de 33.000 de dolari și 65 de puncte WTA. În funcție de rezultatele din această săptămână ale altor jucătoare din WTA, Jaqueline ar putea intra între primele 50 de jucătoare ale lumii. A mai fost acolo, ocupând locul 49 în luna iunie a acestui an. Ea este oricum prima rachetă a României, ocupând poziția 52 WTA.</p>
<h2><span>Jaqueline Cristian, alături de alte două românce pe tabloul principal de la US Open</span></h2>
<p>Ea este una dintre cele trei jucătoare din România care se vor afla pe tabloul principal de la US Open, ultimul Grand Slam al anului fiind programat să se dispute, în perioada 24 august-7 septembrie, în Statele Unite ale Americii, la New York.</p>
<p>Sorana Cîrstea și Gabriela Ruse sunt celelalte două românce care se vor afla pe tabloul principal al competiției. Alte patru sportive figurează pe lista rezervelor: Irina Begu (34 de ani, 110 WTA), Anca Todoni (20 de ani, 114 WTA), Miriam Bulgaru (26 de ani, 219 WTA) și Gabriela Lee (29 de ani, 323 WTA). În mod normal, ele vor fi nevoite să joace în calificări pentru a prinde un loc pe tabloul principal. Evident, dacă vor dori.</p>
<p>Irina Begu nu pare dispusă să mai joace calificări, ținând cont că se află pe ultima sută de metri a carierei. După Iași Open, unde a triumfat, ea a declarat că va cântări dacă posibilitatea de a mai juca la New York. Atât pentru Begu, cât și pentru Sorana Cîrstea, sezonul actual poate fi ultimul din carieră.</p>

]]></description>
    </item>
    <item>
      <title>Ana Bogdan a făcut un anunț trist: „Nu am fost pregătită emoțional pentru acest moment”</title>
      <link>https://www.prosport.ro/alte-sporturi/tenis/ana-bogdan-a-facut-un-anunt-trist-nu-am-fost-pregatita-emotional-pentru-acest-moment-20234689</link>
      <description><![CDATA[<img src="https://www.prosport.ro/wp-content/uploads/2025/07/Ana-Bogdan-a-facut-un-anunt-trist-„Nu-am-fost-pregatita-emotional-pentru-acest-moment-1400x778.jpg"/><br/><p>Măcinată de accidentări, Ana Bogdan va mai avea de așteptat până să intre din nou pe terenul de tenis. Tristul anunț a fost făcut în cursul zilei de joi, 31 iulie, prin intermediul unei rețele de socializare.</p>
<p>Pe 15 iulie, sportiva de 32 de ani bifa cea mai recentă apariție, în <span>turneul Unicredit Iași Open</span>, dar prestațiile nu se ridicau la nivelul așteptărilor. Avea să piardă încă din turul al doilea în proba de simplu, respectiv optimi în cea de dublu.</p>
<p>Prezența în cadrul competiției pe care a cucerit-o de două ori – în 2022 și 2023 – s-a datorat organizatorilor. Aceștia i-au acordat un wild-card, ca în cazul compatrioatelor Miriam Bulgaru, Mihaela Patricia Maria Țig și Andreea Prisăcariu.</p>
<h2><span>Ana Bogdan nu scapă de accidentări</span></h2>
<p>Deși spera să fie aptă într-un timp cât mai scurt, Ana Bogdan are în continuare probleme la gleznă și genunchi. Rezultatele investigațiilor pe care le-a efectuat <span>nu au fost deloc îmbucurătoare</span>.</p>
<p><iframe allowfullscreen="allowfullscreen" frameborder="0" height="711" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FAna.Bogdan.Official.Page%2Fposts%2Fpfbid02tGXHDKVA1JSknUgHYh8G2viSSxFp1kiX5w9xVr86pvotrB48WQegac6qXxkWmvqml&amp;show_text=true&amp;width=500" style="border: none; overflow: hidden;" width="500"></iframe></p>
<blockquote><p>„Nu eram pregătită emoţional pentru acest moment, mai ales după ce am simţit şi am încercat să revin şi să joc din nou, de aceea mi-a luat ceva timp să pot scrie aceste cuvinte şi să le împărtăşesc cu voi.</p>
<p> </p>
<p>Viaţa este întotdeauna imprevizibilă şi ar trebui să trăim fiecare zi la maxim, pentru că momentele pe care le trăim astăzi s-ar putea să nu le mai putem trăi mâine.</p>
<p> </p>
<p>M-am accidentat la genunchi şi la gleznă în timpul unui antrenament chiar înainte de turneu şi am jucat la Iaşi Open cu dureri intense. Acestea sunt lucruri pe care doar eu şi echipa mea le ştim, pentru că jocul acasă a fost întotdeauna diferit pentru mine şi întotdeauna joc cu toată inima. Am crezut că nu este ceva grav, dar după RMN se pare că este grav la ambele şi am nevoie de mai multe săptămâni de pauză”, a transmis jucătoarea din Sinaia.</p></blockquote>
<h2><span>Ce va face în perioada de recuperare: „Nu văd viața ca pe o luptă”</span></h2>
<p>Până când va putea reveni pe teren, Ana Bogdan va profita din plin de timpul liber pe care îl are la dispoziție. O așteaptă, potrivit spuselor sale, câteva proiecte „diferite și frumoase”.</p>
<blockquote><p>„Ultimul an şi jumătate a fost foarte dificil pentru mine, atât pe teren, cât şi în afara lui, şi simt că a fi puternică nu mai este mantra mea, ci a fi mai blândă şi mai bună cu mine însămi. Nu văd viaţa ca pe o luptă. Nu văd viaţa ca pe un război. Viaţa nu este asta. Viaţa este bucuria de a fi şi de a co-crea împreună cu Universul.</p>
<p> </p>
<p>Cu cât ne aprofundăm mai mult conexiunea cu noi înşine, cu atât descoperim mai mult din ceea ce suntem cu adevărat şi cine suntem cu adevărat. Uneori trebuie pur şi simplu să laşi viaţa să fie, să laşi viaţa să se desfăşoare în ritmul ei divin şi să laşi lucrurile să se alinieze pentru binele tău suprem.</p>
<p> </p>
<p>Îmi voi lua timp să mă recuperez fizic, dar voi folosi acest timp şi pentru mine, pentru a face lucruri care îmi aduc bucurie şi pace sufletească, pentru a crea şi a participa la proiecte diferite şi frumoase. Ne vedem curând!”, a mai scris ocupanta locului 24 WTA.</p></blockquote>

]]></description>
    </item>
    <item>
      <title>Simona Halep, dată pe spate de forța lui David Popovici. Reacție despre prestația din Singapore: „Pare foarte puternic! Am un sfat pentru el”</title>
      <link>https://www.prosport.ro/david-popovici/simona-halep-data-pe-spate-de-forta-lui-david-popovici-reactie-despre-prestatia-din-singapore-pare-foarte-puternic-am-un-sfat-pentru-el-20232224</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-data-pe-spate-de-forta-lui-David-Popovici.-Reactie-despre-prestatia-din-Singapore-„Pare-foarte-puternic-Am-un-sfat-pentru-el.webp"/><br/><p>Simona Halep a rămas impresionată de forța lui David Popovici, care s-a calificat cu al 4-lea timp în finala probei de 200 de metri liber.</p>
<p>Fostul lider mondial WTA l-a catalogat ca fiind un sportiv foarte puternic și l-a sfătuit să muncească în continuare pentru a-și atinge obiectivele.</p>
<h2><span>Simona Halep, uimită de David Popovici</span></h2>
<p>David Popovici <span>s-a calificat în finala probei de 200 de metri liber</span> la Campionatele Mondiale de natație din Singapore. Simona Halep a rămas impresionată de forța sportivului român. Fostul lider mondial WTA l-a sfătuit să muncească în continuare.</p>
<p>„E un sport diferit, din punctul meu de vedere, şi chiar nu pot să-mi dau cu părerea pentru că nu ştiu ce înseamnă pentru el o medalie la Jocurile Olimpice. Din punctul meu de vedere, maximum înseamnă să câştigi cât mai mult.</p>
<p>În sport nu există o limită. Trebuie să mergi la fiecare competiţie şi să îţi doreşti să iei medalia sau cel mai înalt trofeu. Sfatul meu este să rămână cu încredere în el, să muncească mult în continuare şi să aibă obiectiv mult mai înalt. Poate el nu-şi mai doreşte sau, cum a spus, că a atins maximum, să îşi dorească tot timpul mai mult pentru că aşa, din punctul meu de vedere, reuşeşti să acumulezi mult mai mult succes.</p>
<p>Pare foarte puternic mental, pare foarte puternic fizic. Are tot ce îi trebuie, din ce l-am mai auzit pe la interviuri, are familia alături. Toate datele problemei sunt rezolvate. Acum ţine de el şi de dorinţa lui de a fi şi mai bun”, a explicat Simona Halep, pentru as.ro.</p>
<blockquote><p>După ziua de astăzi, prima zi de calificări și semifinale, pot spune că am trecut de cea mai grea zi. E și ziua cu cei mai mulți metri. Prima cursă e cea mai dificilă, trebuie să te obișnuiești puțin cu emoțiile de concurs. Până și la nivelul meu, și mult mai sus, lumea are emoții”, <span>a declarat David Popovici</span>, potrivit <span>GSP</span>.</p></blockquote>
<h2><span>Înotătorii din finala probei de 200 metri liber de la Mondialele din Singapore</span></h2>
<ul>
<li>1. Luke Hobson (SUA) – 1:44,80</li>
<li>2. Sunwoo Hwang (Coreea de Sud) – 1:44,84</li>
<li>3. Kamil Sieradzki (Polonia) – 1:45,00</li>
<li>4. David Popovici (România) – 1:45,02</li>
<li>5. Carlos Dambrosio (Italia) – 1:45,23</li>
<li>6. Murasa Tatsuya (Japonia) – 1:45,39</li>
<li>7. James Guy (Marea Britanie) – 1,45:50</li>
<li>8. Gabriel Jett (SUA) – 1:45,60</li>
</ul>

]]></description>
    </item>
  </channel>
</rss>
