<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Novak Djokovic s-a mutat în Grecia. Unde și-a închiriat casă marele campion sârb</title>
      <link>https://www.prosport.ro/alte-sporturi/novak-djokovic-s-a-mutat-in-grecia-unde-si-a-inchiriat-casa-marele-campion-sarb-20269352</link>
      <description><![CDATA[<img src="https://www.prosport.ro//wp-content/uploads/2025/09/Novak-Djokovic-s-a-mutat-in-Grecia.-Unde-si-a-inchiriat-casa-marele-campion-sarb.jpg"/><br/><p>Novaj Djokovic a plecat din Serbia și s-a stablit cu familia în Grecia.</p>
<p>Fostul lider mondial ATP a decis să închirieze o casă în Grecia, acolo unde va petrece următoarele luni alături de familie. Djokovic face schimbări radicale în viața sa.</p>
<p>Ajuns la 38 de ani, a decis deja să nu mai participe la toate turneele pentru a fi odihnit înainte de Grand Slam-uri. Sportivul a fost văzut la Kavouri Tennis Club, chiar la scurt timp de la înfrângerea de la US Open. A petrecut timp de calitate alături de fiul său la Glyfada, Grecia.</p>
<h2><span>Începe un nou capitol în viața familiei Djokovic: sârbul s-a stabilit în Grecia</span></h2>
<p><span>Novak Djokovic nu se mai focusează</span> doar pe cariera profesională, iar decizia de a se muta cu familia în Grecia atestă faptul că pentru el contează să aibă un echilibru între sport și viața de familie. În ultimii ani a început să pună mai mult accent pe viața de familie, iar închirierea unei case în Glyfada, din Atena, îi oferă intimitate și acces la facilități de antrenament de top.</p>
<p>La Atena ar putea lua parte la turneul ATP 250, care se va desfășura în prima săptămână din luna noiembrie, turneu care s-a mutat de la Belgrad. Djokovic a confirmat participarea, incluzând Atena în programul din acest an, unul destul de bine ales și selectiv.</p>
<p>Imaginea care îl surprinde pe Djokovic alături de fiul său în Grecia marchează începutul unui capitol nou în viața sportivului. Rămâne de văzut dacă decizia a fost luată pe termen lung, sau e doar o mutare de moment.</p>
<blockquote class="twitter-tweet">
<p dir="ltr" lang="en">. @DjokerNole with Stefan 🎾 in Greece 🇬🇷 #Greece #Athens #Glyfada<br/>
📸:https://t.co/5AkC0vP9Xs pic.twitter.com/DVAkUkpMot</p>
<p>— Milica Milutinovic (@MilicaM84932667) September 9, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<h2><span>Novak Djokovic s-a retras din Cupa Davis</span></h2>
<p>Zilele trecute, sârbul a suferit o eliminare dramatică din semifinale la US Open. Carlos Alcaraz a fost un adversar mult mai bine pregătit, iar diferența de 16 ani dintre cei doi sportivi și-a spus cuvântul. În ciuda vârstei, Djokovic este în continuare al treilea cel mai bine cotat jucător din circuit.</p>
<p>După plecarea din SUA, <span>le-a dat o veste tristă conaționalilor săi</span>. Nu va lua parte la meciul de calificare pentru Cupa Davis, alături de naționala Serbiei, punând pe seama oboselii decizia sa.</p>
<blockquote><p>„Mi-aș fi dorit să pot juca în Cupa Davis. Reprezentarea țării mele de-a lungul carierei a fost o onoare și un privilegiu. Întotdeauna aștept cu nerăbdare să joc pentru Serbia, dar totul depinde de corpul meu, pentru că vreau să fiu cea mai bună opțiune pentru echipa noastră.”, a anunțat Djokovic, notează <span>TWUSA.</span></p></blockquote>

]]></description>
    </item>
    <item>
      <title>Reacția danezului Rune după ce a fost acuzat că se dă la toate jucătoarele de tenis: „Un comentariu nu înseamnă o invitație la întâlnire”</title>
      <link>https://www.prosport.ro/alte-sporturi/tenis/reactia-danezului-rune-dupa-ce-a-fost-acuzat-ca-se-da-la-toate-jucatoarele-de-tenis-un-comentariu-nu-inseamna-o-invitatie-la-intalnire-20269475</link>
      <description><![CDATA[<img src="https://www.prosport.ro//wp-content/uploads/2025/09/Reactia-danezului-Rune-dupa-ce-a-fost-acuzat-ca-se-da-la-toate-jucatoarele-de-tenis-„Un-comentariu-nu-inseamna-o-invitatie-la-intalnire-1.jpg"/><br/><p>Holger Rune nu a rămas indiferent la acuzațiile lansate de Anna Kalinskaya, care a susținut că danezul i-a trimis mesaje repetate pe social media și că le-a făcut avansuri mai multor jucătoare din circuitul feminin.</p>
<p>Tenismenul scandinav, în vârstă de 22 de ani, a intervenit și a clarificat situația, afirmând că sportiva rusă a exagerat și că a interpretat greșit întreaga poveste.</p>
<h2><span>Reacția lui Holger Rune după ce Anna Kalinskaya l-a acuzat că ar face avansuri mai multor sportive din WTA</span></h2>
<p>Holger Rune a rupt tăcerea după ce, într-un interviu recent, Anna Kalinskaya (26 de ani) a dezvăluit că danezul i-a trimis mai multe mesaje pe social media, cu speranța că va reuși să o invite la întâlnire. Intenția sa nu pare a fi întâmplătoare, având în vedere istoricul sentimental al sportivei, care a mai avut relații cu jucători de top din circuitul ATP, precum Nick Kyrgios și Jannik Sinner.</p>
<p><span>Holger Rune a reacționat</span> printr-un comentariu la un videoclip postat pe X, care surprindea momentul din interviul Annei Kalinskaya. Danezul a negat acuzațiile și a sugerat că întreaga situație a fost exagerată, iar gesturile sale au fost interpretate greșit.</p>
<p>„Ha, ha, ha. S-ar putea să avem diferențe culturale care o fac pe Anna să citească un comentariu la o poveste ca pe o invitație la o întâlnire. Dacă vreau să merg la o întâlnire, cer o întâlnire. Nu-ți face griji”, a scris Holger Rune pe platforma X.</p>
<p>După ce au văzut declarațiile Annei Kalinskaya și răspunsul lui Holger Rune, internauții l-au ironizat pe danez în ultima sa postare de pe Instagram.</p>
<p>„10 mesaje fără răspuns… trebuie să continui să încerci, vei avea mai mult succes când vor răspunde în sfârșit și vocea ta se va schimba”, „Acum Rune o să dea repost de vreo 10 ori”, „Diferențe culturale”, au fost câteva dintre comentarii.</p>
<h2><span>Ce a spus mai exact Anna Kalinskaya despre Holger Rune</span></h2>
<p>La început, rusoaica a preferat să nu ofere un nume, însă, la insistențele gazdei, a dezvăluit că Holger Rune este cel care i-a trimis mesaje.</p>
<p>„Cineva mi-a scris de vreo zece ori, apoi a renunțat. (n.r. – Vei spune cine era această persoană disperată care ți-a scris de zece ori?) Îți spun… Holger Rune. Le scrie tuturor. Se ia prea în serios. Poate că este doar disperat, dar nu este singurul”, a spus Anna Kalinskaya, la podcastul „First&amp;Red” al Annei Chakvetadze.</p>

]]></description>
    </item>
    <item>
      <title>„E disperat! Le scrie tuturor”. Prietena Soranei Cîrstea a dezvăluit ce jucător ATP se dă la toate sportivele WTA</title>
      <link>https://www.prosport.ro/alte-sporturi/tenis/e-disperat-le-scrie-tuturor-prietena-soranei-cirstea-a-dezvaluit-ce-jucator-atp-se-da-la-toate-sportivele-wta-20269336</link>
      <description><![CDATA[<img src="https://www.prosport.ro//wp-content/uploads/2025/09/„E-disperat-Le-scrie-tuturor.-Prietena-Soranei-Cirstea-a-dezvaluit-ce-jucator-ATP-se-da-la-toate-sportivele-WTA.jpg"/><br/><p>Anna Kalinskaya (26 de ani), perechea Soranei Cîrstea la dublu, a făcut dezvăluiri șocante despre o vedetă din circuitul masculin.</p>
<p>Holger Rune (11 ATP) i-a trimis o mulțime de mesaje rusoaicei, cu speranța că va reuși să o scoată la întâlnire pe fosta iubită a lui Nick Kyrgios și Jannik Sinner.</p>
<h2><span>Holger Rune i-a făcut avansuri Annei Kalinskaya</span></h2>
<p>Anna Kalinskaya nu a stat prea mult pe gânduri și a făcut public numele vedetei din circuitul masculin care o „bombarda” cu mesaje pe social media. <span>Sportivul în cauză este chiar Holger Rune</span>, care, recent, a fost eliminat în turul doi la US Open.</p>
<p>Din spusele rusoaicei reiese că tenismenul danez i-a făcut avansuri pe platformele digitale de comunicare, cu speranța că insistența sa virtuală va fi răsplătită cu o întâlnire. Mai mult, sportiva de 26 de ani l-a acuzat pe Holger Rune că nu s-ar fi limitat doar la ea, susținând că scandinavul își încearcă norocul cu numeroase sportive din circuitul WTA.</p>
<p>În trecut, Anna Kalinskaya a mai format o relație cu doi tenismeni de top din ATP: Nick Kyrgios și Jannik Sinner.</p>
<p>„(n.r. – Te invită des jucătorii în oraș?) Înainte se întâmpla mai des. Acum, că sunt mai în vârstă. Nu știu, deci… (n.r. – râde). Pentru unii nu există nicio șansă, n-are niciun rost să-mi scrie. Cineva mi-a scris de vreo zece ori, apoi a renunțat.</p>
<p>(n.r. – Vei spune cine era această persoană disperată care ți-a scris de zece ori?) Îți spun… Holger Rune. Le scrie tuturor. Se ia prea în serios. Poate că este doar disperat, dar nu este singurul. (n.r. – Deci ai o listă întreagă?) Ei bine, sunt câțiva, da!”, a spus Anna Kalinskaya, la podcastul „First&amp;Red” al Annei Chakvetadze.</p>
<p>Anna Kalinskaya a postat imagini din podcastul „First&amp;Red” pe contul său personal de Instagram, iar secțiunea de comentarii a fost imediat luată cu asalt de internauți, care s-au împărțit în tabere.</p>
<p>„Echipa Holger! Nu e frumos să spui lucruri private”, „Bârfa nu te va ajuta”, „Săraca fată”, „Îl va ajuta pe Rune să înțeleagă că, dacă le scrii tuturor, răspunsul va fi zero”, sunt doar câteva dintre reacții.</p>
<h2><span>Anna Kalinskaya a fost vizibil revoltată de programul de la Cinncinati</span></h2>
<p>„Cum se pot aștepta WTA și organizatorii de la Cincinnati ca sportivele să dea tot ce au mai bun când programul este atât de nedrept? După meciul meu împotriva Alexandrovei, am ajuns acasă la 2:40 dimineața și am adormit abia la ora 4. Am dormit puțin și am venit înapoi în complex, pentru a mă antrena”, a scris Anna pe Instagram <span>înainte de meciul cu Iga Swiatek<span>, în urma căruia a fost eliminată din competiție</span></span>.</p>

]]></description>
    </item>
    <item>
      <title>Alegere radicală a lui Carlos Alcaraz! Ce a făcut spaniolul după ce a câștigat US Open</title>
      <link>https://www.prosport.ro/alte-sporturi/alegere-radicala-a-lui-carlos-alcaraz-ce-a-facut-spaniolul-dupa-ce-a-castigat-us-open-20269064</link>
      <description><![CDATA[<img src="https://www.prosport.ro//wp-content/uploads/2025/09/Alegere-radicala-a-lui-Carlos-Alcaraz-Ce-a-facut-spaniolul-dupa-ce-a-castigat-US-Open-1-e1757493850708.jpg"/><br/><p>Carlos Alcaraz (22 de ani) a câștigat turneul US Open, iar după acest succes a reușit să își șocheze fanii și urmăritorii de pe social media. Concret, Alcaraz a făcut o schimbare de look mai radicală decât cea cu care s-a prezentat la începutul ultimului turneu de Grand Slam al anului. După ce în turul inaugural și-a făcut apariția ras complet pe cap, de data aceasta și-a schimbat culoarea părului, radical, din brunet în alb-platinat.</p>
<p>Această schimbare nu trebuie să îi sperie pe fanii ibericului, iar asta pentru că în numai câteva săptămâni îi va crește la loc, cu o rapiditate extraordinară. Acest lucru a fost vizibil atât pe parcursul turneului de la Flushing Meadows, cât și la Roland Garros, când <span>în finala epică cu Sinner </span>nici nu se mai vedea urma frizurii de la începutul turneului parizian.</p>
<h2><span>Alegere radicală a lui Carlos Alcaraz, noul campion US Open</span></h2>
<p>Carlos Alcaraz a revenit în Spania, după ce a cucerit cel de-al șaselea trofeu de Grand Slam al carierei, și și-a schimbat radical aspectul, așa cum a promis <span>după finala cu Jannik Sinner, câștigată cu scorul 6-2, 3-6, 6-1, 6-4</span>.</p>
<p>Alcaraz a mers la Victor, frizerul său, care i-a vopsit părul în alb, o schimbare radicală, având în vedere părul negru al ibericului. Mai mult decât atât, Victor a postat pe social media noul look al tânărului jucător de tenis, cu un mesaj pe măsura succesului său, căci de luni, 8 septembrie, Carlos Alcaraz a revenit pe prima poziție din clasamentul ATP.</p>
<p>„Noul număr 1 și noul look”, a scris Victor în descriere, adăugând că „suntem nebuni”.</p>
<p>Postarea lui Victor a atras o avalanșă de comentarii din partea fanilor lui Carlos Alcaraz. „Alb? Toți am crezut că Alcaraz se va vopsi blond? Dar albul îi stă foarte bine!”, „Doamne, îmi place la nebunie! Așteptam mult timp look. Băiatul meu arată… (n.r emojii cu flăcări). Mulțumim, Victor!”, „A spus că va trece să îl vadă pe Victor și a făcut-o! Bravo, Carlos! Bravo, Victor!”, „Naomi Osaka este o magiciană. A spus că își va face părul platinat și așa a făcut”. sunt câteva dintre comentariile internauților. Nu au lipsit și cele ușor ironice. „Victor, vei plăti pentru asta!”.</p>
<p>Alcaraz a postat și el o serie de imagini din timpul transformării sale și i-a mulțumit lui Victor, despre care a spus că are „mâini binecuvântate”.</p>
<p>„Arăți fantastic cu frizura asta. Zâmbetul tău strălucește și mai tare”, i-a replicat un internaut.</p>
<h2><span>Carlos Alcaraz, din nou pe primul loc în lume</span></h2>
<p>Ibericul a revenit pe primul loc în lume, detronându-l pe Jannik Sinner, care a ocupat această poziție timp de 65 de săptămâni. În actualul sezon, Carlos Alcaraz și Jannik Sinner au jucat în cinci finale, singura câștigată de italian a fost cea de la Wimbledon, unde și-a putut lua revanșa după finala istorică de la Roland Garros.</p>
<p>După ce a câștigat primul trofeu de Grand Slam, în 2022, Carlos Alcaraz a devenit cel mai tânăr lider mondial din istoria tenisului, la numai 19 ani și patru luni, devansându-l pe australianul Lleyton Hewitt, care devenise numărul 1 ATP la 20 de ani și 8 luni, în noiembrie 2001.</p>
<ul>
<li>În cariera sa, Alcaraz a câștigat șase titluri majore: US Open (2022 și 2025) Wimbledon (2023 și 2024), Roland Garros (2024 și 2025).</li>
</ul>

]]></description>
    </item>
    <item>
      <title>Decizia neașteptată pe care Alcaraz a luat-o după ce a pus mâna pe 5 milioane de dolari la US Open</title>
      <link>https://www.prosport.ro/alte-sporturi/tenis/us-open/decizia-neasteptata-pe-care-alcaraz-a-luat-o-dupa-ce-a-pus-mana-pe-5-milioane-de-dolari-la-us-open-20268492</link>
      <description><![CDATA[<img src="https://www.prosport.ro//wp-content/uploads/2025/09/Decizia-neasteptata-pe-care-Alcaraz-a-luat-o-dupa-ce-a-pus-mana-pe-5-milioane-de-dolari-la-US-Open-1400x785.jpg"/><br/><p>Jucătorul spaniol de tenis Carlos Alcaraz a revenit pe locul 1 ATP, după ce a câștigat US Open. El a luat o decizie neașteptată după ce a pus mâna pe 5 milioane de dolari.</p>
<p>„Carlito” a ajuns la al șaselea turneu de Mare Șlem câștigat, așa că a decis să-și facă un tatuaj cu Statuia Libertății și Podul Brooklyn.</p>
<h2><span>Ce a făcut Alcaraz, după ce a intrat în posesia unui cec de 5 milioane de dolari, ca urmare a triumfului de la US Open</span></h2>
<p>Jucătorul de tenis spaniol a dezvăluit într-un interviu că își va face tatuaje cu cele două monumente emblematice din New York, după ce a câștigat <span>al doilea lui titlu la US Open</span>, o tradiție pe care o respectă după ce își adjudecă un trofeu de Mare Șlem.</p>
<p>Carlos Alcaraz își continuă colecția de titluri de Mare Șlem, după ce a câștigat al șaselea titlu major al carierei. El <span>l-a învins pe italianul Jannik Sinner cu 6-2, 3-6, 6-1, 6-4</span>, repetând succesul din 2022, când a trecut în ultimul act de norvegianul Casper Ruud, cu 6–4, 2–6, 7–6 (1), 6–3.</p>
<p>Un titlu care, în cazul lui Alcaraz, va fi însoțit și de alt tatuaj, tradiție pe care jucătorul născut în Murcia a stabilit-o încă de la triumful de la Wimbledon de acum 3 ani, când și-a tatuat inscripția „11 09 22”, data primului său succes important.</p>
<p>Alcaraz a dezvăluit că își va face tatuaje cu Statuia Libertății și Podul Brooklyn, două dintre cele mai mari simboluri ale New York-ului, pentru a sărbători această a doua victorie finală la US Open.</p>
<h2><span>Ce reprezintă tatuajele pe care Alcaraz le are, deja</span></h2>
<p>Tatuajele vor fi realizate de Joaquín Ganga, artistul care a realizat și celelalte „lucrări” ale lui Alcaraz, cum ar fi căpșuna după ce a câștigat Wimbledon în 2023 (împreună cu data „16 07 23”) sau Turnul Eiffel după ce a câștigat Roland Garros în 2024 (împreună cu data „09 06 24”), scrie <span>AS</span>.</p>
<p>Aceste tatuaje se adaugă la un clasic al jucătorului spaniol, „CCC” de pe antebrațul stâng, aluzie la un motto al bunicului său. Primele două litere vin de la „cabeza” (cap) și „corazon” (inimă), iar al treilea are legătură cu organele genitale masculine.</p>
<p>„Jannik, e senzațional ce faci și ce sezon ai avut! Te văd la față mai mult decât pe familia mea. Sunt bucuros că împărțim terenul atât de mult. Știu cât de mult muncești cu echipa. Te felicit pentru tot ce faci!</p>
<p>Mulțumesc echipei mele, familiei. Sunt norocos să fiu în viața voastră, să fiți în viața mea. Sunt mândru de ceea ce este în jurul meu. Fiecare succes este și al vostru. Sunt fericit să am o parte din familie aici. Vă mulțumesc vouă și celor care au rămas acasă. Vă mulțumesc că sunteți alături de mine.</p>
<p>De asemenea, și organizatorilor, că fac totul posibil să existe acest turneu. Este un privilegiu să fiu parte din acest turneu, să văd cum funcționează totul, cum de la an la an este mai bine.</p>
<p>Mulțumesc și spectatorilor! Simt energia voastră, implicarea voastră la fiecare meci și antrenament. Datorită vouă suntem aici și existăm”, a spus Alcaraz, la festivitatea de premiere.</p>

]]></description>
    </item>
  </channel>
</rss>
