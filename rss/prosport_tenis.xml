<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A venit vestea de la WTA. Sorana Cîrstea a urcat spectaculos în clasament</title>
      <link>https://www.prosport.ro/alte-sporturi/tenis/a-venit-vestea-de-la-wta-sorana-cirstea-a-urcat-spectaculos-in-clasament-20375224</link>
      <description><![CDATA[<img src="https://www.prosport.ro//wp-content/uploads/2026/02/A-venit-vestea-de-la-WTA.-Sorana-Cirstea-a-urcat-spectaculos-in-clasament.jpg"/><br/><p>Sorana Cîrstea se pregătește pentru debutul la Transylvania Open, iar înainte de meciul cu Rakhimova a aflat că a mai urcat 5 poziții în clasamentul WTA.</p>
<p>Una din cele mai bine cotate sportive române continuă să facă senzație la 36 de ani. Aflată la ultimul sezon în circuitul WTA, Sorana Cîrstea continuă să aibă evoluții spectaculoase, iar asta i-a adus și o clasare mai bună.</p>
<h2><span>Urcare de 5 poziții în clasamentul WTA: Sorana Cîrstea ocupă locul 36</span></h2>
<p>La doar câteva zile după ce a fost eliminată din turul 2 la <span>Australian Open,</span> românca a primit o veste bună. Se pare că rezultatele bune din ultima vreme au ajutat-o să aibă una din cele mai bune clasări din ultimii ani. După Australian Open clasamentul WTA a fost actualizat, iar Sorana Cîrstea a revenit în top 40.</p>
<p>Românca ocupă locul 36 cu 1.303 puncte. E cea mai bună clasare din ultimii ani în care a avut parte de numeroase accidentări. Cel mai bun loc ocupat de jucătoarea de tenis a fost locul 21, pe 12 august 2013, potrivit WTA Tennis.</p>
<p>În prezent, cea mai bine clasată româncă este Jaqueline Cristian, locul 35, cu 1.307 puncte. Gabriela Ruse a urcat până pe locul 72, cu 892 de puncte. Chiar dacă a cedat în finala de la Australian Open, Arina Sabalenka este lider detașat în clasament, cu 10.990 de puncte, urmată de Iga Swiatek și Elena Ribakina.</p>
<h2><span>Final de carieră pentru Sorana Cîrstea: „E decizia corectă”</span></h2>
<p>Înainte de startul sezonului din 2026, Sorana Cîrstea a decis că <span>a venit momentul să se retragă</span>. Și-a anunțat oficial decizia și nimic nu o va mai convinge să se răzgândească. La final de an va pune capăt unei carierei impresionante.</p>
<p>„Această decizie a fost una foarte bine gândită, luată după luni de zile. În momentul în care am spus-o oficială, am simțit că este decizia corectă. Așa cum am spus, în ultimii ani am reușit să ajung la maturitatea în care să mă pot bucura de toată această muncă pe care o fac.</p>
<p>Eu tot timpul mi-am închipuit că retragerea mea va fi momentul în care încă voi juca bine, încă voi putea să fiu o competitoare.</p>
<p>Când m-am operat la picior, nu am vrut să mă retrag așa. Atunci s-a pus pentru prima oară problema real de a mă retrage. Însă nu mi-am dorit să mă retrag așa, după operație. Mi-am dorit să mă retrag în termenii mei, cu capul sus, să ies pe ușa din față a sportului și a tenisului.”, a declarat Sorana Cîrstea, pentru euronews.ro.</p>

]]></description>
    </item>
    <item>
      <title>TENIS Sorana Cîrstea, debut în forță la Transylvania Open</title>
      <link>https://www.prosport.ro/alte-sporturi/tenis/sorana-cirstea-debut-in-forta-la-transylvania-open-20375428</link>
      <description><![CDATA[<img src="https://www.prosport.ro//wp-content/uploads/2026/02/Sorana-Cirstea-debut-in-forta-la-Transylvania-Open-1400x785.jpg"/><br/><p>Jucătoarea română de tenis Sorana Cîrstea a avut un debut în forță la Transylvania Open, iubita fiului lui Ion Țiriac trecând fără emoții de Kamilla Rahimova.</p>
<p>În prima zi a meciurilor de pe tabloul principal de la Transylvania Open, Sorana Cîrstea a avut nevoie de 100 de minute pentru a se califica în turul 2.</p>
<h2><span>A treia favorită la Transylvania Open, Sorana Cîrstea a debutat în forță la turneul de la Cluj-Napoca</span></h2>
<p><span>Aflată pe locul 36 în lume</span> și desemnată a treia favorită la Transylvania Open, Sorana Cîrstea s-a calificat fără prea mari emoții în turul secund al întrecerii. Adversară i-a fost Kamilla Rahimova, din Uzbekistan, numărul 93 în clasamentul mondial.</p>
<p>Primele 3 game-uri ale confruntării au fost break-uri. Cu un serviciu foarte solid, care i-a permis să câștige două game-uri la 0, Sorana a ajuns la 5-4 în postura de a servi pentru set. Adversara a avut 40-30, dar românca a câștigat 3 puncte la rând și a încheiat socotelile.</p>
<p>Partea secundă a confruntării a fost ceva mai tensionată, cu game-uri lungi. La 3-2, Rahimova a realizat break după un game în care s-au jucat 16 puncte. A fost, însă, ultimul pe care și l-a adjudecat. Cârstea a făcut 5-4 destul de repede, după care a pus capăt confruntării cu un game alb.</p>
<p>Următoarea adversară este sportiva cehă Tamara Zidansek (153 WTA). Eliminată în ultimul tur al calificărilor, ea a ajuns pe tabloul principal după retragerea sportivei columbiene Camila Osorio și a învins-o pe compatrioata ei Veronika Erjavec (103 WTA) cu 6-1, 6-4.</p>
<h2><span>Dezatru la dublu: prima pereche favorită a declarat forfait, iar cea de-a doua a fost eliminată</span></h2>
<p>Celelalte românce care au jucat luni în primul tur au pierdut pe linie. Miriam Bulgaru (207 WTA) a fost învinsă de sârboaica Olga Danilovic (82 WTA, cs 7), cu 6-4, 6-3, Ana Bogdan (538 WTA) de poloneza Maja Chawlinska (146 WTA), venită din calificări, cu 6-3, 6-2, iar Elena Ruxandra Bertea (295 WTA) de altă slovenă, Kaja Juvan (97 WTA), cu 6-3, 6-4.</p>
<p>Toate reprezentantele țării noastre au fost beneficiare de wildcard. Aceleași privilegiu l-a avut și jucătoarea cehă <span>Karolina Pliskova (416 WTA), campioana din 2024</span>. Nici ei nu i-a primit wildcardul dat de organizatori, cedând în fața rusoaicei Anastasia Zaharova (107 WTA), cu 4-6, 6-2, 6-2.</p>
<p>În schimb, principala favorită, britanica de origine română Emma Răducanu (30 WTA), a avut nevoie de 70 de minute pentru a o elimina pe belgianca Greet Minnen, cu 6-0, 6-4. Următoarea adversară este Juvan.</p>
<p>La dublu, româncele Jaqueline Cristian și Gabriela Ruse s-au calificat în sferturile de finală, după 6-3, 6-4 împotriva chinezoaicelor Qinahui Tang și Yue Yuan, desemnate a patra pereche favorită la câștigarea trofeului. Meciul a durat 77 de minute.</p>
<p>Rezultatele înregistrate până acum în turul 1: Emma Răducanu (Marea Britanie, cs 1) – Greet Minnen (Belgia) 6-0, 6-4, Kaja Juvan (Slovenia) – Elena Ruxandra Bertea 6-3, 6-4, Anastasia Zaharova (Rusia) – Karolina Pliskova (Cehia) 4-6, 6-2, 6-2, Olga Danilovic (Serbia, cs 7) – Miriam Bulgaru 6-4, 6-3, Maja Chwalinska (Polonia) – Ana Bogdan 6-3, 6-2, Tamara Zidansek (Slovenia) – Veronika Erjavec (Slovenia) 6-1, 6-4 și Sorana Cîrstea (N.3) – Kamila Rahimova (Uzbekistan) 6-4, 6-4.</p>
<p>Pe tabloul de dublu s-au jucat, luni, Jaqueline Cristian, Elena Gabriela Ruse – Qianhui Tang, Yue Yuan (China, cs 4) 6-4, 6-3 și Xinyu Wang, Saisai Zheng (China) – Ulrikke Eikeri, Magali Kempen (Norvegia, Belgia; cs 1) 6-7 (5), 6-4, 10-8. De asemenea, Maria Kozîreva și Irina Șimanovici (Rusia, Belarus, cs 2) nu s-au prezentat la meciul cu slovenele Dalila Jakupovic și Nika Radisic.</p>

]]></description>
    </item>
    <item>
      <title>EXCLUSIV Ilie Năstase e fascinat de Carlos Alcaraz după ce liderul ATP l-a bătut pe Novak Djokovic. „Puștiul e fenomenal și probabil o să fie învins doar dacă o sa mai apară vreunul de 2.04 m și să servească din tun”</title>
      <link>https://www.prosport.ro/alte-sporturi/tenis/ilie-nastase-e-fascinat-de-carlos-alcaraz-dupa-ce-liderul-atp-l-a-batut-pe-novak-djokovic-pustiul-e-fenomenal-si-probabil-o-sa-fie-invins-doar-daca-o-sa-mai-apara-vreunul-de-2-04-m-si-sa-ser-20375025</link>
      <description><![CDATA[<img src="https://www.prosport.ro//wp-content/uploads/2026/02/Ilie-Nastase-e-fascinat-de-Carlos-Alcaraz-dupa-ce-liderul-ATP-l-a-batut-pe-Novak-Djokovic.jpeg"/><br/><p>Ilie Năstase a spus pentru <span>ProSport</span> că ibericul Carlos Alcaraz, 22 de ani, are toate atuurile să domine tenisul mondial foarte mulți ani de aici încolo.</p>
<p>Carlos Alcaraz l-a învins <span>în marea finală de la Australian Open</span> pe legendarul Novak Djokovic, 24 de Grand Slamuri în carieră, și a obținut, astfel, cel de al șaptelea trofeu major din palmares.</p>
<p>Ibericul a câștigat marea finală de la Melbourne <span>cu scorul de 2-6, 6-2, 6-3, 7-5</span>, iar <span>ProSport</span> a luat legătura cu primul număr 1 din istoria ATP, Ilie Năstase, cel care este și cel mai mare tenisman român al tuturor timpurilor.</p>
<h2><span>Ilie Năstase e fascinat de Carlos Alcaraz după liderul ATP l-a învins pe Novak Djokovic. „Îi moștenește forța și puterea de luptă a lui Nadal, dar mi se pare mai bun decât Rafa la fileu”<br/>
</span></h2>
<p>Ilie Năstase a vorbit cu <span>ProSport</span> și despre actuala generație din tenis a lui Carlos Alcaraz.</p>
<p>„Mi s-a părut o finală în care Novak Djokovic nu s-a mișcat deloc rău pe teren. A făcut un prim set fantastic, iar dacă reușea să câștige al patrulea set, atunci în setul 5 lupta se dădea care pe care și nu se știe ce se putea întâmpla. Alcaraz evident că a profitat de faptul că este și mult mai tânăr, dar trebuie să recunoaștem că este un super jucător. E fenomenal. Și are doar 22 de ani. Moștenește puterea de luptă pentru fiecare minge de la Rafa Nadal, forța de la Rafa, nu uitați cum arăta Rafa în primii săi ani de carieră, dar îmi pare că Alcaraz e mai bun decât Rafa la fileu. Am văzut că urcă mai des și știe bine jocul și de la fileu. Și îmi place că alternează și jocul la scurte, plus că el joacă mereu cu zâmbetul pe buze. Și dacă pierde, și dacă învinge, el are acel zâmbet care îți dă o stare pozitivă în timpul partidei.</p>
<p>Cum mi se pare generația lui Alcaraz? Și pe timpul meu, dar în mai fiecare generație, erau câte patru-cinci mari campioni. OK, acum sunt Alcaraz și Sinner, dar nu vreau să îl uitați pe Zverev. Într-o zi bună, Sascha Zverev e capabil să îi bată pe cei doi și cred că o să le facă în continuare mari probleme. Dar, capabil să îl bată pe Alcaraz o să fie doar dacă o să mai apară vreunul de 2.04 m, care să îți servească din tun și să îți câștige game-ul în patru minute.</p>
<p>E clar că generația o să fie dominată de duelul Alcaraz-Sinner și stați să vedem cât va mai decide Djokovic să joace. Nu vă uitați că o să facă 39 de ani. Eu cred că dacă el simte că organismul îi permite fizic să mai joace la acest nivel, atunci Nole o să continue”, a spus Ilie Năstase, pentru <span>ProSport</span>.</p>
<ul>
<li>58 de titluri a câștigat Ilie Năstase în cariera sa.</li>
<li>2 Grand Slam-uri la simplu a câștigat Ilie Năstase în cariera sa: US Open în 1972 și Roland Garros în 1973.</li>
<li>3 Grand Slam-uri a câștigat Ilie Năstase la dublu în cariera sa: Wimbledon în 1973, Roland Garros în 1970 și US Open în 1975.</li>
<li>4 este numărul Turneelor Campionilor câștigate de Ilie Năstase: 1971, 1972, 1973 și 1975.</li>
<li>3 finale de Cupa Davis a disputat Ilie Năstase, dar din păcate le-a pierdut pe toate trei în fața SUA: 1969, 1971 și 1972.</li>
<li>23 august 1973 este ziua în care Ilie Năstase a devenit primul număr 1 din istoria ATP.</li>
</ul>

]]></description>
    </item>
    <item>
      <title>EXCLUSIV Echipa României va juca peste o săptămână în Cupa Davis împotriva Paraguayului! Dezvăluire din interior: „Deplasarea ne costă peste 30.000 de euro”</title>
      <link>https://www.prosport.ro/alte-sporturi/tenis/echipa-romaniei-va-juca-peste-o-saptamana-in-cupa-davis-impotriva-paraguayului-dezvaluire-din-interior-deplasarea-ne-costa-peste-30-000-de-euro-20373963</link>
      <description><![CDATA[<img src="https://www.prosport.ro//wp-content/uploads/2026/01/In-Cupa-Davis-echipa-Romaniei-va-juca-peste-o-saptamana-impotriva-Paraguayului-1400x1011.jpg"/><br/><p>Echipa de tenis masculin a României va disputa întâlnirea din Cupa Davis, în 6-7 februarie, wekeend-ul viitor, care contează pentru barajul Grupei Mondiale 1, contra formației statului Paraguay.</p>
<p>O întâlnire în premieră, dacă luăm în calcul faptul că nu am mai jucat vreodată în fața acestei echipe naționale sud-americane.</p>
<h2><span>Paraguay – România în Cupa Davis! Ce probleme sunt înaintea partidei de la Asuncion</span></h2>
<p>Cum meciurile sunt programate să se desfășoare în Paraguay pentru Federația Română de Tenis efortul financiar făcut în vederea achiziționării biletelor sau plata cazării pentru băieți noștri dar și pentru staff, a fost unul considerabil.</p>
<p>George Cosac, președintele Federației Române de Tenis, a dezvăluit că o astfel de deplasare este destul de „usturătoare” la buzunar.</p>
<p>„Să mergi să joci chiar și în Cupa Davis, în Paraguay, este destul de costisitor.</p>
<p>Nu am făcut un calcul exact până acum, dar așa, la o primă vedere, cheltuielile cred că depășesc suma de 30.000 de euro. Cel mai mult au costat biletele de avion”, a precizat președintele Federației Române de Tenis.</p>
<h2><span>O escală de zece ore la Madrid</span></h2>
<p>Cu toate bunele intenții ale federației de a găsi cele mai bune bilete de avion, care să nu reprezinte rute ocolitoare, nu a putut fi evitată escala de zece ore din Madrid.</p>
<p>„Am încercat toate variantele posibile iar aceasta, cu escală foarte mare ca timp de așteptare, a fost, din nefericire, cea mai convenabilă dacă se poate spune așa. Știm că se va acumula oboseala drumului plus decalajul de fus ora dar sperăm ca până la ora primului meci băieții să fie în cea mai bună formă sportivă a lor”, a mai precizat Cosac.</p>
<p>Un alt impediment care trebuie luat în calcul ține de temperaturile extrem de ridicate în această perioadă în Paraguay.</p>
<p>„La ora meciurilor ar putea fi temperaturi de 40 de grade sau chiar și mai ridicate. Când pleci de la temperaturile scăzute pe care le avem în țară și ajungi brusc la temperaturi de 40 de grade plus, corpul are nevoie de acomodare.</p>
<p>Mai ales că nu mergi acolo la distracție. Efortul depus în timpul partidelor va fi unul destul de mare”, a adăugat Cosac, care crede că întâlnirea care va decide echipa calificată pe mai departe va fi cea de dublu.</p>
<h2><span>Paraguay, cu 25 de locuri mai jos ca noi</span></h2>
<p>În primul tur al Grupei Mondiale II, România a învins El Salvador cu 3-1, luna aceasta, la Santa Tecla, iar Paraguayul a dispus de Pakistan cu 3-1, la Asuncion. În clasamentul competiției, România ocupă locul 40, iar Paraguayul se află pe 65.</p>
<p>Cei mai bine clasați paraguayeni în clasamentul ATP la simplu sunt Adolfo Daniel Vallejo (21 ani), pe 254, şi Hernando Jose Escurra Isnardi (27 ani), pe 1.309.</p>
<p>Lotul României cuprinde următorii jucători: Ștefan Palosi, Gabi Ghețu, Razvan Turcanu, Bogdan Pavel și Alexandru Jecan.</p>

]]></description>
    </item>
    <item>
      <title>TENIS Directorul Australian Open, anunț care pune pe jar lumea tenisului la finalul ediției 2026: „Cinci seturi și la femei”</title>
      <link>https://www.prosport.ro/alte-sporturi/tenis/directorul-australian-open-anunt-care-pune-pe-jar-lumea-tenisului-la-finalul-editiei-2026-cinci-seturi-si-la-femei-20374372</link>
      <description><![CDATA[<img src="https://www.prosport.ro//wp-content/uploads/2026/02/Directorul-Australian-Open-anunt-care-pune-pe-jar-lumea-tenisului-la-finalul-editiei-2026-e1769952506355.jpg"/><br/><p>Turnul de la Australian Open 2026 a luat sfârșit, dar directorul competiției a făcut duminică un anunț care a stârnit rumoare în lumea sportului alb.</p>
<p data-end="272" data-start="48">Spaniolul Carlos Alcaraz a triumfat în competiția masculină, în timp ce kazaha Elena Rybakina<span> s-a încoronat campioană</span> în turneul feminin de la Australian Open, ambii plecând acasă cu câte un cec de 2,78 milioane de dolari.</p>
<p data-end="445" data-start="274"><span>Directorul Grand Slam-ului</span> de la Antipozi, Craig Tiley, a anunțat însă că egalitatea ar trebui să existe nu doar în privința premiilor, ci și a numărului de seturi jucate.</p>
<h2 data-end="445" data-start="274"><span>Directorul turneului de la Australian Open vrea să implementeze sistemul trei din cinci seturi și în turneul feminin</span></h2>
<p data-end="445" data-start="274">Regula avută în vedere de Tiley ar putea fi implementată chiar de la următoarea ediție a Australian Open! Fetele ar urma să joace în sistem „trei din cinci seturi”, nu pe toată durata turneului, ci începând cu faza sferturilor de finală: „Nu poți replica acea zi de semifinale (n.r. – pe tabloul masculin). A fost uimitor. Probabil cel mai mare și mai bun eveniment de până acum!</p>
<p data-end="445" data-start="274">Încă mă cuprind fiorii când mă gândesc la asta, iar finala de aseară la feminin nu poate fi replicată. A fost incredibilă. Unul dintre lucrurile pe care le spun acum este că cred că ar trebui să se joace trei din cinci seturi și la femei. Ar trebui să ne uităm la ultimele meciuri, sferturi, semifinale și finală, apoi să facem ca meciurile feminine să fie tot trei din cinci seturi”, a declarat Craig Tiley, conform <span>The Tennis Letter</span>.</p>
<p data-end="1024" data-start="811">Australianul a precizat că va discuta propunerea cu jucătoarele: „Este ceva ce ar trebui să punem pe agendă și să începem să discutăm cu jucătoarele despre asta, pentru că au fost meciuri în acele faze finale care ar fi fost fascinante dacă s-ar fi jucat trei din cinci seturi. Acum, nu știu dacă jucătoarele ar dori să joace așa sau nu, dar este ceva ce trebuie să luăm în considerare pentru competițiile feminine”, a adăugat Tiley.</p>

]]></description>
    </item>
  </channel>
</rss>
