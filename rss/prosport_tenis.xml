<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gestul organizatorilor de la Cleveland, după ce Sorana Cîrstea a fost jefuită. „Nu te putem lăsa să pleci așa”</title>
      <link>https://www.prosport.ro/alte-sporturi/tenis/gestul-organizatorilor-de-la-cleveland-dupa-ce-sorana-cirstea-a-fost-jefuita-nu-te-putem-lasa-sa-pleci-asa-20261731</link>
      <description><![CDATA[<img src="https://www.prosport.ro//wp-content/uploads/2025/09/Gestul-organizatorilor-de-la-Cleveland-dupa-ce-Sorana-Cirstea-a-fost-jefuita.-„Nu-te-putem-lasa-sa-pleci-asa.jpg"/><br/><p>Organizatorii turneului de la Cleveland, unde Sorana Cîrstea s-a impus în urmă cu mai puțin de zece zile, au făcut un gest admirabil pentru sportiva din România, care nu s-a bucurat de cel de-al treilea trofeu de simplu din carieră. Decizia acestora de a-i oferi un alt trofeu a fost anunțată pe social media, unde au distribuit apelul făcut de româncă.</p>
<p>Sorana Cîrstea a fost jefuită de trofeul de la Cleveland chiar în hotelul unde era cazată pe perioada US Open, în timp ce juca în turul secund de pe tabloul principal, împotriva Karolinei Muchova, în fața căreia a pierdut după <span>un meci dramatic, în trei seturi, 6-7 (0), 7-6 (3), 4-6</span>.</p>
<p>Românca a evoluat și pe tabloul de dublu, alături de Anna Kalinskaya, dar cee două au fost eliminate încă din turul inaugural.</p>
<h2><span>Gestul impresionant al organizatorilor de la Cleveland, după jefuirea Soranei Cîrstea </span></h2>
<p>Organizatorii turneului WTA 250 Cleveland au înțeles mesajul Soranei Cîrstea în care aceasta a anunțat că a fost jefuită de trofeul abia câștigat în SUA și care pentru fostul număr 21 mondial avea o valoare sentimentală foarte mare. În acest context, americanii au decis să îi ofere un alt trofeu, similar.</p>
<p>„Nu te putem lăsa să pleci acasă fără trofeu”, au scris organizatorii de la Cleveland într-o postare pe InstaStory, distribuită și de Sorana Cîrstea pe social media. De asemenea, în mesajul celor de la Tennis In The Land, cum apare turneul de la Cleveland pe Instagram, au fost etichetați cei care se vor ocupa de noul trofeul al Soranei Cîrstea. „@awardandapparel vor face totul bine”, au scris organizatorii turneului din Ohio.</p>
<h2><span>Sorana Cîrstea, nouă titluri WTA în carieră</span></h2>
<p>Pentru Sorana Cîrstea, trofeul de la Cleveland este cel de-al treilea din carieră, la simplu, după cel de la Tashkent (2008) și Istanbul (2021), și a fost obținut cu numai câteva zile înainte de US Open, ultimul turneu de Grand Slam al anului.</p>
<p>Câștigarea acestui turneu de Sorana Cîrstea a însemnat o urcare importantă în clasament, de peste 40 de locuri, o confirmare a valorii pentru jucătoarea care a anunțat recent că ia în calcul retragerea din activitatea sportivă.</p>
<p>Pe lângă cele trei titluri WTA la simplu, Sorna Cîrstea a câștigat alte șase în proba de dublu, <span>cel mai important fiind cel de la WTA 1.000 Madrid</span>, unde a jucat alături de Anna Kalinskaya, învingând perechea Elise Mertens/Veronika Kudermetova, scor 6-7 (10), 6-2, 12-10.</p>
<p>Celelalte trofee de dublu sunt: Fes și Luxembourg (2008), Oeiras (2010), Dallas (2011) și Lugano (2019).</p>

]]></description>
    </item>
    <item>
      <title>Ce au scris americanii despre jaful împotriva Soranei Cîrstea</title>
      <link>https://www.prosport.ro/alte-sporturi/tenis/ce-au-scris-americanii-despre-jaful-impotriva-soranei-cirstea-20261667</link>
      <description><![CDATA[<img src="https://www.prosport.ro//wp-content/uploads/2025/09/Ce-au-scris-americanii-despre-jaful-impotriva-Soranei-Cirstea.jpg"/><br/><p>Americanii au reacționat după jaful împotriva Soranei Cîrstea, care a avut loc chiar în camera de hotel unde se afla cazată, în timp ce evolua în turul doi la US Open, ultimul Grand Slam al anului. Sorana Cîrstea a pierdut meciul din turul secund, în fața Karolinei Muchova, scor 6-7 (0), 7-6 (3), 4-6, iar jucătoare din Cehia a reușit a șasea victorie în cele șapte meciuri directe.</p>
<p>Sorana Cîrstea a făcut un apel public, după ce i s-a furat trofeul pe care îl câștigase la <span>WTA 250 Cleveland, în 23 august.</span></p>
<p>Pentru Sorana Cîrstea, acesta este al treilea trofeu WTA de simplu, după cele de la Tashkent (2008) și Istanbul (2021. În proba de dublu, ea are șase trofee câștigate: Fes și Luxembourg (2008), Oeiras (2010), Dallas (2011), Lugano (2019) și Madrid (2025).</p>
<h2><span>Ce au scris americanii despre jaful împotriva Soranei Cîrstea de la New York</span></h2>
<p>Apelul Soranei Cîrstea după ce a realizat că<span> a fost jefuită de trofeul pe care l-a câștigat</span> în SUA a fost preluat de publicațiile internaționale, dar și de diferite forumuri din tenis. „Cristea declară că trofeul de la Cleveland i-a dispărut în New York”, a titrat tennisforum, care a remarcat și contextul în care a apărut incidentul, deloc plăcut pentru un turneu de asemenea amploare.</p>
<p>„Cîrstea s-a încălzit pentru US Open, câștigând finala de la Cleveland, în fața americnacei Ann Li. A fost primul ei titlu pe hard din 2008. La câteva zile distanță, trofeul a dispărut din camera de hotel din New York, iar sportiva a apelat pe rețelele sociale pentru a-l recupera”, au scris americanii de la <span>tennisforum</span>.</p>
<h2><span>Sorana Cîrstea, cazată în hotel de patru stele</span></h2>
<p>Trofeul Soranei Cîrstea a dispărut din camera unui hotel de patru stele, Fifty Sonesta, unul dintre cele mai renumite hoteluri din „orașul care nu doarme niciodată”, și care se află într-o zonă cu un grad ridicat de securitate. Fifty Sonesta este situat între Rockefeller Center și Times Square, iar potrivit sursei menționate, conducerea hotelului nu a comentat incidentul.</p>
<p>„Oricine mi-a furat trofeul de la Cleveland din camera 314 de la @thefiftysonesta, vă rog să mi-l dați înapoi! Nu are valoare materială, ci doar valoare sentimentală! Voi fi foarte recunoscătoare. Mulțumesc!”, a scris Sorana Cîrstea, printr-o postare de tip InstaStory.</p>
<ul>
<li>O noapte la acest hotel, într-o cameră de oaspeți, care este dotată cu un pat „king size” sau două paturi „queen size”, aparat de cafea și un minifrigider, precum și un spațiu de lucru, cu birou, pornește de la 234 de dolari, potrivit site-ului oficial al hotelului.</li>
</ul>

]]></description>
    </item>
    <item>
      <title>Americanii i-au băgat în conturi o sumă uriașă lui Jaqueline Cristian. Românca a fost eliminată de la US Open de Amanda Anisimova</title>
      <link>https://www.prosport.ro/alte-sporturi/tenis/us-open/americanii-i-au-bagat-in-conturi-o-suma-uriasa-lui-jaqueline-cristian-romanca-a-fost-eliminata-de-la-us-open-de-amanda-anisimova-20260729</link>
      <description><![CDATA[<img src="https://www.prosport.ro//wp-content/uploads/2025/08/Americanii-i-au-bagat-in-conturi-o-suma-uriasa-lui-Jaqueline-Cristian.-Romanca-a-fost-eliminata-de-la-US-Open-de-Amanda-Anisimova.jpg"/><br/><p>Jaqueline Cristian (locul 50 WTA) s-a oprit în turul 3 la turneul de Grand Slam de la US Open, fiind învinsă de americanca Amanda Anisimova (locul 9 WTA), scor 6-4,  2-6, 6-2. Pentru prezența sa în această fază la US Open, Jaqueline Cristian va primi 130 de puncte WTA și o sumă uriașă, de 237.000 de dolari.</p>
<p>În clasamentul <span>Live WTA</span>, românca se află pe locul 41, iar astfel depășește cea mai bună poziție pe care a avut-o în ierarhia mondială, locul 49 WTA, atins în 9 iunie 2025.</p>
<h2><span>Jaqueline Cristian, sumă uriașă în conturi după US Open</span></h2>
<p>Jucătoarea Jaqueline Cristian a fost eliminată în turul 3 la US Open, după ce a fost învinsă de Amanda Anisimova, în trei seturi, după două ore și 11 minute de joc. Iar premiul pe care îl va obține pentru atingerea acestei faze a turneului este unul uriaș, de 237.000 de dolari.</p>
<p>Meciul, primul dintre cele două sportive, a fost unul echilibrat, având nevoie de set decisiv pentru a se stabili învingătoarea.</p>
<p>Anisimova, finalista de la Wimbledon, a ratat o minge de set la 5-4, în setul inaugural, dar a reușit să încheie actul la următoarea minge. Începutul setului secund a fost dificil pentru Anisimova, cu patru mingi de break în primul game. Cristian a reușit să revină și să aibă un joc solid, astfel că a dus meciul în set decisiv. Primele trei game-uri ale setului au fost câștigate pe serviciul adversarei, ca apoi, următoarele trei să fie pe propriul serviciu. Echilibrul s-a rupt în game-ul șapte, când Anisimova a reușit un nou break, ca meciul să îl închidă apoi pe propriul serviciu, după ce românca salvase o minge de meci.</p>
<ul>
<li>Premiul pentru turul 3 este de 237.000 de dolari, o sumă peste cea pe care a obținut-o după ce a câștigat <span>primul turneu din carieră, cel de la Puerto Vallarta</span>, dotat cu premii de 115.000 de dolari. Cristian a câștigat atunci suma de 15.500 de dolari.</li>
<li>Pentru performanțe similare la Australian Open și Roland Garros, în acest an, Jaqueline Cristian a primit mai puțini bani decât la US Open, 183.040 de dolari la Melbourne, respectiv 181.898 de dolari la Paris.</li>
</ul>
<h2><span>Cristian, cea mai bună performanță a carierei la US Open</span></h2>
<p>Pentru Jaqueline Cristian aceasta a fost cea mai bună performanță de la Flushing Meadows, unde a ajuns în premieră în turul 3, Iar de la New York, românca pleacă cu 130 de puncte și urcă pe cea mai bună poziție din carieră.</p>
<p>Până în turul 3 la US Open, Jaqueline a trecut de alte două jucătoare din SUA, Danielle Collins, în primul tur, pe care a învins-o cu 6-2, 6-0, și Ashlyn Krueger, de care a trecut cu 4-6, 6-2, 6-2.</p>
<p>În acest moment, Jaqueline Cristian este cea mai bună jucătoare din România. În clasamentul WTA Live este urmată de Sorana Cîrstea, care este pe locul 65 WTA, după parcursul de la US Open, și de Gabriela Ruse, locul 96 WTA. Cele trei au fost singurele românce de pe tabloul principal de simplu la ediția US Open 2025.</p>
<p><span>Sorana Cîrstea a fost eliminată în turul 2</span>, iar Ruse a părăsit competiția de simplu încă din turul inaugural.</p>
<p>Pe tabloul de dublu, Gabriela Ruse și Marta Kostyuk s-au calificat în turul al doilea, iar adversare le sunt favoritele 14, Beatrice Haddad Maia și Laura Siegemund. „Veterana” Monica Niculescu (37 de ani) face pereche cu Anastasija Sevastova. În turul secund, cele două vor juca împotriva perechii Anna Danilina/Aleksandra Krunic.</p>

]]></description>
    </item>
    <item>
      <title>Hoții i-au spart camera de hotel Soranei Cîrstea la New York. Ce i-au furat iubitei lui Ion Țiriac</title>
      <link>https://www.prosport.ro/alte-sporturi/tenis/hotii-i-au-spart-camera-de-hotel-soranei-cirstea-la-new-york-ce-i-au-furat-iubitei-lui-ion-tiriac-20260734</link>
      <description><![CDATA[<img src="https://www.prosport.ro//wp-content/uploads/2025/08/Hotii-i-au-spart-camera-de-hotel-Soranei-Cirstea-la-New-York.-Ce-i-au-furat-iubitei-lui-Ion-Tiriac.webp"/><br/><p>Aflată în continuare la New York, unde a participat de curând la ultimul turneu de Grand Slam al anului, US Open 2025, Sorana Cîrstea (35 de ani – 71 WTA) a avut parte de o surpriză extrem de neplăcută.</p>
<p>Potrivit unei dezvăluiri făcute pe rețelele de socializare, hoții i-au spart camera de hotel și i-au furat un obiect de suflet iubitei lui Ion Țiriac Jr.</p>
<h2><span>„Oricine mi-a furat trofeul, vă rog să mi-l dați înapoi”. Camera de hotel din New York în care stă Sorana Cîrstea, prădată de hoți</span></h2>
<p><span>Aventura Soranei Cîrstea de la US Open 2025 s-a terminat</span> joi, 28 august, când sportiva din Târgoviște a fost eliminată în turul doi de favorita numărul 11 a competiției, reprezentanta cehă Karolina Muchova.</p>
<p>Sorana Cîrstea s-a luptat eroic, timp de aproape trei ore, însă în cele din urmă a cedat în trei seturi, scor (0)6-7, 7-6(3), 3-6.</p>
<p>Iubita lui Ion Țiriac Jr. se află în continuare la New York și, în urmă cu doar câteva ore, a informat prin intermediul unei postări realizate pe platformele de socializare că hoții i-au spart camera de hotel. Potrivit detaliilor puse la dispoziție de jucătoare, din cameră a dispărut <span>trofeul pe care Sorana Cîrstea l-a câștigat la turneul WTA de la Cleveland</span>, în urmă cu aproximativ o săptămână.</p>
<p>Târgovișteanca a ținut să îi anunțe pe prădători că respectivul trofeu nu poate fi monetizat, deoarece nu e realizat din niciun material prețios. În schimb, pentru ea are o valoare sentimentală, astfel că le-a transmis politicos să îi înapoieze bunul:</p>
<p>„Oricine mi-a furat trofeul de la Cleveland din camera 314 de la @thefiftysonesta (n.r. – numele hotelului la care a fost cazată la New York), vă rog să mi-l dați înapoi! Nu are valoare materială, ci doar valoare sentimentală! Voi fi foarte recunoscătoare. Mulțumesc!”, a scris Sorana Cîrstea, prin intermediul unui <span>Insta Story</span>.</p>
<div class="wp-caption aligncenter" id="attachment_20260741" style="width: 1410px"><img alt="" aria-describedby="caption-attachment-20260741" class="size-large wp-image-20260741" decoding="async" fetchpriority="high" height="981" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/08/sorana-cirstea-1400x981.png" srcset="https://www.prosport.ro/wp-content/uploads/2025/08/sorana-cirstea-1400x981.png 1400w, https://www.prosport.ro/wp-content/uploads/2025/08/sorana-cirstea-768x538.png 768w, https://www.prosport.ro/wp-content/uploads/2025/08/sorana-cirstea-1536x1077.png 1536w, https://www.prosport.ro/wp-content/uploads/2025/08/sorana-cirstea-2048x1436.png 2048w" width="1400"/><p class="wp-caption-text" id="caption-attachment-20260741">SURSA FOTO: CAPTURĂ instagram.com/soranacirstea/</p></div>
<h2><span>De ce e atât de important trofeul pentru Sorana Cîrstea</span></h2>
<p>Trofeul de la Cleveland este cu adevărat important pentru Sorana Cîrstea, deoarece sportiva din Târgoviște nu poate spune că are o vitrină foarte bogată. Concret, este doar al treilea triumf pe care iubita lui Ion Țiriac Jr. l-a bifat în cariera de jucătoare de tenis de simplu, după Tashkent 2008 şi Istanbul 2021.</p>
<p>Și cum momentul retragerii din circuitul profesionist de tenis se apropie tot mai mult de Sorana Cîrstea, triumful de la Cleveland e cu atât mai important.</p>
<p>Ea s-a impus la competiția premergătoare US Open 2025 fără să piardă vreun set, în condițiile în care a început încă din calificări.</p>
<p>„Mulțumesc echipei mele. Nu aveam așteptări de la acest turneu. Nu puteam cere un antrenor mai bun, am lucrat și în ultimii 5 ani, iar în ultimele 2 luni ne-am reconectat. Mulțumesc fizioterapeutului care merge tot timpul anului cu mine și că m-a ținut sănătoasă. Mi-a plăcut că am rămas cât mai mult posibil în acest oraș. Mulțumesc directorului turneului, staff-ului competiției, copiilor de mingi! Nu este ușor să ții o asemenea competiție printre cele mai bune. Le mulțumesc că m-au chemat să joc pentru a fi în formă! Mulțumesc publicului, a fost o excelentă atmosferă de la primul meci. Este o doamnă care m-a încurajat la fiecare dintre cele 7 meciuri”, a declarat Sorana Cîrstea, printre altele, după ce a pozat cu trofeul de la Cleveland.</p>

]]></description>
    </item>
    <item>
      <title>„Fiul adoptiv” al lui Ion Țiriac este mândru nevoie mare de soția lui cu 23 de ani mai tânără, care e și gravidă</title>
      <link>https://www.prosport.ro/alte-sporturi/tenis/fiul-adoptiv-al-lui-ion-tiriac-este-mandru-nevoie-mare-de-sotia-lui-cu-23-de-ani-mai-tanara-care-e-si-gravida-20260476</link>
      <description><![CDATA[<img src="https://www.prosport.ro//wp-content/uploads/2025/08/„Fiul-adoptiv-al-lui-Ion-Tiriac-este-mandru-nevoie-mare-de-sotia-lui-cu-23-de-ani-mai-tanara-care-e-si-gravida.jpg"/><br/><p>Boris Becker (57 de ani) a vorbit cu multă apreciere despre soția sa, Lilian de Carvalho Monteiro (34 de ani), alături de care s-a cununat anul trecut la Portofino, în Italia. Fostul mare campion se află acum la cel de-al treilea mariaj.</p>
<p>În iunie 2025, Becker a dezvăluit că va deveni tată pentru a cincea oară. Cei doi au participat recent la un eveniment, iar sarcina lui Lilian Monteiro a devenit vizibilă.</p>
<h2><span>„Fiul adoptiv” al lui Ion Țiriac este mândru nevoie mare de soția lui cu 23 de ani mai tânără, care e și gravidă</span></h2>
<p>Boris Becker, cunoscut drept „fiul adoptiv” al magnatului Ion Țiriac, a fost prezent alături de Lilian de Carvalho Monteiro la un eveniment din Germania. Viitoarea mamă, aflată în a treia lună de sarcină, a atras toate privirile, burtica sa devenind deja vizibilă.</p>
<p>Boris Becker nu a avut parte de prea mult noroc în viața sa sentimentală: neamțul a avut mai multe relații amoroase, din care au rezultat două căsnicii, <span>cu Barbara Becker</span> (1993–2001) și Lilly Becker (2009–2018). Ajuns la 57 de ani, fostul mare tenismen pare că și-a găsit „jumătatea” și a vorbit cu admirație despre femeia care îi va dărui cel de-al cincilea copil.</p>
<p>„Aceasta este probabil prima relație pe picior de egalitate pentru mine. Nimeni nu este mai important decât celălalt, am nevoie de Lilian și sper că și ea are nevoie de mine.</p>
<p>Ne-am întâlnit într-o perioadă în care mă simțeam foarte rău. Profesional, personal, fizic, eram mai jos ca niciodată, dar, în ciuda acestui lucru, Lilian s-a arătat interesată de mine. E remarcabil, pentru că ea putea fi interesată doar de mine ca persoană, pentru că nu aveam altceva de oferit, nu mai întâlnisem niciodată o femeie ca ea”, a spus Becker.</p>
<h2><span>Ion Țiriac este ca un al doilea tată pentru Boris Becker</span></h2>
<p>Este cunoscut faptul că Ion Țiriac i-a gestionat cariera în tenis lui Boris Becker, oferindu-i totodată sprijin financiar și moral. Deși nu au mai lucrat împreună după 1993, cei doi au rămas apropiați, iar neamțul a vorbit deschis despre relația sa cu <span>miliardarul român</span> după încheierea colaborării profesionale.</p>
<p>„Este o figură paternă pentru mine și în ziua de azi. Mi-am pierdut tatăl în 1999 și, chiar dacă nu am mai lucrat împreună profesional, am simțit întotdeauna că mă pot adresa lui ca unui tată și, de obicei, îmi spunea lucrurile corecte”, a spus Boris Becker, conform <span>vip.de</span>.</p>

]]></description>
    </item>
  </channel>
</rss>
