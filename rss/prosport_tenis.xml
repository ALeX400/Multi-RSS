<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Halep îşi construieşte noua viață la Dubai, finanțată de imperiul imobiliar pe care îl are în România. A făcut acum anunțul: „E momentul să am grijă de Simona, ca om”</title>
      <link>https://www.prosport.ro/diverse/halep-isi-construieste-noua-viata-la-dubai-finantata-de-imperiul-imobiliar-pe-care-il-are-in-romania-a-facut-acum-anuntul-e-momentul-sa-am-grija-de-simona-ca-om-20167825</link>
      <description><![CDATA[<img src="https://www.prosport.ro/wp-content/uploads/2025/05/Halep-isi-construieste-noua-viata-la-Dubai-finantata-de-imperiul-imobiliar-pe-care-il-are-in-Romania.-A-facut-acum-anuntul-„E-momentul-sa-am-grija-de-Simona-ca-om.jpg"/><br/><p>Simona Halep este gata de o nouă viață în care va avea mai mult grijă de ea ca om, nu ca sportiv, potrivit anunțului făcut pe rețelele de socializare.</p>
<p>La începutul acestui an, cea mai titrată jucătoare de tenis din România și-a anunțat retragerea în cadrul turneului Transylvania Open. A fost o decizie foarte grea, luată după doi ani extrem de dificili în care a fost scoasă din circuit din cauza unei acuzații de dopaj. Acum, Simona Halep și-a luat definitiv adio de la sportul care a consacrat-o.</p>
<h2><span>Simona Halep, declarație cu care pune capăt speranțele fanilor de a reveni pe teren: „Acum e timpul să aflu cine pot fi dincolo de el”</span></h2>
<p>Retragerea Simonei Halep din circuitul de tenis i-a întristat pe fanii româncei, dar mulți mai aveau speranțe că se va răzgândi și mai evolua cel puțin 2-3 ani. La trei luni de la anunțul retragerii, fostul lider mondial WTA le-a transmis fanilor că a venit momentul să aibă „grijă de Simona, ca om”.</p>
<p>„Au trecut trei luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, in acel meci.</p>
<p>Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte.<br/>
Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut : că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi.<br/>
Tenisul nu a fost doar un sport pentru mine. Tenisul este o parte din mine. De aceea, nu există un “stop” sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e timpul să aflu cine pot fi dincolo de el”, a transmis Simona Halep pe Instagram.</p>
<h2><span>Afaceri imobiliare în România și o nouă viață în Dubai</span></h2>
<p>Pentru Simona Halep începe un nou capitol al vieții. Fosta sportivă a avut niște ani foarte dificili. Măcinată de accidentări, trecută printr-un divorț și un scandal uriaș de dopaj, Simona Halep vrea să se concentreze mai mult pe viața personală.</p>
<p>Cu o avere uriașă câștigată din sportul alb, fosta jucătoare de tenis a achiziționat mai multe <span>proprietăți imobiliare</span> în România. Deține hoteluri în Brașov și Constanța, plus apartamente și case în cele mai importante orașe ale țării. De asemenea, și-a cumpărat un <span>apartament în Dubai</span>, acolo unde petrece foarte mult timp în ultima vreme, precizând că Dubaiul a devenit a doua sa casă.</p>
<p>Potrivit WTA, Simona Halep a câștigat 40.236.000 de dolari din competițiile sportive. La această sumă se mai adaugă bani din contractele de sponsorizări.</p>

]]></description>
    </item>
    <item>
      <title>Iga Swiatek, hărțuită de paparazzi. S-a dus direct la ei: „Au venit după mine până la apartament. Le-am zis așa”</title>
      <link>https://www.prosport.ro/alte-sporturi/tenis/iga-swiatek-hartuita-de-paparazzi-s-a-dus-direct-la-ei-au-venit-dupa-mine-pana-la-apartament-le-am-zis-asa-20168349</link>
      <description><![CDATA[<img src="https://www.prosport.ro/wp-content/uploads/2025/05/Iga-Swiatek-hartuita-de-paparazzi.-S-a-dus-direct-la-ei-„Au-venit-dupa-mine-pana-la-apartament.-Le-am-zis-asa.jpg"/><br/><p>Iga Swiatek, una dintre cele mai dominante jucătoare de tenis din ultimii ani, a fost hărțuită de paparazzi.</p>
<p>Sportiva din Polonia a povestit cum a fost urmărită până la apartament și a dezvăluit ce le-a spus.</p>
<h2><span>Iga Swiatek, hărțuită de paparazzi. S-a dus direct la ei: „Au venit după mine până la apartament. Le-am zis așa”</span></h2>
<p>Iga Swiatek a povestit cum a fost hărțuită de paparazzi. Jucătoarea din Polonia a fost urmărită până la apartament. <span>Numărul 2 mondial s-a dus direct la ei</span> și le-a cerut să aibă puțin respect pentru intimitatea sa.</p>
<p>„Pot accepta asta când merg la antrenament și tot, dar, de exemplu, când sunt aproape de casă și doar mă plimb cu un prieten sau cu un membru al familiei, aș prefera să nu facă asta pentru că e timpul meu liber.</p>
<p>Am avut un incident, de fapt, după Miami, când eram acasă, și paparazzi m-au urmărit aproape până în apartament. I-am oprit și le-am spus: «Mâine mă duc la antrenament. Puteți să-mi faceți poze când merg acolo, dar asta întrece orice măsură»”, a transmis Swiatek.</p>
<h2><span>Iga Swiatek a reacționat după eșecul cu Daniele Collins</span></h2>
<p><span>Poloneza Iga Swiatek a pierdut</span> cu Daniele Collins, scor 1-6, 5-7, în turul 3 al turneului WTA 1000 de la Roma. Numărul 2 mondial a spus că va încerca să își facă ordine în gânduri.</p>
<p>„În mod clar, ar fi stupid să am multe ambiții, pentru că nu sunt capabilă să joc la nivelul meu. Nu am fost pe teren să lupt, m-am concentrat pe greşelile mele şi nu fac lucrurile bine. Mă concentrez prea mult pe partea negativă şi asta trebuie să se schimbe.</p>
<p>Voi încerca să-mi schimb puţin starea de spirit, să-mi pun ordine în gânduri şi să mă concentrez pe munca mea zi de zi.</p>
<p>Este clar că e ceva în neregulă cu ceea ce fac. Sunt lucruri de schimbat, echipa mea a făcut sugestii şi asta vom încerca să facem în următoarele săptămâni”, a spus Swiatek.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 529px; left: 440px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>Victoria Azarenka, reacție dură despre suspendarea lui Jannik Sinner, cu trimitere la Simona Halep!</title>
      <link>https://www.prosport.ro/alte-sporturi/tenis/victoria-azarenka-reactie-dura-despre-suspendarea-lui-jannik-sinner-cu-trimitere-la-simona-halep-20168350</link>
      <description><![CDATA[<img src="https://www.prosport.ro/wp-content/uploads/2025/05/Victoria-Azarenka-reactie-dura-despre-suspendarea-lui-Jannik-Sinner-cu-trimitere-la-Simona-Halep-e1746997093879.jpg"/><br/><p>Victoria Azarenka a oferit o reacție dură despre suspendarea lui Jannik Sinner, cu trimitere la Simona Halep, sportivă care s-a retras oficial din tenis la începutul acestui an.</p>
<p>Sportiva din Belarus a acordat recent un interviu, în cadrul căruia a vorbit despre cazurile de dopaj din tenis. Aceasta a menționat că nu toți jucătorii beneficiază de același tratament.</p>
<h2><span>Victoria Azarenka, reacție despre suspendarea lui Jannik Sinner</span></h2>
<p>Jannik Sinner, numărul 1 mondial, a fost suspendat pentru o perioadă de trei luni de zile pentru dopaj, după ce a fost testat pozitiv la clostebol, un steroid anabolizant, în luna martie a anului 2024, în timpul turneului Indian Wells. La momentul respectiv, Jannik Sinner a explicat că substanța a ajuns în mod accidental în organismul său, prin contactul cu un spray folosit de echipa medicală, pentru tratarea unei răni.</p>
<p>Inițial, ITIA a acceptat această explicație și l-a considerat nevinovat pe numărul 1 mondial.<span> WADA a făcut apel la TAS</span>, solicitând o suspendare pentru o perioadă de 1-2 ani. În luna februarie a acestui an,<span> sportivul a primit pedeapsa: o suspendare de doar trei luni de zile</span>.</p>
<p>Victoria Azarenka a vorbit recent despre acest caz și a menționat că nu toți jucătorii beneficiază de același tratament.</p>
<p>„Nu am nimic personal împotriva lui Jannik, de fapt, este un jucător care îmi place foarte mult și cred că este o persoană excepțională. A fost întotdeauna amabil cu mine și, deși nu-l cunosc foarte bine, nu-l pot învinovăți în niciun fel. În același timp, sunt convinsă că nu toți jucătorii primesc același tratament.</p>
<p>Există încă multe întrebări despre cazul său la care nimeni nu a răspuns. Faptul că această poveste a fost ținută secretă atât de mult timp nu ajută la transparența sistemului antidoping și este normal să apară îndoieli. Cred că este nevoie de mai multă transparență și integritate când vine vorba de dopaj”, a precizat Victoria Azarenka, care a făcut trimitere la cazul Simonei Halep, conform <span>tennisworldusa.org</span>.</p>
<h2><span>Jannik Sinner a revenit pe teren</span></h2>
<p>Suspendarea lui Jannik Sinner a fost activă în perioada 9 februarie 2025 – 4 mai 2025. Astfel, acesta a revenit în competiție pe data de 10 mai 2025, la turneul de la Roma, unde s-a impus în două seturi, scor 6-3, 6-4, în fața lui Mariano Navone, în turul al doilea. Acesta a fost primul meci oficial disputat de liderul mondial de la câștigarea Australian Open, în luna ianuarie a acestui an.</p>

]]></description>
    </item>
    <item>
      <title>Mesajul fostei soții Sophie Ayad pentru Ion Țiriac. Cum l-a numit pe magnat de ziua lui</title>
      <link>https://www.prosport.ro/sport-life/mesajul-fostei-sotii-sophie-ayad-pentru-ion-tiriac-cum-l-a-numit-pe-magnat-de-ziua-lui-20167481</link>
      <description><![CDATA[<img src="https://www.prosport.ro/wp-content/uploads/2025/05/Mesajul-fostei-sotii-Sophie-Ayad-pentru-Ion-Tiriac.-Cum-l-a-numit-pe-magnat-de-ziua-lui.jpg"/><br/><p>Miliardarul Ion Țiriac a împlinit 86 de ani, iar printre persoanele care i-au urat de bine s-a numărat și fosta soție a fostului mare jucător de tenis.</p>
<p>Sophie Ayad, femeia cu care magnatul român are doi copii, a ținut să-l felicite și să-i transmită un mesaj cât se poate de sugestiv: „La mulți ani, legendă!”.</p>
<h2><span>Mesajul lui Sophie Ayad de ziua lui Ion Țiriac. Cum l-a fosta soție pe magnat<br/>
</span></h2>
<p>Miliardarul Ion Țiriac a împlinit pe 9 mai venerabila vârstă de 86 de ani, iar printre<span> oamenii speciali care l-au felicitat</span> s-a numărat și fosta soție, Sophie Ayad, femeia cu care magnatul român are doi copii.</p>
<p>Aceasta a ținut să-i transmită un mesaj scurt și cuprinzător: „La mulți ani, legendă!”. În ciuda zecilor de ani care au trecut de la mariajul lor, cei doi țin legătura și în ziua de astăzi. Jurnalista egipteană a fost căsătorită cu Ion Țiriac în anii ’90 și i-a dăruit acestuia doi copii.</p>
<p>„La mulți ani, legendă!”, a fost mesajul femeii în vârstă de 54 de ani pe rețelele de socializare. La postare, Sophie Ayad adăugat și o poză din tinerețe a legendarului jucător de tenis. Acesta a fost imortalizat ținând în mână un pantof sport în timp ce se sprijină de o limuzină Rolls Royce.</p>
<p>Ion Țiriac, unul dintre cei mai bogați români, are trei moștenitori. Pe Ion Ion, din căsătoria cu Mikette von Issenberg, și pe Karim și Ioana, din relația cu Sophye Ayad.</p>
<blockquote><p>La mulți ani, prietenia este cel mai frumos lucru pe care oamenii îl pot avea! – Romina Gingașu, soția lui Piero Ferrari</p></blockquote>
<p><img alt="" class="size-full wp-image-20167491" decoding="async" fetchpriority="high" height="867" sizes="(max-width: 1106px) 100vw, 1106px" src="https://www.prosport.ro/wp-content/uploads/2025/05/Screenshot-2025-05-10-201509.png" srcset="https://www.prosport.ro/wp-content/uploads/2025/05/Screenshot-2025-05-10-201509.png 1106w, https://www.prosport.ro/wp-content/uploads/2025/05/Screenshot-2025-05-10-201509-768x602.png 768w" width="1106"/></p>
<h2><span>Recunoscătoare după ani și ani miliardarului român</span></h2>
<p>Sophie Ayad a fost întotdeauna recunoscătoare lui Ion Țiriac, de fiecare dată când vorbește despre acesta, are <span>numai cuvinte de laudă la adresa magnatului</span>, pe care l-a caracterizat ca fiind „una dintre cele mai strălucitoare minți pe care le-am putea întâlni”. Mai mult decât atât, Ion Țiriac a fost întodeauna lângă ea când a traversat momente foarte grele în viață.</p>
<p>„Sunt pentru totdeauna recunoscătoare. Ion este una dintre cele mai strălucitoare minți pe care le-am putea întâlni și îi sunt datoare pe atât de multe planuri.</p>
<p>Nu știu dacă Ion a învățat ceva de la mine, dar sper că i-am adus oarecare fericire (…) Îl iubesc pe Ion, nu este doar un tată grozav, ci și un prieten adevărat.</p>
<p>Am avut momente dificile, chiar foarte dificile, dar el a fost mereu acolo pentru mine și pentru copii”, a fost declarația făcută în urmă cu ceva timp de Sophie Ayad.</p>
<p> </p>
<p> </p>

]]></description>
    </item>
    <item>
      <title>Jaqueline Cristian, înfrângere dură la Roma. Câți bani a câştigat românca</title>
      <link>https://www.prosport.ro/alte-sporturi/tenis/roma/jaqueline-cristian-infrangere-dura-la-roma-cati-bani-a-castigat-romanca-20167429</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-infrangere-dura-la-Roma-1400x759.jpg"/><br/><p>Jucătoarea română de tenis Jaqueline Cristian a suferit o înfrângere dură în turul 3 la Roma, dar s-a ales cu un premiu consistent.</p>
<p>Românca nu a avut nicio șansă în fața rusoaicei Diana Shnaider, aflată pe locul 11 mondial și desemnată a 13-a favorită a competiției.</p>
<h2><span>Ce premiu încasează Jaqueline Cristian, după ce a fost eliminată la Roma</span></h2>
<p>Meciul a durat 90 de minute, iar Cristian a fost învinsă cu 3-6, 3-6. Cristian și-a pierdut de două serviciul în setul de debut, la 2-2 și 3-5, iar în partea a doua a confruntării a început cu break.</p>
<p>Au urmat două game-uri care au contat enorm în economia partidei. Shnaider și-a recuperat break-ul, după care a salvat nu mai puțin de 3 mingi de break. Cu moralul scăzut, „Jaq” și-a cedat serviciul și la 2-3, iar până la final a mai câștigat un singur game.</p>
<p><span>Pentru prezența în turul 3</span> la Mastersul din capitala Italiei, jucătoarea română se alege cu 38.313 euro şi 65 de puncte WTA. Românca a jucat a doua oară în carieră la Roma, iar anul trecut a fost învinsă tot în turul 3, de sportiva americană Coco Gauff, cu 1-6, 6-0, 3-6.</p>
<h2><span>La dublu, Ruse este în optimi, iar Niculescu a fost eliminată</span></h2>
<p>România nu mai are nicio reprezentantă pe tabloul principal de simplu, dar lucrurile merg mai bine la dublu. Gabriela Ruse și ucraineanca Marta Kostiuk le-au învins fără niciun fel de probleme Miyu Kato și Aldila Sutjiadi (Japonia, Indonezia), cu 6-3, 6-2, în 66 de minute, calificându-se în optimile de finală.</p>
<p>În primul set, Kato și Sutjiadi au pus 2-0 în dreptul lor pe tabela de marcaj, dar acela a fost cam singurul moment în care au contat. Gabriela și Marta au câștigat 5 game-uri la rând, iar în partea secundă s-au distanțat rapid la 3-0, după două break-uri.</p>
<p><span>Prin calificarea în runda secundă</span>, românca şi colega sa şi-au asigurat un premiu de 23.290 de euro şi 120 de puncte, iar pentru un loc în sferturile de finală ale competiției din capitala Italiei le întâlnesc pe Ulrikke Eikeri și Eri Hozumi (Norvegia, Japonia).</p>
<p>În schimb, Monica Niculescu și poloneza Katarzyna Piter au cedat clar în primul tur. Ele le-au avut adversare pe Gabriela Dabrowski și Erin Routliffe (Canada, Noua Zeelandă), principalele favorite ale întercerii, care s-au impus în 73 de minute, cu 4-6, 1-6.</p>
<p>Primul set a fost echilibrat. Monica și Katarzyna s-au desprins la 3-1, dar adversarele și-au următoarele 4 game-uri, iar la 5-4 au convertit în punct prima minge de set.</p>
<p>Partea a doua a confruntării a fost una fără istoric. Niculescu și Piter nu au câștigat niciun game pe propriul serviciu. Pentru prezența la Roma, învinsele se aleg cu 12.770 de euro (premiu care va fi împărțit pe din două) şi 10 puncte WTA.</p>

]]></description>
    </item>
  </channel>
</rss>
