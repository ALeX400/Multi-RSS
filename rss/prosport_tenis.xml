<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Victorie epică pentru Gabriela Ruse la Roma</title>
      <link>https://www.prosport.ro/alte-sporturi/tenis/roma/victorie-epica-pentru-gabriela-ruse-la-roma-20165074</link>
      <description><![CDATA[<img src="https://www.prosport.ro/wp-content/uploads/2025/05/Victorie-epica-pentru-Gabriela-Ruse-la-Roma-1400x833.jpg"/><br/><p>Jucătoarea română de tenis Gabriela Ruse a obținut o victorie imensă la Roma, impunându-se în fața unei sportive mai bine clasată ca ea în ierarhia mondială.</p>
<p>România are două reprezentante în turul secund la Masters-ul de la Roma, Gabi Ruse alăturându-i-se bunei ei prietene Jaqueline Cristian.</p>
<h2><span>Gabriela Ruse a obținut o victorie epică la Roma, după un meci de două ore și 50 de minute</span></h2>
<p>Românca a trecut de două tururi preliminare pentru a ajunge pe tabloul principal la turneul din capitala Italiei, de categorie WTA 1.000, unde adversară i-a fost <span>rusoaica Polina Kudermetova, sora Veronikăi</span>, sportivă care acum 3 ani era în Top 10 mondial.</p>
<p>Ruse s-a impus cu 6-7 (10), 6-4, 6-2, la capătul unei partide care a durat două ore și 50 de minute. În prima manșă, românca s-a văzut condusă cu 1-4, iar Kudermetova a servit pentru set la 5-4.</p>
<p>Gabriela s-a mobilizat, a realizat break, iar la 5-6 a salvat trei mingi de set pe propriul serviciu. S-a ajuns în tie-break, unde fiecare jucătoare a avut trei ocazii să pună capt setului. Kudermetova a fost cea care a profitat de ultima, iar manșa s-a încheiat după oră și 7 minute.</p>
<h2><span>Ruse ar putea juca în turul 3 cu poloneza Iga Swiatek</span></h2>
<p>Ultimele două seturi au aparținut lui Ruse, chiar dacă a fost trădată de multe ori de serviciu. Concret, la 3-0 pentru româncă în parțialul secund, Kudermetova a realizat un break alb, după care Gabi a fost nevoită să salveze patru mingi pentru a rămâne în avantaj pe tabela de marcaj.</p>
<p>Decisivul a fost fără istoric. Gabi s-a distanțat la 4-2, a revenit de la 0-40, iar în ultimul game a convertit în punct a doua minge de meci.</p>
<p>Următoarea adversară este jucătoarea americană Danielle Rose Collins (35 WTA), desemnată a 29-a favorită a competiției de la Roma. Va fi a treia confruntare directă, primele două având loc în 2021.</p>
<p>Ruse a câștigat în sferturi la Hamburg cu 6-4, 1-6, 7-5, iar <span>Collins s-a impus în finala de la Palermo</span>, cu 6-4, 6-2, câștigând primul ei trofeu. Ulterior s-a mai impus la San Jose (după doar o săptămână), iar anul trecut la Miami (după ce în optimi a eliminat-o pe Sorana Cîrstea) și Charleston.</p>
<p>În calificările de la Roma, Ruse a fost desemnată a 11-a favorită și le-a învins pe argentinianca Solana Sierra cu 6-2, 7-5 în 97 de minute și pe germanca Laura Siegemund (cs 18) cu 7-5, 6-2. Dacă trece de Collins, o va avea adversară pe italianca Elisabetta Cocciaretto sau poloneza Iga Swiatek, a doua jucătoare a lumii.</p>
<p>Cealaltă româncă prezentă în turul secund la competiția din Italia este Jaquelien Cristian, care o va înfrunta pe kazaha Yulia Putintseva (29 WTA, cs 23), exceptată de la primul tur.</p>

]]></description>
    </item>
    <item>
      <title>„M-am ars de câteva ori”. Emma Răducanu a vorbit despre oamenii care au trădat-o</title>
      <link>https://www.prosport.ro/alte-sporturi/tenis/m-am-ars-de-cateva-ori-emma-raducanu-a-vorbit-despre-oamenii-care-au-tradat-o-20165077</link>
      <description><![CDATA[<img src="https://www.prosport.ro/wp-content/uploads/2025/05/„M-am-ars-de-cateva-ori.-Emma-Raducanu-a-vorbit-despre-oamenii-care-au-tradat-o.jpg"/><br/><p>Emma Răducanu a vorbit recent despre oamenii care au trădat-o de-a lungul anilor și a explicat de ce preferă să nu aibă încredere în prea multe persoane care fac parte din viața ei.</p>
<p>Câștigătoarea de la US Open din 2021 a dezvăluit că a avut de suferit de mai multe ori din cauza faptului că a avut încredere în oamenii din jurul ei. Astfel, preferă să nu mai facă astfel de greșeli.</p>
<h2><span>Emma Răducanu, trădată de oamenii din jurul ei</span></h2>
<p><span>Emma Răducanu a vorbit recent </span>despre oamenii care au trădat-o de-a lungul anilor și a explicat de ce preferă să nu aibă încredere în prea multe persoane care fac parte din viața ei.</p>
<p>Câștigătoarea de la US Open din 2021 a dezvăluit că a avut de suferit de mai multe ori din cauza faptului că a avut încredere în oamenii din jurul ei. Astfel, preferă să nu mai facă astfel de greșeli.</p>
<p>„Obișnuiesc să țin foarte multe lucruri pentru mine și îmi ia foarte mult timp să mă deschid în fața altor oameni. Nu m-am deschis cu mulți oameni din viața mea, dar în fața celor în care am cu adevărat încredere. Și problema este la mine, odată ce las pe cineva să intre, îl las să intre complet și țin atât de mult la el, încât m-am ars de câteva ori. Câțiva oameni în care am avut mare încredere m-au surprins, dar cred că așa e viața și încă mai am în jurul meu oameni minunați în care am mare încredere și lucrez la asta.</p>
<p>Adică, unei părți din mine nu-i place să vorbească prea mult despre orice problemă, pentru că o transformă într-o problemă și mai mare. Cred că acum învăț să accept ziua așa cum vine și să aleg disciplina în locul a ceea ce simt”, a povestit Emma Răducanu, conform <span>TheSun</span>.</p>
<h2><span>Emma Răducanu, protejată de părinți</span></h2>
<p><span>Tânăra jucătoare de tenis a povestit</span> că, până la vârsta de 18 ani, a fost protejată de părinți. După majorat, aceasta a început să simtă pe propria piele ce înseamnă să fie trădată de persoanele din jurul ei.</p>
<p>„Mă simt atrasă acum de acei oameni pe care îi cunosc și aș spune că cercul meu de prieteni este mai mic ca niciodată. Până la 18 ani, am fost doar cu părinții mei, m-au ajutat cu tot, ca și cum nimic nu m-ar fi putut atinge. Dintr-o dată, după aceea, toată lumea a venit și m-am ars de destule ori, fie profesional, fie personal”, a mai spus Emma Răducanu, conform sursei menționate anterior.</p>

]]></description>
    </item>
    <item>
      <title>Anunțul momentului despre retragerea lui Novak Djokovic</title>
      <link>https://www.prosport.ro/alte-sporturi/tenis/anuntul-momentului-despre-retragerea-lui-novak-djokovic-20165207</link>
      <description><![CDATA[<img src="https://www.prosport.ro/wp-content/uploads/2025/05/Anuntul-momentului-despre-retragerea-lui-Novak-Djokovic.jpg"/><br/><p>Novak Djokovic (37 de ani, locul 6 ATP), cel mai titrat jucător de tenis din istorie, cu 99 de titluri, din care 24 de Grand Slam și unul olimpic, vrea să își continue activitatea, chiar dacă evoluțiile sale nu mai sunt la nivelul cu care și-a obișnuit fanii.</p>
<p>Potrivit lui Thierry Guibert, directorul general al Lacoste, brand sportiv a cărui imagine sârbul este imagine încă din 2017, parteneriatul cu acesta va fi prelungit, iar retragerea lui Djokovic nu va fi înainte de Jocurile Olimpice de la Los Angeles 2028, scrie <span>L’Equipe</span>.</p>
<p>După ce a fost eliminat prematur, încă de la primul meci, la Madrid, Djokovic și-a anunțat absența de la turneul ATP Masters de la Roma, la care a participat în fiecare an din 2007 și pe care l-a câștigat de șase ori, cel mai recent în 2022, când s-a impus în fața lui Stefanos Tsitsipas cu 6-0, 7-6 (5).</p>
<h2><span>Guibert, directorul Lacoste, anunț despre retragerea lui Novak Djokovic</span></h2>
<p>Thierry Guibert, directorul general Lacoste, a vorbit despre momentul retragerii din activitate a lui Djokovic, care peste două săptămâni va împlini 38 de ani.</p>
<p>„Novak își dorește să joace cel puțin până la Jocurile Olimpice de la Los Angeles. Nu am nicio îndolială că nu vom ajunge la un acord în următoarele săptămâni pentru prelungirea colaborării. Discutăm despre tipul de prelungire.</p>
<p>De când s-a alăturat echipei noastre, a câștigat jumătate din titlurile sale de Grand Slam. A contribuit enorm la brand”, a declarat Thierry Gibert pentru publicația franceză.</p>
<ul>
<li>Novak Djokovic are 24 de titluri majore: zece la Australian Open (2008, 2011, 2012, 2013, 2015, 2016, 2019, 2020, 2021, 2023), șapte la Wimbledon (2011, 2014, 2015, 2018, 2019, 2021, 2022), patru la US Open (2011, 2015, 2018, 2023) și trei la Roland Garros, (2016, 2021, 2023).</li>
<li><span>Djokovic este campionul olimpic en-titre, după o finală dramatică pe care a câștigat-o în fața lui Carlos Alcaraz</span>,  scor 7-6 (3), 7-6 (2).</li>
</ul>
<p>După succesul de la Paris, sârbul a avut un început de sezon foarte fluctuant, fiind eliminat încă de la primul meci în patru dintre cele șapte turnee la care a participat.</p>
<p>La Australian Open s-a retras în semifinala cu Alexander Zverev, după ce pierduse primul set, scor 6-7 (5), în 82 de minute, iar la <span>Miami a fost învins în finală de cehul Jakub Mensik</span>, scor 7-6 (4), 7-6 (4).</p>
<h2><span>Novak Djokovic, în căutarea celui de-al 100-lea titlu</span></h2>
<p>Fostul lider mondial se află în căutarea celui de-al 100-lea titlu, iar dacă va reuși să îl obțină la Roland Garros va putea bifa o altă bornă importantă: să bată recordul de titluri majore, care a fost stabilit de australianca Margaret Court în 1973 și pe care Djokovic l-a atins în 2023, prin succesul de la US Open.</p>
<p>Djokovic a anunțat încă din vara lui 2024 că vrea să își apere titlul olimpic, singurul care până la Paris îi lipsea din palmaresul său impresionant.</p>
<p>„Încă îmi doresc să joc la Los Angeles. Îmi place în mod deosebit să joc pentru Serbia, la Jocurile Olimpice și în Cupa Davis, când fac parte din echipă.</p>
<p>Am crezut că purtarea drapelului Serbiei la ceremonia de deschidere a Jocurilor Olimpice de la Londra din 2012 a fost un moment de neegalat, dar ceea ce am simțit când am ridicat drapelul la Paris, în timp ce se intona imnul și aveam medalia de aur la gât, este ceva ce nu poate fi depășit în sportul profesionist. Este cea mai mare realizare sportivă a mea”, a declarat Novak Djokovic, după ce a obținut titlul olimpic, notează <span>TNT Sports</span>.</p>

]]></description>
    </item>
    <item>
      <title>Lovitură! Sorana Cîrstea s-a retras, în mod total neașteptat</title>
      <link>https://www.prosport.ro/alte-sporturi/tenis/lovitura-sorana-cirstea-s-a-retras-in-mod-total-neasteptat-20164848</link>
      <description><![CDATA[<img src="https://www.prosport.ro/wp-content/uploads/2025/05/Lovitura-Sorana-Cirstea-s-a-retras-in-mod-total-neasteptat-scaled-e1746620770546-1400x891.jpg"/><br/><p>Sorana Cîrstea, locul 131 WTA, s-a retras cu puțin timp înainte de meciul din turul inaugural al turneului WTA 1.000 de la Roma, dotat cu premii totale de 6.911.032 de dolari.</p>
<p><span>Campioană de la Madrid, în proba de dublu, Sorana Cîrstea</span> s-a accidentat la piciorul drept, motiv pentru care nu s-a mai prezentat la meciul împotriva Carolinei Dolehide (26 de ani, locul 73 WTA).</p>
<p>În locul Soranei, Dolehide va juca cu australianca Olivia Gadeki (locul 91 WTA), care a intrat pe tabloul principal din postura de „lucky-loser”, după înfrângerea cu australianca Ajla Tomljanovic (locul 79 WTA).</p>
<h2><span>Sorana Cîrstea, nevoită să se retragă din turneul de la Roma</span></h2>
<p>Din cauza problemelor de natură medicală, Sorana Cîrstea a anunțat organizatorii că nu va mai lua startul la competiția din capitala Italiei.</p>
<p>Românca se afla la a noua participare la turneul de la Roma, unde a debutat în 2012 și unde a obținut cele mai bune rezultate în 2012 și 2024, când ajungea în turul 4 al turneului. Anul trecut a pierdut în fața lui Madison Keys, cu scorul 6-2, 6-1.</p>
<p>România a avut două jucătoare pe tabloul de calificări din acest an, Gabriela Ruse (locul 88 WTA) și Anca Todoni (locul 91 WTA).</p>
<p>În calificări, Ruse a trecut de argentinianca Solana Sierra (locul 111 WTA), cu scorul de 6-2, 7-5, iar în „finala” calificărilor a învins-o pe germanca Laura Siegemund (locul 101 WTA), cu scorul de 7-5, 6-2.</p>
<p>Anca Todoni, favorita 13, a trecut de britanica Harriet Dart (locul 118 WTA), cu 6-2, 6-2, dar nu s-a mai prezentat la meciul cu Anna Blinkova, cel mai probabil din motive medicale, potrivit <span>Eurosport</span>. Pentru Todoni este a treia retragere în mai puțin de două luni. Astfel, pe tabloul principal a ajuns, din calificări, doar Ruse, care o va întâlni în turul inaugural pe Polina Kudermetova (locul 57 WTA). Aceasta este a doua confruntare între cele două jucătoare. Ruse s-a impus,  în primul tur de la Miami Open 2025, cu scorul de 6-1, 6-7 (5), 6-2.</p>
<h2><span>Jaqueline Cristian, în turul 2 la Roma după victoria cu Alycia Parks</span></h2>
<p>Pe tabloul principal România o mai are pe Jaqueline Cristian, locul 74 WTA, care s-a calificat în turul al doilea după ce a învins-o pe Alycia Parks (SUA, locul 51 WTA), scor 6-2, 6-0. În turul secund, Cristian se va confrunta cu Yulia Putintseva (locul 29 WTA). Jucătoarea din Kazahstan conduce cu 1-0 în meciurile directe, succesul fiind înregistat în 2021, la Portoroz (hard).</p>
<p>Irina Begu (locul 83 WTA) a fost a treia româncă intrată direct pe tabloul principal, însă nu i-a făcut față colegei de generație, cehoaica Petra Kvitova, care a învins-o pentru a șaptea oară din cele opt meciuri directe. Victoria cu 7-5, 6-1, a rupt seria înfrângerilor pe care Kvitova le-a avut de la revenirea în circuit după ce a născut.</p>
<p>Campioana en-titre la Roma este Iga Swiatek, iar principala favorită a turneului este <span>Aryna Sabalenka, finalista ediției din 2024, care are ocazia să facă „dubla” pe zgura europeană, după ce a câștigat turneul de la Madrid</span>.</p>

]]></description>
    </item>
    <item>
      <title>„Cu profundă tristețe a trebuit să fac asta”. Anunțul Soranei Cîrstea</title>
      <link>https://www.prosport.ro/alte-sporturi/tenis/cu-profunda-tristete-a-trebuit-sa-fac-asta-anuntul-soranei-cirstea-20165017</link>
      <description><![CDATA[<img src="https://www.prosport.ro/wp-content/uploads/2025/05/„Cu-profunda-tristete-a-trebuit-sa-fac-asta.-Anuntul-Soranei-Cirstea.jpg"/><br/><p>Sorana Cîrstea a făcut un anunț care îi va întrista pe fanii sportivei, la doar câteva zile după ce a dat lovitura în cadrul turneului Masters 1000 de la Madrid.</p>
<p>Una din cele mai în formă jucătoare din acest an a reușit să triumfe la dublu alături de Anna Kalinskaya. Sorana Cîrstea și-a anunțat revenirea în acest sezon după un an în care accidentările i-au dat mari bătăi de cap și a lipsit mai bine de jumătate de an din circuit din cauza unei operații complicate.</p>
<p>La scurt timp de la succesul de la Madrid, Sorana Cîrstea și-a anunțat fanii că s-a accidentat din nou și va rata turneul de la Roma.</p>
<h2><span>Sorana Cîrstea, noi probleme din cauza unei accidentări: e out de la Roma</span></h2>
<p>Românca era în formă maximă înaintea turneului de la Roma. A triumfat după o pauză de șase ani și a pus mâna pe cel mai valoros trofeu din cariera sa.</p>
<p>Sorana Cîrstea se pregătea pentru debutul de la BNL D’Italia, de la Roma, dar în timpul încălzirii s-a accidentat la gambă și a fost nevoită să abandoneze chiar înainte de duelul cu americanca Caroline Dolehide (73 WTA).</p>
<blockquote><p>„Din păcate, în timpul încălzirii de astăzi m-am accidentat la gambă și, cu mare tristețe, a trebuit să mă retrag din meciul meu de simplu. Iubesc Roma și îmi pare foarte rău că trebuie să mă retrag. Ca întotdeauna, vă mulțumesc pentru susținere și ne vedem curând pe teren!”, a transmis Sorana Cîrstea pe rețelele de socializare.</p></blockquote>
<p>Pe tabloul principal din cadrul turneului WTA 1000 <span>sunt prezente alte trei românce,</span> Jaqueline Cristian, Irina Begu și Gabriela Ruse, sportivă venită din calificări.</p>
<p>Turneul de la Roma este dotat cu premii de peste 6.9 milioane de dolari, iar liderul WTA Aryna Sabalenka e cotată cu prima șansă.</p>
<h2><span>Accidentările i-au pus mari probleme în 2024 Soranei Cîrstea: „Durerile sunt îngrozitoare”</span></h2>
<p>După un început slab de sezon în 2024, <span>Sorana Cîrstea a decis să ia o pauză</span> de la competiții și s-a operat. Ea a trecut printr-o perioadă foarte dificilă în care durerile insuportabile au făcut-o să cedeze și să se opereze. Rămâne de văzut cât de gravă e accidentarea suferită și în acest an deoarece românca a spus în trecut că acesta poate fi ultimul sezon din cariera sa.</p>
<blockquote><p>„În ultimele 5 luni am avut probleme cu fasceita plantară severă. Am făcut tot ce era posibil ca să joc şi să nu pierd turnee importante. Dar am ajuns la un punct în care durerea este insuportabilă, este foarte greu să mă antrenez şi singura soluţie rămasă este o perioadă mai lungă de pauză.</p>
<p> </p>
<p>Nu ştim în acest moment cât timp va dura recuperarea, dar voi face tot posibilul pentru a reveni pe teren cât mai curând posibil”, a scris Sorana Cîrstea, în 2024, pe Instagram.</p></blockquote>

]]></description>
    </item>
  </channel>
</rss>
