<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>TENIS Jackpot spectaculos! Câți bani a făcut Sorana Cîrstea după victoria de la Dubai cu Sasnovich</title>
      <link>https://www.prosport.ro/alte-sporturi/jackpot-spectaculos-cati-bani-a-facut-sorana-cirstea-dupa-victoria-de-la-dubai-cu-sasnovich-20383766</link>
      <description><![CDATA[<img src="https://www.prosport.ro//wp-content/uploads/2026/02/Jackpot-spectaculos-Cati-bani-a-facut-Sorana-Cirstea-dupa-victoria-de-la-Dubai-cu-Sasnovich.jpg"/><br/><p>Sorana Cîrstea (35 de ani, locul 31 WTA) s-a calificat în turul secund al turneului WTA 1.000 de la Dubai, iar victoria în fața Aliaksandrei Sasnovich (31 de ani, locul 113 WTA), scor 6-3, 7-6 (6), îi aduce și un jackpot spectaculos jucătoarei din Târgoviște.</p>
<p>În acest an, premiile totale la turneul de la Dubai sunt de 4.088.211 dolari, în creștere de un aproape 12% față de sezonul trecut, iar premiul pe care îl va obține campioana este de 665.000 de dolari, cu 11,4% mai mult decât cel pe care l-a câștigat Mirra Andreeva, potrivit <span>Perfect-Tennis</span>.</p>
<h2><span>Câți bani a făcut Sorana Cîrstea după victoria de la Dubai cu Sasnovich</span></h2>
<p>Sorana Cîrstea a debutat cu dreptul la <span>ultima sa prezență de la Dubai</span>, iar în urma victoriei pe care a obținut-o în fața Aliaksandrei Sasnovich, scor 6-3, 7-6 (6), în contul său va intra un jackpot spectaculos, un cec de 49.250 de dolari, precum și 120 de puncte WTA.</p>
<p>Primul set al succesului cu Sasnovich a fost dominat de Sorana Cîrstea, care a condus cu 3-1 și 4-2, având un singur game pierdut pe propriul serviciu, doi ași, dar și două duble greșeli.</p>
<p>În setul secund, adversara a reușit să facă break-ul și să preia conducerea, dar românca a venit din urmă, a egalat și a trecut în față, însă și-a pierdut serviciul într-un moment extrem de important, când servea să închidă setul și meciul. Au urmat două game-uri, câștigate la zero, în care fiecare și-a făcut serviciul, iar setul a fost trimis în tie-break. Sorana Cîrstea a condus tie-break-ul cu 3-0 și 5-2, însă Sasnovich a găsit puterea să revină și să egaleze la 5-5 și 6-6, românca încheind partida la a treia minge de meci.</p>
<p>„Sunt foarte fericită cu această victorie! Am avut o adversară foarte puternică, ce a jucat cam agresiv în partea a doua a meciului, dar mă bucur că am reușit să câștig în doar două seturi.</p>
<p>Mă bucur să vin aici, după ce am fost în stare să cuceresc titlul la Transylvania Open, în fața propriilor suporteri. A fost o mare provocare să reușesc acest lucru. E special pentru mine să joc aici la Dubai. Între turnee, vin foarte des aici să mă antrenez. E ca a doua mea casă. Sper să merg cât mai departe în această competiție”, a declarat Sorana Cîrstea în interviul de pe teren.</p>
<h2><span>Sorana Cîrstea, adversară de calibru în turul secund</span></h2>
<p>În turul al doilea, Sorana Cîrstea o va avea ca adversară pe cehoaica Linda Noskova (21 de ani, locul 14 WTA). Aceasta este a doua confruntare directă între cele două jucătoare, după cea de la Brisbaine 2024, când Noskova s-a impus cu 6-4, 4-6, 6-4.</p>
<p>Cea mai bună performanță a Soranei Cîrstea de la Dubai a fost semifinala din 2024, pe care a pierdut-o în fața italiencei Jasmine Paolini, scor 2-6, 6-7 (6).</p>
<p>Sorana Cîrstea are în palmaresul său patru titluri WTA de simplu, <span>cel mai recent fiind cel obținut la Cluj-Napoca, pe 7 februarie</span>, dar și șase titluri de dublu, din care unul chiar la un turneu de categoria WTA 1.000, la Madrid, în 2025, unde a jucat alături de Anna Kalinskaya.</p>

]]></description>
    </item>
    <item>
      <title>EXTRA Simona Halep și-a luat apartament în Dubai, dar nu s-a mutat definitiv din România. În schimb, Novak Djokovic ar fi decis să se stabilească în Grecia!</title>
      <link>https://www.prosport.ro/alte-sporturi/tenis/simona-halep/simona-halep-si-a-luat-apartament-in-dubai-dar-nu-s-a-mutat-definitiv-din-romania-in-schimb-novak-djokovic-ar-fi-decis-sa-se-stabileasca-in-grecia-20383863</link>
      <description><![CDATA[<img src="https://www.prosport.ro//wp-content/uploads/2026/02/Simona-Halep-si-a-luat-apartament-in-Dubai-dar-nu-s-a-mutat-definitiv-din-Romania.jpg"/><br/><p>Retrasă din activitate în februarie 2025, Simona Halep și-a luat apartament în Dubai, dar locuiește tot în România. Novak Djokovic, în schimb, ar fi decis să se stabilească în Grecia.</p>
<p>Marele jucător de tenis Novak Djokovic a făcut demersurile pentru a se muta pe termen lung departe de Serbia, stabilindu-se la Atena, și spune că se simte grec.</p>
<h2><span>Novak Djokovic și-a dus familia în Grecia și pare să fie vorba despre o mutare definitivă</span></h2>
<p>Cea mai valoroasă jucătoare română de tenis din istorie, Simona Halep, nu a mai jucat un meci oficial din februarie 2025, când a fost învinsă în primul tur la Transylvania Open. la finele confruntării cu italianca Lucia Bronzetti, ea a anunțat că se retrage din activitate.</p>
<p>De atunci, dubla câștigătoare de turnee de Mare Șlem își împarte timpul liber între Emiratele Arabe Unite și România, unde are afaceri în industria HoReCa, dar se și bucură de golf, sportul preferat al milionarilor.</p>
<p>Fostul lider WTA <span>are un apartament de lux în Dubai</span> și nu de puține ori a prezentat imagini în care a pus accent pe detaliile aurii care evidențiază luxul, dar și pe sala de antrenament.</p>
<p>În ceea ce îl privește, Novak Djokovic a părăsit Serbia împreună cu familia. Pe măsură ce se obișnuiește cu cultura și învață o altă limbă, motivele plecării sale din țara natală încep să devină clare.</p>
<p>El și soția sa, Jelena, au traversat granița cu cei doi copii ai lor, Stefan și Tara, care par să se bucure de noul mediu. Acest lucru pare să fi contribuit la convingerea lor că acesta este un loc bun de trăit.</p>
<h2><span>Mutarea la Atena a venit pe neașteptate</span></h2>
<p>După ce <span>a pierdut finala de la Australian Open 2026</span>, Djokovic s-a întâlnit cu Thanos Plevris, ministrul Migrației și Azilului din Grecia. Politicianul a scris un mesaj pe rețelele de socializare, punctând că „marele atlet și om Djokovic dorește să rămână cu familia sa în țara noastră”.</p>
<p>Jucătorul, care pe 22 mai va împlini 39 de ani, locuiește în Grecia de mai puțin de un an, dar a recunoscut deja că se simte grec. Acest lucru a fost dezvăluit într-un interviu după ce s-a întors în țară în urma expediției sale în Australia.</p>
<p>„Încă trebuie să învăț greaca. Nu mă pricep foarte bine la limbă, nu este ușor”, a completat cel mai titrat jucător în turneele de Mare Șlem, cu 24 de trofee, vorbitor a 11 limbi diferite.</p>
<p>Aparent adorat în Serbia, acest lucru a fost anulat când a devenit vocal în legătură cu incidentul tragic al prăbușirii unei gări în Novi Sad în 2024, soldat cu 16 morți.</p>
<p>El a susținut persoanele care au participat la diferitele mitinguri și a dedicat una dintre victoriile de la Australian Open 2025 unui student care a fost lovit de o mașină în timp ce protesta.</p>
<h2><span>Lui Nole îi place stilul de viață și simte cu adevărat că grecii și sârbii sunt ca frații</span></h2>
<p>Djokovic a fost vizat de tabloide și s-a mutat la Atena după ce a fost ținta unei campanii de denigrare din partea guvernului sârb. La sfârșitul anului 2025, el a recunoscut că sârbii și grecii au multe asemănări.</p>
<p>„Există multe legături istorice, religioase, sociale și culturale între Grecia și Serbia, care reprezintă un motiv important pentru care sunt aici.</p>
<p>De asemenea, vremea și mâncarea sunt incredibile, iar coasta este una dintre cele mai frumoase. Îmi place stilul de viață și simt cu adevărat că grecii și sârbii sunt ca frații. Acesta este cel mai important motiv”, spunea Nole, potrivit <span>Tennis up to date</span>.</p>
<p>Sârbul a și participat la turneul de la Atena din 2025, când l-a învins în finală pe italianul Lorenzo Musetti cu 4-6, 6-3, 7-5. Anterior îi eliminase pe chilianul Alejandro Alejandro cu 7-6 (3), 6-1, portughezul Nuno Nuno cu 7-6 (1), 6-4 și germanul Yannick Hanfmann cu 6-3, 6-4.</p>
<p>„Mă simt ca acasă. Îmi place! Vreau să le mulțumesc tuturor pentru că au venit astăzi și toată săptămâna, susținându-mă pe mine și pe toți jucătorii. A fost uimitor pentru toată lumea”, a spus el, la festivitatea de premiere.</p>

]]></description>
    </item>
    <item>
      <title>TENIS Șoc în tenisul mondial! Jucătoarea și-a anunțat retragerea oficială la doar 25 de ani: „Misogini, rasiști și homofobi!”</title>
      <link>https://www.prosport.ro/alte-sporturi/tenis/soc-in-tenisul-mondial-jucatoarea-si-a-anuntat-retragerea-oficiala-la-doar-25-de-ani-misogini-rasisti-si-homofobi-20383717</link>
      <description><![CDATA[<img src="https://www.prosport.ro//wp-content/uploads/2026/02/Soc-in-tenisul-mondial-Jucatoarea-si-a-anuntat-retragerea-oficiala-la-doar-25-de-ani-„Misogini-rasisti-si-homofobi.jpg"/><br/><p>Australianca Destanee Aiava (fost număr 147 WTA) și-a anunțat retragerea oficială la doar 25 ani, acesta urmând să fie ultimul său sezon în circuitul de tenis feminin. Anunțul său este unul șocant prin duritatea mesajului pe care l-a transmis, în care a făcut referire la valul de ură cu care s-a confruntat din partea celor care pariază, dar și a celor care, adesea, i-au criticat aspectul fizic.</p>
<p>Cel mai recent meci al lui Destanee Aiava a fost în preliminariile Australian Open, turneul de <span>Grand Slam câștigat în premieră de Elena Rybakina</span>.</p>
<h2><span>Mesajul dur al jucătoarei care și-a anunțat retragerea oficială la doar 25 de ani </span></h2>
<p>Jucătoarea de doar 25 de ani, Destanee Aiava, se va retrage oficial din circuitul WTA la finalul acestui sezon, iar anunțul pe care l-a făcut într-o postare pe social media este unul dur.</p>
<p>Destanee Aiava a criticat cultura tenisului, sport cunoscut și sub numele de „sportul alb”, și a subliniat că mulți sunt „rasiști, misogini și homofobi”, dar și ostili „față de oricine nu se încadrează în tipar”. Mai mult decât atât, australianca a comparat tenisul, unde părea să fie o jucătoare de mare perspectivă, cu un „iubit toxic”, alături de care nu merită „să-și trăiască viața în mizerie și fără tragere de inimă”, arată în mesajul postat pe contul să de Instagram.</p>
<p>„Scopul meu final este să mă pot trezi în fiecare zi și să pot spune sincer că iubesc ceea ce fac – lucru pe care cred că toată lumea merită să îl experimenteze. Am 25 de ani, împlinesc 26 anul acesta (n.r. 10 mai) și mă simt atât de în urmă față de ceilalți, de parcă aș începe de la zero. De asemenea, mi-e frică. Dar asta e mai bine decât să trăiești o viață care nu ți se potrivește sau să fii înconjurată de comparații constante și să te pierzi pe tine însăți”, a mai scris Destanee Aiava.</p>
<h2><span>Destanee Aiava: „M-au făcut să mă simt inferioară”</span></h2>
<p>Jucătoarea, a cărei cea mai bună clasare a fost atinsă în septembrie 2017, și-a continuat mesajul într-o notă la fel de dură și nu a ezitat să scrie cuvinte grele la adresa criticilor pe care i-a avut de-a lungul timpului, între aceștia aflându-se și pariorii care au amenințat-o cu moartea, dar și cei care s-au legat de aspectul său fizic.</p>
<p>„Vreau să le spun un «duceți-vă naibii” uriaș tuturor celor din comunitatea tenisului care m-au făcut să mă simt inferioară. Duceți-vă naibii toți pariorii care mi-ați trimis mesaje pline de ură sau amenințări cu moartea. Duceți-vă naibii, voi, cei care stați în spatele ecranelor pe social media, comentând despre corpul meu, cariera mea sau orice altceva doriți să criticați. Și, duceți-vă naibii, voi, cei care vă ascundeți în spatele așa-ziselor valori de clasă”, a scris australianca.</p>
<p>Sportiva a fost mereu o persoană foarte sinceră, iar acest lucru a venit „la pachet” cu critici publice, mai ales că <span>printre afirmațiile sale s-au aflat și cele legate de faptul că joacă pentru bani</span>.</p>
<ul>
<li>Aiava are un singur titlu în circuit, de dublu, obținut la WTA 125 Birmingham în 2025, alături de Cristina Bucșa.</li>
</ul>

]]></description>
    </item>
    <item>
      <title>TENIS Marea campioană, de nerecunoscut la 52 de ani! Apariție rară, în plină luptă cu o boală autoimună neuromusculară</title>
      <link>https://www.prosport.ro/diverse/marea-campioana-de-nerecunoscut-la-52-de-ani-aparitie-rara-in-plina-lupta-cu-o-boala-autoimuna-neuromusculara-20383050</link>
      <description><![CDATA[<img src="https://www.prosport.ro//wp-content/uploads/2026/02/Marea-campioana-de-nerecunoscut-la-52-de-ani-Aparitie-rara-in-plina-lupta-cu-o-boala-autoimuna-neuromusculara.jpg"/><br/><p>Monica Seles, marea campioană a tenisului din fosta Iugoslavie și din Statele Unite ale Americii, este de nerecunoscut la vârsta de 52 de ani.</p>
<p>Multipla câștigătoare de Grand Slam a fost protagonista unei apariții rare, pe platformele de socializare, în plină luptă cu o boală autoimună neuromusculară.</p>
<h2><span>Ce mesaj a transmis marea campioană Monica Seles. Are 52 de ani și luptă cu o boală autoimună neuromusculară</span></h2>
<p><span>Monica Seles, fostă reprezentantă a Iugoslaviei și Statelor Unite ale Americii pe scena sportului internațional, este o mare campioană a tenisului feminin</span>, cu 9 titluri de Grand Slam cucerite la simplu.</p>
<p>De asemenea, <span>Monica Seles a rămas în mintea tuturor pasionaților de tenis și pentru un episod regretabil, în care a fost înjunghiată pe teren</span>. Este vorba despre un moment cutremurător din 1993, 30 aprilie mai precis, când în timpul unui duel de tenis de la Stuttgart, un fan a intrat pe suprafața de joc și a rănit-o cu cuțitul pe jucătoarea din Iugoslavia.</p>
<p>Monica Seles a spus în repetate rânduri că acel moment o bântuie și în prezent, însă din păcate, fosta campioană stabilită în SUA are și alte probleme. Este vorba despre o afecțiune medicală cu care a fost diagnosticată în 2022 și pe care a împărtășit-o publicului larg abia trei ani mai târziu, în 2025.</p>
<p>Pe scurt, multipla campioană de Grand Slam a fost înștiințată de medici că suferă de miastenia gravis (MG), o boală autoimună neuromusculară, foarte rară, care îi afectează mușchii.</p>
<p>După ce a fost diagnosticată, Monica Seles a început să conștientizeze impactul pe care l-ar putea avea boala și a produs mai multe schimbări asupra stilului ei de viață.</p>
<p>Seles nu are voie să depună un efort fizic intens, însă pentru a se menține într-o formă optimă, ea recurge la exerciții mai degrabă bazate pe echilibru. Astfel, în urmă cu doar câteva zile, ea s-a fotografiat cu o minge gimnastică și a transmis un mesaj pozitiv:</p>
<p>„Am întârziat puțin cu rezoluția mea de Anul Nou, dar îmi amintesc să fiu amabilă și să accept ideea că e mai bine să începi mai târziu decât niciodată”, a scris Monica Seles, pe pagina ei de <span>Instagram</span>, citată de <span>The Sun</span>.</p>
<h2><span>Cum a primit diagnosticul din partea medicilor</span></h2>
<p>Monica Seles a triumfat de patru ori la Australian Open (1991, 1992, 1993 și 1996), de trei ori la Roland Garros (1990, 1991, 1992) și de două ori la US Open (1991, 1992). De asemenea, a câștigat Turneul Campioanelor în 1990, 1991 și 1992, iar în 2000 a cucerit bronzul la Jocurile Olimpice.</p>
<p>„Când am fost diagnosticată, am fost ceva de genul: ce?! De aceea nu pot spune cât de mult mi-aș fi dorit să existe cineva ca mine care să vorbească despre asta pe atunci. Mă jucam cu copiii sau cu membrii familiei mele și pur și simplu ratam mingea. Mă gândeam: «Ei bine, văd două mingi». Acestea sunt evident simptome pe care nu le poți ignora. Și pentru mine acesta a fost momentul în care toată această călătorie a început. Acum vorbesc deschis despre asta, nu e ușor, pentru că îmi afectează viața de zi cu zi destul de mult”, a declarat Monica Seles, printre altele, după ce a vorbit public despre diagnosticul ei.</p>
<p>Printre simptomele comune ale MG se numără și ptoza palpebrală (căderea pleoapelor) sau diplopia (vederea dublă).</p>

]]></description>
    </item>
    <item>
      <title>„M-am îmbătat prima oară cu Rafael Nadal și Roger Federer”. Nu consumase niciodată alcool până atunci și elvețianul l-a sfătuit să încerce o băutură</title>
      <link>https://www.prosport.ro/alte-sporturi/tenis/m-am-imbatat-prima-oara-cu-rafael-nadal-si-roger-federer-nu-consumase-niciodata-alcool-pana-atunci-si-elvetianul-l-a-sfatuit-sa-incerce-o-bautura-20382905</link>
      <description><![CDATA[<img src="https://www.prosport.ro//wp-content/uploads/2026/02/„M-am-imbatat-prima-oara-cu-Rafael-Nadal-si-Roger-Federer.-Nu-consumase-niciodata-alcool-pana-atunci.jpg"/><br/><p><span>Stefanos Tsitsipas a povestit un episod petrecut la Laver Cup 2019, turneu în care a făcut echipă cu Rafael Nadal și Roger Federer. </span></p>
<p><span>Grecul a dezvăluit că atunci a consumat alcool pentru prima dată în viață.</span></p>
<h2><span>A băut prima oara alcool cu legendele tenisului</span></h2>
<p><span>În cadrul unui podcast, Tsitsipas a explicat că avea 19 ani la momentul respectiv și nu mai băuse niciodată alcool. Seara festivă de după câștigarea competiției de către echipa Europei a marcat însă o premieră pentru el.</span></p>
<p><span>„M-am îmbătat pentru prima dată cu Rafa și Roger. A fost prima dată când am băut alcool în viața mea”, a spus Tsitsipas.</span></p>
<p><span>Potrivit jucătorului grec, inițiativa i-a aparținut lui Roger Federer. </span><span>„Nu aveam idee ce să comand, nu mai gustasem nimic în viața mea. Și Roger mi-a spus: «Hai, trebuie să bei ceva». I-am zis: «Dacă Roger spune că trebuie să beau, atunci trebuie să beau»”, a povestit actualul număr 32 mondial.</span></p>
<p><span>Tsitsipas a precizat că experiența a fost una plăcută și că atmosfera din acea seară a fost diferită față de competiția obișnuită <span>din circuitul ATP</span>.</span></p>
<p><span>„A fost foarte distractiv. Fognini era cel mai amuzant. Dominic Thiem și eu am ajuns pe masă, dansam și cântam. A fost una dintre acele seri care te fac să apreciezi tenisul ca sport de echipă”, a mai spus grecul.</span></p>
<p><span>Laver Cup aduce în aceeași echipă <span>cei mai buni jucători europeni</span>, care în mod normal sunt rivali direcți în circuit. În 2019, echipa Europei, din care au făcut parte, printre alții, Nadal, Federer și Tsitsipas, a câștigat competiția.</span></p>
<p><span>La momentul respectiv, Tsitsipas se afla la începutul carierei în circuitul ATP.</span></p>
<h2 id="chapter-0"><span>Rafael Nadal, menționat de Roger Federer în topul celor mai buni jucători din istorie</span></h2>
<p id="p-2">Într-o discuție cu Burna Boy, un artist nigerian, Roger Federer a admis că marele lui rival Rafael Nadal e printre cei mai mari jucători din istorie.</p>
<p>Totuși, elvețianul nu l-a plasat pe iberic în top 3 personal, preferând să lase loc unor nume cu care a avut ocazia de a se duela foarte rar, ori deloc.</p>
<p id="p-3">Printre numele menționate de elvețian sunt Pete Sampras, pe locul trei, Boris Becker, locul 2, și Stefan Edberg, prima poziție. Singurul dintre cei trei cu care Federer a jucat este Pete Sampras, pe care l-a învins în 2001, la Wimbledon.</p>

]]></description>
    </item>
  </channel>
</rss>
