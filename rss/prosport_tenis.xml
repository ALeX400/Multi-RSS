<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac s-a întâlnit cu Ilie Bolojan și a rămas impresionat cum n-a mai fost vreodată în România: „Un exemplu superb, l-am văzut cu ochii mei”</title>
      <link>https://www.prosport.ro/sport-life/ion-tiriac-s-a-intalnit-cu-ilie-bolojan-si-a-ramas-impresionat-cum-n-a-mai-fost-vreodata-in-romania-un-exemplu-superb-l-am-vazut-cu-ochii-mei-20176472</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-s-a-intalnit-cu-Ilie-Bolojan-si-a-ramas-impresionat-cum-n-a-mai-fost-vreodata-in-Romania-„Un-exemplu-superb-l-am-vazut-cu-ochii-mei.jpeg"/><br/><p>Miliardarul Ion Țiriac s-a întâlnit cu Ilie Boljan, președintele interimar al României, și a rămas impresionat.</p>
<p>Magnatul a povestit cum a decurs interacțiunea cu fostul primar din Oradea și președinte al Consiliului Județean Bihor.</p>
<h2><span>Ion Țiriac a dat verdictul despre Ilie Bolojan</span></h2>
<p>Miliardarul Ion Țiriac <span>deține celebrul domeniu de vânătoare la Balc</span> și a avut ocazia să-l cunoască pe Ilie Bolojan.</p>
<p>Magnatul s-a declarat impresionat de ceea ce a reușit să facă fostul primar din Oradea și președinte al Consiliului Județean Bihor.</p>
<p>„Problemele de care te izbești și această birocracție și mitocănie care încă există în România sunt enorme. Cum poți să faci dumneata un business plan pentru a face o băcănie, o tutungerie, un hotel, ce vrei dumneata? Și după aia să începi… îți trebuie 18 luni să iei prima aprobare…</p>
<p>Păi cu planurile pe care le-ai făcut, cu business planul pe care l-ai făcut… în 18 luni, nimic nu mai e valabil. Totul s-a dus. Uită-te dumneata, și aici există un singur exemplu superb pe care eu l-am auzit și l-am văzut cu ochii mei, pentru că Balcul meu de vânătoare (n.r. domeniul de vânătoare de la Balc) este în Oradea, acolo…</p>
<p>Primarul din Oradea (n.r. referire la Ilie Bolojan, fostul primar) s-a supărat într-o zi… am vorbit cu domnul Bolojan atunci… și a zis: domnule Țiriac, n-am avut ce să fac, domnule, m-am supărat, i-am băgat în partea aialaltă (n.r. i-a înjurat) de câte ori îmi spun «nu, nu, nu!» și mi-am făcut treaba.</p>
<p>Uite, exemplul Oradea, pot să spun treaba asta. Ce a făcut dumnealui acolo… se poate, numai trebuie să o faci. Ce riscuri îți iei?”, a spus Ion Țiriac, în cadrul unui interviu pentru <span>TVR</span>.</p>
<blockquote><p>(n.r. despre poziția de premier în noul Guvern) În perioada următoare, noul preşedinte, domnul Nicuşor Dan, căruia îi doresc mult succes în funcţia pe care o va deţine în următori ani, nu numai pentru el, dar în primul rând pentru România, va avea consultări cu partidele politice şi în urma acestor consultări se va face o propunere”, <span>a spus Ilie Bolojan</span> în cadrul ultimei sale conferințe ca președinte interimar al României.</p></blockquote>

]]></description>
    </item>
    <item>
      <title>Jaqueline Cristian, lovitură la Rabat. Câți bani ia pentru calificarea în sferturi</title>
      <link>https://www.prosport.ro/alte-sporturi/tenis/jaqueline-cristian-lovitura-la-rabat-cati-bani-ia-pentru-calificarea-in-sferturi-20176597</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-lovitura-la-Rabat-1400x808.jpg"/><br/><p>Jucătoarea română de tenis Jaqueline Cristian s-a calificat în sferturile de finală ale turneului de la Rabat, și a câștigat o sumă imensă.</p>
<p>Cea mai valoroasă jucătoare a momentului a avut nevoie de două ore și 19 minute pentru a-și adjudecat două seturi, ambele la tie-break.</p>
<h2><span>Ce sumă intră în contul lui Jaqueline Cristian, după calificarea în sferturi la Rabat</span></h2>
<p>A fost un meci nebun, în care ambele jucătoare au fost trădate de serviciu. În primul set s-au consemnat nu mai puțin de 6 break-uri, iar în cel secund 8. Pentru această victorie, Jaqueline Cristian şi-a asigurat un premiu de 6.820 de dolari şi 54 de puncte.</p>
<p>Aliona Bolsova Zadoinov, născută la Chișinău, dar cu cetățenie spaniolă din 2013, a avut 5-4 în primul set și s-a aflat la serviciu. Mai mult, chiar, a beneficiat de două mingi de set, dar le-a ratat, iar până la urmă s-a ajuns la tie-break, controlat de la un capăt la celălalt de Cristian, care s-a desprins la 5-0.</p>
<p>Setul secund a avut în mare parte aceeași desfășurare, dar în oglindă. „Jaq” a avut serviciul la 5-4, dar adversara a realizat break. Și următoarele două game-uri au fost câștigate pe serviciul adversarei, iar tie-break-ul a aparținut româncei, care a pierdut un singur punct, la 3-0.</p>
<h2><span>Turneul de la Rabat este ultimul pentru Cristian înainte de Roland Garros</span></h2>
<p>În faza următoare a competiției de la Rabat, românca o va înfrunta pe câştigătoarea meciului dintre Anastasija Sevastova (Letonia, 543 WTA, beneficiară a unui wildcard) și Zeynep Sonmez (Turcia, 76 WTA).</p>
<p>Jaqueline Cristian a ajuns la 5 victorii pe zgură în actualul sezon, fiind învinsă în optimi la Rouen, în primul tur la Madrid și <span>în turul 3 la Roma</span>. Pentru româncă urmează Roland Garros, unde a fost acceptată direct pe tabloul principal.</p>
<p>Cea mai bună performanță a lui Cristian pe zgura pariziană a fost obținută anul trecut, când a jucat în primul tur. Adversară i-a fost letona Jelena Ostapenko, iar aceasta s-a impus cu 6-4, 7-5.</p>
<p>La precedentele trei ediții, ea a jucat în calificări. În 2020 a eliminat-o pe Jana Cepelova cu 6-2, 7-6 (4), dar s-a oprit după meciul cu Nadia Podoroska, 0-6, 4-6. În 2021 a trecut de Louisa Chirico cu 6-1, 7-5 și de Mayar Sherif cu 7-5, 5-7, 7-6 (1), dar a cedat în fața Anhelinei Kalinina cu 4-6, 1-6.</p>
<p>În fine, în 2023, în primul tur a avut-o adversară pe buna ei prietenă Gabriela Ruse, iar aceasta a câștigat fără niciun fel de emoții, cu 6-3, 6-4. A fost singura victorie a Gabrielei într-un meci oficial direct, <span>Cristian impunându-se de 4 ori</span>, ultima dată chiar în acest an, în primul tur al calificărilor de la Dubai, cu 2-6, 6-2, 6-1.</p>

]]></description>
    </item>
    <item>
      <title>Novak Djokovic reacționează: „Nu sunt terminat, încă”</title>
      <link>https://www.prosport.ro/alte-sporturi/tenis/novak-djokovic-reactioneaza-nu-sunt-terminat-inca-20177651</link>
      <description><![CDATA[<img src="https://www.prosport.ro/wp-content/uploads/2025/05/Novak-Djokovic-reactioneaza-„Nu-sunt-terminat-inca.jpg"/><br/><p>Novak Djokovic pare scos din uz, însă a făcut o declarație cu care își anunță revenirea în prim plan la turneul ATP 250 de la Geneva.</p>
<p>Fostul lider ATP a pierdut încă din primele tururi la Monte Carlo și Madrid. Este în căutarea primelor victorii pe zgură din acest sezon și are această șansă în cadrul turneului de la Geneva. Veteranul din tenisul masculin are încredere că își va recăpăta ritmul înaintea celui mai important turneu din acest an, Roland Garros.</p>
<h2><span>Novak Djokovic, gata să revină în mare formă pe zgură: „Sunt motivat să-mi recapăt forma”</span></h2>
<p><span>Novak Djokovic (37 de ani) a debutat în runda a doua</span> la Geneva, unde a trecut de Marton Fucsovics (33 de ani, locul 134 ATP), cu 6-3, 6-2. Deși forma sa pare în declin, mintea este limpede și e motivat să demonstreze că e în stare să bifeze al 25-lea turneu de Mare Șlem din carieră.</p>
<p>Cum<span> Roland Garros se apropie</span> cu pași repezi, Djokovic are nevoie să facă impresie bună în cadrul turneului din Elveția. În funcție de evoluția din acest turneu, va putea trage o concluzie clară despre șansele pe care le poate avea la al doilea turneu de Mare Șlem al anului, acolo unde va da peste cei mai în formă sportivi ai momentului, Jannik Sinner și Carlos Alcaraz.</p>
<blockquote><p>„Nu sunt într-o situație ideală înainte de Roland Garros. Cu toate acestea, sunt motivat să joc cât mai multe meciuri la Geneva și să-mi recapăt forma. Sunt în continuare ambițios să câștig fiecare turneu la care particip, iar asta nu s-a schimbat.</p>
<p> </p>
<p>Sunt conștient că nivelul meu nu este foarte ridicat în acest moment, dar continui să muncesc. M-am pregătit bine în ultimele două-trei săptămâni și am încredere în abilitățile mele. Sper să încep cu o victorie și să văd cât de departe pot ajunge”, a declarat Novak Djokovic înainte de startul turneului, potrivit <span>TWUSA.</span></p></blockquote>
<p>Este a doua participare a lui Novak Djokovic în cadrul turneului de la Geneva. Anul trecut a bifat victoria cu numărul 1.100 în circuitul ATP, după ce l-a învins în turul secund pe Yannick Hanfmann cu 6-3, 6-3. Este o realizare incredibilă pe care au mai realizat-o doar Roger Federer și Jimmy Connors. A cedat în semifinale în fața cehului Tomas Machac, cu 6-4, 0-6, 6-1.</p>
<h2><span>Antrenament de 5 stele alături de una dintre cele mai frumoase femei din lume</span></h2>
<p>Înainte de plecarea în Elveția, Djokovic a făcut o escală în Turcia, acolo unde a participat la deschiderea unui hotel de lux al brandului pentru care este ambasador.</p>
<p>Starul sârb a făcut o prezentare în fața celor veniți la inaugurarea hotelului din stațiunea Bodrum, după care a jucat tenis alături de una dintre cele mai frumoase femei din lume, rusoaica Kristina Romanova. Cei doi se cunosc de mai multă vreme, modelul rus postând la finalul anului trecut poze alături de sportivul sârb.</p>

]]></description>
    </item>
    <item>
      <title>Novak Djokovic a anunțat cine va fi antrenorul lui la Roland Garros</title>
      <link>https://www.prosport.ro/alte-sporturi/tenis/novak-djokovic-a-anuntat-cine-va-fi-antrenorul-lui-la-roland-garros-20176451</link>
      <description><![CDATA[<img src="https://www.prosport.ro/wp-content/uploads/2025/05/Novak-Djokovic-a-anuntat-cine-va-fi-antrenorul-lui-la-Roland-Garros-1400x778.jpg"/><br/><p>Novak Djokovic (6 ATP) a luat o decizie surprinzătoare înaintea ediției din 2025 a Roland Garros. Nu va căuta un alt antrenor, ci va merge pe mâna unui vechi colaborator al său, Dusan Vemic.</p>
<p>Cel de-al doilea turneu de Grand Slam al anului va avea loc între 25 mai și 8 iunie. Până atunci, sârbul va fi pe tabloul principal al turneului 250 ATP de la Geneva.</p>
<p>Acesta va lua startul în turul al doilea, unde va da piept cu ungurul Marton Fucsovics (134 ATP). Meciul este programat miercuri, 21 mai, la ora 19:00, pe terenul central.</p>
<h2><span>Novak Djokovic va merge la Roland Garros cu Dusan Vemic</span></h2>
<p>Fost jucător profesionist, Dusan Vemic a ocupat de-a lungul carierei locul 31 mondial, dar în ierarhia destinată dublului. El îl va însoți pe Novak Djokovic la Roland Garros.</p>
<p>De asemenea, <span>din staff va face parte Boris Bosnjakovic</span>, cel care a mai colaborat cu fostul lider ATP la Cupa Davis, dar și în 2024, când i-a fost alături tot la Openul Francez.</p>
<blockquote><p>„Nu caut un antrenor în momentul de față. Dusan Vemić este aici, a venit din SUA, unde locuiește, va fi alături de mine la Geneva și la Roland Garros. Totodată, Boris Bosnjakovic se află aici în calitate de analist și antrenor secund.</p>
<p> </p>
<p>Vom vedea ce va fi mai departe. Nu mă grăbesc să aleg pe altcineva, sunt fericit cu oamenii pe care îi am acum”, a declarat Novak Djokovic în cadrul unei conferințe de presă.</p></blockquote>
<h2><span>De ce a renunțat la colaborarea cu Andy Murray</span></h2>
<p>În ultima perioadă, „Nole” s-a pregătit alături de bunul său prieten, Andy Murray, iar colaborarea a decurs bine până la un punct. Parcursul de la Australian Open – unde <span>s-a văzut nevoit să abandoneze în semifinale</span>, din cauza unor probleme medicale – a fost urmat, însă, de rezultate sub așteptări. Prin urmare, s-a ajuns la despărțire.</p>
<blockquote><p>„Nu e nimic mai mult de spus decât ceea ce am anunțat public. Am menționat de la început că nu va fi o colaborare pe termen lung, ci una în care vom vedea cum evoluează lucrurile. Australia a fost un test, apoi Indian Wells și Miami. Pe zgură am mers de la un turneu la altul. Am simțit că nu mai putem obține mai mult din această colaborare.</p>
<p> </p>
<p>Îl respect și mai mult acum, după ce l-am cunoscut mai bine ca om. Are o minte sclipitoare pentru tenis, o perspectivă rară asupra jocului, dar nu am reușit să atingem ceea ce amândoi speram din punct de vedere al rezultatelor. Asta e, am încercat, nu a funcționat”, a spus Djokovic.</p></blockquote>

]]></description>
    </item>
    <item>
      <title>Novak Djokovic, prima victorie pe zgură din actualul sezon: „Este minunat să spargi gheața într-un asemenea fel”</title>
      <link>https://www.prosport.ro/alte-sporturi/tenis/novak-djokovic-prima-victorie-pe-zgura-din-actualul-sezon-este-minunat-sa-spargi-gheata-intr-un-asemenea-fel-20177206</link>
      <description><![CDATA[<img src="https://www.prosport.ro/wp-content/uploads/2025/05/Novak-Djokovic-prima-victorie-pe-zgura-din-actualul-sezon-„Este-minunat-sa-spargi-gheata-intr-un-asemenea-fel.jpg"/><br/><p>Novak Djokovic (38 de ani, locul 6 ATP) a reușit să obțină prima victorie pe zgură din acest sezon după ce l-a învins pe Marton Fucsovics (33 de ani, locul 134 ATP), în turneul ATP 250 de la Geneva, dotat cu premii totale de 596.035 de euro.</p>
<p>Intrat direct în turul secund, Novak Djokovic s-a impus cu 6-3, 6-2, în doar 73 de minute, iar în sferturile de finală se va confrunta cu italianul <span>Matteo Arnaldi (24 de ani, locul 39 ATP ), cel care l-a eliminat încă de la primul meci la Masters-ul de la Madrid</span>, în urmă cu mai puțin de o lună.</p>
<h2><span>Djokovic, încrezător în jocul său de la Geneva: „Este minunat să spargi gheața într-un asemenea fel”</span></h2>
<p>Djokovic a avut un început de sezon bun, cu semifinală la Australian Open și finală la Miami, însă la trecerea pe zgură lucrurile au luat o turnură neașteptată pentru fostul lider mondial, deținătorul a 24 de titluri majore (din care trei sunt pe zgura pariziană), plus titlul olimpic de la Paris 2024.</p>
<p>Djokovic a fost eliminat prematur, încă de la primul meci, la Monte Carlo, respectiv Madrid, astfel că victoria obținută la Geneva a rupt seria înfrângerilor din sezonul de zgură și s-a arătat foarte mulțumit de jocul său, lucru pe care nu a ezitat să îl scoată în evidență după meciul cu Fucsovics.</p>
<p>„Aceasta este prima mea victorie a sezonului pe zgură. Este minunat să spargi gheața într-un asemenea fel. Este o suprafață foarte solicitantă. Știm cu toții cât de dificil este să joci pe zgură în comparație cu alte suprafețe, trebuie întotdeauna să te aștepți la o minge în plus, la o lovitură în plus.</p>
<p>Altitudinea aici este puțin mai mare, așa că ajută să ai un serviciu bun. Astăzi cred că acesta a fost punctul meu forte. Am avut un procent mare la primul serviciu, am făcut multe puncte ușoare cu primul serviciu când am avut nevoie de ele, pentru a ieși din situații dificile.</p>
<p>Cred că îmi face viața puțin mai ușoară pe teren, așa că sunt foarte fericit că am putut juca cel mai bun tenis al meu atunci când am avut nevoie”, a declarat Novak Djokovic în interviul de pe terenul de tenis.</p>
<h2><span>Djokovic vrea revanșa de ziua lui</span></h2>
<p>În sferturile de finală, Djokovic se va confrunta cu Matteo Arnaldi, cel care conduce la meciurile directe, după victoria de la Madrid, scor 6-3, 6-4.</p>
<p>Meciul ese programat joi, 22 mai, de la ora 19.00, chiar de ziua de naștre a fostului lider mondial, care împlinește 38 de ani, astfel că este de așteptat ca Djokovic să își ia revanșa în fața lui Arnaldi.</p>
<p>„Pe tot parcursul meciului am fost destul de concentrat și mulțumit de nivelul meu de joc, așa că sper să pot continua așa și mâine (n.r. joi)”, a mai spus Djokovic.</p>
<p>Pe lângă succesul de la Geneva, jocul său este important și în perspectiva turneului de Grand Slam de la Roland Garros (25 mai – 8 iunie), unde alături de noul său staff tehnic din care fac parte <span>Dusan Vemic și Boris Bosnjakovic</span>, Djokovic va încerca să cucerească cel de-al 25-lea titlu major, cu care va doborî recordul stabilit de Margaret Court în 1973, record pe care l-a atins în 2023, când a câștigat US Open.</p>

]]></description>
    </item>
  </channel>
</rss>
