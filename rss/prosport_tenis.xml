<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>TENIS Șoc la Australian Open. Campioana en-titre, eliminată în optimile de finală</title>
      <link>https://www.prosport.ro/alte-sporturi/tenis/australian-open/soc-la-australian-open-campioana-en-titre-eliminata-in-optimile-de-finala-20370028</link>
      <description><![CDATA[<img src="https://www.prosport.ro//wp-content/uploads/2026/01/Soc-la-Australian-Open.-Campioana-en-titre-eliminata-in-optimile-de-finala-„Pot-pleca-cu-capul-sus.jpg"/><br/><p>Madison Keys, campioana en-titre și favorita 9, a fost eliminată în optimile de finală de la Australian Open 2026. Keys a pierdut în fața conaționalei sale, Jessica Pegula (locul 6 WTA), cu 6-3, 6-4, în numai 78 de minute de joc.</p>
<p>După acest rezultat, în clasamentul <span>Live WTA</span>, Keys a ieșit din rândul primelor zece jucătoare ale lumii și a ajuns pe locul 15.</p>
<h2><span>Campioana en-titre, eliminată în optimile de finală de la Australian Open</span></h2>
<p><span>Americanca Madison Keys, ce a cucerit primul său trofeu de Grand Slam în urmă cu un an</span>, după o victorie senzațională cu Aryna Sabalenka, a fost eliminată în optimile de finală de la Australian Open. Advesara sa, Jessica Pegula, s-a impus cu scorul 6-3, 6-4, în 78 de minute de joc, într-un meci pe care l-a controlat mult mai bine decât a făcut-o Keys.</p>
<p>Pegula a avut doi ași și o singură dublă greșeală, în timp ce Keys a reușit patru ași, dar și șase „duble”. Keys a condus la capitolul mingilor și retururilor câștigătoare (26 față de 14, respectiv 7 față de zero), dar și la cel al erorilor neforțate (28 la 13).</p>
<p>„Evident, nu este modul în care mi-aș fi dorit să se termine lucrurile aici, dar sunt totuși foarte mândră de mine. Cred că revenind, fiind campioana en-titre, făcând față tuturor presiunilor și emoțiilor suplimentare, sunt foarte mândră de mine pentru modul în care am gestionat situația. Pot pleca având capul sus”, a declarat Madison Keys, în conferința de presă de după această înfrângere, citată de<span> site-ul oficial </span>al turneului.</p>
<p>În ceea ce privește evoluția sa la turneul din acest an, Keys a subliniat că au fost mai multe aspecte pozitive la care se va concentra în următoarele luni, până când va reveni la Melbourne.</p>
<p>„Am fost deschisă să încerc să pun în practică unele dintre lucrurile la care am lucrat, iar asta nu este întotdeauna cel mai ușor lucru de făcut, mai ales aici, revenind și având acea presiune suplimentară. Sunt câteva lucruri pe care o să le repet și o să continui să le exersez, și mai am 11 luni din an pentru a încerca să le pun în practică în jocul meu”, a mai spus Madison Keys, fosta finalistă de la US Open 2017.</p>
<h2><span>Pegula se duelează cu Anisimova, dublă finalistă de Grand Slam în 2025</span></h2>
<p>În sferturile de finală, Jessica Pegula o va întâlni cu americanca Amanda Anisimova, finalista de la Wimbledon și US Open din 2025.</p>
<p>Anisimova (favorita 4) s-a calificat în aceasă fază a competiției după ce a trecut de chinezoaica Xinyu Wang (locul 46), scor 7-6 (4), 6-4.</p>
<p>Pegula conduce cu 3-0 în meciurile oficiale, cel mai recent a fost la WTA Toronto 2024. Anul trecut, Anisimova și Pegula au jucat în cadrul unui unui eveniment demonstrativ, unde s-au confruntat de două ori, fiecare dintre ele câștigând câte un meci.</p>
<ul>
<li>Pe partea de jos a tabloului, astăzi sunt programate ultimele două partide din optimile de finală: Elena Rybakina (Kazahstan, locul 5 WTA) – Elise Mertens (Belgia, locul 21 WTA) și Maddison Inglis (Australia, locul 168 WTA) – Iga Swiatek (Polonia, locul 2 WTA).</li>
</ul>
<p>Inglis a ajuns în optimi <span>după retragerea lui Naomi Osaka, cea care a învins-o pe Sorana Cîrstea</span> în turul al doilea, după un meci cu un final scandalos.</p>
<ul>
<li>Pe partea de sus a tabloului, sferturile de finală sunt: Aryna Sabalenka (Belarus, locul 1 WTA, finalista de anul trecut) – Iva Jovic (SUA, locul 29 WTA) și Coco Gauff (SUA, locul 3 WTA) – Elina Svitolina (Ucraina, locul 21 WTA).</li>
</ul>

]]></description>
    </item>
    <item>
      <title>TENIS Cu cât a scos Nike la vânzare ținuta vedetei despre care Ion Țiriac a spus că e „ca la circul Struţki”. Stocul s-a epuizat într-un timp record</title>
      <link>https://www.prosport.ro/alte-sporturi/tenis/cu-cat-a-scos-nike-la-vanzare-tinuta-vedetei-despre-care-ion-tiriac-a-spus-ca-e-ca-la-circul-strutki-stocul-s-a-epuizat-intr-un-timp-record-20369709</link>
      <description><![CDATA[<img src="https://www.prosport.ro//wp-content/uploads/2026/01/Cu-cat-a-scos-Nike-la-vanzare-tinuta-vedetei-despre-care-Ion-Tiriac-a-spus-ca-e-„ca-la-circul-Strutki-1.jpg"/><br/><p>Ținuta controversată purtată de Naomi Osaka (28 de ani) la Australian Open, criticată inclusiv de Ion Țiriac (86 de ani), a înregistrat vânzări uriașe pe site-ul companiei americane Nike.</p>
<p>Cu toate că nu a fost pe placul tuturor,<span> echipamentul lui Naomi Osaka de la Australian Open</span> a generat o cerere neașteptată. Stocul a fost deja epuizat, înainte de a doua săptămână de la Australian Open.</p>
<p>Osaka a jucat într-o ținută excentrică, pe care a accesorizat-o cu o umbrelă, voal și pantaloni cu croială largă, atunci când a intrat pe teren la meciul din primul tur. În manșa secundă, Naomi a întâlnit-o pe Sorana Cîrstea, într-un duel plin de tensiune, câștigat de niponă cu 6-3, 4-6, 6-2.</p>
<h2><span>Cerere uriașă pentru echipamentul controversat purtat de Naomi Osaka: cu cât s-a vândut pe site-ul Nike</span></h2>
<p>Echipamentul cu care Naomi Osaka a făcut senzație la Australian Open 2026 a fost scos la vânzare de firma americană pentru suma de 185 de dolari (800 de lei).</p>
<p> </p>
<p>Momentan, rochia personalizată creată de gigantul american apare ca fiind epuizată pe <span>site-ul oficial Nike</span>, iar stocul afișat ca „sold out”. <span class="word" data-words="Așa,Asa">Retrasă între timp de la Australian Open, Osaka a dezvăluit </span>că <span class="word" data-words="inspirația,inspiratia">inspirația pentru ținuta respecitvă i-</span>a venit <span class="word" data-words="în,in">în</span> <span class="word" data-words="timp,tîmp,țimp,țîmp">timp</span> ce <span class="word" data-words="îi,ii">îi</span> citea o carte de <span class="word" data-words="povesti,povești">povești</span> fiicei <span class="word" data-words="sale,șale">sale</span> de doi ani, Shai.</p>
<p><img alt="" class="size-large wp-image-20369746 alignnone" decoding="async" fetchpriority="high" height="1400" sizes="(max-width: 646px) 100vw, 646px" src="https://www.prosport.ro//wp-content/uploads/2026/01/naomi-osaka-echipament-646x1400.jpg" srcset="https://www.prosport.ro/wp-content/uploads/2026/01/naomi-osaka-echipament-646x1400.jpg 646w, https://www.prosport.ro/wp-content/uploads/2026/01/naomi-osaka-echipament-768x1664.jpg 768w, https://www.prosport.ro/wp-content/uploads/2026/01/naomi-osaka-echipament-709x1536.jpg 709w, https://www.prosport.ro/wp-content/uploads/2026/01/naomi-osaka-echipament.jpg 945w" width="646"/></p>
<p>Costumația a fost rezultatul unei colaborări între Nike, colaboratorul sportivei creativ de lungă durată Marty Harper și couturierul londonez Robert Wun, care a îmbrăcat anterior vedete precum Beyonce sau Ariana Grande.</p>
<h2><span>Ținuta lui Naomi Osaka de la Australian Open, criticată de Ion Țiriac</span></h2>
<p>În contextul incidentului dintre Naomi Osaka și Sorana Cîrstea, miliardarul Ion Țiriac<span> a criticat ținuta purtată </span>de Naomi Osaka. Țiriac susține că aceasta ar fi total nepotrivită pentru tenis: „Eu mi-aduc aminte, şi vă spun poveşti de acum 50 de ani sau cât era, când sportul alb s-a terminat şi a fost un şoc pentru noi toţi.</p>
<p>Întrebaţi-l pe domnul «Tănase», că jucam dublu cu dumnealui, sau Năstase, cum îl cheamă. În săptămâna după ce au dat drumul la culori şi nu ştiu ce, ne-am prezentat în Statele Unite, nu-mi aduc aminte unde, în pijamale.</p>
<p>Şi au spus «Asta e interzis». Acum te întreb şi o iau pe altă parte: cum e posibil ca prietenul meu de la Nike, patronul, pe care îl cunosc, să facă o ţinută ca asta? Unde suntem, la circul Struţki?”, a afirmat fostul tenismen despre echipamentul lui Naomi Osaka.</p>

]]></description>
    </item>
    <item>
      <title>EXCLUSIV Cine este Matei Todoran, noul fenomen din tenisul masculin românesc! Este mentorat de fostul antrenor al lui Roger Federer și se antrenează în „academia perlelor” din Croația</title>
      <link>https://www.prosport.ro/alte-sporturi/tenis/australian-open/cine-este-matei-todoran-noul-fenomen-din-tenisul-masculin-romanesc-este-mentorat-de-fostul-antrenor-al-lui-roger-federer-si-se-antreneaza-in-academia-perlelor-din-croatia-20370238</link>
      <description><![CDATA[<img src="https://www.prosport.ro//wp-content/uploads/2026/01/Cine-este-Matei-Todoran-noul-fenomen-din-tenisul-masculin-romanesc-e1769439079794-1400x933.jpeg"/><br/><p>Matei Todoran (18 ani) s-a calificat în turul al treilea pe tabloul rezervat juniorilor la Australian Open 2026. Clujeanul este noul fenomen din tenisul masculin românesc, iar mentorul său este fostul antrenor al legendarului Roger Federer, croatul Ivan Ljubicic.</p>
<p>Sportivul legitimat la Clubul Transilvania se antrenează la Academia lui Ljubicic, cunoscută și ca „academia perlelor” din Croația.</p>
<p>În turul inaugural de la Australian Open, Todoran a trecut de românul Yannick Alexandrescu, care a decis să reprezinte Franța, <span>mutare care a zguduit lumea tenisului românesc</span>, mai ales că era considerat unul dintre cei mai talentați jucători de tenis din țară, fiind pe locul 5 mondial în rândul juniorilor.</p>
<h2><span>Cine este Matei Todoran, noul fenomen din tenisul masculin românesc</span></h2>
<p>Matei Todoran este noul fenomen al tenisului masculin românesc și este singurul reprezentant al României la turneul dedicat juniorilor în cadrul Australian Open, unde s-a calificat în turul al treilea. Todoran se antrenează în Croația, la Academia lui Ivan Ljubicic (46 de ani), fostul antrenor al lui Roger Federer (44 de ani).</p>
<p>În runda inaugurală de la Melbourne, Todoran a trecut de principalul favorit, Yannick Alexandrescu, românul care reprezintă Franța, cu scorul de 7-6 (5), 6-2. Meciul a avut un prim set echilibrat, iar în startul celui secund Alexandrescu a avut nevoie de time-out medical, din cauza unei accidentări survenite la nivelul gleznei.</p>
<p>În turul al doilea, Todoran s-a confruntat cu germanul de origine croată Oliver Majdandzic, venit din calificări, pe care l-a învins cu 7-5, 6-3.</p>
<p>Alături de Majdandzic trebuia să joace, astăzi, pe tabloul de dublu, însă meciul a fost anulat, Todoran concentrându-se acum doar pe parcursul competiție de simplu.</p>
<p>În turul următor, elevul lui Ivan Ljubicic va juca împotriva lui Kay Thompson (Hong Kong).</p>
<p>Sponsorul tehnic al lui Todoran este New Balance, compania cu care Ivan Ljubicic este în relație încă de <span>pe vremea când îl antrena pe Roger Federer,</span> din 2016 până la retragerea sa din 2022. Alături de croat, Federer a reușit să obțină ultimele trei din cele 20 de titluri majore, Australian Open 2017, Wimbledon 2017 și Australian Open 2020.</p>
<h2><span>Performanțele lui Matei Todoran</span></h2>
<p>Matei Todoran ocupă locul 1.810 ATP la nivel de seniori, în timp ce în clasamentul juniorilor se află pe locul 32 ITF Juniori, aceasta fiind cea mai bună clasare a sa.</p>
<p>Cel mai notabil rezultat al jucătorul român, care practică acest sport de la vârsta de 6 ani, este cel obținut în 2025, când a ajuns în semifinalele turneului J300 College Park și a încheiat anul pe locul 54 în clasamentul combinat al juniorilor.</p>
<p>Principala „armă” a lui Todoran este forehandul, românul preferând să dicteze ritmul punctelor din spatele liniei de fund, dar și să caute în mod constant oportunitatea de a scurta punctele și de a pune presiune pe adversar prin loviturile decisive în lung de linie.</p>
<p>De asemenea, Todoran este agresiv pe retur, în special pe serviciul al doilea al adversarului. Această mentalitate ofensivă i-a permis până acum să obțină rezultate notabile pe hard.</p>
<p>Matei Todoran se pregătește la Academia Ljubicic, pe care o consideră „a doua sa casă”, iar antrenamentele de aici, unde sunt atât terenuri de zgură, cât și de hard, au avut un impact important asupra jocului său, obținând deja un prim trofeu în acest început de an, primul său titlul profesionist la dublu, la Monastir (Tunisia).</p>
<p>Antrenorul de zi cu zi a lui Todoran este Melos Nallbani, însă românul beneficiază în mod direct de mentoratul lui Ljubicic, fost număr 3 ATP. Relația lui Todoran cu Ljubicic este una bazată pe încredere totală în echipă, dar și în procesul de pregătire, nu doar pe talentul de care dă dovadă sportivului român.</p>

]]></description>
    </item>
    <item>
      <title>TENIS Cea mai surprinzătoare eliminare de până acum la Australian Open a stârnit entuziasmul lui CTP: „Astăzi am trăit o bucurie”</title>
      <link>https://www.prosport.ro/alte-sporturi/tenis/cea-mai-surprinzatoare-eliminare-de-pana-acum-la-australian-open-a-starnit-entuziasmul-lui-ctp-astazi-am-trait-o-bucurie-20369638</link>
      <description><![CDATA[<img src="https://www.prosport.ro//wp-content/uploads/2026/01/Cea-mai-surprinzatoare-eliminare-de-pana-acum-la-Australian-Open-l-a-entuziasmat-pe-CTP-e1769350791349.jpg"/><br/><p>Duminică s-a produs cea mai mare surpriză de până acum la Australian Open 2026, după ce Mirra Andreeva, a 8-a favorită, a părăsit competiția în optimile de finală.</p>
<p>Meciul dintre Mirra Andreeva, sportivă din Rusia în vârstă de doar 18 ani, și experimentata ucraineană Elina Svitolina (31 de ani) a avut o încărcătură aparte, în contextul războiului care zguduie în continuare Ucraina.</p>
<p>Astfel, victoria Elinei Svitolina contra Mirrei Andreeva a fost primită cu satisfacție de susținătorii Ucrainei, inclusiv de<span> gazetarul român</span> Cristian Tudor Popescu (69 de ani).</p>
<h2><span>Victoria surpriză a Elinei Svitolina contra Mirrei Andreeva de la Australian Open l-a bucurat pe CTP</span></h2>
<p>Puțini se așteptau ca Elina Svitolina să o învingă pe Mirra Andreeva, în condițiile în care rusoaica se afla în mare formă. În faza precedentă, Andreeva trecuse de o reprezentantă a României, Gabriela Ruse (79 WTA), cu scorul de 6-3, 6-4. Contrar așteptărilor, Svitolina, sportivă aflată pe locul 12 mondial, a răzbunat-o pe Ruse, învingând-o fără drept de apel pe Andreeva, cu 6-2, 6-4.</p>
<p>Iar Cristian Tudor Popescu a avut o reacție plină de entuziasm la finalul partidei: „Ucraina învinge Rusia. Astăzi am trăit o bucurie, după meciul de la Australian Open în care jucătoarele nu-și dau mâna la sfârșit, trec una pe lângă cealaltă, fără să se privească. Ucraineanca Elina Svitolina a învins-o clar și sec, 6-2, 6-4, pe mult mai tânăra rusoaică Mirra Andreeva, vedeta momentului, aflată pe locul 8 mondial.</p>
<p>Știu că asta nu-i aduce la viață pe ucrainenii uciși în blocurile lor din Kiev sau Harkov de rachetele și dronele păcii lui Putin, dar am nevoie și de astfel de sentimente în afara rațiunii…”, a transmis CTP, prin intermediul unei postări pe contul său de Facebook.</p>
<h2><span>Ce urmează pentru Elina Svitolina după ce a învins-o pe Mirra Andreeva</span></h2>
<p>După ce a eliminat-o pe Mirra Andreeva, la capătul unei ore și 24 de minute de joc, Elina Svitolina se va întâlni în sferturi la Australian Open cu Coco Gauff. Americanca are statut de cap de serie numărul 3 la Australian Open.</p>
<p>Campioana en-titre a <span>turneului de la Antipozi</span> este Madison Keys (SUA, favorită 9), care în optimile de finală va disputa un duel 100% american cu Jessica Pegula, favorita 6 de la Melbourne.</p>
<p>Aryna Sabalenka, principala favorită, a acces duminică dimineață în sferturile de finală, după ce a dispus în minimum de seturi de Victoria Mboko (Canada, favorită 17), cu scorul de 6-1, 7-6(1). Pentru bielorusă urmează un duel interesant cu surpriza turneului, Iva Jovic (SUA, favorită 29).</p>

]]></description>
    </item>
    <item>
      <title>TENIS Culmea culmilor pentru tenismenul sponsorizat de Ion Țiriac! A lăsat România pentru Franța, dar a fost învins de un român la Australian Open</title>
      <link>https://www.prosport.ro/alte-sporturi/tenis/culmea-culmilor-pentru-tenismenul-sponsorizat-de-ion-tiriac-a-lasat-romania-pentru-franta-dar-a-fost-invins-de-un-roman-la-australian-open-20369672</link>
      <description><![CDATA[<img src="https://www.prosport.ro//wp-content/uploads/2026/01/Tenismenul-sponsorizat-de-Ion-Tiriac-invins-de-un-roman-la-Australian-Open.jpg"/><br/><p>Yannick Alexandrescu, tânărul minune în vârstă de 18 ani care și-a schimbat cetățenia sportivă, iar acum evoluează pentru Franța, a suferit o înfrângere total neașteptată, chiar împotriva unui român.</p>
<p>Yannick Alexandrescu, fiul fostului comentator de Formula 1 Miki Alexandrescu, a reprezentat România până la vârsta de 18 ani, fiind sponsorizat de Fundația lui Ion Țiriac. Văzut drept o mare speranță a tenisului și <span>comparat cu Ilie Năstase</span>, tânărul a renunțat la steagul României la începutul lunii decembrie 2025, iar acum reprezintă Franța.</p>
<p>Alexandrescu a mers, astfel, la primul turneu de Grand Slam din postura de jucător al Franței, intrând în concursul juniorilor de la Australian Open ca favorit principal.</p>
<h2><span>Favorit principal la Australian Open, tânărul care a renunțat la România pentru Franța a fost învins chiar de un român</span></h2>
<p>În mod paradoxal, Yannick Alexandrescu a întâlnit un jucător român, pe Matei Todoran, în runda inaugurală de la Australian Open, rezultatul meciului fiind neverosimil. Yannick a fost învins duminică în minimum de seturi de fostul său conațional, scor 7-6(5), 6-2.</p>
<p>Eliminarea lui Alexandrescu de către Todoran a fost cu atât mai surprinzătoare cu cât între cei doi este o diferență de 30 de locuri în clasamentul mondial al juniorilor. Yannick Alexandrescu este clasat pe locul 2 mondial, în timp ce Matei Todoran ocupă poziția 32.</p>
<p>Matei este singurul român prezent pe tabloul de simplu al concursului juniorilor de la Australian Open. A început să joace tenis la 6 ani, iar suprafața sa preferată este hardul, pe care se desfășoară și turneul de la Melbourne. Todoran se va duela în faza următoare cu germanul Oliver Majdandzic (17 ani, locul 63 mondial, la juniori).</p>
<div class="wp-caption alignnone" id="attachment_20369702" style="width: 1090px"><img alt="" aria-describedby="caption-attachment-20369702" class="wp-image-20369702 size-full" decoding="async" height="613" sizes="(max-width: 1080px) 100vw, 1080px" src="https://www.prosport.ro//wp-content/uploads/2026/01/Matei-Todoran.jpg" srcset="https://www.prosport.ro/wp-content/uploads/2026/01/Matei-Todoran.jpg 1080w, https://www.prosport.ro/wp-content/uploads/2026/01/Matei-Todoran-768x436.jpg 768w" width="1080"/><p class="wp-caption-text" id="caption-attachment-20369702">Matei Todoran (foto dreapta) l-a învins pe Yannick Alexandrescu în primul tur la Australian Open, în concursul juniorilor. Sursă foto: Matei Todoran Instagram.</p></div>
<h2><span>De ce a renunțat Yannik Alexandrescu să mai reprezinte România</span></h2>
<p>Yannick Alexandrescu a surprins pe toată lumea anunțând că renunță la România în favoarea Franței. Principalul motiv a fost faptul că Federația Franceză de Tenis (FFT) îi oferă condiții mult mai bune decât cele din țara noastră: „Sigur că ne pare foarte rău pentru că am pierdut un jucător de excepție, cu performanțe deosebite la nivel de juniori.</p>
<p>În al doilea rând, el are și pașaport francez de mai mult timp. Iar în al treilea rând, nu trebuie să omitem faptul că Federația Franceză de Tenis a avut buget pentru 2024, atenție, 460 de milioane de euro, în timp ce întreg Ministerul Sportului din România (n.r. – Agenția Națională pentru Sport) a avut vreo 25 de milioane de euro, pentru toate cele 73 de federatii. În timp ce Federația de tenis a avut 0 lei și, să nu uităm, în ultimii 8 ani, finanțarea sistată.</p>
<p>Nu mi-a zis nimic personal. N-am știut absolut nimic, a fost o surpriză și pentru noi. Dar, având în vedere ce v-am spus, legat de buget, sigur că șansele lui de dezvoltare ca și sportiv sunt mai mari acolo. Îi doresc mult succes și în primul rând trebuie să fie sănătos pentru a putea obține performanțele pe care și le dorește”, a precizat George Cosac, președinte Federației Române de Tenis (FRT), pentru <span>ProSport.</span></p>

]]></description>
    </item>
  </channel>
</rss>
