<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„A devenit toxică”. Stefanos Tsitsipas a dezvăluit de ce relația cu tatăl lui l-a afectat</title>
      <link>https://www.prosport.ro/alte-sporturi/tenis/a-devenit-toxica-stefanos-tsitsipas-a-dezvaluit-de-ce-relatia-cu-tatal-lui-l-a-afectat-20193480</link>
      <description><![CDATA[<img src="https://www.prosport.ro/wp-content/uploads/2025/06/„A-devenit-toxica.-Stefanos-Tsitsipas-a-dezvaluit-de-ce-relatia-cu-tatal-lui-l-a-afectat.jpg"/><br/><p>Stefanos Tsitsipas a povestit cât de mult l-a afectat relația profesională avută cu tatăl său, Apostolos Tsitsipas, cei doi terminând colaborarea în vara trecută.</p>
<p>Jucătorul de tenis grec merge până acolo și spune că legătura lor devenise „toxică” în ultimul timp și s-a văzut astfel să ia decizia capitală în această privință.</p>
<h2><span>Stefanos Tsitsipas a vorbit despre relația „toxică” cu tatăl său</span></h2>
<p>Stefanos Tsitsipas a dezvăluit recent că a fost <span>extrem de afectat de relația profesională avută cu tatăl său</span>, Apostolos Tsitsipas, cei doi rupând colaborarea în vara anului trecut.</p>
<p>Jucătorul de tenis grec merge până acolo și spune că legătura cu părintele său devenise „toxică” în ultimul timp și astfel s-a văzut nevoit să pună piciorul în parg și să întrerupă colaborarea, potrivit <span>tennisworldusa.org</span>.</p>
<p>Totul se întâmpla în urmă cu aproximtiv un an, deși existau și atunci dovezi că între cei doi Tsitsipas lucrurile nu merg deloc bine. Apoi, a venit Masters-ul de la Montreal, iar sportivul a strigat în direcția tatăl său și l-a făcut pe acesta să părăsească loja.</p>
<p>După ce a pierdut acel meci, împotriva lui Kei Nishikori, grecul șl-a ironizat tatăl în fața reporterilor, spunând că Apostolos „nu a fost inteligent” în gestionarea anumitor situații. Chiar a doua zi, Tsitsipas a anunțat că nu va continua să lucreze cu tatăl său pe post de antrenor</p>
<p>„S-a ajuns la un punct în care tenisul a devenit mai mult un obstacol și, oricât de rău ar suna, cred că relația a devenit chiar toxică într-un fel. Am simțit toxicitatea întregii situații”, a spus jucătorul în vârstă de 26 de ani la The Changeover Podcast.</p>
<p><img alt="" class="size-large wp-image-20193503" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/06/7978079-Hepta_Mediafax_Foto-DPA_Hepta-2048x1365.jpg 2048w" width="1400"/></p>
<h2><span>Cum se înțeleg acum cei doi. „I-a fost foarte greu să accepte”</span></h2>
<p>Colaborarea dintre Tsitsipas și tatăl său nu s-a încheiat în termeni deloc buni, mai ales la scurt timp după „ruptură”, când părintelui nu îi venea să creadă că a fost dat afară de fiul său.</p>
<p>Cu toate acestea, <span>dublu finalist de Grand Slam</span> a recunoscut la sfârșitul anului trecut că s-a simțit prost că a vorbit despre tatăl său în felul în care a făcut-o. Totuși, acesta susține acum că relația cu părintele său s-a ameliorat în ultimul timp.</p>
<p>„Relația noastră s-a îmbunătățit de fapt în ultimele două luni. A fost foarte greu și dificil la început când ne-am despărțit… I-a fost foarte greu să accepte că nu mai face parte din cercul meu apropiat. El este încă tatăl meu și este încă cineva care îmi rămâne drag și apropiat”, a concluzionat Tsitsipas.</p>
<p> </p>
<p> </p>

]]></description>
    </item>
    <item>
      <title>„Uită-te la mine, porcule!”. Moment șocant între jucătorii ATP, la fileu</title>
      <link>https://www.prosport.ro/alte-sporturi/tenis/uita-te-la-mine-porcule-moment-socant-intre-jucatorii-atp-la-fileu-20193494</link>
      <description><![CDATA[<img src="https://www.prosport.ro/wp-content/uploads/2025/06/„Uita-te-la-mine-porcule.-Moment-socant-intre-jucatorii-ATP-la-fileu-e1749659041141.jpg"/><br/><p>Un moment incredibil a avut loc între doi jucători de tenis, chiar la fileu, la tradiționala strângere de mână de la finalul meciului pe care l-au disputat.</p>
<p>Veteranul italian Fabio Fognini, care este recunoscut pentru ieșirile vulcanice pe care le are în timpul partidelor pe care le dispută, l-a jignit pe francezul Corentin Moutet</p>
<h2><span>Ce i-a spus Fognini lui Moutet, la finalul meciului</span></h2>
<p>Italianul Fabio Fognini și francezul Corentin Moutet s-au întâlnit în primul tur al turneului ATP 250 de la Stuttgart. Moutet a reușit să se impună în două seturi, scor 6-1, 6-3, într-un meci care a durat mai puțin de o oră, iar această înfrângere nu i-a picat prea bine veteranului în vârstă de 38 de ani.</p>
<p>La finalul partidei, la celebra strângere de mână de la fileu, Fognini a răbufnit și și-a jignit adversarul. Italianul s-a apropiat de francezul Moutet, căruia i-a transmis un mesaj șocant: „Uită-te la mine, porcule!”.</p>
<p>În acel moment, sportivul din Franța, vizibil șocat de ceea ce a auzit, l-a întrebat pe Fognini dacă l-a jignit, iar italianul a confirmat cele spuse cu doar câteva secunde în urmă. <span>Tensiunea dintre cei doi sportivi </span>a fost vizibilă, iar un arbitru s-a apropiat de ei pentru a calma spiritele.</p>
<p>Acest moment a fost surprins de camerele de filmat și a devenit imediat viral în mediul online. Chiar dacă Moutet este și el recunoscut pentru temperamentul vulcanic pe care îl are, a ales să nu riposteze, dar a purtat mai multe discuții cu oficialii.</p>
<p>Fabio Fognini a fost criticat de mai mulți specialiști pentru replica pe care i-a adresat-o lui Corentin Moutet dar, până la ora redactării articolului, nu a fost sancționat.</p>
<h2><span>Fabio Fognini, recunoscut pentru temperamentul vulcanic</span></h2>
<p><span>Nu este pentru prima oară când Fabio Fognini are un astfel de comportament </span>în timpul unui turneu. La Wimbledon, în 2019, acesta a spus că își dorește să „explodeze o bombă” pe terenul pe care juca, din cauza frustrării. Din cauza acestei declarații, sportivul a fost amendat. La Tokyo, în anul 2021, acesta a fost acuzat de remarci homofobe. Ulterior, italianul și-a cerut scuze pentru afirmațiile pe care le-a făcut.</p>

]]></description>
    </item>
    <item>
      <title>Televiziunea a renunțat la controversatul star înainte de turneu</title>
      <link>https://www.prosport.ro/alte-sporturi/tenis/televiziunea-a-renuntat-la-controversatul-star-inainte-de-turneu-20193622</link>
      <description><![CDATA[<img src="https://www.prosport.ro/wp-content/uploads/2025/06/Televiziunea-a-renuntat-la-controversatul-star-inainte-de-turneu-1400x778.jpg"/><br/><p>Controversatul Nick Kyrgios a primit o veste proastă înaintea ediției din 2025 a turneului de la Wimbledon. Nu va mai putea comenta meciurile la TV.</p>
<p>BBC a decis să pună capăt colaborării, pe fondul reacțiilor dure apărute în spațiul public. Inclusiv oamenii politici s-au arătat indignați de prezența australianului la microfonul postului.</p>
<p>Acesta nu traversează o perioadă bună nici din punct de vedere sportiv. Deși spera să evolueze pe iarba londoneză, va trebui să mai aștepte, din cauza problemelor medicale cu care se confruntă.</p>
<h2><span>Nick Kyrgios nu va mai comenta meciurile de la Wimbledon. BBC a renunțat la serviciile sale</span></h2>
<p>În 2024, Kyrgios a comentat meciuri pentru BBC, dar a avut parte de o mulțime de critici, întrucât <span>a recunoscut că a agresat-o fizic pe fosta iubită</span>, Chiara Passari. Nu a contat nici măcar faptul că instanța din Canberra a catalogat incidentul drept minor și nepremeditat.</p>
<blockquote><p>„BBC ar trebui să se ruşineze de această numire. Este o ruşine şi arată dispreţul total pe care radiodifuzorul nostru naţional îl are pentru femei”, a declarat deputatul conservator Caroline Nokes.</p></blockquote>
<p>Prin urmare, postul de televiziune a decis să-l excludă din echipa de comentatori pentru Wimbledon 2025, turneul care va avea loc între 30 iunie și 13 iulie. La fel au procedat și cei de la ESPN, cu care a colaborat pe parcursul Australian Open.</p>
<h2><span>Kyrgios, val de critici la adresa lui Sinner: „Chiar credeți că există naivitatea asta?”</span></h2>
<p>În ultima perioadă, Nick Kyrgios a ieșit la rampă <span>printr-o serie de atacuri la adresa liderului mondial, Jannik Sinner</span>, care a fost protagonistul unui caz de dopaj. Explicațiile oficiale referitoare la testul pozitiv nu l-au convins.</p>
<blockquote><p>„Sinner este numărul unu în lume. Chiar credeți că își angajează un fizioterapeut pentru sute de mii de dolari și că acel fizioterapeut va umbla cu un bisturiu în geantă, fără protecție, și că va umbla aiurea? O să-și taie degetul și o să aplice cremă fără ca el să știe?</p>
<p> </p>
<p>Chiar credeți că la nivelul de număr 1 mondial există naivitatea asta? Oamenii ăștia sunt extrem de riguroși, nici măcar un strop de alcool nu beau. Și acum vor să ne facă să credem că nu știau nimic?”, a spus jucătorul din Antipozi.</p></blockquote>
<p>De asemenea, acesta a pus la îndoială integritatea sportivă a polonezei Iga Swiatek, catalogând implicarea ei într-un scandal de dopaj drept dezgustătoare pentru tenis. „Pictează o imagine oribilă. Toată lumea știe asta, dar nimeni nu vrea să vorbească. Este oribil”, a mai spus Kyrgios.</p>

]]></description>
    </item>
    <item>
      <title>Coco Gauff, șocată de comentariile deloc fair-play pe care Aryna Sabalenka le-a făcut după eșecul de la Roland Garros: „Am fost surprinsă”</title>
      <link>https://www.prosport.ro/alte-sporturi/tenis/coco-gauff-socata-de-comentariile-deloc-fair-play-pe-care-aryna-sabalenka-le-a-facut-dupa-esecul-de-la-roland-garros-am-fost-surprinsa-20193417</link>
      <description><![CDATA[<img src="https://www.prosport.ro/wp-content/uploads/2025/06/Coco-Gauff-socata-de-comentariile-deloc-fair-play-pe-care-Aryna-Sabalenka-le-a-facut-dupa-esecul-de-la-Roland-Garros-„Am-fost-surprinsa.jpg"/><br/><p>Coco Gauff a reacționat după ce a văzut comentariile lipsite de fair-play ale adversarei sale din finala de la Roland Garros.</p>
<p>Americanca în vârstă de 21 de ani <span>a dat lovitura la Openul Francez</span> în fața mult mai experimentatei jucătoare, Aryna Sabalenka. Coco Gauff a revenit spectaculos în meci și s-a impus la capătul unei finale maraton de aproape trei ore. La conferința după meci, Sabalenka a avut o „remarcă” la adresa adversarei care a șocat-o pe Coco Gauff, dar americanca nu pare să aibă resentimente, înțelegând frustrarea finalistei de la Roland Garros.</p>
<h2><span>Coco Gauff, despre comentariile răutăcoase ale Arynei Sabalenka: „Am fost surprinsă”</span></h2>
<p>Cel de-al patrulea turneu de Grand Slam al anului a oferit două finale de senzație. La masculin, Carlos Alcaraz a avut o revenire spectaculoasă în fața liderului ATP, Jannik Sinner. În finala feminină, Aryna Sabalenka a câștigat primul set, dar <span>Coco Gauff a întors soarta meciului</span> în favoarea sa și s-a impus cu 6-7, 6-2, 6-4, după două ore și 38 de minute.</p>
<p>Aryna Salalenka a pierdut prima finală din carieră la Roland Garros. În cadrul Openului Francez, sportiva bielorusă a fost în formă maximă, dar a întâlnit o adversară extrem de bine motivată în marea finală. La scurt timp după meci, Sabalenka nu și-a putut stăpâni frustrarea și a spus despre Coco Gauff că „nu a jucat incredibil”. A mai precizat și că americanca nu ar fi câștigat această finală dacă de cealaltă parte a fileului se afla Iga Swiatek. Liderul mondial WTA a cedat în semifinale în fața bielorusei, scor 7-6, 4-6, 6-0.</p>
<p>Coco Gauff s-a arătat surprinsă de reacția adversarei sale de la Paris, dar pune totul pe seama stării emoționale de după meci.</p>
<blockquote><p>„Am fost puțin surprinsă de comentarii și de tot ce s-a spus, dar o să-i dau prezumția de nevinovăție. Sunt sigură că a fost o zi emoționantă, un meci emoționant. Știu că probabil era destul de afectată după acel meci, a fost o înfrângere dureroasă”, a declarat noua dublă campioană de Grand Slam la emisiunea Good Morning America.</p></blockquote>
<h2><span>Aryna Sabalenka a revenit la gânduri mai bune: „Îi recunosc meritele”</span></h2>
<p>Tripa câștigătoare de Grand Slam a revenit a doua zi cu un nou mesaj pe rețelele de socializare. Și-a dat seama că reacția ei nu a fost potrivită și de această dată a felicitat-o pe Coco Gauff.</p>
<blockquote>
<p data-end="1780" data-start="1594">„Coco s-a adaptat mult mai bine condițiilor decât mine și a meritat pe deplin victoria. A fost jucătoarea mai bună ieri și vreau să îi recunosc meritele”, a scris jucătoarea din Belarus.</p>
</blockquote>

]]></description>
    </item>
    <item>
      <title>Absolut spectaculos. Cum arată acum jucătoarea care s-a retras brusc şi a fugit din țară</title>
      <link>https://www.prosport.ro/alte-sporturi/tenis/absolut-spectaculos-cum-arata-acum-jucatoarea-care-s-a-retras-brusc-si-a-fugit-din-tara-20193101</link>
      <description><![CDATA[<img src="https://www.prosport.ro/wp-content/uploads/2025/06/Absolut-spectaculos.-Cum-arata-acum-jucatoarea-care-s-a-retras-brusc-si-a-fugit-din-tara.jpg"/><br/><p>Camila Giorgi (33 de ani), care s-a retras brusc din cariera de jucătoare profesionistă de tenis, continuă să interacționeze cu fanii ei prin intermediul platformelor de socializare.</p>
<p>La momentul retragerii, s-a vehiculat ca italianca a fugit din țară din cauza unor probleme cu Fiscul. Însă, acum a pozat într-un restaurant select din Milano și a făcut impresie.</p>
<h2><span>Ce mai face Camila Giorgi, jucătoarea de tenis care s-a retras brusc și despre care s-a spus că a fost „vânată” de Fiscul din Italia</span></h2>
<p>În martie 2024, imediat după ce a luat parte la turneele Indian Wells și Miami Open, ambele din SUA, <span>Camila Giorgi s-a retras brusc din tenis și s-a vehiculat că nu va mai reveni în Italia, din cauza unor datorii pe care le-ar fi avut la Fiscul din Peninsulă</span>.</p>
<p>Ulterior nu au mai apărut detalii cu privire la vehiculata <span>„vânătoare” a Fiscului din Italia</span>, însă un lucru a fost cert. Camila Georgi s-a retras din „sportul alb” și nu a mai revenit în circuitul WTA.</p>
<p>Faptul că nu mai ia parte la turnee internaționale nu pare să o afecteze pe italiancă din punct de vedere financiar. Camila Giorgi a profitat mereu de aspectul ei fizic și a cochetat cu modelingul. În plus, pe rețelele de socializare beneficiază de o comunitate importantă, doar pe Instagram având aproape 1.000.000 de urmăritori.</p>
<p>Pe platforma de socializare menționată, în descrierea profilului, Camila Giorgi chiar precizează că poate fi contactată pe adresa de e-mail pentru eventuale colaborări.</p>
<p>Cât despre relația dintre ea și țara natală, aceasta pare să fie una normală. Camila Georgi se află în Italia, iar recent a fost la un restaurant select din Milano, cu specific japonez, unde s-a pozat în câteva ipostaze incendiare.</p>
<p>Fotografiile au fost postate și pe <span>pagina ei de Instagram</span>, alături de următoarea descriere:</p>
<blockquote><p>Vise plăcute”, a scris Camila Georgi, imaginile cu ea reușind să adune aproape 20.000 de aprecieri în mai puțin de 24 de ore.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DKudty6oUuS/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by 🎀 𝓒𝓪𝓶𝓲𝓵𝓪 𝓖𝓲𝓸𝓻𝓰𝓲 🎀 (@camila_giorgi_official)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Cum arată cariera lui Camila Georgi din tenisul profesionist</span></h2>
<p>În apogeul carierei, respectiv în anul 2018, Camila Georgi a izbutit să ocupe poziția numărul 26 în clasamentul WTA.</p>
<p>La nivel de turnee de Grand Slam, cea mai notabilă performanță consemnată în dreptul ei este calificarea în sferturile de finală de la Wimbledon 2018.</p>
<p>Camila Giorgi a câștigat 4 titluri în circuitul WTA, iar în total a înregistrat 430 de victorii și 319 înfrângeri.</p>
<p>La capitolul câștiguri financiare, potrivit <span>WTATennis.com</span>, Camila Giorgi a adunat în întreaga ei carieră, exclusiv din turnee, suma de 6.420.100 de dolari.</p>
<blockquote><p>Anunț formal, cu bucurie, că m-am retras din tenis. Sunt foarte recunoscătoare pentru iubirea și sprijinul vostru, al fanilor, din toți acești ani. Voi purta cu mine toate aceste frumoase amintiri. Au fost multe zvonuri neadevărate despre planurile mele de viitor. Abia aștept să vă ofer mai multe informații despre viitoarele oportunități. Va fi o bucurie să îmi împart viața cu voi, așa că hai să continuăm această călătorie împreună”, a scris Camila Giorgi, pe Instagram, în martie 2024.</p></blockquote>

]]></description>
    </item>
  </channel>
</rss>
