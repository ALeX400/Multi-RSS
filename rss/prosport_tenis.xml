<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Fosta speranță a circuitului WTA s-a făcut călugăriță și a explicat motivul: „M-am simțit atrasă în mod special de surori”. FOTO</title>
      <link>https://www.prosport.ro/alte-sporturi/tenis/fosta-speranta-a-circuitului-wta-s-a-facut-calugarita-si-a-explicat-motivul-m-am-simtit-atrasa-in-mod-special-de-surori-foto-20354317</link>
      <description><![CDATA[<img src="https://www.prosport.ro//wp-content/uploads/2026/01/Fosta-speranta-a-circuitului-WTA-s-a-facut-calugarita-si-a-explicat-motivul-1-e1767367198880.jpg"/><br/><p>O fostă jucătoare profesionistă de tenis, care a participat inclusiv la Australian Open, a ales viața monahală, luându-i prin surprindere pe fanii sportului alb.</p>
<p>Olivia Lukaszewicz, în vârstă de 37 de ani, și-a schimbat complet viața față de perioada în care juca tenis: și-a lăsat familia în țara natală pentru a deveni călugăriță.</p>
<p>Lukaszewicz a fost considerată o speranță de către conaționalii ei, iar <span>organizatorii Australian Open</span> i-au acordat un wild card la ediția din 2004. Astfel, la doar 15 ani, Olivia a trăit un moment memorabil, întâlnindu-se în primul tur cu legendara Justine Henin (Belgia).</p>
<h2><span>A jucat împotriva lui Justine Henin la Australian Open, dar a ales viața monahală</span></h2>
<p>Olivia Lukaszewicz a fost învinsă cu 6-0, 6-0 de Justine Henin, însă la următoarea ediție a Australian Open și-a spălat rușinea, câștigând un meci în calificări, 6-1, 2-6, 6-4, în fața Jarmilei Wolfe. Cu toate acestea, Olivia nu a reușit să ajungă în elita tenisului, retrăgându-se din activitate la doar 22 de ani.</p>
<p>A urmat o perioadă de frământări, după care fosta speranță a tenisului și-a găsit calea, mergând la o cunoscută congregație religioasă feminină din Germania. Asta deși în tinerețe își dorea foarte mult să-și întemeieze o familie: „În multe privințe, decizia de a renunța la tenis a fost foarte dificilă pentru mine, dar în același timp m-a umplut de speranță, pentru că dorința mea cea mai profundă a fost întotdeauna să mă căsătoresc și să am o familie. Mi-am dorit mult o relație conjugală și să fiu mamă.</p>
<p>Nu puteam înțelege de ce Dumnezeu făcea ca o dorință atât de bună și frumoasă precum căsătoria să fie atât de greu de atins pentru mine. Eram într-un punct foarte jos al vieții mele, treceam printr-o perioadă extrem de dificilă și eram supărată pe Dumnezeu, ca și cum ar fi fost vina Lui”, și-a început Olivia povestirea, potrivit <span>Catholic Outlook</span>.</p>
<div class="wp-caption alignnone" id="attachment_20354335" style="width: 1034px"><img alt="" aria-describedby="caption-attachment-20354335" class="wp-image-20354335 size-full" decoding="async" fetchpriority="high" height="848" sizes="(max-width: 1024px) 100vw, 1024px" src="https://www.prosport.ro//wp-content/uploads/2026/01/Olivia-Lukaszewicz-2.jpg" srcset="https://www.prosport.ro/wp-content/uploads/2026/01/Olivia-Lukaszewicz-2.jpg 1024w, https://www.prosport.ro/wp-content/uploads/2026/01/Olivia-Lukaszewicz-2-768x636.jpg 768w" width="1024"/><p class="wp-caption-text" id="caption-attachment-20354335">Olivia Lukaszewicz (foto stânga), alături de Surorile de Maria de la Schonstatt. Sursă foto: Catholic Outlook.</p></div>
<h2><span>Olivia Lukaszewicz a explicat cum a luat decizia de a se face călugăriță: „Nu m-am mai uitat înapoi”</span></h2>
<p>În mijlocul acestei stări de deznădejde, ea a simțit nevoia să vorbească cu cineva și a avut curajul de a se adresa unui preot paroh, care a devenit, din acel moment, îndrumătorul ei spiritual: „Am trecut printr-o perioadă de trei luni care mă va uimi pentru totdeauna. Prin căile Sale misterioase, Dumnezeu m-a condus spre înțelegerea faptului că a fi soție și mamă nu se rezumă doar la planul natural. Dumnezeu mă chema la El, să-L primesc pe Isus Hristos ca pe cel mai frumos Mire posibil și să devin mamă spirituală pentru mai mulți copii decât aș fi putut naște în mod firesc”.</p>
<p>Fosta sportivă e explicat cum a ajuns să se alăture Surorilor de Maria Schoenstatt: „În cele din urmă, m-am simțit atrasă în mod special de Surorile de Maria Schoenstatt, datorită poveștii mele de viață și legăturii profunde pe care o aveam cu Maica Domnului. Am început acolo și nu m-am mai uitat înapoi, în ciuda numeroaselor sacrificii pe care această cale le-a presupus”, a adăugat Lukaszewicz. În cei aproape patru ani petrecuți în străinătate, ea s-a întors acasă o singură dată, pentru scurt timp, în septembrie 2023, pentru a participa la hirotonirea preoțească a singurului ei frate, Matthew Lukaszewicz. Acesta slujește acum ca preot asistent în Parohia Sfânta Familie din Mosman, în Arhiepiscopia de Sydney.</p>
<p>Recent, Olivia s-a întors din nou în Australia, de această dată pentru o perioadă mai lungă, stabilindu-se la casa provincială din Mount Schoenstatt, Mulgoa, unde îi slujește pe oamenii din Sydney: „Nu mi-am imaginat niciodată o astfel de viață pentru mine. De multe ori încă nu pot să cred unde m-a condus Dumnezeu și în ce moduri a făcut-o, dar am deplină încredere că El are motivele Sale și acest lucru îmi este suficient. În ciuda tuturor sacrificiilor, simt o bucurie imensă și o pace lăuntrică greu de descris, știind că spun zilnic un «da» plin de bucurie voinței lui Dumnezeu”, a concluzionat Olivia Lukaszewicz.</p>

]]></description>
    </item>
    <item>
      <title>Cătălin Oprișan a spus ce gândesc românii despre Simona Halep: „Lasă-mă și cu figuranta asta”</title>
      <link>https://www.prosport.ro/alte-sporturi/tenis/simona-halep/catalin-oprisan-a-spus-ce-gandesc-romanii-despre-simona-halep-lasa-ma-si-cu-figuranta-asta-20354488</link>
      <description><![CDATA[<img src="https://www.prosport.ro//wp-content/uploads/2026/01/Catalin-Oprisan-a-spus-ce-gandesc-romanii-despre-Simona-Halep-1400x784.jpg"/><br/><p>Jurnalistul Cătălin Oprișan s-a referit la modul în care este privită fosta mare jucătoare română de tenis Simona Halep de către români.</p>
<p>Retrasă din activitate în februarie 2025, Simona Halep a fost considerată figurantă de către mulți români. Cătălin Oprișan argumentează că e și vina fostei sportive.</p>
<h2><span>Simona Halep este asociată de români cu o figurantă, din punctul de vedere al lui Cătălin Oprișan</span></h2>
<p>Ziua de 4 februarie 2025 este cea în care <span>Simona Halep a pus capăt tenisului profesionist</span>. S-a retras după ce a fost învinsă cu 1-6, 1-6 în primul tur la Transylvania Open, lăsând o moșternire impresionantă, printre care două titluri de Mare Șlem, la Roland Garros în 2018 și Wimbledon, un an mai târziu.</p>
<p>Jurnalistul Cătălin Oprișan este de părere că, din cauza felului în care a administrat relația cu presa română și tinerele care îi călcau pe urme, nu a vrut să transmită mai departe ceea ce i-a dat tenisul.</p>
<p>„(n.r. Crezi că Simona Halep a fost apreciată la adevărata ei valoare?) Nu, nu. Dar, am un dar – și acum o să luăm hate o tonă: nici ea nu a făcut niciun efort. La nivel de profesionalism, nu ai ce să vorbim. N-a avut deschiderea către presă și către oameni.</p>
<p>Și acum cei care ne privesc vor spune: «Dar unde scrie că ești obligat să ai deschiderea asta? Ți se pare că Zlatan nu e fotbalist și a fost o fire deschisă? Le-a dat ălora picioare în cap, unde a fost deschis?».</p>
<p>La ceea ce ar fi făcut Simona, la tot ceea ce a creat în jurul ei – «Eu vreau să devin Simona» – cred că putea face ceva mai mult, în sensul în care face acum David Popovici”, a spus jurnalistul la podcastul <span>„2 la 1”</span>.</p>
<h2><span>Jurnalistul a pus-o la zid și pe Cristina Neagu</span></h2>
<p>Cătălin Oprișan amintește faptul că, pe 17 ianuarie, David Popovici va înota în bazinul olimpic de la Otopeni, fără să ia vreun ban, <span>în cadrul evenimentului „Sprint with the Stars”</span>, la care vor participa și alte nume mari ale natației internaționale.</p>
<p>Conceptul acestui concurs aparține lui Adam Peaty, triplu campion olimpic în probele de bras, și lui Ed Baxter. Primul va ajunge și el la Otopeni. Înotători începători, cu precădere copii, se întrec într-o primă fază între ei doar în curse scurte, de 50 de metri, la toate procedeele.</p>
<p>Cei mai rapizi 9 din fiecare grupă de vârstă trec mai departe din serii spre finale. În ultima cursă, pe culoarul din mijloc înoată una dintre vedetele invitate, plecând cu un handicap calculat în funcție de vârstă.</p>
<p>Oprișan crede că relația slabă a Simonei Halep cu presa și tinerele care-i călcau pe urme a fost cauzată și de faptul că, de-a lungul timpului, a fost manageriată de Ion Țiriac și Virginia Ruzici. În context, el a pus-o la zid și pe Cristina Neagu, retrasă din activitate tot în 2025.</p>
<p>„Ai văzut vreo fată pe stradă cu tricou cu Neagu, în viața ta? Îți spune ceva? Din ambele părți: nici din partea ei, nici din partea societății. Messi a handbalului”, a punctat Oprișan.</p>

]]></description>
    </item>
    <item>
      <title>Eva Lys și Alexander Zverev, împreună la piscină! Cum a reacționat jucătoarea numărul 1 a Germaniei la apariția imaginilor: „Acesta e motivul”</title>
      <link>https://www.prosport.ro/alte-sporturi/tenis/eva-lys-si-alexander-zverev-impreuna-la-piscina-cum-a-reactionat-jucatoarea-numarul-1-a-germaniei-la-aparitia-imaginilor-acesta-e-motivul-20354355</link>
      <description><![CDATA[<img src="https://www.prosport.ro//wp-content/uploads/2026/01/Eva-Lys-si-Alexander-Zverev-impreuna-la-piscina.jpg"/><br/><p>Eva Lys (23 de ani) și Alexander Zverev (28 de ani), componenții echipei Germaniei la competiția de tenis pe echipe United Cup, au oferit vineri imagini savuroase.</p>
<p>Jucătorii Germaniei au petrecut o zi la piscină, iar Eva Lys și Alexander Zverev s-au fotografiat împreună. Nemțoaica i-a intrigat pe fani, deoarece s-a lăsat convinsă cu greu să intre în apă, explicând ulterior motivul ezitării sale.</p>
<p>Competiția United Cup are loc între 2 și 11 ianuarie, fiind găzduită de două orașe australiene: Perth și Sydney. Echipa Germaniei, alături de Eva Lys, îi mai include pe Patrick Zahraj, Kevin Krawietz, Laura Siegemund și Mina Hodzic.</p>
<h2><span>Imagini savuroase cu Eva Lys și Alexander Zverev, împreună în piscină! Reacția nemțoaicei</span></h2>
<p>Ținând cont că vineri au beneficiat de o zi liberă, nemții s-au distrat la Wylie’s Baths, o piscină cu apă de mare, situată în apropiere de plaja Coogee, în suburbia Eastern Suburbs din Sydney.</p>
<p>Tenismenii germani au sărit toți în apă în același timp, cu excepția Evei Lys, care a intrat mai greu: „Băieți, urăsc apa, ăsta e motivul”, a comentat Eva imaginile postate pe contul oficial al competiției.</p>
<p>Fanii au apreciat fotografiile inedite, mai ales că în unele dintre ele, Eva Lys apare în piscină alături de Alexander Zverev, <span>celălalt star al echipei Germaniei. </span></p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DS_-dhpkobO/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by United Cup (@unitedcuptennis)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Neplăcerile de care a avut parte Eva Lys în circuitul WTA</span></h2>
<p>Eva Lys, sportivă de origine ucraineană, a devenit cea mai bună jucătoare de tenis a Germaniei, situându-se pe locul 40 în clasamentul mondial. Recent, Lys a povestit că viața de jucătoare profesionistă de tenis <span>vine la pachet și cu neplăceri</span>:</p>
<p>„În ultima vreme am avut de-a face și cu stalkeri care au reușit să afle adresele locurilor unde mă antrenez, hotelurile la care stau și chiar numerele camerelor.</p>
<p id="p-4">Erau, pur și simplu, obsedați de mine. Au întrecut orice limită”, a mărturisit Eva, cea care a făcut publice comentariile pline de ură la adresa ei, postând pe rețelele de socializare un colaj cu mesajele primite după meciuri.</p>

]]></description>
    </item>
    <item>
      <title>Reacția Soranei Cîrstea după ce a ajuns în Australia, pentru ultima oară în carieră: nu s-a putut bucura de Revelion. FOTO</title>
      <link>https://www.prosport.ro/alte-sporturi/tenis/reactia-soranei-cirstea-dupa-ce-a-ajuns-in-australia-pentru-ultima-oara-in-cariera-nu-s-a-putut-bucura-de-revelion-foto-20354256</link>
      <description><![CDATA[<img src="https://www.prosport.ro//wp-content/uploads/2026/01/Sorana-Cirstea-in-Australia.jpg"/><br/><p>Sorana Cîrstea (35 de ani) a transmis un mesaj de la Brisbane (Australia), înainte ca sportiva din România să ia startul în sezonul de hard australian pentru ultima oară în carieră.</p>
<p>Cîrstea, jucătoare de tenis aflată pe locul 43 WTA, se arată încrezătoare înaintea debutului său în sezonul 2026, care va fi și ultimul din cariera ei.</p>
<p>Astfel, Sorana se află pentru ultima oară în postura de jucătoare profesionistă în Australia. Principalul obiectiv rămâne, fără îndoială, turneul de Grand Slam de la Australian Open, programat în perioada 18 ianuarie – 1 februarie, însă românca își va face încălzirea la Brisbane, unde va concura între 4 și 11 ianuarie.</p>
<h2><span>Sorana Cîrstea a transmis un mesaj din Australia, înaintea ultimului sezon din carieră</span></h2>
<p>După ce s-a antrenat în complexul de la Brisbane, Sorana Cîrstea le-a transmis fanilor un mesaj din Australia: „Vă trimit gânduri bune din Brisbane”, a scris sportiva, mesajul ei însoțind fotografia în care „Sori” face semnul victoriei.</p>
<p>Anterior, Sorana Cîrstea urcase pe Instastory o imagine cu „Pat Rafter Arena”, terenul central al turneului dotat cu premii în valoare totală de 1,2 milioane de dolari.</p>
<p>Alături de Sorana, pe tabloul principal de la Brisbane se află și Jaqueline Cristian (39 WTA), în timp ce Gabriela Ruse (88 WTA) a luat startul în calificări. Gabi<span> a obținut o victorie spectaculoasă</span> vineri dimineață, în runda inaugurală, scor 6-1, 6-0 cu Alana Subasic (Australia, 537 WTA).</p>
<h2><span>De ce „nu a avut Revelion” Sorana Cîrstea</span></h2>
<p data-end="285" data-start="60">Sorana Cîrstea nu a putut petrece Revelionul în ultimii 20 de ani, fiind nevoită de fiecare dată să călătorească la turnee, în condițiile în care sezonul competițional din tenis debutează chiar în prima săptămână a anului.</p>
<p data-end="429" data-start="287">La un moment dat, partenerul româncei, Ion Țiriac Jr.,<span> a vorbit despre sacrificiile uriașe</span> pe care Sorana le-a făcut de-a lungul carierei: „28 de ani de antrenamente, peste 25 de accidentări serioase. N-a avut Crăciun, zile de naștere sau Revelion. A călătorit peste 1.000.000 de kilometri. O viață presărată cu lacrimi, dureri, îndoieli, înfrângeri grele!</p>
<p id="p-8">Și vine un moment în călătoria ei când acest zâmbet din suflet face ca totul să merite. Ceea ce ai reușit este întârziat și pe deplin meritat!”, a afirmat fiul miliardarului Ion Țiriac.</p>

]]></description>
    </item>
    <item>
      <title>Loredana Groza, mărturisire care a mișcat-o pe Simona Halep înainte ca tatăl artistei să se stingă din viață: „Îmi e foarte greu să vorbesc”</title>
      <link>https://www.prosport.ro/sport-life/loredana-groza-marturisire-care-a-miscat-o-pe-simona-halep-inainte-ca-tatal-artistei-sa-se-stinga-din-viata-imi-e-foarte-greu-sa-vorbesc-20354204</link>
      <description><![CDATA[<img src="https://www.prosport.ro//wp-content/uploads/2026/01/Loredana-Groza-marturisire-care-a-miscat-o-pe-Simona-Halep-inainte-ca-tatal-artistei-sa-se-stinga-din-viata.webp"/><br/><p>Simona Halep (34 de ani), campioana tenisului românesc, a fost martoră la un moment emoționant, când Loredana Groza (55 de ani) a vorbit despre starea tatălui ei înainte de a se stinge din viață.</p>
<p>Loredana Groza și-a înmormântat tatăl vineri, după o lungă luptă cu probleme grave de sănătate. În ultimele luni, Vasile Groza a fost internat în spital.</p>
<p>Cântăreața era afectată de situația tatălui său, lucru care s-a văzut și la<span> ultimul ei concert, „Măiastra”</span>, de la Sala Palatului, unde s-a întâlnit cu Simona Halep.</p>
<h2><span>Loredana Groza a vorbit despre tatăl ei și a emoționat-o pe Simona Halep, în timpul concertului de la Sala Palatului</span></h2>
<p>Cu mai puțin de două luni înainte ca tatăl ei să treacă în neființă, Loredana Groza a oprit concertul și a făcut o mărturisire chiar pe scenă, care a mișcat-o pe Simona Halep. Cele două sunt prietene de mai mulți ani, iar Loredana <span>a cântat și la nunta Simonei</span> cu Toni Iuruc, în septembrie 2021.</p>
<p>„Îmi este foarte greu să vorbesc despre asta. Este pentru prima dată când cânt pe această scenă fără ca tatăl meu să fie în sală. Le mulțumesc cadrelor medicale pentru grija pe care o au față de el. Se află în stare gravă la spital”, a spus „Lori”. Totodată, ea i-a dedicat tatălui său o melodie specială, momentul fiind urmat de aplauze prelungite.</p>
<p>La finalul evenimentului, artista s-a îmbrățișat cu Simona Halep, care s-a arătat vizibil emoționată: „Un salut de la Loredana Groza și o mare de aplauze. Inima mea a tresărit de bucurie! Mulțumesc, Loredana, pentru emoția asta frumoasă. Ești o artistă unică, un simbol al muzicii românești și o inspirație pentru mine”, a afirmat „Simo”.</p>
<h2><span>Mesajul Loredanei Groza după pierderea tatălui</span></h2>
<p>Loredana Groza a transmis un mesaj plin de durere, pe 1 ianuarie, după pierderea tatălui: „Am sperat că momentul ăsta nu va veni vreodată, pentru ca parinții nu mor niciodată..Dar iată că timpul n-a mai avut răbdare. Tata a plecat în lunga călatorie a eternității! A lăsat în urmă mii de poezii, cărțile lui pentru copii, romane, cântece pentru copii și pe noi copiii lui Lori și Cristi și cei doi nepoți Elena și David! Misiunea lui a fost îndeplinită exemplar!</p>
<p>A venit pe lume aparent fără nici o șansă .. orfan de tată de la nici un an, cu o mamă văduva de război care a crescut singură 3 băieîi.. Visul lui a fost să scrie.. chiar dacă pentru a supraviețui a făcut toate muncile posibile și imposibile din lume încă din copilarie.. Dar în fiecare zi și-a urmat destinul.. a scris.. Pentru că s-a născut poet.. natural, autodidact.. Și a devenit membru al Uniunii Scriitorilor din România. Sunt mândră de tine TATA!</p>
<p>Mi-ai arătat că orice poți realiza în viață oricâte obstacole ți-ar sta în cale, doar dacă te dăruiești! Tu ai crezut primul în mine, m-ai susținut și m-ai iubit necondiționat. Ai fost un luptător, un visător, ai fost bunicul tuturor copiilor, un prieten de nadejede, un erou! Te -ai luptat cu suferința până la ultima suflare! Vreau să mulțumesc din toata inima cadrelor medicale pentru grija, profesionalismul și dăruirea cu care l-au îngrijit pe tata aproape 3 luni, zi și noapte”, a transmis Loredana.</p>

]]></description>
    </item>
  </channel>
</rss>
