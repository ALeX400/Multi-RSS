<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>ITIA a suspendat-o pe jucătoarea tenis din România pentru 2 ani pentru că a trucat un meci</title>
      <link>https://www.prosport.ro/alte-sporturi/tenis/itia-a-suspendat-o-pe-jucatoarea-tenis-din-romania-pentru-2-ani-pentru-ca-a-trucat-un-meci-20160884</link>
      <description><![CDATA[<img src="https://www.prosport.ro/wp-content/uploads/2025/05/ITIA-a-suspendat-o-pe-jucatoarea-tenis-din-Romania-pentru-2-ani-pentru-ca-a-trucat-un-meci.jpg"/><br/><p>Agenția Internațională de Integritate a Tenisului (ITIA) a suspendat o jucătoare din România pentru doi ani.</p>
<p>Alexandra Iordache a recunoscut că a aranjat rezultatul unui meci în 2023 în schimbul unei sume de bani și nu a scăpat nepedepsită.</p>
<h2><span>Suspendarea primită de Alexandra Iordache</span></h2>
<p>Alexandra Iordache <span>s-a ales cu o suspendare</span> de doi ani. Sportiva a manipulat rezultatul unui meci din 2023 în schimbul unei plăți și a contribuit la abordarea altei jucătoare, fiind implicată și în distrugerea de probe.</p>
<p>„Jucătoarea de tenis din România, Alexandra Iordache, a recunoscut că a aranjat rezultatul unui meci în schimbul unei plăți, a avut o abordare coruptă către o altă jucătoare și a aranjat distrugerea probelor.</p>
<p>Iordache, în vârstă de 21 de ani, a fost suspendată pe o perioadă de doi ani și amendată cu 15.000 de dolari, dintre care 5000 de dolari, cu suspendare.</p>
<p>Perioada de ineligibilitate a jucătoarei a început pe 11 martie 2025 și se va încheia pe 10 martie 2027”, se arată în decizia emisă de reprezentanții ITIA.</p>

]]></description>
    </item>
    <item>
      <title>Iga Swiatek e în stare de șoc, după eliminarea drastică de la Madrid. Poloneza poate lua o decizie radicală pentru cariera ei</title>
      <link>https://www.prosport.ro/alte-sporturi/tenis/iga-swiatek-e-in-stare-de-soc-dupa-eliminarea-drastica-de-la-madrid-poloneza-poate-lua-o-decizie-radicala-pentru-cariera-ei-20161111</link>
      <description><![CDATA[<img src="https://www.prosport.ro/wp-content/uploads/2025/05/Iga-Swiatek-e-in-stare-de-soc-dupa-eliminarea-drastica-de-la-Madrid.-Poloneza-poate-lua-o-decizie-radicala-pentru-cariera-ei-e1746251654508.jpg"/><br/><p>Iga Swiatek nu-și poate apăra trofeul câștigat anul trecut la Madrid. Ea a fost învinsă în două seturi identice, scor 6-1, 6-1, de americanca Coco Gauff, care va juca azi finala competiției, contra <span>liderului mondial Aryna Sabalenka</span>.</p>
<p>Lecția de tenis primită de jucătoarea poloneză poate face pe aceasta să-și schimbe radical planurile pentru perioada viitoare.</p>
<h2><span>Iga Swiatek e în stare de șoc, după eliminarea drastică de la Madrid</span></h2>
<p>Site-ul de știri polonez <span>Onet </span>a dezvăluit că Iga și stafful ei iau în calcul o pauză prelungită de tenis pentru numărul 2 <span>WTA</span>. Ei vizează ca după Roland Garros, Swiatek să nu joace niciun meci pe iarbă, deci implicit să nu participe la Wimbledon.</p>
<p>Prin eliminarea sezonului pe iarbă, Iga s-ar putea odihni, dar poate face și o pregătire bună pentru US Open, ulrimul Grand Slam al anului, care se va desfășuta la New York, la începutul lunii septembrie.</p>
<p>Planul nu e bătut în cuie și va depinde de rezultatele viitoare ale polonezei. „Totul va depinde de rezultatele de la Roma și Paris”, scrie Onet.</p>
<p>Scenariul ca Swiatek să nu joace pe iarbă are sens. Ea nu a obșinut niciun rezultat notabil pe această suprafață. La Wimbledon a atins maximum sferturile de finală, iar anul trecut a pierdut în turul al treilea. Asta înseamnă că nu are de apărat mare lucru, fapt ce nu îi va periclita locul în clasamentul WTA.</p>
<p>La Wimbledon, poloneza are o rată de victorie de 68%, relativ slabă în comparație cu celelalte trei turnee de Grand Slam. E semn clar că această suprafață mai mult o incomodează.</p>
<p>Pauza despre care vorbesc polonezii ar putea reduca uzura fizică și mentală pe care o acuză sportiva de 23 de ani. După ce a fost spulberată de Gauff, Iga a spus clar că are nevoie de o pauză.</p>
<p>Copleșită de emoții, ea a izbucnit în plâns chiar în timpul partidei cu tânăra americancă. În setul secund, la scorul de 6-1 și 3-0 pentru americancă, poloneza a fost surprinsă plângând, în timp ce și-a ascuns capul sub un prosop.</p>
<p>Finala feminină a turneului de la Madrid le aduce azi față în față pe Aryna Sabalenka și Coco Gauff. Sportiva din Belarus are două trofee în palmares și a jucat finala, anul trecut.</p>

]]></description>
    </item>
    <item>
      <title>Sorana Cîrstea a eliminat-o pe controversata Jelena Ostapenko şi s-a calificat spectaculos, alături de rusoaica Anna Kalinskaia, în finala de dublu de la Madrid</title>
      <link>https://www.prosport.ro/alte-sporturi/tenis/madrid-open/sorana-cirstea-a-eliminat-o-pe-controversata-jelena-ostapenko-si-s-a-calificat-spectaculos-alaturi-de-rusoaica-anna-kalinskaia-in-finala-de-dublu-de-la-madrid-20161073</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-a-eliminat-o-pe-controversata-Jelena-Ostapenko-si-s-a-calificat-spectaculos-1400x833.jpg"/><br/><p>Jucătoarea română de tenis Sorana Cîrstea și rusoaica Anna Kalinskaya s-au calificat spectaculos în finala de dublu de la Madrid.</p>
<p>S-au stabilit perechile finaliste ale tabloului de dublu de la Mastersul din capitala Spaniei, Sorana Cîrstea și Anna Kalinskaya urmând să lupte pentru trofeu.</p>
<h2><span>Învingătoare în fața perechii din care a făcut parte controversata Jelena Ostapenko, Sorana Cîrstea și Anna Kalinskaya vor juca finala de dublu de la Madrid</span></h2>
<p>Performanță senzațională pentru Sorana Cîrstea în ultimul an al carierei. Ea s-a calificat pentru a 11-a oară într-o finală din circuitul WTA, dar în premieră la un turneu major. Ea și sportiva rusă Anna Kalinskaya vor lupta pentru trofeu la Mastersul de la Madrid.</p>
<p>La turneul din capitala Spaniei, cele două <span>le-au avut adversare în semifinale</span> pe Su-Wei Hsieh (Taiwan) și Jelena Ostapenko (Letonia), desemnate a treia pereche favorită a întrecerii.</p>
<p>A fost un meci foarte echilibrat, câștigat de Sorana și Anna, cu 7-6 (2), 6-4, după 94 de minute. Favoritele au realizat break în al doilea game al confruntării, dar Cîrstea și Kalinskaya au întors scorul la 4-2.</p>
<p>Ele și-au pierdut serviciul la 4-3, iar la 5-5 s-au consemnat alte două break-uri. În contextul în care la toate turneele din circuitul WTA, cu excepția celor de Mare Șlem, se mai joacă un singur punct, decisiv, când scorul este 40-40, românca și partenera ei au avut minge de set, pe propriul serviciu (după ce au revenit de la 0-40), dar au ratat-o.</p>
<p>S-a ajuns în tie-break, unde Sorana și Anna au câștigat toate cele cinci puncte pe serviciul adversarelor.</p>
<h2><span>Sorana a câștigat cinci titluri WTA și a pierdut tot atâtea finale</span></h2>
<p>Partea a doua a confruntării a fost la fel de echilibrată, serviciul trădându-le pe toate cele patru jucătoare. A fost 2-2 după patru break-uri, la care se adaugă alte două la scorul 3-3.</p>
<p>La 4-4, perechea româno-rusă a realizat un game alb, după care a convertit în punct a doua minge de meci. Adversarele din ultimul act sunt rusoaica Veronika Kudermetova și belgianca Elise Mertens, care le-au învins în super tie-break, cu 4-6, 6-4, 10-8, pe belarusa Victoria Azarenka și americanca Ashlyn Krueger.</p>
<p>Pentru Sorana va fi a 11-a finală în circuitul WTA, dar prima la un turneu Masters. Ea a câștigat cinci meciuri jucate cu trofeul pe masă, în 2008 la Fès alături de rusoaica Anastasia Pavlyuchenkova (6-2, 6-2, cu jucătoarele ruse Alisa Kleybanova și Ekaterina Makarova) și Luxembourg alături de neo-zeelandeza Marina Erakovic (2-6, 6-3, 10-8 cu sportiva rusă Vera Dushevina și ucraineanca Mariya Koryttseva), în 2010 la Oeiras cu spaniola Anabel Medina Garrigues (6-1, 7-5 cu Vitalia Diatchenko din Rusia și franțuzoaica Aurelie Aurelie), în 2011 la Dallas alături de italianca Alberta Brianti (7-5, 6-3 cu franțuzoaicele Alize Cornet și Pauline Parmentier) și <span>în 2019 la Lugano cu a ei compatrioată Cristina-Andreea Mitu</span> (1-6, 6-2, 10-8 în fața rusoaicei Veronika Kudermetova și a kazahei Galina Voskoboeva).</p>
<p>De asemenea, a jucat alte 5 finale: în 2008 la New Haven alături de compatrioata ei Monica Niculescu (6-4, 5-7, 7-10 cu sportiva cehă Kveta Peschke și americanca Lisa Raymond), în 2009 la Barcelona cu slovena Andreja Klepac (6-3, 2-6, 8-10 cu spaniolele Nuria Llagostera Vives și Martinez Sanchez Maria Jose) și Fès cu sportiva rusă Maria Kirilenko (3-6, 6-2, 8-10 cu aceleași Kleybanova și Makarova), în 2010 la Budapesta alături de Medina Garrigues (3-6, 3-6 cu elvețianca Timea Bacsinszky și italianca Tathiana Garbin) și în 2014 la Tianjin cu aceeași Klepac (7-6/6, 2-6, 8-10 cu jucătoarele ruse Alla Kudryavtseva și Anastasia Rodionova).</p>

]]></description>
    </item>
    <item>
      <title>„Data viitoare când vii la fileu, te omor!”. Scene șocante petrecute pe terenul de tenis</title>
      <link>https://www.prosport.ro/alte-sporturi/tenis/data-viitoare-cand-vii-la-fileu-te-omor-scene-socante-petrecute-pe-terenul-de-tenis-20160269</link>
      <description><![CDATA[<img src="https://www.prosport.ro/wp-content/uploads/2025/05/„Data-viitoare-cand-vii-la-fileu-te-omor.-Scene-socante-petrecute-pe-terenul-de-tenis-1400x806.jpg"/><br/><p>Câteva scene șocante s-ar fi petrecut la meciul de tenis dintre francezul Corentin Moutet (26 de ani – 82 ATP) și rusul Pavel Kotov (26 de ani – locul 121 ATP).</p>
<p>Cei doi s-au întâlnit în șaisprezecimile turneului Challenger Open Aix Provence, iar la capătul unei lupte de 3 seturi și aproape 3 ore, francezul s-a impus cu scorul de 7-5, 3-6, 7-5.</p>
<h2><span>Controversatul Corentin Moutet șochează din nou. De data aceasta ar fi fost amenințat cu moartea de adversarul rus</span></h2>
<p>Meciul de tenis dintre Corentin Moutet și Pavel Kotov, de la Challenger Open Aix Provence, a fost plin cu de toate. S-a lăsat cu amenințări cu moartea, după cum susține unul dintre protagoniști, partida a fost întreruptă în setul decisiv, la scorul de 5-5, din cauza nopții, iar după reluare, atunci când unul dintre cei doi s-a impus, o descătușare a atras toate obiectivele camerelor de filmat.</p>
<p>Mai întâi de toate, partida a fost una foarte echilibrată. <span>Moutet, reprezentant al Franței care a refuzat să se prezinte la turneul lui Ion Țiriac pentru că nu ar fi fost refăcut psihic după o altercație pe care avut-o cu fanii</span>, a izbutit să câștige primul set cu scorul de 7-5. A venit apoi rândul rusului Pavel Kotov să iasă la rampă, iar setul secund a fost câștigat de acesta din urmă cu 6-3.</p>
<p>În decisiv, la 5-5, arbitrul a luat decizia de a întrerupe partida din cauza vizibilității reduse. Confruntarea a fost reluată ulterior, iar Moutet a părut să fie avantajat de cele întâmplate, deoarece a câștigat două game-uri consecutive și s-a impus în decisiv cu 7-5.</p>
<p>Însă, înainte de întreruperea jocului, un <span>episod șocant s-ar fi petrecut pe terenul de tenis</span>. Prin intermediul unei postări pe care a realizat-o pe platforma X, Corentin Moutet a transmis că ar fi fost amenințat cu moartea de rivalul rus:</p>
<blockquote><p>«Data viitoare când vii la fileu, te omor. Într-o zi, cineva o să te omoare» (n.r. – i s-ar fi transmis lui Moutet). Nici măcar nu a existat un avertisment. Se pare că aceste cuvinte sunt permise pe teren. Cum vă așteptați (n.r. – mesaj către ATP) să nu mă implic, din moment ce voi nu vă faceți treaba?!”, a scris Moutet, preluat de publiacția <span>Tennis Temple</span>.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/NFpVvrh-BI0?si=uPE-vkZtNR-ud3QC" title="YouTube video player" width="560"></iframe></p>
<h2><span>Ce s-a întâmplat după aceea</span></h2>
<p>Cornetin Moutet ar fi șters postarea la scurt timp după, însă mesajul său ajunsese să fie deja preluat de presa internațională. Astfel, a redistribuit o postare în care erau prezentate cuvintele sale și a adăugat următoarea descriere:</p>
<blockquote><p>O să am probleme cu somnul…”, a scris Moutet, conform aceleiași surse.</p></blockquote>
<p>Așa cum am precizat deja, cei doi au revenit pe terenul de tenis a doua zi, iar Corentin Moutet a izbutit să câștige partida.</p>
<p>După meci, francezul a mers la fileu fără să se uite la rivalul Pavel Kotov și s-a descătușat în fața suporterilor prezenți la arenă.</p>
<blockquote><p>Controversa continuă. După amenințările pe care Pavel Kotov i le-ar fi făcut lui Corentin Moutet ieri, astăzi au terminat partida fără ca măcar să se uite unul la celălalt”, se arată în descrierea unui videoclip devenit viral pe <span>X</span>.</p></blockquote>
<blockquote class="twitter-tweet" data-media-max-width="560">
<p dir="ltr" lang="es">Siguió la polémica😧</p>
<p>Luego de la amenaza que le hizo Pavel Kotov🇷🇺 a Corentin Moutet🇫🇷 el día de ayer, hoy completaron su partido ni siquiera se voltearon a ver en la red</p>
<p>pic.twitter.com/ju95c2bWJq</p>
<p>— Iván Aguilar (@ivabianconero) May 1, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Trebuie amintit din nou de faptul că partida a avut loc în șaisprezecimile unui turneu de tip challenger, iar ulterior, în optimi, Corentin Moutet a fost învins în două seturi de americanul Reilly Opelka, 7-6(3), 7-6(3).</p>

]]></description>
    </item>
    <item>
      <title>Ion Țiriac, un magnat vedetă pentru londonezi. Ce au scris britanicii despre afacerist: „Am avere de 2.2 miliarde de dolari şi am făcut istorie în Forbes”</title>
      <link>https://www.prosport.ro/alte-sporturi/tenis/ion-tiriac-un-magnat-vedeta-pentru-londonezi-ce-au-scris-britanicii-despre-afacerist-am-avere-de-2-2-miliarde-de-dolari-si-am-facut-istorie-in-forbes-20160042</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-un-magnat-vedeta-pentru-londonezi.-Ce-au-scris-britanicii-despre-afacerist.jpg"/><br/><p>Ion Țiriac este un magnat vedetă pentru londonezi. Britanicii au scris recent despre afaceristul român și au vorbit despre toată activitatea pe care acesta a avut-o de-a lungul anilor.</p>
<p>Printre altele, jurnaliștii britanici au amintit faptul că Ion Țiriac are o avere estimată la 2.2 miliarde de dolari și că a făcut istorie în Forbes, dar au vorbit și despre rezultatele notabile pe care acesta le-a avut ca jucător de tenis dar și ca antrenor.</p>
<h2><span>Britanicii, impresionați de viața lui Ion Țiriac</span></h2>
<p><span>Ion Țiriac este un personaj impresionant</span> pentru londonezi. Britanicii au scris recent despre afaceristul român și au vorbit la superlativ despre toată activitatea pe care acesta a avut-o de-a lungul anilor.</p>
<p>Jurnaliștii britanici au amintit că<span> Ion Țiriac are o avere impresionantă</span>, estimată la suma de 2.2 miliarde de dolari, dar și că a făcut istorie în Forbes. Totodată, aceștia au vorbit și despre rezultatele notabile pe care acesta le-a avut ca jucător de tenis dar și ca antrenor.</p>
<p>„Sunt fostul proprietar al turneului Madrid Open, cu o avere de 2,2 miliarde de dolari, am câștigat un Grand Slam, l-am antrenat pe Boris Becker și am intrat în istoria Forbes”, au titrat cei de la <span>talksport.com</span>.</p>
<p>Sursa menționată anterior a amintit despre performanțele remarcabile pe care Ion Țiriac le-a obținut de-a lungul anilor din postura de jucător.</p>
<p>„Ion Țiriac a jucat tenis profesionist timp de 11 ani și a câștigat 34 de titluri la simplu. Poreclit «Buldozerul Brașovului» , acesta fiind un omagiu adus locului său natal, a fost campion la dublu masculin la Openul de la Roland Garros din 1970, alături de Ilie Năstase. Țiriac s-a retras nouă ani mai târziu, dar a rămas în lumea tenisului, trecând la roluri de antrenor și oficial”, mai notează jurnaliștii britanici.</p>
<p>Aceștia nu au omis nici cariera de antrenor pe care Ion Țiriac a avut-o și au punctat faptul că l-a pregătit pe Boris Becker, pe care l-au numit „cel mai notabil client al său”.</p>
<p>„Deși l-a antrenat pe colegul său de la Roland Garros, Ilie Năstase, Boris Becker a fost cel mai notabil client al său. Tânărul copil minune a devenit profesionist în 1984 și a fost antrenat de Țiriac, alături de Gunther Bosch. Un an mai târziu, Becker a devenit cel mai tânăr campion masculin de la Wimbledon, la doar 17 ani, șapte luni și 15 zile.</p>
<p>A fost primul dintre cele cinci titluri de Grand Slam pe care le-a câștigat sub conducerea lui Țiriac, înainte ca parteneriatul lor de succes să se încheie în 1993”, mai notează jurnaliștii de la talksport.com.</p>
<h2><span>Britanicii, impresionați de afacerile lui Ion Țiriac</span></h2>
<p>Jurnaliștii britanici nu s-au axat doar pe activitatea pe care Ion Țiriac a avut-o în lumea tenisului. Aceștia au vorbit și despre afacerile pe care magnatul român le are, dar și despre interesul pentru mașini și motociclete.</p>
<p>„În afara tenisului, Țiriac a fost implicat în afaceri și a fondat o bancă pe numele său, cunoscută acum sub numele de UniCredit Bank.</p>
<p>Interesul său pentru mașini și motociclete a dus și la o colecție de vehicule care au aparținut în trecut unor nume importante precum Al Capone și Elton John”, mai notează sursa menționată anterior.</p>

]]></description>
    </item>
  </channel>
</rss>
