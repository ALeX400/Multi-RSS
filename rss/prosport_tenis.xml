<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>TENIS Banii sunt totul. Starul ATP a recunoscut de ce nu joacă în America de Sud: „Diferențele sunt mari”</title>
      <link>https://www.prosport.ro/alte-sporturi/tenis/banii-sunt-totul-starul-atp-a-recunoscut-de-ce-nu-joaca-in-america-de-sud-diferentele-sunt-mari-20389852</link>
      <description><![CDATA[<img src="https://www.prosport.ro//wp-content/uploads/2026/02/Starul-ATP-a-recunoscut-de-ce-nu-joaca-in-America-de-Sud.jpg"/><br/><p>Jucătorul de top din ierarhia ATP a oferit o explicație pentru absența de la turneele pe zgură din America de Sud, subliniind diferențele financiare mari din calendarul competițional.</p>
<p>Stefanos Tsitsipas a recunoscut că aspectul financiar rămâne un factor decisiv în alegerea programului și spune că nu a primit niciodată oferte bune pentru a juca în America de Sud.</p>
<h2><span>Starul ATP nu joacă în America de Sud din cauza faptului că premiile în bani nu sunt la fel ca în zona Golfului</span></h2>
<p><span>Jucătorul grec de tenis Stefanos Tsitsipas</span>, căzut pe locul 30 în clasamentul mondial din cauza rezultatelor slabe avute în ultimele două sezoane, preferă să joace la turneele de sală din Orientul Mijlociu și Europa după Australian Open.</p>
<p>Asta deși evenimentele din Buenos Aires, Rio de Janeiro și Santiago, toate pe zgură, se remarcă prin atmosfera generată și fervoarea fanilor lor. În schimb, în ultimii doi ani au lipsit numele mari din tenis.</p>
<p>Jucătorul, care acum 5 ani era pe locul 3 ATP și ale cărui câștiguri totale din tenis depășesc 36.000.000 de euro, a recunoscut pasiunea unică în circuit a publicului sud-american, dar scoate în evidență decalajul economic în comparație cu alte regiuni, în special evenimentele din Golf, care au investit agresiv în talente de top în ultimii ani.</p>
<p>„Nu am primit niciodată oferte bune pentru a merge acolo. Când decalajul financiar este mare, nu ai altă opțiune decât să te ții de ceea ce îți susține cariera. America de Sud nu mi-a oferit niciodată o ofertă suficient de bună pentru a o lua în considerare serios.</p>
<p>Orientul Mijlociu a fost întotdeauna mult mai bun în ceea ce privește taxele de participare. Și cel european a oferit stimulente financiare puternice. Asta face diferența”, a declarat grecul, potrivit <span>Tennis up to date</span>.</p>
<h2><span>Tsitsipas visează să ajungă în America de Sud și nu doar pentru a o vizita</span></h2>
<p>Organizatorii Openului din Qatar le-au garantat spaniolului Carlos Alcaraz și italianului Jannik Sinner, primii doi jucători ai lumii, <span>1,2 milioane de dolari doar pentru participarea</span> la turneul ATP din categoria 500. De asemenea, Doha a avut 12 jucători din top 25 pe lista sa de înscriși, comparativ cu doar doi la Openul de la Rio din Brazilia.</p>
<p>Observațiile lui Tsitsipas subliniază realitățile structurale ale Circuitului ATP. Calendarul lunii februarie plasează evenimentele de pe zgură din America de Sud imediat după Melbourne, obligând jucătorii să aleagă între suprafețele dure din Dubai sau Doha și o tranziție rapidă pe suprafața de zgură. Pentru un jucător care încă își recalibrează forma, astfel de decizii au o greutate suplimentară.</p>
<p>În ciuda deficitului financiar, Tsitsipas a insistat că ușa nu este închisă. El a vorbit despre dorința de a experimenta atmosfera din America de Sud și și-a recunoscut baza de fani de acolo.</p>
<p>„Există acea pasiune în America de Sud pe care uneori o pun deoparte, dar când deficitul financiar este mare, nu ai de ales decât să mergi cu ceea ce îți susține cariera. Mi-ar plăcea să joc acolo. A fost întotdeauna visul meu să vizitez America de Sud și am auzit lucruri minunate despre asta.</p>
<p>Am și mulți fani acolo și pot vedea asta prin activitatea de pe rețelele mele de socializare și interacțiunea constantă cu urmăritorii din acea parte a lumii”, a mai spus el.</p>
<h2><span>În 2025, Tsitsipas nu a trecut de turul 2 la niciun turneu de Mare Șlem</span></h2>
<p>Jucătorul grec a recunoscut că pune accent pe rezultatele la cele mai importante turnee, cele de Mare Șlem. Finalist la Roland Garros în 2021 și la <span>Australian Open doi ani mai târziu, de fiecare dată învins de sârbul Novak Djokovic</span>, cu 7-6 (2), 6-2, 3-6, 2-6, 4-6, respectiv, 3-6, 6-7 (6), 6-7 (5), Tsitsipas s-a chinuit să adune victorii la recentele apariții.</p>
<p>„Sunt foarte dezamăgit. Am avut niște obiective pe care nu le-am putut atinge. A trecut ceva vreme de când am câștigat mai multe meciuri la rând la un Mare Șlem și este frustrant să mă aflu din nou în această poziție, incapabil să ajung în a doua săptămână a unui turneu major”, a admis el.</p>
<p>Concret, în 2024 a fost învins în optimi la Australian Open, în sferturi la Roland Garros, în turul 2 la Wimbledon și turul 1 la US Open, iar anul trecut a părăsit competițiile respective în turul 1, turul 2, turul 1, respectiv, turul 2. În plus, anul acesta a jucat două meciuri la Australian Open: 4-6, 6-3, 6-2, 6-2 cu japonezul Shintaro Mochizuki și 4-6, 4-6, 3-6 cu jucătorul ceh Tomas Machac.</p>

]]></description>
    </item>
    <item>
      <title>Marea campioană a reacționat după ce jucătoarea a cerut 20.000.000 de euro în procesul cu WTA: „Cât de greu e să testezi carnea?”</title>
      <link>https://www.prosport.ro/alte-sporturi/marea-campioana-a-reactionat-dupa-ce-jucatoarea-a-cerut-20-000-000-de-euro-in-procesul-cu-wta-cat-de-greu-e-sa-testezi-carnea-20389839</link>
      <description><![CDATA[<img src="https://www.prosport.ro//wp-content/uploads/2026/02/Marea-campioana-a-reactionat-dupa-ce-jucatoarea-a-cerut-20.000.000-de-euro-in-procesul-cu-WTA-„Cat-de-greu-e-sa-testezi-carnea.jpg"/><br/><p>Un fost număr 1 mondial WTA a vorbit despre controversatul caz al sportivei care cere despăgubiri de 20 de milioane de euro deoarece n-ar fi fost protejată de riscul de a consuma carne contaminată la turnee.</p>
<p>Dopajul în rândul sportivilor din tenis e un subiect tot mai des abordat la nivel internațional. <span>Tara Moore are un caz special</span>, jucătoarea britanică cerând daune uriașe celor de la WTA după ce a primit o suspendare de 4 ani din circuit.</p>
<p>Kim Clijsters, fostă multiplă campioană de Grand Slam, descrie această situație controversată ca fiind foarte dezamăgitoare din mai multe puncte de vedere. A prezentat problema ca pe una care scoate la iveală tensiunile create între supravegherea organizatorilor, responsabilitatea care le revine sportivilor și pragurile științifice privind judecarea unor astfel de cazuri de dopaj.</p>
<h2><span>Clijters nu crede că WTA poate face mai mult pentru sportivi să îi protejeze</span></h2>
<p>Tara Moore trece printr-un <span>coșmar asemănător cu cel al Simonei Halep</span>, când sportiva română a fost suspendată pentru dopaj. Sportiva britanică a intentat un proces împotriva WTA prin care cere daune de 20 de milioane de euro. Ajunsă la 33 de ani, Moore fusese exonerată de „vină și neglijență” într-un caz de dopaj la finalul anului 2023. ITIA a făcut un apel la TAS și a fost impusă o suspendare de 4 ani.</p>
<p>Potrivit deciziei TAS, concentrația de nandrolin detectată în organismul sportivei nu putea fi explicată plauzibil prin carnea contaminată. Tara Moore consideră că WTA nu a protejat-o de riscul consumului de carne contaminată în turnee și de aceea cere o sumă uriașă, dat fiind faptul că o suspendare de 4 ani înseamnă finalul carierei pentru ea.</p>
<p>Kim Clijsters a dezbătut acest subiect și a indicat că e esențial de privit lucrurile luând în considerare constatarea TAS în care se precizează a existat o concentrație de nandrolon greu de dovedit că ar fi fost luată din carne contaminată.</p>
<p>„Unul dintre lucrurile pe care le-am găsit online când încercam să-mi refac cronologia… cred că ITIA și-a bazat concluzia sau decizia pe faptul că au spus că nivelurile erau prea mari pentru a proveni din contaminarea prin carne. Mai exact în cazul nandrolonului.</p>
<p>Dacă este nevinovată, atunci cât de greu este să testezi carnea și cât de greu este să faci, știi, o verificare, cât impact are asta asupra organismului? Este pur și simplu o situație foarte frustrantă.”, a precizat Kim Clijsters, notează <span>Tennisuptodate</span>.</p>
<p>Fosta sportivă belgiană a făcut parte din consilul WTA. Clijsters a precizat că organismul de conducere a competițiilor feminine încearcă absolut tot ce îi stă în putință să se asigure că limitează la maximum riscurile la care pot fi expuse jucătoarele pe parcursul turneelor.</p>
<p data-end="3764" data-start="3562">„Știu că WTA încearcă absolut tot ce poate când vine vorba de a se asigura că toate turneele și directorii de turneu sunt conștienți de riscuri și de serviciile de catering care lucrează pentru turnee. Organizatorii sunt foarte, foarte implicați în a se asigura ce este important pentru jucătoare, ce este sănătos, ce ar trebui să fie disponibil și așa mai departe.</p>
<p data-end="3764" data-start="3562">Când vine vorba de calitatea anumitor tipuri de carne… am auzit iar și iar că unii jucători se îmbolnăvesc. Nu cred că WTA poate face prea multe în privința acestor lucruri, dar vom vedea cum se va termina.”, a adăugat fosta jucătoare de tenis.</p>
<h2 data-end="4044" data-start="3766"><span>Suma cerută de Tara Moore, greu de obținut în instanță: „Nu cred”<br/>
</span></h2>
<p>Când a auzit de suma uriașă cerută de Tara Moore ca despăgubire din partea WTA, Kim Clijsters a fost mirată. Nu a prezis că britanica ar putea  obține o sumă atât de mare, dar îi e greu să creadă că acest caz va avea câștig de cauză. Va urmări cazul pentru a vedea ce măsuri va lua în continuare WTA pentru a înăspri măsurile de precauție în ceea ce privește protocoalele de catering.</p>
<p>„Vor fi 20 de milioane? Nu cred. Vom vedea cum se va termina… va fi interesant de văzut încotro va merge și ce măsuri va lua WTA.”, a concluzionat Clijsters.</p>

]]></description>
    </item>
    <item>
      <title>Emma Răducanu, tun de 3.500.000 de dolari! Mutarea de geniu care îi aduce o avere jucătoarei cu origini românești</title>
      <link>https://www.prosport.ro/alte-sporturi/tenis/emma-raducanu-tun-de-3-500-000-de-dolari-mutarea-de-geniu-care-ii-aduce-o-avere-jucatoarei-cu-origini-romanesti-20388723</link>
      <description><![CDATA[<img src="https://www.prosport.ro//wp-content/uploads/2026/02/Emma-Raducanu-tun-de-3.500.000-de-dolari-Mutarea-de-geniu-care-ii-aduce-o-avere-jucatoarei-cu-origini-romanesti.jpeg"/><br/><p>Încă de la frageda vârstă de 15 ani, Emma Răducanu a avut parte de un sponsor uriaș: Nike. Jucătoarea britanică de tenis a renunțat, însă, la înțelegerea pe care o avea cu acest colos.</p>
<p>Acum, sportiva de 23 de ani, situată pe locul 25 în clasamentul WTA, a semnat un contract anual de 3.500.000 de dolari cu Uniqlo, firma de echipament sportiv din Japonia. Niponii au anunțat deja colaborarea cu Răducanu, prin intermediul unui comunicat.</p>
<h2><span>Emma Răducanu își umple conturile</span></h2>
<p>Este oficial: Emma Răducanu e noul ambasador global al cunoscutului brand. <span>Tenismena din Marea Britanie</span> a publicat o scurtă declarație, prin care spune că este foarte mulțumită de noul parteneriat.</p>
<p><img alt="" class="size-large wp-image-20388731" decoding="async" fetchpriority="high" height="1400" sizes="(max-width: 926px) 100vw, 926px" src="https://www.prosport.ro//wp-content/uploads/2026/02/Raducanu-Uniqlo-926x1400.jpeg" srcset="https://www.prosport.ro/wp-content/uploads/2026/02/Raducanu-Uniqlo-926x1400.jpeg 926w, https://www.prosport.ro/wp-content/uploads/2026/02/Raducanu-Uniqlo-768x1161.jpeg 768w, https://www.prosport.ro/wp-content/uploads/2026/02/Raducanu-Uniqlo-1016x1536.jpeg 1016w, https://www.prosport.ro/wp-content/uploads/2026/02/Raducanu-Uniqlo.jpeg 1058w" width="926"/></p>
<p>Finalista turneului Transylvania Open 2026 va pune umărul la crearea ținutelor sale de concurs și va participa la evenimente dedicate părții de promovare a brand-ului.</p>
<p>Contractul anual de 3.500.000 de dolari nu cuprinde bonusurile de performanță, după cum a dezvăluit în premieră omul de presă Craig Shapiro, potrivit <span>gsp.ro</span>. Jurnalistul a intuit că la mijloc este vorba despre un acord întins pe o perioadă de 4 ani.</p>
<h2><span>Cum stau lucrurile pentru cei de la Nike</span></h2>
<p>Plecarea Emmei Răducanu reprezintă o nouă pierdere semnificativă pentru Nike. Sursa citată subliniază faptul că Jack Draper a făcut deja trecerea la Vuori, în timp ce Frances Tiafoe a optat pentru o colaborare cu lululemon, iar Taylor Fritz a bătut palma cu BOSS.</p>
<p>Chiar și în aceste condiții, Nike mai are un motiv de bucurie. Liderul ATP, <span>Carlos Alcaraz</span>, și numărul 2 mondial, Jannik Sinner, rămân alături de marea companie. Cei doi au dreptul la colecții personalizate. Pe tabloul feminin, Naomi Osaka este singura jucătoare care beneficiază de așa ceva.</p>
<p>Americanii o au sub contract, de asemenea, pe Aryna Sabalenka, care ocupă prima poziție în clasamentul WTA.</p>
<h2><span>Mesajul îndreptat spre Sorana Cîrstea</span></h2>
<p>După cum s-a notat în rândurile anterioare, Emma Răducanu s-a calificat în finala turneului Transylvania Open 2026. Din păcate pentru ea, mult mai experimentata Sorana Cîrstea s-a impus în ultimul act al competiției, scor 6-0, 6-2.</p>
<p>La final, britanica a transmis un mesaj superb: „Sorana, ai făcut o săptămână incredibilă aici, practici un tenis nemaipomenit. Nu știu dacă e ultimul tău turneu la Cluj, dar vreau să-ți spun că joci la un nivel mare de tot. Dacă aș fi în locul tău, aș fi într-o stare de bine, așa că felicitări pentru tot”.</p>
<p>În ciuda eșecului, Răducanu le-a mulțumit tuturor pentru sprijinul afișat, fiind în primul rând recunoscătoare adversarei. Totodată, ea a transmis mulțumiri pentru antrenorul Alexis Canter.</p>

]]></description>
    </item>
    <item>
      <title>EXTRA Câți bani te costă 3 nopți de Paşte la hotelul Simonei Halep, lăudat pentru ospitalitate şi de Theo Rose</title>
      <link>https://www.prosport.ro/diverse/cati-bani-te-costa-3-nopti-de-paste-la-hotelul-simonei-halep-laudat-pentru-ospitalitate-si-de-theo-rose-20388337</link>
      <description><![CDATA[<img src="https://www.prosport.ro//wp-content/uploads/2026/02/Cati-bani-te-costa-3-nopti-de-Paste-la-hotelul-Simonei-Halep-laudat-pentru-ospitalitate-si-de-Theo-Rose.jpg"/><br/><p>Simona Halep a lansat deja pachetul turistic pentru Paște la hotelul de lux pe care-l deține în Poiana Brașov.</p>
<p>Pentru 3 nopți de cazare în stabiliment fostei mari tenismene, lăudat și de cunoscuta cântăreață Theo Rose, prețul se ridică la 380 de euro de persoană.</p>
<h2><span>Ce ofertă de Paște a lansat hotelul deținut de Simona Halep în Poiana Brașov</span></h2>
<p>Conducerea hotelului Simonei Halep din Poiana Brașov <span>a lansat pachetul turistic pentru Paște</span>. Pentru 3 nopți de cazare în locația de lux a fostului lider din tenisul feminin, prețul nu este deloc unul la îndemână pentru românii de rând, și se ridică la 380 de euro de persoană.</p>
<p>Oferta este valabilă în perioada 10-13 Aprilie 2026, pentru sejurul de 3 nopți, în limita disponibilității. Cazarea este cu mic dejun inclus, iar acesta conține bunătăți specifice sărbătoarei pascale: ouă roșii, pască, drob, cozonac și vin roșu, în noaptea de 11 aprilie Brunch Pascal, cu vin și spumant incluse în meniu, în data de 12 aprilie.</p>
<p>Totodată, în prețul plătit, turiștii au parte de alte beneficii, cum ar fi accesul gratuit la zona SPA &amp; Sala de Fitness, parcare gratuită și 10% discount la Sun&amp;Set Harmony Massage, ce presupune o gamă variată de terapii concepute pentru a vă îmbunătăți starea de bine.</p>
<p>Prețul prestat acum de hotelul Simonei Halep este unul mult mai mic decât cel solicitat de Craciun, în 2025. Pentru un <span>pachet tot de trei nopți cu mic dejun inclus și cu cină festivă în seara de Ajun</span>, turiștii au fost nevoiți să scoată din buzunar 660 de euro.</p>
<div class="wp-caption aligncenter" id="attachment_20388339" style="width: 2570px"><img alt="" aria-describedby="caption-attachment-20388339" class="size-full wp-image-20388339" decoding="async" height="1709" sizes="(max-width: 2560px) 100vw, 2560px" src="https://www.prosport.ro//wp-content/uploads/2026/02/8058577-Mediafax_Foto-Emanuel_Titus_iliesi-scaled.jpg" srcset="https://www.prosport.ro/wp-content/uploads/2026/02/8058577-Mediafax_Foto-Emanuel_Titus_iliesi-scaled.jpg 2560w, https://www.prosport.ro/wp-content/uploads/2026/02/8058577-Mediafax_Foto-Emanuel_Titus_iliesi-768x513.jpg 768w" width="2560"/><p class="wp-caption-text" id="caption-attachment-20388339">Foto: Mediafax Foto</p></div>
<h2><span>Theo Rose a rămas cu gura căscată. „Extraordinar”</span></h2>
<p>În urmă cu două săptămâni, <span>interpreta Theo Rose a decis să se cazeze la hotelul Simonei Halep</span> din Poiana Brașov, deoarece avea un concert în zonă și a dorit neapărat să meargă în unitatea de lux deținută de fosta mare sportivă.</p>
<p>Chiar dacă în acele zile a zăcut moartă de răcită, ea, copilul soțul și bona, îndrăgita cântăreață s-a declarat entuziasmată de condițiile găsite la locație.</p>
<p>„Vreau să vă dau un update de situație. Ne întoarcem de la Poiana Brașov, am cântat aici la o petrecere, așa cum am putut. De trei zile zac împreună cu fiul meu. Am luat gripa A. Ne-a potolit pe toți, pe toată familia – mama, bărbate-miu începe și el acum, bona lui Sasha și ea, deci ne-a călărit gripa asta pe toți. Am fost și la hotelul Simonei Halep, foarte frumos. Chiar vreau să laud hotelul acela. Extraordinar!”, a scris Theo Rose, pe Instagram.</p>

]]></description>
    </item>
    <item>
      <title>TENIS Simona Halep, despre viața sentimentală şi iubit: „Este împărat!”</title>
      <link>https://www.prosport.ro/alte-sporturi/tenis/simona-halep/simona-halep-despre-viata-sentimentala-si-iubit-este-imparat-20388258</link>
      <description><![CDATA[<img src="https://www.prosport.ro//wp-content/uploads/2026/02/Simona-Halep-despre-viata-sentimentala-si-iubit-„Este-imparat_-1400x939.jpg"/><br/><p>Simona Halep (34 de ani) a realizat o nouă postare emoționantă pe platformele de socializare, despre viața sentimentală și iubit.</p>
<p>Constănțeanca este singură din septembrie 2022, după divorțul de Toni Iuruc, însă pe parcursul ultimilor aproximativ doi ani, în spațiul public s-a vehiculat de mai multe ori că ar fi apărut cineva nou în viața ei.</p>
<h2><span>Simona Halep ar putea da din nou tonul speculațiilor, după ce l-a citat pe Nichita Stănescu, despre viața sentimentală și iubit</span></h2>
<p>Pe parcursul anului trecut, 2025, în spațiul public au apărut mai multe speculații potrivit cărora, <span>Simona Halep ar avea un nou iubit</span>.</p>
<p>Constănțeanca a postat mesaje siropoase pe platformele de socializare, iar un exemplu sună în felul următor: „Dacă ne este dat cândva să cunoaștem fericirea concretă, o vom întâlni pe neașteptate, pe nevrute, de la altul: dăruită, nu cucerită”.</p>
<p>De asemenea, nu de puține ori a împărtășit cu internauții imagini cu buchetele de flori primite. Iar unele dintre acestea chiar au părut a fi trimise de un eventual iubit. Spre exemplu, <span>Simona Halep s-a ales la un moment dat cu 101 trandafiri și a spus că acesta este „numărul iubirii”</span>.</p>
<p>Însă, nici măcar o dată în postările Simonei Halep nu a fost etichetat cineva și, de asemenea, constănțeanca nu a fost văzută la braț cu vreun norocos. Așadar, cel puțin în mod oficial, Simona Halep este în continuare singură.</p>
<p>Cu toate acestea, câștigătoarea de la Roland Garros 2018 și Wimbledon 2019 continuă să îi pună pe jar pe cei aproape 2 milioane de oameni care o urmăresc pe Instagram.</p>
<p>De curând, fostul lider WTA a postat un text emoționant, care sună în felul următor:</p>
<p>„Dacă cineva poate să iubească, este împărat. Dacă cineva este iubit, este infinit”, este mesajul împărtășit de Simona Halep, pe pagina ei de Instagram, prin intermediul unui Insta Story.</p>
<p>Citatul nu îi aparține, iar în aceeași postare este trecut și autorul. E vorba despre marele Nichita Stănescu, fost om de litere, poet, redactor literar, scriitor și eseist român.</p>
<h2><span>Lambada este opera lui Nichita Stănescu din care a citat Simona Halep</span></h2>
<p>Nichita Stănescu, scriitor încadrat și astăzi printre cei mai mari autori români din toate timpurile, s-a consacrat, printre altele, cu numeroase poeme de dragoste, multe dintre ele scrise în versuri.</p>
<p>Iar poezia din care a citat Simona Halep este intitulată Lambada. Aceasta prezintă evoluția perspectivei poetului asupra iubirii, care inițial credea că totul este despre a fi iubit. Însă, spre finalul operei, concluzia trasă de autor este că mai important este să fii capabil să iubești.</p>
<p>„La început când încă mai purtam<br/>
pe suflet coaja de var a sufletului<br/>
credeam și speram<br/>
iubind să fiu iubit.<br/>
Mai târziu când dădeam din trup<br/>
ca dintr-o aripă<br/>
în sângerosul aer, mi-am zis:<br/>
dacă pot să iubesc mi-e destul<br/>
și mi-este surâs<br/>
și mi-este vis<br/>
dacă pot să iubesc.<br/>
La urmă, la umbră<br/>
am cântat:<br/>
dacă cineva poate să iubească<br/>
e împărat<br/>
dacă cineva este iubit<br/>
e infinit<br/>
și dacă există iubire<br/>
din goluri se naște plinul.”, așa sună Lambada, opera semnată de marele Nichita Stănescu.</p>

]]></description>
    </item>
  </channel>
</rss>
