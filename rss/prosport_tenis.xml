<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep a plecat la Budapesta. Românca a fost invitată la Marele Premiu de la Hungaroring de echipa McLaren</title>
      <link>https://www.prosport.ro/alte-sporturi/tenis/simona-halep/simona-halep-a-plecat-la-budapesta-romanca-a-fost-invitata-la-marele-premiu-de-la-hungaroring-de-echipa-mclaren-20235710</link>
      <description><![CDATA[<img src="https://www.prosport.ro/wp-content/uploads/2025/08/Simona-Halep-a-plecat-la-Budapesta.-Romanca-a-fost-invitata-la-Marele-Premiu-de-la-Hungaroring-de-echipa-McLaren.jpg"/><br/><p>Simona Halep a acceptat invitația unuia dintre sponsorii ei și a plecat la Budapesta unde va avea parte de o experiență VIP la Marele Premiu de la Hungaroring.</p>
<p>În acest weekend are loc Marele Premiu de la Hungaroring chiar în Ungaria. De vineri până duminică, fanii Formulei 1 vor avea parte de adrenalină la maximum și răsturnări de situație în clasament de la calificări până la marea cursă de duminică.</p>
<p>Fostul lider mondial WTA va urmări pe viu cursa din Ungaria. Simona Halep este deja în drum spre locul în care se va desfășura cel mai așteptat eveniment din țara vecină, la invitația celor de la Banca Transilvania, sponsorul echipei McLaren.</p>
<h2><span>Simona Halep, invitat de gală la MP al Ungariei: BT e sponsorul echipei McLaren</span></h2>
<p>Una din cele mai bine cotate bănci din Europa <span>va fi sponsorul echipei McLaren</span> la Marele Premiu al Ungariei. Cu această ocazie, BT a invitat mai multe personalități să ia parte la acest eveniment. Simona Halep va avea parte de o experiență VIP la evenimentul care se va desfășura lângă Budapesta.</p>
<p>Fosta sportivă s-a arătat încântată de această invitație. În urmă cu câteva ore a postat imagini pe rețelele de socializare din avion și cu o șapcă McLaren. Nu va merge singură la acest eveniment, ci alături de Patrick Ciorcilă, cunoscutul organizator de evenimente sportive.</p>
<h2><span>Ce înseamnă pachetul VIP Experience de care beneficiază Simona Halep</span></h2>
<p>VIP Experience este pachet de servicii premium destinat celor care vor să trăiască experiențele de la Formula 1 la un alt nivel. Halep și Ciorcilă vor avea acces special și facilități care nu sunt disponibile pentru toată lumea. Pachetul VIP cuprinde accesul în zone exclusive precum zona de la boxe a echipei McLaren, zona de lounge, tururi în pit lane și intrarea pe pistă înainte de start. De asemenea, fosta sportivă se va putea întâlni cu <span>cei mai în formă piloți din acest sezon, Oscar Piastri și Lando Norris.</span></p>
<p>Liderul din acest sezon, Oscar Piastri, a fost cel mai rapid și la ultimul antrenament liber de pe circuitul de la Hungaroring, oprind cronometrul după 1:14.916. Colegul său de la McLaren, Lando Norris, a terminat pe locul 2, în timp ce Charles Leclerc, de la Ferrari, a obținut al treilea timp. Rămâne de văzut care va fi grila de start, după terminarea calificărilor care se vor desfășura începând cu ora 17:00. Cursa va avea loc duminică, de la ora 16:00. Calificările și cursa vor fi transmise Live pe Antena Play, Antena 3 și Antena 1.</p>

]]></description>
    </item>
    <item>
      <title>„Am citit presa doar când am fost plictisită. Apar lucruri prea ridicole”. Iga Swiatek a măturat cu jurnaliștii polonezi</title>
      <link>https://www.prosport.ro/alte-sporturi/tenis/am-citit-presa-doar-cand-am-fost-plictisita-apar-lucruri-prea-ridicole-iga-swiatek-a-maturat-cu-jurnalistii-polonezi-20235915</link>
      <description><![CDATA[<img src="https://www.prosport.ro/wp-content/uploads/2025/08/„Am-citit-presa-doar-cand-am-fost-plictisita.-Apar-lucruri-prea-ridicule.-Iga-Swiatek-a-maturat-cu-jurnalistii-polonezi-e1754151401521.jpg"/><br/><p>Iga Swiatek este cea mai în formă jucătoare de tenis a lumii, dar prezența ei în mass-media este una redusă, poloneza fiind mai degrabă introvertită.</p>
<p>Întrebată dacă citește des știrile despre ea apărute în presa din Polonia, Iga Swiatek a dat de pământ cu jurnaliștii din țara natală, fiind de părere că aceștia scriu doar „lucruri ridicole”.</p>
<h2><span>„Am citit presa doar când am fost plictisită. Apar lucruri prea ridicole”. Iga Swiatek a măturat cu jurnaliștii polonezi</span></h2>
<p>Iga Swiatek continuă să impresioneze și în acest sezon la cel mai înalt nivel. Sportiva din Polonia a cucerit ediția din acest an de la Wimbledon, după un neverosimil 6-0, 6-0 în marea finală cu Anisimova.</p>
<p>Iga Swiatek participă acum la turneul WTA Montreal, acolo unde este mare favorită. La una dintre conferințele de presă, jucătoarea poloneză a fost întrebat ce părere are despre presa din țara natală.</p>
<p>Vădit nervoasă de întrebare, Iga Swiatek i-a făcut praf pe jurnaliști, ținând să precizeze că presa tinde să scrie „lucruri ridicole”, motiv pentru care ea nici măcar nu-și pierde timpul să citească ceea ce se scrie despre ea.</p>
<p>„Per total, nu citesc. Am făcut-o doar când am avut, de pildă, două luni libere de la turnee, doar pentru că mă cam plictiseam și erau o mulțime de lucruri ciudate care nu aveau niciun sens în presă.</p>
<p>Așa că am vrut să văd asta pentru că era atât de ridicol încât nu i-am crezut pe oamenii din jurul meu spunând ce scria presa. Am vrut să am dovada aceea.</p>
<p>Dar, în afară de asta, nu citesc deloc. Nu are sens. Îmi pare rău, băieți”, a explicat Iga Swiatek când a fost întrebată despre presa din Polonia, potrivit Tennis World USA.</p>
<h2><span>Ce declara Iga Swiatek după triumful senzațional din finala de la Wimbledon</span></h2>
<p>Finala feminină din 2025 de la Wimbledon se anunța una foarte echilibrată înainte de startul jocului, dar realitatea din teren a fost total diferită. Iga Swiatek nu a avut nicio emoție în fața Amandei Anisimova.</p>
<p>Dimpotrivă, poloneza a învins-o clar pe americancă, scor 6-0, 6-0, iar după meci a avut un discurs de mare campioană.</p>
<p>„Nu știu ce să spun, mi se pare incredibil ce trăiesc. Vreau să o felicit pe Amanda pentru cele două săptămâni, indiferent ce s-a întâmplat azi. Ai un joc fantastic și meriți tot ce ți se întâmplă. Felicitări!</p>
<p>Nu am visat. Nu credeam că pot să ajung aici. E mult prea departe. Am câștigat titluri de Mare Șlem în trecut, dar nu mă gândeam că o voi face și aici”, a spus Iga Swiatek după festivitatea de premiere de la Wimbledon.</p>

]]></description>
    </item>
    <item>
      <title>Iga Swiatek, eliminare șoc la Montreal. Adversara s-a impus, în premieră, în fața polonezei</title>
      <link>https://www.prosport.ro/alte-sporturi/tenis/iga-swiatek-eliminare-soc-la-montreal-adversara-s-a-impus-in-premiera-in-fata-polonezei-20237251</link>
      <description><![CDATA[<img src="https://www.prosport.ro/wp-content/uploads/2025/08/Iga-Swiatek-eliminare-soc-la-WTA-1.000-de-la-Montreal.-Adversara-s-a-impus-in-premiera-in-fata-polonezei.jpg"/><br/><p>Poloneza Iga Swiatek (locul 3 WTA) a fost eliminată în optimile de finală ale turneului WTA 1.000 de la Montreal, fiind învinsă de daneza Clara Tauson (locul 19 WTA), cu scorul de 7-6 (1), 6-3, într-o oră și 55 de minute de joc.</p>
<p>Pentru jucătoarea din Danemarca, aceasta a fost prima victorie din cele patru meciuri directe cu Swiatek, iar în urma succesului Tauson și-a asigurat 215 puncte WTA și un premiu de 107.000 de dolari.</p>
<p>Mai mult, Tauson și-a luat revanșa după înfrângerea drastică, 4-6, 1-6, din optimile de la Wimbledon, <span>turneu pe care poloneza l-a câștigat</span>, și i-a oprit acesteia seria de nouă victorii consecutive.</p>
<h2><span>Iga Swiatek, eliminare șoc la Montreal. Adversara s-a impus, în premieră, în fața polonezei</span></h2>
<p><span>Iga Swiatek (24 de ani), favorita a doua a turneului</span> WTA 1.000 de la Montreal, a fost învinsă în optimile de finală de Clara Tauson (22 de ani), care s-a impus în premieră în fața fostului lider mondial, cu scorul de 7-6 (1), 6-3.</p>
<p>Daneza a condus în primul set cu 4-2 și  5-3, însă poloneza a reușit să ducă primul act în prelungiri. Tauson a revenit și a trimis setul în tie-break, pe care l-a dominat.</p>
<p>În setul al doilea, Tauson a început în forță și a condus cu 4-1, ca apoi Iga Swiatek să-și câștige serviciul și să facă break, pentru 4-3, însă finalul setului i-a aparținut în totalitate tinerei jucătoare din Danemarca.</p>
<p>Astfel, Clara Tauson și-a luat revanța pentru înfrângerea de la Wimbledon, dar a și bifat prima victorie în fața fostului lider mondial. „Știam că, după ce am câștigat primul set, trebuie să continui pe aceeași linie, pentru că Iga nu se va da bătută niciodată. Știam că va veni peste mine și îmi va face viața grea. Să câștig contra ei, după ce m-a învins acum câteva săptămâni la Wimbledon, e extraordinar. Am simțit și la Londra că am o șansă, că joc bine contra ei, iar asta m-a ajutat să cred că pot să o înving în sfârșit”, a spus Clara Tauson, după meci, citată de<span> WTA Tennis</span>.</p>
<p>Celelalte două victorii ale polonezei în disputele directe cu daneza au fost la Fed Cup (actuala Billie Jean King Cup), în 2019, și în turul trei la  Indian Wells, în 2022.</p>
<p>Adversara Clarei Tauson în sferturile de finală de la Montreal este Madison Keys (SUA, locul 8 WTA). Cele două s-au mai confruntat în acest an, în sferturile de finală de la Auckland, meci încheiat cu victoria danezei, 6-4, 7-6 (7).</p>
<h2><span>Rogers Cup 2025, un turneu cu eliminări surpriză</span></h2>
<p>Rogers Cup, cum sunt cunoscute turneele WTA 1.000 și ATP Masters din Canada, se dispută alternativ între Montreal și Toronto. Campioana ediției din 2024 a fost Jessica Pegula (locul 4 WTA), care în acest an a fost eliminată în turul 3 de Anastasia Sevastova (locul 386 WTA) , scor 3-6, 6-4, 6-1. În turul următor, Sevastova a fost învinsă de Naomi Osaka, scor 6-1, 6-0. Osaka (locul 49 WTA) joacă, în sferturile de finală, cu Elina Svitolina (locul 13 WTA), iar meciul este programat marți.</p>
<p>O altă eliminare surpriză a fost cea a lui Coco Gauff (SUA), principala favorită, care a pierdut în fața Victoriei Mboko (locul 85, Canada), scor 6-1, 6-4.</p>
<p>Celelalte două sferturi de la Montreal sunt: Victoria Mboko – Jessica Bouzas Maneiro (locul 51 WTA) și Marta Kostyuk (locul 28 WTA) – Elena Rybakina (locul 12 WTA).</p>

]]></description>
    </item>
    <item>
      <title>Ce perspective i s-au deschis Soranei Cîrstea, după ce a anunțat că se va retrage din tenis la finalul sezonului: „Poate merge acolo oricând”</title>
      <link>https://www.prosport.ro/alte-sporturi/tenis/ce-perspective-i-s-au-deschis-soranei-cirstea-dupa-ce-a-anuntat-ca-se-va-retrage-din-tenis-la-finalul-sezonului-poate-merge-acolo-oricand-20235851</link>
      <description><![CDATA[<img src="https://www.prosport.ro/wp-content/uploads/2025/08/Ce-perspective-i-s-au-deschis-Soranei-Cirstea-dupa-ce-a-anuntat-ca-se-va-retrage-din-tenis-la-finalul-sezonului-„Poate-merge-acolo-oricand.jpg"/><br/><p>Sorana Cîrstea a anunțat că sunt șanse mari să se retragă la finalul sezonului, dar un fost tenismen i-a făcut o recomandare tentantă pentru a rămâne în atenția fanilor din lumea tenisului.</p>
<p>Una din cele mai titrate jucătoare din România este pe cale să pună capăt unei ere în lumea tenisului feminin românesc. La scurt timp de la retragerea Simonei Halep, <span>Sorana Cîrstea a dat de înțeles</span> că nu va mai continua să joace în 2026. Horia Tecău e convins că sportiva ar putea să își continue cariera doar la dublu, atâta timp cât nu va mai avea probleme din cauza accidentărilor.</p>
<h2><span>Varianta propusă de Horia Tecău pentru Sorana Cîrstea: „Ar putea să facă asta oricând”</span></h2>
<p>Sorana Cîrstea a avut evoluții solide în acest sezon, după ce în 2024 a decis să ia o pauză de la tenis pentru a se opera. Măcinată de accidentări în ultimii ani, jucătoarea de tenis a anunțat că ar putea fi ultimul sezon pentru ea. Deși se simte bine pe teren, trebuie să strângă din dinți pentru a îndura durerile resimțite, după mai multe accidentări.</p>
<p>În acest an, a triumfat la Madrid, în proba de dublu alături de Anna Kalinskaya. Fostul campion la dublu de la Wimbledon, Horia Tecău, o sfătuiește pe Sorana Cîrstea să analizeze bine lucrurile și să mai continue și anul viitor în circuitul feminin de tenis cel puțin în probele de la dublu.</p>
<blockquote><p>„Dacă vorbim din perspectiva rezultatelor, cu siguranţă ea are calitate şi joc să câştige şi la simplu şi la dublu. Ca joc ar putea oricând dacă îşi doreşte asta. Nu ştiu câtă motivaţie are să continue cu o carieră de dublu”, a spus Horia Tecău, pentru as.ro.</p></blockquote>
<h2><span>Sorana Cîrstea, verdict trist despre tenisul românesc: „O generație extraordinară”</span></h2>
<p>Românca a luat parte ultima oară la <span>turneul de la Iași</span>, acolo unde a reușit să ajungă până în semifinale. Ea a vorbit și despre cum vede viitorul tenisului din țara noastră. Nu pare prea optimistă că din spate vor veni sportivi care să egaleze performanțele reușite de o generație spectaculoasă.</p>
<blockquote><p>„Știu că vine și rândul meu. Îmi pare rău pentru România, pentru că se retrage o generație extraordinară. Nu știu dacă vom mai avea așa generație în care să avem atât de multe jucătoare în Top 100, cu multe rezultate. E normal, este generația mea de suflet și cu fiecare jucătoare care se retrage o parte din mine nu știu dacă neapărat plânge, dar e foarte tristă”, a spus Sorana Cîrstea, conform <span>Digisport.</span></p></blockquote>
<p>De-a lungul carierei, Sorana Cîrstea a cucerit șase titluri la dublu și alte două titluri la simplu. Cea mai bună clasare în clasamentul WTA a fost locul 21, în 2013.</p>

]]></description>
    </item>
    <item>
      <title>Venus Williams a găsit puterea să vorbească despre operația grea prin care a trecut: „Mi s-a spus că aș putea să sângerez până la moarte pe masă”</title>
      <link>https://www.prosport.ro/alte-sporturi/tenis/venus-williams-a-gasit-puterea-sa-vorbeasca-despre-operatia-grea-prin-care-a-trecut-mi-s-a-spus-ca-as-putea-sa-sangerez-pana-la-moarte-pe-masa-20236434</link>
      <description><![CDATA[<img src="https://www.prosport.ro/wp-content/uploads/2025/08/Venus-Williams-a-gasit-puterea-sa-vorbeasca-despre-operatia-grea-prin-care-a-trecut-„Mi-s-a-spus-ca-as-putea-sa-sangerez-pana-la-moarte-pe-masa.jpg"/><br/><p>Venus Williams (45 de ani) a revenit pe terenul de tenis după o pauză de 16 luni, în care a trecut prin momente complicate în privința stării sale de sănătate. Pe 1 august 2024, Venus Williams a fost supusă unei intervenții chirurgicale complicate, iar după un an a avut puterea să vorbească despre acest lucru, dar a și tras un semnal de alarmă privind sănătatea femeii.</p>
<ul>
<li>Venus Williams are o carieră impresionantă, cu șapte titluri de Grand Slam de simplu, 11 de dublu și două de dublu mixt, la care se adaugă și cele trei medalii olimpice, două de aur la dublu, alături de Serena, și una de argint, la dublu mixt, conform <span>WTA Tennis</span>.</li>
</ul>
<p>Potrivit declarațiilor sale, boala i-a afectat viața personală, dar și-a și pus amprenta pe întreaga sa carieră.</p>
<h2><span>Venus Williams a găsit puterea să vorbească despre operația gea prin care a trecut: „Mi s-a spus că aș putea să sângerez până la moarte pe masă”</span></h2>
<p>În iulie 2025, Venus Williams a revenit în circuit, în baza unei invitații din partea organizatorilor turneului de la Washington Open, iar modul în care s-a prezentat <span>a ajutat-o să scrie istorie în tenisul mondial</span>, devenind a doua cea mai în vârstă jucătoare care a câștigat un meci, după Martina Navratilova (47 de ani, la Wimbledon în 2004).</p>
<p>Venus a jucat atât în proba de simplu, unde a învins-o pe Peyton Stears (23 de ani, locul 35 la acel moment), cât și la dublu, alături de Hailey Baptiste, unde s-a oprit în turul al doilea, după o înfrângere în fața perechii favorite 2 Taylor Townsend/Shuai Zhang.</p>
<p>Într-o postare făcută pe social media, Venus Williams a vorbit despre operația dificilă prin care a trecut, dar și despre importanța diagnosticării corecte și la timp a bolii care afectează o treime dintre femei, la nivel global.</p>
<p>„În această zi, în urmă cu un an, am suferit o intervenție chirurgicală, o miomectomie deschisă pentru a îndepărta fibroamele și un adenomiom focal mare care era înfipt în mușchiul uterului meu. Ce diferență face un an! Am jucat primul meu turneu în peste 16 luni, Washington Open, și mă pregătesc acum să joc la US Open. Această postare este pentru a celebra ultima zi a lunii de conștientizare a fibromului. Pot exista finaluri fericite!</p>
<p>Mi s-a spus că am fost inoperabilă. Mi s-a spus că aș putea sângera până la moarte pe masă. Mi s-a spus să apelez la o mamă surogat și să uit speranța de a purta copiii mei. Am fost diagnosticată greșit. Nu am fost tratată timp de ani și ani și ani. Este atât de important să vă apărați sănătatea! Am suferit de anemie severă, dureri debilitante, sângerări excesive și cicluri menstruale anormal de frecvente timp de mulți ani. Mi-a afectat tenisul și traiectoria carierei mele”, a scris Venus Williams în postarea sa, la care a publicat și o serie de poze din perioada spitalizării.</p>
<h2><span>Venus Williams: „M-ați readus la sportul pe care îl iubesc”</span></h2>
<p>Motivul pentru care <span>Venus Williams și-a expus experiența personală</span> în fața publicului este acela de a atrage un semnal de alarmă pentru alte femei care suferă, în tăcere, de această boală, care poate avea impact atât asupra calității vieții, cât și asupra vieții, în sine.</p>
<p>„Mi-am spus povestea pentru ca alte femei să nu fie nevoite să treacă prin asta și pentru a se putea face bine mai repede. Vă mulțumesc, dr Shirazian (eroul meu!) și NYU Langone pentru că mi-ați deschis calea spre sănătate, pentru că m-ați readus la sportul pe care îl iubesc și pentru că m-ați ajutat să conștientizez această problemă foarte curabilă. Joc tenis acum pentru că pot juca mai sănătos ca niciodată, este un vis devenit realitate”, a mai scris „veterana” tenisului feminin, fost număr 1 mondial.</p>
<p>În trecut, medicii nu i-au spus niciodată cât de mari sunt fibroamele pe care le avea sau nu i-au explicat că acestea au legătură cu durerile intense, greața și anemia persistente cauzate de menstruațiile abundente. Ani de zile, Venus Williams a trecut prin toate acestea în timp ce încerca să își mențină statutul de jucătoare de tenis de top.</p>

]]></description>
    </item>
  </channel>
</rss>
