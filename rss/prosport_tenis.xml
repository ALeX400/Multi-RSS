<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Panică la Wimbledon! S-a oprit imediat meciul</title>
      <link>https://www.prosport.ro/alte-sporturi/tenis/panica-la-wimbledon-s-a-oprit-imediat-meciul-20207726</link>
      <description><![CDATA[<img src="https://www.prosport.ro/wp-content/uploads/2025/07/Panica-la-Wimbledon-S-a-oprit-imediat-meciul-e1751390768115.jpg"/><br/><p>Au fost momente de panică la Wimbledon, la meciul dintre Nikoloz Basilashvili și Lorenzo Musetti. Partida a fost întreruptă temporar după ce un fan aflat în tribune a acuzat probleme medicale.</p>
<p>Incidentul a fost observat chiar de către Lorenzo Musetti, cel care i-a semnalat arbitrului ce se întâmplă. Imediat, jocul a fost oprit iar echipele medicale au intervenit pentru a-i acorda fanului măsurile de prim-ajutor.</p>
<h2><span>Momente de panică la Wimbledon</span></h2>
<p>Meciul dintre Nikoloz Basilashvili și Lorenzo Musetti, disputat<span> în primul tur de la Wimbledon</span>, a fost oprit preț de mai multe minute pentru că <span>un spectator aflat în tribună s-a confruntat cu probleme medicale</span>. În acel moment, Basilashvili conducea cu scorul de 4-0 în setul al patrulea. Cel care a observat incidentul a fost Lorenzo Musetti, care a semnalat situația arbitrului, iar jocul s-a oprit imediat.</p>
<p>Arbitrul a solicitat intervenția unei echipe medicale, iar meciul a fost întrerupt preț de mai multe minute, până în momentul în care persoana care se simțea rău a fost transportată în afara arenei.</p>
<p>Pentru a-l ajuta pe fan, mai multe persoane au intervenit cu umbrele și apă rece.</p>
<p>Cel mai probabil, spectatorul a fost afectat de temperaturile crescute, de peste 34 de grade Celsius, care erau înregistrate în termometre la ora meciului.</p>
<p>Acesta a fost al doilea incident de acest tip în doar două zile la Wimbledon, după ce și meciul disputat de Carlos Alcaraz a fost oprit tot din acest motiv.</p>
<h2><span>Cum s-a încheiat meciul</span></h2>
<p>După câteva minute de întrerupere, meciul dintre Nikoloz Basilashvili și Lorenzo Musetti a fost reluat. În cele din urmă, Nikoloz Basilashvili a reușit să se impună în patru seturi, scor 6-2, 4-6, 7-5, 6-1.</p>
<p>În turul al doilea de la Wimbledon 2025, Nikoloz Basilashvili va da piept cu italianul Lorenzo Sonego.</p>

]]></description>
    </item>
    <item>
      <title>A fugit de războiul din Ucraina în România şi acum tânăra de 25 de ani caută gloria la Londra</title>
      <link>https://www.prosport.ro/alte-sporturi/a-fugit-de-razboiul-din-ucraina-in-romania-si-acum-tanara-de-25-de-ani-cauta-gloria-la-londra-20207742</link>
      <description><![CDATA[<img src="https://www.prosport.ro/wp-content/uploads/2025/07/A-fugit-de-razboiul-din-Ucraina-prin-Romania-si-acum-tanara-de-25-de-ani-cauta-gloria-la-Londra.jpg"/><br/><p>Tânăra de 25 de ani care a ajuns în România la începutul războiului din Ucraina e în căutarea succesului la Londra, dar va întâlni una dintre cele mai în formă sportive.</p>
<p>Vedeta ucraineană Dayana Yastremska va debuta în primul tur la Wimbledon împotriva americancei Coco Gauff. Adversara lui Coco Gauff a devenit cunoscută după ce a lansat două piese muzicale în perioada pandemiei de Covid. Va fi un meci extrem de interesant între o jucătoare ucraineană cu potențial uriaș și o poveste de viață impresionantă și <span>proaspăta câștigătoare de la Roland Garros.</span></p>
<h2><span>Poveste impresionantă a ucrainencei care caută gloria la Londra</span></h2>
<p>Dayana Yastremska s-a născut în Odessa. Încă din adolescență a fost în lumina reflectoarelor, reușind să adune peste 200.000 de urmăritori pe Instagram. În pandemie a lansat două piese muzicale de succes, iar în timpul <span>războiului din Ucraina</span> a fost nevoită să se mute în România. Yastremska a fugit de război alături de sora sa. Părinții lor le-au trimis cât mai departe de locurile bombardate de ruși, dar nimic nu a împiedicat-o să își ducă mai departe cariera și hobby-urile.</p>
<p>Recent, sportiva de pe locul 42 WTA a ajuns în finala turneului de la Nottingham, demonstrând că are potențial pe iarbă, deși este alergică la această suprafață.</p>
<blockquote><p>„Îmi place foarte mult să joc pe iarbă, chiar dacă cred că am o ușoară alergie la iarbă! Sunt foarte entuziasmată și mândră de mine. În general, totul a mers destul de bine.”, a declarat Dayana Yastremska în timpul turneului de la Nottingham.</p></blockquote>
<p>Cariera sa era să o ia pe o pantă descendentă în 2021 atunci când a fost suspendată provizoriu după ce a fost testată pozitiv cu o substanță interzisă. A stat șase luni pe bară, reușind să dovedească la un tribunal independent că a fost vorba de o contaminare accidentală la fel cum s-a întâmplat în cazul altor sportivi de top precum Simona Halep sau Jannik Sinner.</p>
<p>Dayana Yastremska este o adevărată sursă de inspirație pentru multă lume. În afaara terenului are o mulțime de pasiuni. Are numeroase fotografii de modeling pe rețelele de socializare și în timpul liber face muzică. Călătorește des și îi place să imortalizeze momentele sale favorite din vacanțele petrecute prin toată lumea.</p>
<h2><span>Coco Gauff, neînvinsă în duelurile cu tânăra ucraineancă</span></h2>
<p>Coco Gauff pornește ca favorită în duelul cu Dayana Yastremska. Cele două sportive s-au mai întâlnit de trei ori și de fiecare dată americanca a ieșit învingătoare. În timpul unui meci la Madrid din acest an, Yastremska a reușit să obțină un set la 0 în fața americancei, dar în cele din urmă a cedat la capătul unui meci extrem de disputat.</p>

]]></description>
    </item>
    <item>
      <title>S-a prăbuşit în agonie. A abandonat de la Wimbledon jucătorul finanțat de Djokovic</title>
      <link>https://www.prosport.ro/alte-sporturi/tenis/s-a-prabusit-in-agonie-a-abandonat-de-la-wimbledon-jucatorul-finantat-de-djokovic-20207745</link>
      <description><![CDATA[<img src="https://www.prosport.ro/wp-content/uploads/2025/07/S-a-prabusit-in-agonie.-A-abandonat-de-la-Wimbledon-jucatorul-finantat-de-Djokovic.jpg"/><br/><p>Hamad Medjedovic a suferit două accidentări succesive în primul tur la Wimbledon și a fost nevoit, într-un final, să abandoneze atât de devreme în turneul de Mare Șlem.</p>
<p>Sportivul susținut financiar de Novak Djokovic s-a prăbușit agonizant, de două ori, în meciul cu Sebastian Ofner, oferind scene teribile spectatorilor prezenți în arenă.</p>
<h2><span>Hamad Medjedovic a abandonat de la Wimbledon după două accidentări urâte succesive</span></h2>
<p><span>Jucătorul de tenis sârb susținut de compatriotul </span>Novak Djokovic a suferit două accidentări una după alta în runda inaugurală la Wimbledon și s-a văzut obligat să abandoneze atât de devreme la competiția de Grand Slam. Tenismenul în vârstă de 21 de ani s-a prăbușit șocant, de două ori, în duelul Sebastian Ofner, oferind scene terifiante spectatorilor prezenți în arenă și telespectatorilor din fața micilor ecrane, potrivit <span>thesun.co.uk</span>.</p>
<p>Prima alunecare s-a petrecut într-un moment crucial al tie-break-ului primului set, atunci când avea mingea de set la 8-7, însă picioarele i-au cedat în timp ce a fost nevoit să schimbe brusc direcția de alergare. Racheta de tenis i-a zburat din mână și a început să se zvârcolească de durere. Arbitrul a coborât imediat de pe scaun să se uite la Medjedovic și l-a chemat de urgență pe fizioterapeut.</p>
<p>Adversarul său a venit ș el să vadă ce se întâmplă, în timp ce camerele de filmat au focalizat spre echipa lui Medjedovic, care părea extrem de îngrijorată. După o lungă pauză medicală în care a fost tratat, Medjedovic s-a întors șchiopătând la scaunul său și a decis să continue. Apoi, chiar la următorul punct, a alunecat din nou urât, glezna stângă cedându-i din nou pe iarbă.</p>
<p>Medjedovic a pierdut următorul punct și implicit și primul set. A părăsit terenul pentru un nou time-out medical. A revenit în teren după o pauză de 14 minute, dar era evident că nu era ok. La 1-3 în setul doi a decis în cele din urmă să se retragă, dând mâna cu adversarul său.</p>
<p><img alt="" class="size-large wp-image-20207754" decoding="async" fetchpriority="high" height="1400" sizes="(max-width: 1021px) 100vw, 1021px" src="https://www.prosport.ro/wp-content/uploads/2025/07/8YXIxc0c-1021x1400.jpeg" srcset="https://www.prosport.ro/wp-content/uploads/2025/07/8YXIxc0c-1021x1400.jpeg 1021w, https://www.prosport.ro/wp-content/uploads/2025/07/8YXIxc0c-768x1053.jpeg 768w, https://www.prosport.ro/wp-content/uploads/2025/07/8YXIxc0c-1120x1536.jpeg 1120w, https://www.prosport.ro/wp-content/uploads/2025/07/8YXIxc0c.jpeg 1220w" width="1021"/></p>
<h2><span>Luat de Nole sub aripa sa la doar 16 ani</span></h2>
<p>Hamad Medjedovic a crescut urmărindu-l cu mare interes pe compatriotul său Novak Djokovic și chiar <span>s-a pregătit sub bagheta fostului lider mondial</span> la centrul de tenis al acestuia la vârsta de 16 ani. Ulterior, Djokovic a contribuit din plin la latura financiară a carierei conaționalului său.</p>
<p>Legenda sârbă a plătit costurile de antrenament, transport și asistență ale lui Medjedovic. Până acum s-a dovedit a fi o investiție valoroasă, tânărul câștigând finala ATP Next Gen în decembrie 2023, plus un cec în valoare de 370.000 de lire sterline.</p>

]]></description>
    </item>
    <item>
      <title>Ion Țiriac nu mai e singur! Un nou miliardar din tenis, lângă român</title>
      <link>https://www.prosport.ro/alte-sporturi/tenis/ion-tiriac-nu-mai-e-singur-un-nou-miliardar-din-tenis-langa-roman-20207635</link>
      <description><![CDATA[<img src="https://www.prosport.ro/wp-content/uploads/2025/06/Americanii-au-ramas-stupefiati-de-magnatul-Ion-Tiriac.jpg"/><br/><p>Ion Țiriac nu mai e singurul miliardar din tenis, un nume de legendă atingând de asemenea o cifră impresionantă în ceea ce privește averea personală.</p>
<p>Concret, Roger Federer a devenit cel mai recent sportiv care atinge statutul de miliardar. Deși a câștigat aproximativ 115 milioane de dolari din premiile obținute pe teren, cea mai mare parte a averii sale provine din afaceri și contracte de sponsorizare. La trei ani de la retragerea sa, averea lui Federer este estimată la 1,3 miliarde de dolari, potrivit Bloomberg.</p>
<h2><span>Roger Federer, miliardar! Se alătură unei liste impresionante de sportivi</span></h2>
<p>O contribuție importantă la această sumă vine din participația de 3% pe care o deține în brandul elvețian de pantofi sport On, evaluată la 440 milioane dolari. De asemenea, Federer are parteneriate de durată cu mărci celebre precum Rolex, Lindt și Uniqlo, ultimul contract fiind în valoare de 264 milioane dolari pe zece ani.</p>
<p>El se alătură altor sportivi care au devenit miliardari precum LeBron James (1,2 miliarde de dolari) și Tiger Woods (1,3 miliarde), deși niciunul nu se apropie încă de averea legendarului Michael Jordan, care este estimată la 3,5 miliarde de dolari.</p>
<p>Federer a declarat că probabil va fi prezent la Wimbledon, turneu pe care l-a câștigat de opt ori. Acesta se va desfășura în perioada 30 iunie–13 iulie.</p>
<p>„Probabil voi merge la Wimbledon, dar nu știu dacă Rafa (n.r. Nadal) va fi prezent la turneu, nu am vorbit cu el despre asta. Cu siguranță însă îl vom vedea pe Novak (n.r. Djokovic) pe tabloul competiției”, a declarat Roger Federer, potrivit <span>Talk Sport.</span></p>
<h2><span>Ion Țiriac este primul jucător de tenis masculin devenit miliardar</span></h2>
<p>Ion Țiriac este primul jucător de tenis masculin care a atins statutul de miliardar. În prezent, averea sa este estimată la 2,2 miliarde de dolari, conform Forbes.</p>
<p>După retragerea din cariera sportivă în 1979, Țiriac a reușit să-și construiască un imperiu financiar impresionant. Având calități native de antreprenor, el a fondat grupul Tiriac, care include peste 40 de companii în domenii precum auto, bancar, asigurări, imobiliare și energie.</p>
<p>Toate aceste companii reprezintă un real succes în domeniile lor de activitate, astfel că succesul financiar al lui Ion Țiriac nu este o surpriză.</p>
<p>De asemenea, fostul tenismen a fost managerul unor jucători de top, precum Boris Becker, și a deținut turneul Madrid Open, pe care l-a vândut în 2022 pentru 390 de milioane de euro, reușind să facă un nou profit impresionant.</p>
<p>Astfel, Ion Țiriac rămâne un model de succes pentru toți sportivii care s-au retras din activitate și care își doresc succesul și în lumea afacerilor.</p>

]]></description>
    </item>
    <item>
      <title>Apariție incredibilă în loja lui Naomi Osaka, jucătoarea lui Patrick Mouratoglou</title>
      <link>https://www.prosport.ro/alte-sporturi/tenis/aparitie-incredibila-in-loja-lui-naomi-osaka-jucatoarea-lui-patrick-mouratoglou-20207544</link>
      <description><![CDATA[<img src="https://www.prosport.ro/wp-content/uploads/2025/07/Aparitie-incredibila-in-loja-lui-Naomi-Osaka-jucatoarea-lui-Patrick-Mouratoglou-2.jpg"/><br/><p>Japoneza Naomi Osaka a reacționat imediat după ce a aflat că Nick Kyrgios a stat în loja ei de la Wimbledon.</p>
<p>Sportiva antrenată de francezul Patrick Mouratoglou s-a declarat ușor jenată că australianul a fost la meciul ei.</p>
<h2><span>Apariție incredibilă în loja lui Naomi Osaka, jucătoarea lui Patrick Mouratoglou</span></h2>
<p><span>Naomi Osaka a învins-o</span> pe Talia Gibson și a obținut calificarea în turul 2 de la Wimbledon. Japoneza va juca cu Katarina Siniakova în runda a doua. Întrebată despre prezența lui Nick Kyrgios în loja ei, nipona s-a declarat ușor jenată.</p>
<p>„A fost acolo? Nu am auzit nimic. Am spus cuiva în glumă: «Hei, știu că Nick e prin preajmă. Poate vrea să vină să-mi vadă meciul».</p>
<p>Dar glumeam doar. Pentru că știu că suntem doi jucători complet diferiți. Sincer, mi-ar fi plăcut să merg să-i văd meciurile pentru că știu că e foarte drăguț.</p>
<p>Probabil ar fi observat dacă aș fi fost acolo, în timp ce eu tind să nu mă uit la el de cele mai multe ori. A fost puțin jenant să-l am acolo.</p>
<p>Dar da, cred că a fost frumos că a venit la meciul meu. Sper că, într-un fel, a simțit poate… nu aș îndrăzni să spun inspirație, dar sper că se poate identifica puțin cu ceea ce fac”, a declarat Naomi Osaka, citată de <span>We Love Tennis</span>.</p>
<blockquote class="twitter-tweet">
<p dir="ltr" lang="en">Naomi Osaka says she didn’t know Nick Kyrgios was in her box for her 1st round match at Wimbledon</p>
<p>“Nick was in your box.”</p>
<p>Naomi: “Oh he was there? I didn’t hear nothing. Okay” 😂</p>
<p>“I wanted to ask you the story behind it”</p>
<p>Naomi: “I jokingly told someone, ‘Hey, I know Nick’s… pic.twitter.com/UNDqKBExxb</p>
<p>— The Tennis Letter (@TheTennisLetter) June 30, 2025</p></blockquote>
<blockquote><p>E amuzant, am mai spus asta. La început am fost un pic precaută în privința lui, nu știam dacă ne vom înțelege. Nu m-am așteptat, pentru că îl credeam atât de formal, de scorțos. Este foarte amuzant”, <span>a spus Naomi Osaka</span> despre Patrick Mouratoglou.</p></blockquote>

]]></description>
    </item>
  </channel>
</rss>
