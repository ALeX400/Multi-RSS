<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jaqueline Cristian s-a săturat de ceea ce trăiește în România și le-a spus asta și străinilor: „Asta e mentalitatea”</title>
      <link>https://www.prosport.ro/alte-sporturi/tenis/jaqueline-cristian-s-a-saturat-de-ceea-ce-traieste-in-romania-si-le-a-spus-asta-si-strainilor-asta-e-mentalitatea-20165701</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-s-a-saturat-de-ceea-ce-traieste-in-Romania-si-le-a-spus-asta-si-strainilor-„Asta-e-mentalitatea.jpg"/><br/><div>
<p>Jaqueline Cristian (numărul 74 WTA) a vorbit despre problemele din sistemul sportiv românesc</p>
<p><span>Sportiva în vârstă de 26 de ani</span> a transmis un mesaj ferm cu privire la cum stau lucrurile de fapt în tenisul românesc și a punctat că țara nu le oferă destul sprijin sportivilor de performanță.</p>
</div>
<h2><span>Jaqueline Cristian și-a exprimat nemulțumirea față de situația din România</span></h2>
<p>„Nu avem prea mult sprijin în România, e trist și în același timp imposibil de explicat. Suntem o țară mică, dar care a dat întotdeauna mari campioni. Totuși, aceștia nu au primit niciodată un sprijin puternic și pozitiv. E ca și cum oamenii așteaptă să cazi ca să te critice, să-ți reamintească că nu ai fost suficient de bun. I s-a întâmplat chiar și Simonei (n.r. Simona Halep). Oamenii i-au prețuit cariera abia în ziua în care s-a retras din tenis”, a declarat sportiva, conform <span>puntodebreak</span>.</p>
<p>„Dacă ești un atlet decent, în momentul în care începi să crești și să tinzi spre mai mult, oamenii îți vor spune că nu este necesar, că ceea ce ai este destul. Această negativitate din întregul sistem înseamnă că sportivii nu sunt suficient sprijiniți, împiedicându-i pe mulți dintre ei să facă următorul pas. Nici Federația noastră nu are prea multă putere, ceea ce e trist. Această negativitate poate fi o sabie cu două tăișuri și te poate împinge să te desprinzi de tot”, a mai transmis Jaqueline Cristian, conform sursei citate.</p>
<h2><span>Jaqueline Cristian, dezamăgită cu privire la cazul de dopaj al Simonei Halep</span></h2>
<p><span>Locul 74 WTA, Jaqueline Cristian</span> și-a exprimat dezamăgirea față de cazul Simonei Halep, considerând că i s-a făcut o nedreptate.</p>
<p>„Nu a fost corect, o mare campioană ca ea nu merita un astfel de final. A fost un idol pentru mulți oameni, campioană de Grand Slam, numărul 1 mondial. De când a izbucnit scandalul de dopaj, nu mi-a plăcut deloc felul în care au fost gestionate lucrurile, toate greșelile care s-au făcut. Nu înțeleg cum au ținut-o departe de circuit aproape doi ani. Cel puțin a reușit să-și dovedească nevinovăția, să-și reabiliteze numele și chiar să se bucure puțin de meciurile finale. Înțeleg perfect decizia ei de a se pensiona. La 33 de ani, realizase deja practic totul și poate fi foarte mulțumită de cariera sa. Am fost prezentă la Cluj-Napoca, la retragerea ei, a fost un eveniment foarte emoționant. În acel moment am înțeles că trebuie să mă eliberez de tot ce se întâmplase înainte și să încep să trăiesc o viață nouă”, a declarat Jaqueline Cristian.</p>

]]></description>
    </item>
    <item>
      <title>Legătura între Papa Leon al XIV-lea şi Ilie Năstase: „Un amator”</title>
      <link>https://www.prosport.ro/alte-sporturi/tenis/legatura-intre-papa-leon-al-xiv-lea-si-ilie-nastase-un-amator-20165903</link>
      <description><![CDATA[<img src="https://www.prosport.ro/wp-content/uploads/2025/05/Legatura-intre-Papa-Leon-al-XIV-lea-si-Ilie-Nastase-1400x785.jpg"/><br/><p>Americanul Robert Francis Prevost, în vârstă de 69 de ani, a devenit primul papă american, dar are o legătură cu Ilie Năstase.</p>
<p>Vaticanul a anunțat că arhiepiscopul american a fost ales papă. El devine al 267-lea Suveran Pontif din istorie și îi succede lui Francisc, decedat pe 21 aprilie.</p>
<h2><span>Ce legătură există între Papa Leon al XIV-lea şi fostul mare jucător de tenis Ilie Năstase</span></h2>
<p>În timp ce predeceseorul lui era un mare fan al fotbalului şi se declara suporter al clubului argentinian San Lorenzo, Robert Francis Prevost este un fan al tenisului. Pe vremea când era cardinal, el a acordat un interviu în care spunea și ce pasiuni are.</p>
<p>„Mă consider un jucător amator de tenis. De când am plecat din Peru, am avut puţine ocazii să mă antrenez, aşa că abia aştept să revin pe teren”, spunea la vremea respectivă noul papă, originar din Chicago.</p>
<p>De menționat că Vaticanul are propriul său teren de tenis. Fostul mare jucător de tenis <span>Ilie Năstase a fost primul lider din istoria ATP</span>. Organizația a făcut public primul clasament pe 23 august 1973, iar românul era lider, poziție pe care a ocupat-o timp de 40 de săptămâni.</p>
<h2><span>Anunțul alegerii Papei Leon al XIV-lea a fost făcut și la Mastersul de la Roma</span></h2>
<p>Robert Francis Prevost, acum oficial Papa Leon al XIV-lea, a fost ales într-un timp record de Vatican, la mai puțin de 24 de ore de la începerea conclavului. În timp ce lumea aștepta să vadă cine este succesorul lui Papei Francisc, anunțul a introdus nu doar un nou Pontif, ci și o nouă reflectoare asupra unui sport îndrăgit.</p>
<p>Când Papa Francisc și-a dezvăluit pasiunea pentru fotbal și sprijinul său de-o viață pentru clubul argentinian San Lorenzo, acest lucru l-a conectat instantaneu cu milioane de fani din întreaga lume. Devotamentul lui față de sport a devenit simbol al naturii sale pragmatice de-a lungul anilor petrecuți ca Suveran Pontif.</p>
<p>Acum, odată cu preluarea conducerii de către Papa Leon al XIV-lea, tenisul ar putea avea și mai mulți fani în lumea întreagă.</p>
<p>Italia, o națiune adânc înrădăcinată în tradiția catolică, găzduiește în prezent <span>prestigiosul turneu Masters de la Roma</span>. În timpul unuia dintre meciuri, organizatorii au profitat de ocazie pentru a anunța alegerea Papei Leon al XIV-lea.</p>
<p>„Există vești importante în Italia astăzi, există un nou Papă. Robert Prevost a fost anunțat ca Papă Leon al XIV-lea, devenind primul Papă american din istoria Bisericii Catolice”, a anunțat arbitrul meciului, iar imaginea Suveranui Pontif a fost afișată pe ecranul arenei, notează <span>bolavip.com</span>.</p>
<p>Lumea tenisului își îndreaptă acum atenția către potențiala legătură a Papei Leon al XIV-lea cu acest sport. Cu mulți jucători de top concurând la turneu, fanii sunt curioși să afle cine ar putea fi favoritul său și dacă noul Papă și-ar putea face apariția la evenimente majore în viitor.</p>
<p>În istorie a mai existat un Suveran Pontif care a împărtășit dragoste profundă pentru fotbal. Papa Ioan Paul al II-lea era recunoscut pe scară largă ca un fan devotat al acestui sport în Polonia natală. Conform mai multor rapoarte, i-a plăcut chiar să joace ca portar în tinerețe.</p>

]]></description>
    </item>
    <item>
      <title>Simona Halep se laudă cu o altă „perlă imobiliară” din imperiul ei. Cât costă o cameră în hotelul ei de 4 stele din Mamaia Nord</title>
      <link>https://www.prosport.ro/alte-sporturi/tenis/simona-halep/simona-halep-se-lauda-cu-o-alta-perla-imobiliara-din-imperiul-ei-cat-costa-o-camera-in-hotelul-ei-de-4-stele-din-mamaia-nord-20165944</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-se-lauda-cu-o-alta-„perla-imobiliara-din-imperiul-ei-2.jpg"/><br/><p>Fosta mare jucătoare de tenis Simona Halep are o altă „perlă imobiliară”, mai precis un hotel de 4 stele, situat în Mamaia Nord.</p>
<p>Administratorii lanțului hotelier care aparține Simonei Halep au anunțat că, din 28 mai, deținătoarea a două turnee de titluri de Mare Șlem deschide un nou stabiliment.</p>
<h2><span>Prețul unei camere la hotelul de 4 stele pe care Simona Halep îl are în Mamaia Nord</span></h2>
<p>Camerele duble confort au o suprafață 28 metri pătrați, sunt decorate în nuanțe rafinate și dispun de pat matrimonial, aer condiționat, TV cu cablu, seif, fierbător, minibar, balcon mobilat cu măsuță și scaune, acces pe baza de card magnetic, baie proprie cu duș, uscător de păr, papuci și obiecte de toaletă, plus, evident, wi fi. Potrivit booking.com, hotelul are 4 stele.</p>
<p>„Se deschide în curând un nou hotel marca Simona Halep – de dara aceasta, la MARE!</p>
<p>Și nu oriunde, ci chiar în Mamaia Nord, cu vedere la mare din balcon, camere primitoare si spatioase, perfecte pentru vacantele tale de vară!</p>
<p>Dacă îți place ce facem la munte, la mare te așteaptă alt vibe, cu aceeași semnătură.</p>
<p>Simona Halep Hotel – Mamaia Nord te așteaptă din 28 mai!”, se menționează pe contul de instagram hotelsimonahalep.poianabrasov.</p>
<p>Prețurile încep de la 444 de lei pe noapte pentru o cameră dublă și ajung la peste 1000 de lei pe noapte pentru o suită, cu precizarea că rezervarea se face pentru minimum doujă nopți.</p>
<p>Spre deosebire de o cameră normală, suita este mai largă. Oaspeții au la dispoziție și o baie mai mare și un spațiu exterior, cum ar fi o terasă mică sau un balcon. În unele suite standard, oaspeții pot găsi un colț de gătit mic.</p>
<p>Suita este adesea diferențiată în „Junior Suite” și „Suite Standard”. Prima are întotdeauna o zonă de noapte și o zonă de zi, dar într-un spațiu mai mic.</p>
<p>În această categorie se încadrează și Suite Presidenziale, adesea aleasă de familii deoarece, pe lângă dormitorul principal, prezintă și un unul secundar, împreună cu toate facilitățile pe care le regăsim și în celelalte variante.</p>
<h2><span>„Perla” Simonei Halep din Poiana Brașov este la 21 de kilometri de aeroport</span></h2>
<p>Hotelul de la mare nu este singurul pe care-l deține fosta mare jucătoare de tenis. Un <span>altul se găsește în Poiana Brașov</span>, la 11 km de The Black Tower și Strada Sforii, în timp ce Aeroportul Internațional Brașov-Ghimbav se găsește la la 21 km.</p>
<p>Stabilimentul pune la dispoziție un bar și WiFi gratuit în întreaga proprietate, plus parcare privată gratuită. De asemenea, există restaurant, un centru de fitness, o saună și o cadă cu hidromasaj. Proprietatea are room-service, recepție deschisă nonstop, dar și servicii de depozitare a bagajelor.</p>
<p><span>Camerele dispun de aer condiționat</span>, birou, ibric electric, un minibar, cutie de valori, televizor cu ecran plat, balcon și baie proprie cu duș. Baia proprie oferă articole de toaletă gratuite, iar fiecare cameră include lenjerie de pat și prosoape.</p>
<p>„În inima Poienii Brașov, Hotel Simona Halep te așteaptă să descoperi un loc unde confortul și natura creează armonie. Camere elegante, un restaurant cu un meniu variat, terapii de masaj pentru momente de relaxare și o sală de fitness modernă – toate detaliile sunt gândite pentru ca șederea ta să fie de neuitat.</p>
<p>Indiferent dacă îți dorești relaxare, sporturi de iarnă sau un loc ideal pentru întâlniri de afaceri, aici vei găsi tot ce ai nevoie pentru o escapadă completă”, este prezentarea făcută pe aceeași rețea de socializare.</p>

]]></description>
    </item>
    <item>
      <title>Simona Halep și suspendarea ei pentru dopaj au afectat-o teribil pe Jaqueline Cristian: „Nu a fost corect”</title>
      <link>https://www.prosport.ro/fotbal-intern/simona-halep-si-suspendarea-ei-pentru-dopaj-au-afectat-o-teribil-pe-jaqueline-cristian-nu-a-fost-corect-20165779</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-si-suspendarea-ei-pentru-dopaj-au-afectat-o-teribil-pe-Jaqueline-Cristian.jpg"/><br/><p>Simona Halep și suspendarea ei pentru dopaj au afectat-o teribil pe Jaqueline Cristian. Aceasta a dezvăluit recent cum a trăit retragerea fostului lider WTA.</p>
<p>Reamintim că, în luna februarie a acestui an, în cadrul Transylvania Open, după înfrângerea în fața Luciei Bronzetti, Simona Halep a luat decizia de a se retrage definitiv din tenis.</p>
<h2><span>Jaqueline Cristian, afectată de retragerea Simonei Halep</span></h2>
<p>Simona Halep și suspendarea ei pentru dopaj au afectat-o teribil pe Jaqueline Cristian. Aceasta a dezvăluit recent cum a trăit <span>retragerea fostului lider WTA</span>. Reamintim că, în luna februarie a acestui an, în cadrul Transylvania Open, după înfrângerea în fața Luciei Bronzetti, Simona Halep a luat decizia de a se retrage definitiv din tenis.</p>
<p><span>Sportiva în vârstă de 26 de ani </span>consideră că Simonei Halep i s-a făcut o mare nedreptate și că fostul lider WTA nu trebuia să fie suspendată pentru o perioadă de aproape doi ani de zile.</p>
<p>„A fost un eveniment foarte emoționant. În acel moment, am înțeles că trebuie să mă desprind de tot ce aveam înainte și să încep să trăiesc o nouă viață. Ce pot să zic despre Simona? A fost o inspirație venind din România, o mică țară cu puține oportunități, dar a arătat mereu ambiția necesară pentru a reuși ce și-a propus</p>
<p>Nu a fost corect. O mare campioană ca ea nu a meritat acel final. Ea a fost idolul multor oameni, câștigătoare de Grand Slam, număr 1 mondial. Nu pot fi fericită văzând cum s-a încheiat totul. De când a apărut scandalul de dopaj, nu mi-a plăcut cum au mers lucrurile, toate greșelile care au fost făcute.</p>
<p>Nu pot să înțeleg cum a fost ținută în afara circuitului timp de aproape 2 ani. Cel puțin ea a reușit să își dovedească nevinovăția și să își apere numele, chiar să se bucure puțin de ultimele ei meciuri. Înțeleg pe deplin decizia ei de a se retrage. La 33 de ani, realizase deja totul și poate să fie satisfăcute cu cariera ei”, a precizat Jaqueline Cristian, conform <span>gsp.ro</span>.</p>
<h2><span>Ce spune Jaqueline Cristian despre ultimele cazuri de dopaj din tenis</span></h2>
<p>Jaqueline Cristian a aprofundat acest subiect și și-a spus părerea și despre cazurile lui Jannik Sinner și Iga Swiatek.</p>
<p>„E foarte dificil pentru noi. Niciodată nu vom ști detaliile acestor cazuri; sunt foarte personale. Ce e clar e că fiecare caz a fost gestionat diferit. Nu ar trebui să fie atât de multe diferențe în modul în care jucătorii sunt tratați în funcție de clasament; toată lumea ar trebui să fie tratată egal. E o problemă foarte sensibilă, nu pot să spun mai multe”, a mai spus Jaqueline Cristian, conform sursei menționate anterior.</p>

]]></description>
    </item>
    <item>
      <title>Nu i-a dat nicio șansă! Gabriela Ruse, eliminată de Danielle Collins la Roma</title>
      <link>https://www.prosport.ro/alte-sporturi/tenis/roma/nu-i-a-dat-nicio-sansa-gabriela-ruse-eliminata-de-danielle-collins-la-roma-20165730</link>
      <description><![CDATA[<img src="https://www.prosport.ro/wp-content/uploads/2025/05/Nu-i-a-dat-nicio-sansa-1400x753.jpg"/><br/><p>Jucătoarea română de tenis Gabriela Ruse (88 WTA), a fost eliminată în turul 2 al turneului de la Roma de sportiva americană Danielle Collins.</p>
<p>Sportiva de dincolo de Ocean, aflată pe locul 35 mondial și desemnată a 29-a favorită a competiției, s-a impus cu un dublu 6-3, în 74 de minute.</p>
<h2><span>Eliminată în turul 2 la Roma, Gabriela Ruse a ratat șansa unei confruntări cu Iga Swiatek</span></h2>
<p>Venită din calificări, Ruse <span>a jucat al patrulea meci</span> în tot atâtea zile la rând. Punctul forte al americancei a fost serviciul, aceasta pierzând doar două puncte în setul de debut, cu excepția break-ului câștigat de Ruse, la 0-2. La 4-3, Collins a realiuzat un break alș, după care a convertit în punct a doua minge de set.</p>
<p>Partea a doua a confruntării a fost dominată și mai clar de favorită. Aceasta a realizat break chiar în game-ul de debut și încă unul la 5-3, din a doua „încercare”. Următoarea adversară este poloneza Iga Swiatek (2 WTA), a doua favorită a întrecerii, care a disturs-o pe jucătoarea italiancă Elisabetta Cocciaretto (82 WTA), cu 6-1, 6-0.</p>
<p>A fost a doua victorie pentru americancă în meciurile directe. Precedentele partide au avut loc în 2021. Ruse a câștigat în sferturi la Hamburg cu 6-4, 1-6, 7-5, iar Collins s-a impus <span>în finala de la Palermo</span>, cu 6-4, 6-2, câștigând primul ei trofeu.</p>
<p>Ulterior s-a mai impus la San Jose (după doar o săptămână), iar anul trecut la Miami (după ce în optimi a eliminat-o pe Sorana Cîrstea) și Charleston.</p>
<h2><span>Ruse va urca, de luni, în clasamentul WTA</span></h2>
<p>Calificarea în turul 2 la Roma îi garantează româncei 21.215 euro şi 35 de puncte în ierarhia mondială, plus o urcare de minimum trei poziții. Mai mult, chiar dacă jucătoarea columbiană Emiliana Arango este învinsă de puștoaica rusă Mirra Andreeva, a șaptea favorită, Ruse ajunge pe locul 84.</p>
<p>În primul tur al calificărilor de la Roma, Ruse, desemnată a 11-a favorită a acestei faze a întrecerii, a învins-o pe argentinianca Solana Sierra (111 WTA) cu 6-2, 7-5 în 97 de minute și pe germanca Laura Siegemund (101 WTA, cs 18) cu 7-5, 6-2 în două ore și un minut.</p>
<p>De asemenea, a avut nevoie de două ore și 50 de minute pentru a o elimina, pe tabloul principal, pe rusoaica Polina Kudermetova (57), sora Veronikăi, cu 6-7 (10), 6-4, 6-2, practic, românca a jucat, în ultimele 4 zile, nu mai puțin de 7 ore și 42 de minute, la care se adaugă și minimum o oră cât durează antrenamentul zilnic.</p>
<p>Singura româncă rămasă în concurs la Roma este Jaqueline Cristian, care a trecut de Yulia Putintseva și o va întâlni în continuare pe rusoaica Diana Shnaider (11 WTA, cs 13).</p>

]]></description>
    </item>
  </channel>
</rss>
