<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Novak Djokovic și-a pierdut cumpătul la Shanghai și a urlat: „La ce te uiți, nenorocitule?”</title>
      <link>https://www.prosport.ro/alte-sporturi/tenis/novak-djokovic-si-a-pierdut-cumpatul-la-shanghai-si-a-urlat-la-ce-te-uiti-nenorocitule-20293070</link>
      <description><![CDATA[<img src="https://www.prosport.ro//wp-content/uploads/2025/10/Novak-Djokovic-si-a-pierdut-cumpatul-la-Shanghai-si-a-urlat-„La-ce-te-uiti-nenorocitule-e1759923418607.jpg"/><br/><p>Novak Djokovic a avut mari bătăi de cap pentru a ajunge în sferturile de finală de la Shanghai. Sârbul s-a luptat cu sine însuși  penru a-și asigura încă o șansă la trofeu. În cel mai recent duel, fostul număr 1 mondial a țipat la propriul antrenor.</p>
<p>După ce a fost extrem de alergat de spaniolul Jaume Munar, Novak Djokovic a avut o reacție de furie la adresa antrenorului său, Boris Bosnjakovic, care i-a recomandat anumite corecturi pe parcursul meciului cu ibericul. Sârbul s-a calmat după momentul care a făcut înconjurul internetului, apoi a câștigat meciul.</p>
<h2><span>Novak Djokovic, un car de nervi la ATP Shanghai</span></h2>
<p>Tenismenul sârb și-a atins limitele împotriva lui Jaume Munar, un jucător din Spania, mai tânăr cu 10 ani decât Djokovic. Deși a învins, apoi a trecut în sferturile de finală, Novak a fost puternic frustrat de nereușitele din meci. Pe fondul unei călduri insuportabile, acesta a clacat.</p>
<p>Sportivul nu s-a simțit bine, motiv pentru care a avut nevoie de intervenția medicilor pentru o accidentare la gleznă. După ce s-a recuperat puțin, Novak Djokovic a continuat meciul sub o furie frustrantă pentru el. În cel de-al doilea set, pierdut de „Nole”, acesta a țipat la antrenorul lui, care se afla în tribune.</p>
<p>„La ce te uiți, nenorocitule?”, a spus Novak Djokovic spre Boris Bosnjakovic, antrenorul lui, conform celor de la Sport Klub. După ce și-a vărsat furia, sârbul a pierdut setul al doilea, scor 7-5, dar a revenit într-o manieră de mare campion și și-a adjudecat meciul, scor 2-1.</p>
<p>Fanii au așteptat o reacție din partea sportivului, dar acesta nu a oferit nici măcar un interviu pe teren, la finalul meciului, fiind sfătuit de medic să meargă să se odihnească. Nu este prima problemă medicală a lui Djokovic la Shanghai, deoarece <span>în partida cu Yannick Hanfmann, el a vomitat chiar pe teren</span>.</p>
<h2><span>Meci mai facil pentru Novak Djokovic în sferturile de finală de la Shanghai</span></h2>
<p>În următoarea partida, Novak Djokovic va da piept cu un nume care nu a spus încă foarte multe în tenis, Zizou Bergs. Tenismenul belgian a trecut până acum în turneu de Sebastian Korda, Casper Ruud, Francisco Cerundolo și Gabriel Diallo.</p>
<p>Recent, Novak Djokovic a devenit cel mai în vârstă jucător care a câștigat la un turneu de Masters 1000. „Nole” își dorește adjudecarea marelui trofeu, care ar fi numărul 101 pentru el.</p>
<p>O șansă mare a acestuia este lipsa numelor mari din fazele următoare – <span>Jannik Sinner, care s-a retras din cauza unor crampe musculare</span>, și Carlos Alcaraz, care nu a participat din cauza unei accidentări.</p>

]]></description>
    </item>
    <item>
      <title>Radu Banciu e convins: „Sorana Cîrstea și Simona Halep erau la cuțite! Una mai frumoasă, alta mai bănoasă”</title>
      <link>https://www.prosport.ro/diverse/radu-banciu-e-convins-sorana-cirstea-si-simona-halep-erau-la-cutite-una-mai-frumoasa-alta-mai-banoasa-20293405</link>
      <description><![CDATA[<img src="https://www.prosport.ro//wp-content/uploads/2025/10/Radu-Banciu-e-convins-„Sorana-Cirstea-si-Simona-Halep-erau-la-cutite.jpg"/><br/><p>Radu Banciu a tras concluziile despre rivalitatea istorică dintre Simona Halep și Sorana Cîrstea.</p>
<p>E cunoscut faptul că Halep și Cîrstea<span> nu au fost cele mai bune prietene</span> cât timp ambele au fost active în circuitul feminin de tenis. După retragerea Simonei Halep, cele două sportive au fost surprinse împreună la diverse evenimente și părea că relațiile nu mai sunt la fel de reci ca înainte. Cel mai mare contestatar al Simonei Halep a dezvăluit că Sorana Cîrstea e fana emisiunilor sale doarece  o „ataca” mereu pe marea sa rivală din teren.</p>
<h2><span>Radu Banciu, convins că Sorana Cîrstea e mare fană a emisiunilor sale: „Asta îi plăcea”</span></h2>
<p>„Consulul” a reaprins scânteia conflictului dintre Simona Halep și Sorana Cîrstea. Banciu nu a ratat niciodată ocazia să o pună la zid pe cea mai titrată jucătoare de tenis din România indiferent de ce rezultate avea pe teren. Fiind cel mai mare contestatar al fostului lider mondial WTA, „consulul” și-ar fi atras și un fan special din lumea tenisului feminin: Sorana Cîrstea.</p>
<p>A făcut și o comparație între cele două și a precizat că Halep e cea cu bani mulți, în timp ce Cîrstea este cea frumoasă.</p>
<blockquote><p>„Sorana este fanul nostru. Ne aprecia și era foarte încântată că pomenim la emisiune despre ea. Mereu am fost în grațiile Soranei, ca emisiune, ca și curent, pentru că noi n-am avut-o la suflet pe Simona Halep și asta îi plăcea Soranei. Ea era la cuțite cu Halep.</p>
<p>Una era mai bănoasă, alta mai frumoasă. Nu s-au înțeles niciodată între ele, binențeles. Era o râcă intensă, așa că Sorana aprecia mereu discuțiile astea care nu o vizau niciodată la modul direct”, a explicat Consulul, la <span>iAMsport.</span></p></blockquote>
<h2><span>Cîrstea a dat cărțile pe față despre relația cu Halep: „Am stat spate în spate”</span></h2>
<p>În urmă cu un an, Sorana Cîrstea a rememorat un episod cu Simona Halep de la Indian Wells. A ținut să evidențieze faptul că între ea și fostul lider WTA <span>nu există vreo dispută</span>, așa cum s-a tot vehiculat în presă de-a lungul anilor.</p>
<blockquote><p>„Sunt prietenii în tenis, chiar în vestiare. De când am intrat eu în tenis, de acum 15 ani, s-a schimbat atmosfera în bine. Lumea e mai prietenoasă, mai relaxată. Chiar există prietenii.</p>
<p>Am jucat contra ei la Indian Wells, când m-a bătut. Cred că acum trei ani.<br/>
Noi am plecat din vestiar, ne-am uitat la alta și ne-am zis «Baftă!, baftă!». Că sunt lucruri de bun-simț… În ziua respectivă ne-am văzut în vestiar, ne-am salutat «Bună, ce ai făcut? Unde ai fost aseară să mănânci?». A fost o conversație absolut normală.</p>
<p>Ne-au chemat prin microfon să mergem la teren, ne-am dus la locurile noastre, ne-am urat «Baftă!, baftă!» și ne-am suit în mașinuța care ne-a dus la teren. Am stat spate în spate.</p>
<p>În vestiar totul a fost absolut normal. Iar apoi mi-a povestit antrenorul că s-a făcut mare «tam-tam» pe seama faptului că noi, pe drumul spre teren, am stat spate în spate și nu am avut nicio interacțiune. Dar ne duceam spre teren, ne concentram, toți sportivii fac la fel.”, a povestit Cîrstea, la podcastul lui Cătălin Oprișan.</p></blockquote>

]]></description>
    </item>
    <item>
      <title>Senzația Rusiei a început să plângă în hohote, la 18 ani, și i-a cerut cameramanului să n-o mai filmeze!</title>
      <link>https://www.prosport.ro/alte-sporturi/tenis/senzatia-rusiei-a-inceput-sa-planga-in-hohote-la-18-ani-si-i-a-cerut-cameramanului-sa-n-o-mai-filmeze-20293380</link>
      <description><![CDATA[<img src="https://www.prosport.ro//wp-content/uploads/2025/10/Senzatia-Rusiei-a-inceput-sa-planga-in-hohote-la-18-ani-si-i-a-cerut-cameramanului-sa-n-o-mai-filmeze.jpg"/><br/><p>Răbdarea rusoacei de doar 18 ani a cedat și a izbucnit în plâns chiar pe teren spre surprinderea celor prezenți în tribune.</p>
<p><span>Noua revelație a tenisului rusesc </span>a avut o cădere nervoasă în timpul partidei cu Laura Siegemund de la Wuhan Open. Jucătorarea de tenis a izbucnit în lacrimi de mai multe ori și i-a cerut cameramanului să nu o mai filmeze.</p>
<h2><span>Reacție ieșită din comun a Mirrei Andreeva la Wuhan: „M-am săturat până peste cap”</span></h2>
<p>La 18 ani, Mirra Andreeva e considerată una dintre cele mai talentate sportive din noua generație. Forma slabă arătată pe parcursul meciului cu Laura Siegemend a copleșit-o pe rusoaică. Nu și-a mai putut controla emoțiile și a izbucnit în plâns, dar a și înjurat, semn că forma slabă traversată pe final de an o afectează foarte mult.</p>
<p>Mirra Andreeva a părăsit turneul de la Wuhan încă din turul 2. A cedat în trei seturi meciul cu Laura Siegemund, scor 7-6, 3-6, 3-6. Rusoaica nu mai reușește să aibă evoluțiile din debutul carierei și „s-a prăbușit” surprinzător la ultimele turnee.</p>
<p>S-au acumulat multe frustrări, iar meciul de trei ore cu Siegemund a făcut-o pe Andreeva să aibă un limbaj total nepotrivit pentru un meci de tenis televizat.</p>
<p>„M-am săturat de nenorocitul ăsta de tenis!”, a strigat semifinalista de la Roland Garros 2024 după un punct important pierdut.</p>
<p>Afectată de cum decurge jocul, Andreeva nu s-a putut abține iar la pauza între game-uri l-a dat la o parte pe un cameraman, spunându-i să nu o mai filmeze. De asemena, și-a trântit racheta de teren. În setul decisiv, a devenit și mai iritată de jocul său și a lovit intenționat o minge spre tribună. S-a plâns și de faptul că adversara sa trage de timp, apoi a greșit o lovitură simplă în plasă.</p>
<h2><span>Andreeva, la un pas să rateze Turneul Campionelor</span></h2>
<p>Pentru sportiva din Rusia <span>va fi și mai frustant </span>să rateze „la mustață” biletul pentru Turneul Campioanelor. A mai rămas o singură lună până la startul turneului de la Riyadh, iar dacă adversarele din clasament vor avea prestații mai bune pe final de an, Andreeva poate fi scoasă din schemă pentru cel mai așteptat turneu.</p>
<p>Ceva se întâmplă clar cu Andreeva. În finala pierdută la Ningbo Open cu Daria Kasatkina a izbucnit în lacrimi, iar în timpul turneului de la Montreal a fost surprinsă în timp ce se lovea cu pumnii în picior din cauza unui alt eșec suferit în fața lui McCartney Kessler.</p>

]]></description>
    </item>
    <item>
      <title>Patrick Mouratoglou a intervenit după ce l-a văzut pe elevul lui Darren Cahill în chinuri: „Asta a pățit Sinner”</title>
      <link>https://www.prosport.ro/alte-sporturi/patrick-mouratoglou-a-intervenit-dupa-ce-l-a-vazut-pe-elevul-lui-darren-cahill-in-chinuri-asta-a-patit-sinner-20293078</link>
      <description><![CDATA[<img src="https://www.prosport.ro//wp-content/uploads/2025/10/Patrick-Mouratoglou-a-intervenit-dupa-ce-l-a-vazut-pe-elevul-lui-Darren-Cahill-in-chinuri-„Asta-a-patit-Sinner-e1759924479856.jpg"/><br/><p>Jannik Sinner a avut probleme serioase la turneul ATP de la Shanghai, fiind nevoit să se retragă din cauza crampelor.</p>
<p>Patrick Mouratoglou, legendarul antrenor francez, a analizat situația italianului și a dat un verdict clar.</p>
<h2><span>Patrick Mouratoglou a intervenit după ce l-a văzut pe elevul lui Darren Cahill în chinuri: „Asta a pățit Sinner”</span></h2>
<p>Jannik Sinner a fost nevoit să se retragă în turul al treilea de la ATP Masters 1000 Shanghai, atunci când se confrunta cu olandezul Tallon Griekspoor.</p>
<p>Campionul italian a acuzat o stare de rău și crampe, motiv pentru care nu a mai putut continua meciul, în ciuda eforturilor pe care le-a făcut.</p>
<p>Patrick Mouratoglou consideră că există un singur vinovat pentru cele întâmplate la turneul din China: umiditatea din Shanghai. Antrenorul spune că mai mulți jucători au acuzat probleme tocmai din această cauză, dându-i exemplu pe Novak Djokovic și Taylor Fritz.</p>
<p>„Pentru a explica crampele lui Sinner, există un singur cuvânt: umiditatea. Și Fritz a avut aceeași problemă. L-am văzut și pe Novak Djokovic vărsând de două ori.</p>
<p>Nu este prima dată când Jannik are crampe. A avut și împotriva lui Carlos la Roland-Garros, dar atunci era vorba de tensiunea meciului”, a explicat Patrick Mouratoglou, potrivit Sportskeeda.com.</p>
<p>Rămâne de văzut cât de repede se va recupera Jannik Sinner pentru a fi cât mai repede apt pentru următoarele turnee importante rămase din acest sezon.</p>
<h2><span>Jannik Sinner a fost obligat să abandoneze din cauza crampelor pricinuite de căldura sufocantă de la Shanghai</span></h2>
<p>Jannik Sinner s-a confruntat cu probleme serioase la turneul ATP de la Shanghai, <span>fiind chiar nevoit să se retragă</span>.</p>
<p>Campionul en-titre de la Shanghai, Jannik Sinner, a fost nevoit să se retragă în turul al treilea al turneului ATP Masters 1000 din cauza crampelor musculare, cedând în fața olandezului Tallon Griekspoor, după un meci care a durat peste două ore și jumătate, scor 7-6 (3), 5-7, 2-3.</p>
<p>În condiții extreme de căldură și umiditate la Shanghai, Sinner a suferit vizibil și, în ciuda eforturilor sale uriașe, a fost nevoit să părăsească terenul în scaun cu rotile.</p>
<p>Astfel, superstarul italian pierde puncte prețioase în duelul său pentru poziția de lider mondial în clasamentul ATP cu marele rival spaniol Carlos Alcaraz.</p>

]]></description>
    </item>
    <item>
      <title>Iga Swiatek nu e umană! A devenit prima femeie din istorie care a reușit să facă asta 4 ani la rând</title>
      <link>https://www.prosport.ro/alte-sporturi/iga-swiatek-nu-e-umana-a-devenit-prima-femeie-din-istorie-care-a-reusit-sa-faca-asta-4-ani-la-rand-20293013</link>
      <description><![CDATA[<img src="https://www.prosport.ro//wp-content/uploads/2025/10/Iga-Swiatek-nu-e-umana-A-devenit-prima-femeie-din-istorie-care-a-reusit-sa-faca-asta-4-ani-la-rand-e1759919106376.jpg"/><br/><p>Iga Swiatek, numărul doi mondial, a scris istorie la turneul WTA Wuhan, din China, reușind o performanță ieșită din comun.</p>
<p>Jucătoarea din Polonia a învins-o în primul tur de la Wuhan pe Marie Bouzkova, scor 6-1, 6-1.</p>
<h2><span>Iga Swiatek nu e umană! A devenit prima femeie din istorie care a reușit să facă asta 4 ani la rând</span></h2>
<p>Concret, Iga Swiatek a devenit prima jucătoare care câștigă 60 de meciuri în patru ani consecutivi în acest secol. Poloneza atinsese acest prag în 2022, 2023 și 2024, iar marți, la Wuhan, a obținut a 60-a victorie și în 2025.</p>
<p>Iga Swiatek a început în forță turneul de la Wuhan Open, trecând fără emoții de Marie Bouzkova în primul ei meci din cadrul turneului WTA 1000, scor 6-1, 6-1.</p>
<p>Prin această victorie, lidera mondială a bifat o performanță remarcabilă. Swiatek este acum prima sportivă din acest secol care reușește să câștige cel puțin 60 de meciuri în patru sezoane consecutive. Ea a înregistrat 67 de victorii în 2022, 68 în 2023 și 64 în 2024. Niciun alt sportiv din circuitul feminin sau masculin nu a atins această bornă în această perioadă.</p>
<p>Ultimele jucătoare care au reușit o asemenea serie au fost Martina Hingis și Lindsay Davenport, însă acestea au realizat performanța cu mult timp în urmă: Hingis cinci ani la rând (1997–2001), iar Davenport patru (1998–2001).</p>
<p>Swiatek va avea acum o zi liberă înainte de a-și afla adversara din turul al treilea. Poloneza se va confrunta cu învingătoarea meciului de miercuri dintre Belinda Bencic și Elise Mertens.</p>
<h2><span>Simona Halep o admiră pe Iga Swiatek. Ce a declarat românca despre poloneza fenomenală din tenis</span></h2>
<p>Deși s-a retras oficial din tenis, <span>Simona Halep a recunoscut</span> că privește cu plăcere în continuare meciurile de tenis, iar favorita sa este Iga Swiatek.</p>
<p>Stilul de joc al polonezei a fost lăudat de româncă, care a recunoscut că o urmărește cu plăcere de fiecare dată când are ocazia.</p>
<p>„Nu prea mă uit la tenis, dar din când în când mai urmăresc câte un meci. Îmi place foarte mult Swiatek pentru că este o jucătoare completă. Am urmărit finala de la Wimbledon.</p>
<p>Are un joc foarte bine așezat și se mișcă excelent. Am început să analizez lucruri pe care, ca jucătoare, nu le observam. Mi s-a părut foarte puternică”, a spus Simona Halep, potrivit aceleiași surse.</p>

]]></description>
    </item>
  </channel>
</rss>
