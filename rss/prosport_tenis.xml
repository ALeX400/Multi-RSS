<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A câştigat de 9 ori turneul de la Wimbledon, dar i-a fost interzis accesul la restaurantul din complex dintr-un motiv care a împărțit lumea în două tabere</title>
      <link>https://www.prosport.ro/diverse/a-castigat-de-9-ori-turneul-de-la-wimbledon-dar-i-a-fost-interzis-accesul-la-restaurantul-din-complex-dintr-un-motiv-care-a-impartit-lumea-in-doua-tabere-20214499</link>
      <description><![CDATA[<img src="https://www.prosport.ro/wp-content/uploads/2025/07/A-castigat-de-9-ori-turneul-de-la-Wimbledon-dar-i-a-fost-interzis-accesul-la-restaurantul-din-complex-dintr-un-motiv-care-a-impartit-lumea-in-doua-tabere-e1752071249210.jpg"/><br/><p>Martina Navratilova, o adevărată legendă a tenisului, care a câștigat de 9 ori turneul de la Wimbledon, a fost interzisă în restaurantul din complex dintr-un motiv halucinant. Fosta jucătoare nu își poate lua propriul câine înăuntru, iar fanii s-au scandalizat.</p>
<p>Una dintre <span>cele mai vocale foste jucătoare de tenis</span>, Martina Navratilova, a participat la cea mai recentă ediție a Wimbledon, dar din postura de suporter. Fosta tenismenă americană a dorit să mănânce la restaurantul din complex, dar nu a reușit, deoarece era acompaniată de câinele ei Lulu.</p>
<h2><span>Martina Navratilova, câștigătoare de 9 ori a Wimbledon, interzisă la restaurantul din complex</span></h2>
<p>Fosta tenismenă a postat pe rețelele de socializare un mesaj în care anunță că nu a fost lăsată să mănânce la restaurantul din <span>complexul unde avea loc Wimbledon</span>. Deși a câștigat competiția de 9 ori, atunci când activa ca jucătoare, fosta sportivă nu a fost primită cu brațele deschise în baza sportivă.</p>
<p>„Deci, am dorit să iau cina la restaurantul The Ivy, la Wimbledon, dar nu m-au lăsat cu Lulu în restaurant, așa că voi folosi planul B”, a spus pe rețelele de socializare Navratilova, acolo unde și-a creat o comunitate activă.</p>
<p>Comentariile fanilor au fost împărțite în două tabere, una de susținere pentru Navratilova, dar și una extrem de critică la adresa femeii, care dorea să cineze alături de câinele ei. Totuși, trebuie menționat că patrupedul era ținut într-o geantă specială.</p>
<p>„Ew. Oameni buni, încetați să va mai aduceți câinii acolo unde oamenii cumpără mâncare. Mulțumesc”, a fost unul dintre comentariile lăsate de oameni. Navratilova a răspuns, spunând că „ea este pe podea, treci peste supărare”.</p>
<p>„E prea cald afară pentru câine să stea în geanta respectivă. Te rog, ține-o pe Lulu la hotel, acolo unde are aer condiționat. Fii un stăpân bun pentru animalul tău”, a spus o altă persoană. Navratilova a răspuns, dorind să sublinieze că „mai bagă o fisă încercând să mă judeci pe mine pentru cum îmi cresc câinele, serios”.</p>
<h2><span>Ce au spus oamenii despre dorința Martinei Navratilova de a mânca alături de patrupedul ei</span></h2>
<p>Mulți dintre fani i-au luat și apărarea, desii alții s-au arătat extrem de deranjați de dorința Navratilovei de a mânca alături de patrupedul ei. Câinele, unul de talie mică, nu ar fi reprezentat, cel mai probabil, o problemă pentru niciun alt client.</p>
<p>„O treaba foarte bună din partea oamenilor din staff, care sigur au trebuit să reziste unei presiuni uriașe pentru a aplica regulile asemănător pentru toată lumea, știind exact cine ești”, „Ce nasol. E pierderea lor”, „Martina nu poate intra din cauza lui Lulu? Wimbledon, vă rog rezolvați asta. Martina ar trebui să fie lăsată în orice loc din Universul asta”, au mai spus alți oameni.</p>

]]></description>
    </item>
    <item>
      <title>Simona Halep parcă nici nu s-a retras. A făcut show total la Iaşi</title>
      <link>https://www.prosport.ro/alte-sporturi/tenis/simona-halep-parca-nici-nu-s-a-retras-a-facut-show-total-la-iasi-20214710</link>
      <description><![CDATA[<img src="https://www.prosport.ro/wp-content/uploads/2025/07/demo1.jpeg"/><br/><p>Simona Halep, dubla câștigătoare de Grand Slam, retrasă din tenis în luna februarie, a făcut spectacol la turneul demonstrativ de la Iași.</p>
<p>Prezentă la Iași pentru un turneu demonstrativ, Simona Halep a făcut show total, spre fericirea fanilor care abia așteptau să o vadă din nou la treabă pe fosta campioană de la Roland Garros și Wimbledon.</p>
<h2><span>Simona Halep a făcut show total la Iaşi! Fanii au așteptat pentru o poză și un autograf de la fosta mare campioană</span></h2>
<p>Simona Halep nu a fost singurul nume mare prezent la Concordia Iași Open. La turneul demonstrativ au luat parte și Raluca Olaru, Alexandra Dulgheru, Andrei Pavel, Stanislas Wawrinka, Horia Brenciu și Cornel Ilie, solistul formației Vunk.</p>
<p>După mai multe seturi care au făcut deliciul publicului, victoria i-a aparținut Simonei Halep, care a încheiat partida alături de Alexandra Dulgheru, cele două formând o echipă de excepție în fața cuplului Wawrinka/Pavel.</p>
<p>Dintre toate numele prezente la marele eveniment, cel al Simonei Halep a stârnit cel mai mult entuziasm în rândul fanilor. Atunci când a intrat pe teren, tribunele au reacționat imediat, iar atmosfera a fost una excepțională.</p>
<p>Simona Halep nu i-a neglijat pe fani și a stat la mai multe sesiuni de autografe și poze, așa cum îi stă bine unei mari campioane de nivelul ei. Copiii au stat în rând pentru un autograf de la marea sportivă, fiind fericiți că au avut ocazia de a vedea pe viu o dublă câștigătoare de Grand Slam.</p>
<h2><span>Simona Halep s-a retras oficial din tenis în luna februarie, după o înfrângere dură la Transylvania Open</span></h2>
<p>Simona Halep <span>a luat decizia de a se retrage</span> oficial din tenis în luna februarie, imediat după înfrângerea din primul tur de la Transylvania Open.</p>
<p>Sportiva noastră avea să fie învinsă atunci de Lucia Bronzetti de o manieră clară, scor 1-6, 1-6. Imediat după acel moment, Simona Halep a anunțat că se retrage din tenis, cariera sa ajungând la final.</p>
<p>Finalul de carieră pentru Simona Halep a fost foarte emoționant, marea campioană ținând un discurs lacrimogen pentru a confirma retragerea din sportul care a făcut-o celebră în toată lumea.</p>
<p>În acel discurs, Simona Halep a precizat și motivele care au stat la baza acestei decizii importante.</p>
<p>„Nu știu dacă cu tristețe sau cu bucurie, cred că ambele sentimente mă încearcă, dar iau această decizie cu sufletul împăcat și întotdeauna am fost realistă cu mine.</p>
<p>Corpul meu nu mai duce atât de mult ca să ajung unde probabil am fost, este foarte greu să ajung acolo și știu ce înseamnă să ajungi acolo.</p>
<p>De aceea, am vrut să vin astăzi aici la Cluj, să joc în fața dumneavoastră și să îmi iau la revedere, pe terenul de tenis.</p>
<p>Chiar dacă prestația mea nu a fost foarte bună, a fost cu tot sufletul și mă bucur mult că ați venit. Și cine știe dacă nu mă voi întoarce, dar deocamdată este ultima dată când am jucat aici”, spunea Simona Halep, la finalul meciului cu Lucia Bronzetti.</p>

]]></description>
    </item>
    <item>
      <title>Visul frumos s-a terminat! Sorana Cîrstea, eliminată de la Wimbledon: câți bani a câştigat la ultima ei participare la turneul londonez</title>
      <link>https://www.prosport.ro/alte-sporturi/tenis/visul-frumos-s-a-terminat-sorana-cirstea-eliminata-de-la-wimbledon-cati-bani-a-castigat-la-ultima-ei-participare-la-turneul-londonez-20214640</link>
      <description><![CDATA[<img src="https://www.prosport.ro/wp-content/uploads/2025/07/Visul-frumos-s-a-terminat-Sorana-Cirstea-eliminata-de-la-Wimbledon-cati-bani-a-castigat-la-ultima-ei-participare-la-turneul-londonez.jpg"/><br/><p>Sorana Cîrstea a fost eliminată și din proba de dublu de la Wimbledon, dar se va alege cu un cec uriaș pentru participarea la al treilea turneu de Grand Slam din 2025.</p>
<p>Fanii româncei au sperat până la capăt că Sorana Cîrstea va reuși să obțină un trofeu important înainte de a-și încheia cariera. Perechea Cîrstea/Kalinskaya nu a reușit să treacă în sferturile de finală de favoritele numărul 4, Su-Wei Hsieh și Jelena Ostapenko.</p>
<h2><span>Sorana Cîrstea, OUT de la Wimbledon: încasează un cec în valoare de 50.000 de euro</span></h2>
<p>Ultima româncă rămasă în competiția de la Wimbledon a părăsit astăzi turneul de Grand Slam disputat la All England Club. Sorana Cîrstea și Anna Kalinskaya nu au putut trece de perechea mult mai bine cotată formată din Su-Wei Hsieh și Jelena Ostapenko. Cele două sportive au cedat la capătul a 2 ore și 45 de minute de joc, scor 7-6 (4), 3-6, 2-6.</p>
<p>Primul set a fost destul de echilibrat și lucrurile păreau că se îndreaptă spre o surpriză uriașă din partea româncei și a colegei sale ruse. Campioanele de la Madrid s-au impus în primul set, dar favoritele numărul 4 au reușit să intre mai bine în joc în setul doi și s-au distanțat rapid la 5-2. Ultimul set a fost tranșat fără mari emoții de perechea Su-Wei Hsieh și Jelena Ostapenko. Cele două se vor lupta pentru un loc în marea finală cu învingătoarele din partida Katerina Siniakova / Taylor Townsend (favoritele nr. 1) – Timea Babos / Luisa Stefani.</p>
<p>Pentru accederea în sferturile de finală la dublu,<span> Sorana Cîrstea se va alege cu un cec </span>în valoare de aproximativ 50.000 de euro. De asemenea, românca a participat și în proba de simplu, dar nu a trecut de primul tur, însă și-a asigurat doar pentru prezența pe panoul principal un cec în valoare de 76.500 de euro.</p>
<p>Pentru această performanță de la Wimbledon, Sorana Cîrstea va urca, din 14 iulie, pe locul 53 la dublu. Românca și partenera sa de la dublu, Anna Kalinskaya, primesc câte 430 de puncte.</p>
<h2><span>Final de carieră pentru Sorana Cîrstea: „Va fi ultimul meu an”</span></h2>
<p>Măcinată de accidentări în ultimii ani, Sorana Cîrstea a decis anul trecut să se opereze înaintea unui nou sezon. Era conștientă că ar putea fi ultimul său sezon în circuitul WTA și se pare că e tot mai aproape de retragere.</p>
<p>La scurt timp după eliminarea din proba de simplu, românca a precizat că este, probabil,<span> ultimul an în care va mai evolua în tenisul profesionist.</span></p>
<blockquote><p>„Mă voi bucura de acest turneu la dublu pe care suntem încântate, atât eu, cât și Anna, să-l jucăm. Apoi vom vedea, cu siguranță voi merge la Iași. După-aceea vom vedea ce va urma, probabil acesta va fi ultimul meu an, așa că vom stabili exact ce program voi avea în continuare”, a spus Sorana Cîrstea pentru <span>Eurosport.</span></p></blockquote>

]]></description>
    </item>
    <item>
      <title>Simona Halep și-a făcut imperiu hotelier și și-a luat apartament la Dubai, dar e convinsă ca viața ei actuală se va schimba: „Mă voi plictisi să fiu într-o vacanță continuă”</title>
      <link>https://www.prosport.ro/diverse/simona-halep-si-a-facut-imperiu-hotelier-si-si-a-luat-apartament-la-dubai-dar-e-convinsa-ca-viata-ei-actuala-se-va-schimba-ma-voi-plictisi-sa-fiu-intr-o-vacanta-continua-20214343</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-si-a-facut-imperiu-hotelier-si-si-a-luat-apartament-la-Dubai-dar-e-convinsa-ca-viata-ei-actuala-se-va-schimba-„Ma-voi-plictisi-sa-fiu-intr-o-vacanta-continua.jpg"/><br/><p>Simona Halep, fost lider mondial, profită de timpul liber pe care îl are după retragerea din activitate și se ocupă de imperiul hotelier pe care îl deține în țară, chiar dacă s-a mutat din România la Dubai, unde și-a luat un apartament. Chiar dacă pare că este într-o „vacanță continuă”, pe care o merită după o carieră îndelungată și impresionantă, Simona Halep este convinsă că viața sa actuală se va mai schimba în timp.</p>
<p>Simona Halep și-a anunțat retragerea din activitate în februarie, în timpul turneului WTA 250 Transylvania Open. <span>Presa internațională a avut reacții în cascadă</span> după anunțul celei mai bune jucătoare de tenis din istoria tenisului românesc.</p>
<h2><span>Simona Halep deține un imperiu hotelier, dar este convinsă că viața i se va mai schimba în timp: „Mă voi plictisi să fiu într-o vacanță continuă”</span></h2>
<p>Simona Halep deține un imperiu hotelier în România, la Poiana Brașov și la Mamaia, și încă este implicată în sportul care a consacrat-o la nivel mondial. Dacă <span>luna trecută a fost prezentă la Cluj-Napoca, la Sports Festival, unde a anunțat că în 2026 va avea loc meciul său de retragere</span>, în această perioadă este la Iași, unde urmează să participe la un meci demonstrativ alături de Andrei Pavel, idolul său.</p>
<p>„Sunt într-o vacanță continuă și îmi place foarte mult, probabil și pentru că am nevoie de odihnă. Cu siguranță, mă voi plictisi la un moment dat, dar încerc să îmi fac viața cât se poate mai bună”, a declarat Simona Halep, citată de <span>sport.ro</span>.</p>
<p>Deși s-a retras din activitatea sportivă, Simona Halep va reveni pe teren, la un meci demonstrativ, unde va juca alături de Andrei Pavel. Cei doi vor fi prezenți la un eveniment care are loc la Iași, înaintea turneului WTA 250 Iași Open.</p>
<p>„Sunt mult mai relaxată, cu siguranță, mă duc cu plăcere să joc în Iași. Nu am jucat niciodată, mă bucur că am fost invitată”, a mai spus Simona Halep, care a subliniat că nu poate onora toate invitațiile pe care le primește pentru acest tip de evenimente.</p>
<p>„Nu mă duc peste tot, pentru că vreau să mă odihnesc. De aceea m-am și retras. Am nevoie de multă odihnă. La Iași mă duc pentru că mi-a plăcut ideea și pentru că nu am jucat niciodată”, a completat Simona Halep.</p>
<h2><span>Simona Halep, dublă campioană de Grand Slam</span></h2>
<p>Simona Halep (33 de ani) a devenit numărul 1 mondial în octombrie 2017, după turneul China Open (Beijing), când a pierdut dramatic, finala cu Caroline Garcia, scor 4-6, 6-7 (3), iar în portofoliul său sunt 24 de titluri, din care două de Grand Slam.</p>
<p>Halep a câștigat primul său trofeu major în 2018, la Roland Garros, după finala cu Sloane Stephens, scor 3-6, 6-4, 6-1. Al doilea titlu de Grand Slam a fost cel de la Wimbledon, din 2019, după o finală spectaculoasă în fața legendarei Serena Williams, scor 6-2, 6-2.</p>
<p>Celelalte trofee WTA pe care le-a câștigat Simona Halep de-a lungul carierei sunt:  Nurnberg, ‘s-Hertogenbosch, Budapesta, New Haven, Moscova și Sofia, în 2013; Doha și București, în 2014; Shenzhen, Dubai și Indian Wells, în 2015; Madrid, București și Montreal, în 2016; Madrid, în 2017; Montreal și Shenzhen, în 2018, la acesta din urmă a câștigat și în proba de dublu, alături de Irina Begu; Dubai, Praga și Roma, în 2020; Toronto și Melbourne, în 2022.</p>
<p>Românca a fost finalistă la Roland Garros (2014, când era antrenată de belgianul Wim Fissette, și 2017), WTA Race, în 2014,  Australian Open, în 2018, dar și la o serie de turnee WTA, precum Madrid (2014 și 2019), Cincinnati (2015, 2017 și 2018), Toronto (2015), Roma (2017 și 2018), Doha (2019), Cluj-Napoca (2021) sau Montreal (2016, la dublu, alături de Monica Niculescu).</p>
<p>Simona Halep a fost componentă a echipei olimpice a României, în 2012, respectiv a echipei de Fed Cup (în prezent Billie Jean King Cup), în 2010, 2012 și 2014-2019. Cel mai bun rezultat pe echipe a fost consemnat în 2019, când România a fost la doar un singur pas de finala competiției, după ce a pierdut, dramatic, în meciul decisiv, cu reprezentativa Franței.</p>
<p>Simona Halep a câștigat din tenis peste 40 de milioane de dolari, potrivit site-ului WTA Tennis, și conduce într-un top al jucătoarelor din România, în privința banilor din „sportul alb”, fiind urmată de Sorana Cîrstea, cu 10 milioane de dolari și de Irina Begu, cu 8,6 milioane de dolari.</p>

]]></description>
    </item>
    <item>
      <title>A luat decizia şi s-a retras: „E cel mai bun moment”</title>
      <link>https://www.prosport.ro/alte-sporturi/tenis/a-luat-decizia-si-s-a-retras-e-cel-mai-bun-moment-20214547</link>
      <description><![CDATA[<img src="https://www.prosport.ro/wp-content/uploads/2025/07/A-luat-decizia-si-s-a-retras-„E-cel-mai-bun-moment.jpg"/><br/><p>Jucătorul care i-a dat mari bătăi de cap lui Carlos Alcaraz la Wimbledon a decis să se retragă din sportul profesionist la 38 de ani.</p>
<p>Italianul Fabio Fognini și-a anunțat oficial retragerea din tenis. A luat decizia la capătul unui <span>meci maraton</span> disputat în fața unuia dintre cei mai în formă jucători de tenis, Carlos Alcaraz. Campionul en-titre a avut nevoie de 4 ore și 30 de minute să treacă în primul tur de Fabio Fognini în 5 seturi (7-5, 6-7(5), 7-5, 2-6, 6-1).</p>
<h2><span>Fabio Fognini și-a anunțat retragerea: „Am trăit mereu pentru tenis”</span></h2>
<p>Fabio Fognini pune capăt unei cariere spectaculoase în circuitul masculin de tenis, la 38 de ani. Sportivul și-a făcut apariția în sala dedicată conferinței de presă pentru marii jucători și a anunțat că a luat o decizie de la care nu se va abate. Spune „adio” tenisului profesionist, după mai bine de 20 de ani în care a evoluat la cel mai înalt nivel.</p>
<blockquote><p>„Am fost aici acum câteva zile, am dat de înțeles ceva. Acum decizia este luată și vă spun că acesta este locul și momentul cel mai potrivit ‘to say goodbye’, pentru a spune adio.”, a declarat Fabio Fognini, potrivit <span>Gazzetta dello sport.</span></p></blockquote>
<p>Sportivul italian s-a retras la cel mai înalt nivel, în cadrul unui turneu de Grand Slam. În plus, a încheiat o carieră spectaculoasă în fața <span>unuia dintre cei mai buni sportivi </span>ai momentului căruia i-a dat mari bătăi de cap la Wimbledon.</p>
<blockquote><p>„Trebuie să fiu sincer, după acel meci cu Alcaraz m-am gândit că nu mai vreau să merg în locuri în care nu aș vrea să fiu. Niciun turneu Challenger ca să recuperez puncte. Am trăit mereu pentru tenis, a fost toată viața mea, știam că momentul acesta va veni și sunt împăcat pentru că ultimii ani au fost foarte dificili.</p>
<p> </p>
<p>În urmă cu două zile a vorbit cu Flavia Pennetta: Mi-a oferit sprijinul ei, cum a făcut mereu. Este meseria mea, dar n-am dormit prea bine în ultimele zile. După meciul dintre Djokovic și Cobolli, îmi voi lua adio definitiv de la tenis.”, a adăugat sportivul.</p></blockquote>
<h2><span>Nu s-a hotârât dacă va începe o carieră în antrenorat: „E prea devreme”</span></h2>
<p>Italianul a fost întrebat despre viitorul său în tenis și dacă va alege calea antrenoratului, așa cum au făcut-o mulți alți sportivi de-a lungul timpului. Fognini nu crede, totuși, că e momentul să se gândească așa departe, dar le va oferi sfaturi tuturor celor care își vor dori să facă performanță.</p>
<blockquote><p>„(n.r. cariera de antrenor) E prea devreme să mă gândesc. Celor care încep acum le spun că e nevoie de pasiune, dăruire și multă răbdare. Știu, e un cuvânt ciudat venit de la mine, dar le mulțumesc celor care au crezut în mine încă de când eram mic.</p>
<p> </p>
<p>Sunt aici pentru oricine va avea nevoie și va dori sfaturile mele. Eu am fost mereu foarte sincer, spun lucrurilor pe nume, dar în această meserie e important să spui adevărul. Astăzi începe Fabio Fognini suporterul, care va ține pumnii tuturor celor care joacă și care vor veni în viitor.”, a completat Fognini.</p></blockquote>
<ul>
<li>426 de victorii și 396 de înfrângeri a bifat pe parcursul carierei.</li>
<li>A ajuns până pe locul 9 ATP.</li>
<li>A cucerit 9 titluri în circuitul ATP.</li>
</ul>

]]></description>
    </item>
  </channel>
</rss>
