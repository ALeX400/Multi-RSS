<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Iga Swiatek, calificată în finală la Wimbledon după ce și-a distrus adversara! Se luptă pentru trofeu cu jucătoarea retrasă temporar din cauza bullying-ului</title>
      <link>https://www.prosport.ro/alte-sporturi/tenis/iga-swiatek-calificata-in-finala-la-wimbledon-dupa-ce-si-a-distrus-adversara-se-lupta-pentru-trofeu-cu-jucatoarea-retrasa-temporar-din-cauza-bullying-ului-20216332</link>
      <description><![CDATA[<img src="https://www.prosport.ro/wp-content/uploads/2025/07/Iga-Swiatek-calificata-in-finala-la-Wimbledon-dupa-ce-si-a-distrus-adversara-1400x909.jpg"/><br/><p>Iga Swiatek (24 de ani – 4 WTA) și-a distrus adversara în semifinalele de la Wimbledon, pe elvețianca Belinda Bencic (28 de ani – 35 WTA), după ce s-a impus în doar o oră și 12 minute, scor 6-2, 6-0.</p>
<p>Legenda tenisului din Polonia s-a calificat în finala de la All England Club, unde se va lupta pentru trofeu cu o jucătoare retrasă temporar din cauza bullying-ului.</p>
<h2><span>Iga Swiatek a spulberat-o pe Belinda Bencic și va da în marea finală de la Wimbledon peste Amanda Anisimova, jucătoare afectată grav de bullying</span></h2>
<p>S-a stabilit finala feminină de la Wimbledon 2025, confruntare care este programată să aibă loc sâmbătă, 12 iulie, de la ora 18:00.</p>
<p><span>Iga Swiatek și-a asigurat</span> ultimul bilet către actul final, după ce a spulberat-o în semifinale pe elvețianca Belinda Bencic, scor 6-2, 6-0.</p>
<p>Swiatek venea după un parcurs foarte bun la All England Club, iar singurul set pe care l-a pierdut s-a consemnat în turul 2, atunci când a învins-o pe americanca Caty McNally (23 de ani – 208 WTA), scor 5-7, 6-2, 6-1.</p>
<p>Revenind la disputa cu Bencic, Swiatek nu a avut niciun fel de emoție și a dominat autoritar la toate capitolele, având un procent de 83% pentru punctele câștigate pe primul serviciu.</p>
<p>În marea finală de la Wimbledon, Iga Swiatek se va lupta pentru trofeu cu <span>Amanda Anisimova (23 de ani – 12 WTA), jucătoare care, la un moment dat, s-a retras temporar din tenis din cauza bullying-ului</span>. Pe scurt, aproximativ 8 luni de zile a stat pe bară sportiva născută în New Jersey, SUA, după ce a fost atacată în mediul online pentru aspectul ei fizic.</p>
<blockquote><p>Am fost în dificultate cu sănătatea mea mintală și cu burnout-ul încă din vara lui 2022”, mărturisea Anisimova, în momentul în care hotărâse să ia pauză de la „sportul alb”.</p></blockquote>
<h2><span>Cum s-a descurcat Amanda Anisimova la Wimbledon 2025</span></h2>
<p>Spre deosebire de Iga Swiatek, Amanda Anisimova a cedat un total de 3 seturi la All England Club. După victoriile la zero din primele două tururi, scor 6-0, 6-0 și 6-4, 6-3 cu Putintseva și Zarazua, Anisimova a avut ceva de furcă împotriva maghiarei Dalma Galfi (26 de ani – 110 WTA), pe care a învins-o după două ore și jumătate de joc, 6-3, 5-7, 6-3.</p>
<p>A urmat o nouă confruntare dificilă în optimi, împotriva cehoaicei Linda Noskova (20 de ani – 27 WTA), pe care a răpus-o cu 6-2, 5-7, 6-4.</p>
<p>În sferturi, Anisimova a trecut la zero de Anastasia Pavlyuchenkova (34 de ani – 50 WTA), 6-1, 7-6(9), iar în semifinale, americanca a învins-o pe una dintre marile favorite ale turneului, Aryna Sabalenka (27 de ani – 1 WTA), scor 6-4, 4-6, 6-4.</p>
<p>La capitolul dueluri directe, între Iga Swiatek și Amanda Anisimova nu există niciun istoric, astfel că finala feminină de la Wimbledon 2025 se anunță a fi electrizantă.</p>

]]></description>
    </item>
    <item>
      <title>Patrick Mouratoglou dă de pământ cu Goran Ivanisevic, după ce acesta şi-a atacat propriul jucător: „E dureros. Pare că vrea să facă asta”</title>
      <link>https://www.prosport.ro/alte-sporturi/tenis/patrick-mouratoglou-da-de-pamant-cu-goran-ivanisevic-dupa-ce-acesta-si-a-atacat-propriul-jucator-e-dureros-pare-ca-vrea-sa-faca-asta-20216158</link>
      <description><![CDATA[<img src="https://www.prosport.ro/wp-content/uploads/2025/07/Patrick-Mouratoglou-da-de-pamant-cu-Goran-Ivanisevic-dupa-ce-acesta-si-a-atacat-propriul-jucator-„E-dureros.-Pare-ca-vrea-sa-faca-asta.jpg"/><br/><p>Patrick Mouratoglou l-a atacat dur pe Goran Ivanisevic pentru modul în care și-a denigrat propriul jucător la Wimbledon.</p>
<p>Stefan Tsitsipas a început de curând colaborarea cu antrenorul Goran Ivanisevic. Sportivul grec nu reușește să iasă din pasa proastă nici sub comanda noului antrenor. La scurt timp după ce s-a retras de la Wimbledon din cauza unor probleme medicale, chiar propriul antrenor l-a făcut praf precizând că nu a văzut niciodată un jucător atât de slab pregătit. Fostul antrenor al Simonei Halep a reacționat dur la adresa lui Ivanisevic, nefiind de acord cu modul în care și-a tratat propriul elev.</p>
<h2><span>Patrick Mourataglou, reacție despre comportamentul lui Goran Ivanisevic: „E dureros”</span></h2>
<p>De mai bine de un an, Stefan Tsitsipas este în cădere liberă și tot caută soluții să revină la forma care l-a consacrat în circuitul masculin de tenis. Elenul a cedat în turul doi la Wimbledon în fața lui Valentin Royer. Se pare că nici colaborarea cu unul dinte cei mai buni antrenori din lume nu a reușit să îl ajute pe Tsitsipas.</p>
<p>Într-un interviu acordat pentru presa sârbă, <span>Goran Ivanisevic l-a criticat </span>extrem de dur pe noul său elev. Croatul nu s-a cenzurat deloc și l-a făcut praf pe tenismenul pe care ar trebui să îl readucă în top 10.</p>
<blockquote><p>„Cum îl readuc în top 10? E simplu și nu e simplu. Am vorbit des cu el. Dacă își rezolvă probleme în afara tenisului, atunci va avea o șansă și va ajunge din nou în top 10, pentru că e prea bun ca să nu fie în top 10. Vrea, dar nu face nimic. Tot spune «Vreau, vreau», dar nu văd niciun progres. Am fost în stare de șoc, nu am mai văzut în viața mea un jucător atât de nepregătit. Cu genunchiul meu, sunt de trei ori mai în formă decât el. E chiar teribil”, a spus Ivanisevic, pentru <span>Sport Klub.</span></p></blockquote>
<p><span>Patrick Mouratoglou a răbufnit</span> la adresa antrenorului croat. Nu i se pare normal ca un antrenor să își atace propriul elev, mai ales că abia au început colaborarea.</p>
<blockquote><p>„E dureros să vezi asta. Când un antrenor își atacă jucătorul în felul acesta, mai ales atât de devreme în colaborarea lor, doare. Încrederea și sprijinul reciproc ar trebui să fie întotdeauna pe primul loc”, a scris Mouratoglou pe Instagram.</p></blockquote>
<h2><span>Jucători celebri, pregătiți de Ivanisevic de-a lungul timpului</span></h2>
<p>Goran Ivanisevic este un cunoscut antrenor de tenis croat care l-a pregătit timp de trei ani pe Marin Cilic (2013-2016). În acea perioadă sportivul a obținut un succes major la US Open 2014. O scurtă perioadă de timp l-a antrenat și pe Tomas Berdich, după care s-a alăturat echipei lui Novak Djokovic.</p>
<p>Din postura de jucător, rămâne în istorie pentru performanța de la Wimbledon, în 2001. Reușea să triumfe la All England Club ca jucător intrat în competiție cu un wild card. A mai cucerit 22 de titluri la simplu și 9 titluri la dublu. În 1996 stabilea recordul ATP pentru cei mai mulți ași într-un sezon (1447). În 2004 a pus capăt carierei de jucător și s-a apucat de antrenorat.</p>

]]></description>
    </item>
    <item>
      <title>Decizia luată de Alexander Zverev după ce a recunoscut că are probleme mintale</title>
      <link>https://www.prosport.ro/alte-sporturi/tenis/decizia-luata-de-alexander-zverev-dupa-ce-a-recunoscut-ca-are-probleme-mintale-20216627</link>
      <description><![CDATA[<img src="https://www.prosport.ro/wp-content/uploads/2025/07/Decizia-luata-de-Alexander-Zverev-dupa-ce-a-recunoscut-ca-are-probleme-mintale-1400x1018.jpg"/><br/><p>Alexander Zverev (28 de ani – 3 ATP), sportiv care reprezintă Germania în circuitul de tenis masculin, a mărturisit de curând că are probleme mintale.</p>
<p>Iar acum, când era așteptat să își facă apariția la turneul de la Gstaad, Elveția, Zverev a luat o decizie drastică.</p>
<h2><span>Ce urmează pentru Alexander Zverev? A anunțat că are probleme mintale, iar acum s-a retras de la un turneu</span></h2>
<p>După ce a câștigat turneul ATP de la Munchen, în aprilie, Alexander Zverev a intrat într-o ușoară scădere de formă, iar treptat lucrurile s-au amplificat.</p>
<p><span>Zverev a părăsit Roland Garros 2025 în sferturile de finală și imediat după a găsit drept scuză pentru înfrângere o explicație ilară</span>.</p>
<p>Ulterior, neamțul nu a reușit să se impună în turneele de la Stuttgart și Halle, ambele desfășurate în Germania, la el acasă, iar la Wimbledon 2025 a fost eliminat încă din primul tur, de mult mai slab cotatul Arthur Rinderknech (29 de ani – 72 ATP).</p>
<p>Însă, punctul culminant a urmat abia după eliminarea de la Wimbledon, când <span>Alexander Zverev a clacat și a dezvăluit public că are probleme mintale</span>. Sportivul a sugerat că se luptă cu un soi de depresie, deoarece se simte „destul de singur în viață” și nu mai reușește să găsească bucurie în afara terenului de tenis.</p>
<p>Iar probleme lui Zverev par să fie serioase, deoarece s-a retras deja de la un prim turneu. Neamțul era așteptat să ia parte la competiția de la Gstaad, Elveția, însă i-a anunțat deja pe organizatori că nu îi va mai onora cu prezența.</p>
<p>Rămâne de văzut dacă este doar o decizie de moment sau Alexander Zverev se gândește să ia o pauză mai îndelungată de la tenis.</p>
<h2><span>Vrea să apeleze la serviciile unui terapeut</span></h2>
<p>Pe de altă parte, conștient fiind de problemele mintale cu care se confruntă, Alexander Zverev a anunțat că vrea să ia măsuri în perioada imediat următoare. Astfel, după cum a afirmat el însuși, va apela în premieră la serviciile unui terapeut.</p>
<blockquote><p>Este posibil ca, pentru prima dată în viața mea, să am nevoie să merg la terapie. Am trecut prin multe greutăți în ultima perioadă, dar niciodată nu m-am simțit atât de gol ca acum. Îmi lipsește bucuria în tot ceea ce fac. Nu doar în tenis, ci și în afara terenului”, a explicat Zverev.</p></blockquote>
<p>Alexander Zverev ocupă în prezent locul 3 ATP, iar cea mai bună clasare a sa a fost înregistrată în iunie 2022. Atunci a ocupat poziția a doua în ierarhia mondială.</p>
<p>Zverev a jucat trei finale de Grand Slam, anume US Open 2020, Roland Garros 2024 și Australian Open 2025, dar nu a câștigat niciuna. Totuși, la simplu, el a izbutit să se impună în 24 de competiții ATP.</p>

]]></description>
    </item>
    <item>
      <title>Filip Jianu și Luca Preda, eliminați în optimi la Concord Iași Open. Duel spectaculos în sferturi, vineri, între veteranii Stan Wawrinka și Radu Albot</title>
      <link>https://www.prosport.ro/alte-sporturi/tenis/filip-jianu-si-luca-preda-eliminati-in-optimi-la-concord-iasi-open-duel-spectaculos-in-sferturi-vineri-intre-veteranii-stan-wawrinka-si-radu-albot-20216112</link>
      <description><![CDATA[<img src="https://www.prosport.ro/wp-content/uploads/2025/07/Wawrika1.jpeg"/><br/><p>România a rămas fără niciun reprezentant pe tabloul de simplu la Concord Iași Open, după ce Filip Cristian Jianu și Luca Preda au fost eliminați în optimile de finală. Ambii jucători români au cedat în decisiv, astfel că și la această a șasea ediție a turneului de la Iași faza sferturilor rămâne intangibilă pentru reprezentanții țării noastre.</p>
<p><span>Filip Jianu și Luca Preda</span>, eliminați în optimi la <span>Concord Iași Open</span>. Duel spectaculos în sferturi, vineri, între veteranii Stan Wawrinka și Radu Albot</p>
<h2><span>Filip Jianu, decisiv de coșmar</span></h2>
<p>În primul meci al zilei, Luca Preda (19 ani, locul 861 ATP), beneficiar al unui wild-card, a cedat în trei seturi extrem de disputate în fața favoritului 8, croatul Duje Ajdukovic, numărul 183 mondial, scor 4-6, 7-5, 6-4, dar nu a lipsit mult ca tânărul nostru tenisman să producă marea suspriză. Preda a câștigat primul set cu 6-4, l-a pierdut la mare luptă pe al doilea (5-7), iar în decisiv a avut o minge de break pentru a egala la 5.</p>
<p>Preda a lăsat însă o foarte plăcută impresie la Iași, reușind să câștige primul său meci în circuitul ATP, 6-2, 0-6, 6-4 în primul tur cu germanul Marko Topo, jucător situat pe locul 276 în ierarhia mondială.</p>
<p>În ultimul meci al zilei de joi, Filip Cristian Jianu (23 de ani, 274 ATP) a fost învins de italianul Francesco Maestrelli, numărul 237 mondial, scor 4-6, 6-3, 0-6. Jianu a cedat primul set cu 4-6, și l-a adjudecat pe al doilea cu 6-3, dar a căzut inexplicabil în decisiv, pierzând cu un neverosimil 6-0!</p>
<p>Astfel, turneul Concord Iași Open nu reușește nici la această a 6-a ediție să ducă un jucător român mai sus de faza optimilor de finală.</p>
<h2><span>Cinci capi de serie eliminați</span></h2>
<p>Favoriții nu se simt prea bine la această ediție a turneului de la Iași, cinci dintre cei opt capi de serie fiind eliminați înaintea fazei sferturilor. După ce spaniolul Carlos Taberner (Nr. 3) și brazilianul Felipe Meligeni Aleves (5) au fost eliminați miercuri, joi a venit rândul principalului favorit să încheie socotelile cu turneul de la Baza Sportivă Ciric. Bolivianul Hugo Dellien, locul 79 ATP, campionul de anul trecut, a cedat în trei seturi în fața francezului Titouan Droguet, scor 4-6, 7-6 (3), 6-3, părăsind prematur întrecerea.</p>
<p>Tot joi, elvețianul Stan Wawrinka, al șaselea favorit, a trecut fără emoții în optimi de cehul Michael Vrbensky, venit din calificări, 6-4, 6-3 și va juca în sferturi cu moldoveanul Radu Albot. Acesta din urmă a ajuns între cei mai buni opt jucători de la Iași după ce l-a întrecut pe chilianul Matias Soto, scor 6-4, 6-3, ajungând la patru succese la Iași, două fiind în calificări. Wawrinka (40 de ani) și Albot (35 de ani) vor juca vineri pentru un loc în careul de ași.</p>
<p>Rezultatele complete de joi, 10 iulie:</p>
<p>Simplu – Optimi<br/>
[8] Duje Ajdukovic (Croația) – [WC] Luca Preda (România) 4-6, 7-5, 6-4<br/>
Titouan Droguet (Franța) – [1] Hugo Dellien (Bolivia) 4-6, 7-6 (3), 6-3<br/>
[Q] Radu Albot (Moldova) – [Alt] Matias Soto (Chile) 6-4, 6-3<br/>
[4] Elmer Moller (Danemarca) – [Q] Oriol Roca Batalla (Spania) 6-3, 6-2<br/>
[6] [WC] Stan Wawrinka (Elveția) – [Q] Michael Vrbensky (Cehia) 6-4, 6-3<br/>
Francesco Maestrelli (Italia) – Filip Cristian Jianu (România) 6-4, 3-6, 6-0</p>
<p>Dublu</p>
<p>Courtney John Lock (Zimbabwe) / Thijmen Loof (Olanda) – [3] Arjun Kadhe (India) / Vijay Sundar Prashanth (India) 6-3, 6-3<br/>
Siddhant Banthia (India) / Alexander Donski (Bulgaria) – [4] Victor Cornea (România) / Sergio Martos Gornes (Spania) 1-6, 6-4, 10-6<br/>
[2] George Goldhoff (USA) / Gregoire Jacq (Franța) – Luca Sanchez (Franța) / Szymon Walkow (Polonia) 6-4, 6-2<br/>
Murkel Dellien (Bolivia) / Federico Zeballos (Bolivia) – Joao Lucas Reis Da Silva (Brazilia) / Matias Soto (Chile) 4-6, 6-2, 11-9</p>
<p>Tabloul sferturilor de finală:</p>
<p>Vineri, 11 iulie<br/>
Murkel Dellien (BOL) vs [8] Duje Ajdukovic (CRO)<br/>
Titouan Droguet (FRA) vs [Alt] Joao Lucas Reis Da Silva (BRA)<br/>
[6] [WC] Stan Wawrinka (SUI) vs [Q] Radu Albot (MDA)<br/>
Francesco Maestrelli (ITA) vs [4] Elmer Moller (DEN)<br/>
(Narcis POHOAȚĂ)</p>
<p>Foto: Cristina Huțu</p>

]]></description>
    </item>
    <item>
      <title>Au râs de fizicul ei, dar i-a făcut pe toți să regrete fiecare cuvânt negativ spus despre ea. Jucătoarea din SUA a ajuns în finala de la Wimbledon</title>
      <link>https://www.prosport.ro/alte-sporturi/tenis/au-ras-de-fizicul-ei-dar-i-a-facut-pe-toti-sa-regrete-fiecare-cuvant-negativ-spus-despre-ea-jucatoarea-din-sua-a-ajuns-in-finala-de-la-wimbledon-20215814</link>
      <description><![CDATA[<img src="https://www.prosport.ro/wp-content/uploads/2025/07/Au-ras-de-fizicul-ei-dar-i-a-facut-pe-toti-sa-regrete-fiecare-cuvant-negativ-spus-despre-ea.-Jucatoarea-din-SUA-a-ajuns-in-finala-de-la-Wimbledon.jpg"/><br/><p>Jucătoarea retrasă temporar din circuitul feminin de tenis din cauza bullying-ului, a revenit cu forțe proaspete și le-a închis gura răutăcioșilor după ce a ajuns în finala de la Wimbledon.</p>
<p>Amanda Anisimova a fost victima comentariilor extrem de răutăcioase ale internauților, dar a reușit să treacă peste acel episod din cauza căruia era la un pas de depresie și a făcut instrucție cu liderul WTA în semifinalele de la Wimbledon.</p>
<h2><span>Amanda Anisimova, prestație impecabilă la Wimbledon: „le-a dat peste nas” criticilor</span></h2>
<p><span>Americanca a revenit </span>după o pauză de trei ani pe tabloul principal de la All England Club. Este în formă maximă și mai pregătită ca niciodată să demonstreze că nu trebuie să ai un corp perfect ca să excelezi în sportul alb.</p>
<p>Sportiva care o elimina pe Simona Halep în sferturile de la Roland Garros (2019) la doar 17 ani, a reușit să se impună în fața Arynei Sabalenka la capătul unui meci spectaculos, scor 6-4, 4-6, 6-4. Partida care a durat aproape trei ore de joc s-a disputat pe o căldură greu de suportat de jucătoare, dar și de spectatori. <span>Meciul a fost întrerupt </span>de două ori pentru a li se acorda ajutor unor persoane afectate de căldura excesivă.</p>
<h2><span>Bullying-ul și body-shaming-ul, o problemă gravă pe care a resimțit-o pe pielea sa</span></h2>
<p>Sportiva în vârstă de 24 de ani a fost nevoită să își ia o pauză de opt luni deoarece nu mai suporta să participe la turnee. Amanda Anisimova se confrunta cu un val de critici extrem de dure pe rețelele de socializare care vizau în special aspectul său fizic.</p>
<blockquote>
<p style="text-align: left;">„Am fost în dificultate cu sănătatea mea mintală și cu burnout-ul încă din vara lui 2022. A devenit insuportabil să fiu la turneele de tenis. În acest moment, prioritatea mea este bunăstarea mea mintală și să iau o pauză pentru o perioadă”, își anunța sportiva fanii pe Instagram în urmă cu doi ani.</p>
</blockquote>
<p>La finalul meciului cu Pavlyuchenkova, din „sferturi”, americanca s-a descătușat și a spus că se aștepta că va reveni la cel mai înalt nivel, iar acum visul său e să cucerească un turneu major. Va avea această șansă în finala pe care o va disputa cu câștigătoarea dintre Iga Swiatek și Belinda Bencic.</p>
<blockquote><p>„Întotdeauna am știut că mă voi întoarce în circuit, indiferent cât timp mi-ar lua să revin pe drumul cel bun. Simțeam că mai sunt atât de multe lucruri pe care încă vreau să le realizez în acest sport.</p>
<p>Să câștig un turneu major este unul dintre marile mele obiective și nu am vrut să plec atât de repede din tenis, după ce mi-am sacrificat atât de mult din viață și am muncit atât de mult”, a precizat Anisimova, potrivit <span>Eurosport.</span></p></blockquote>

]]></description>
    </item>
  </channel>
</rss>
