<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Raza mea de soare”. Marea campioană a devenit mamă pentru a 4-a oară la 44 de ani</title>
      <link>https://www.prosport.ro/diverse/raza-mea-de-soare-marea-campioana-a-devenit-mama-pentru-a-4-a-oara-la-44-de-ani-20349523</link>
      <description><![CDATA[<img src="https://www.prosport.ro//wp-content/uploads/2025/12/„Raza-mea-de-soare.-Marea-campioana-a-devenit-mama-pentru-a-4-a-oara-la-44-de-ani.jpg"/><br/><p>Marea campioană Anna Kournikova, ajunsă la vârsta de 44 de ani, a devenit mamă pentru a patra oară, iar bucuria pe care fosta sportivă o trăiește este de nedescris.</p>
<p>Într-o postare pe care a făcut-o pe rețelele de socializare, fosta jucătoare de tenis le-a prezentat fanilor cel mai nou membru al familiei pe care a întemeiat-o împreună cu artistul Enrique Iglesias.</p>
<h2><span>Ana Kournikova, pentru a patra oară mamă</span></h2>
<p><span>Anna Kournikova, în vârstă de 44 de ani, are toate motivele să fie bucuroasă </span>înainte de sărbători. Marea campioană a devenit mamă pentru a patra oară, iar bucuria pe care sportiva o trăiește este de nedescris.</p>
<p>Aceasta a ținut să împărtășească fericirea și cu fanii care o urmăresc în mediul online. Astfel, într-o postare pe care a făcut-o pe rețelele de socializare, fosta jucătoare de tenis le-a prezentat fanilor cel mai nou membru al<span> familiei pe care a întemeiat-o împreună cu artistul Enrique Iglesias</span>. Bebelușul Anei Kournikova s-a născut cu doar câteva zile de Crăciun, pe data de 17 decembrie 2025.</p>
<p>„Raza mea de soare – 17.12.2025”, a scris fosta mare jucătoare de tenis în postarea pe care a făcut-o pe contul personal de Instagram.</p>
<p>Postarea pe care sportiva a făcut-o a fost văzută de cei aproximativ 1.9 milioane de urmăritori pe care i-a adunat în mediul online de-a lungul anilor. Astfel, aceștia au umplut secțiunea de comentarii cu mesaje de felicitare.</p>
<p>„Un cadou prețios de Crăciun, în avans”, „Omg!!! Mă bucur atât de mult pentru voi! Felicitări!”, „Felicitări, Anna și Enrique”, au fost doar câteva dintre comentariile lăsate de internauți la postarea sportivei în vârstă de 44 de ani.</p>
<h2><span>Cum a arătat cariera Annei Kournikova</span></h2>
<p>Anna Kournikova s-a retras din tenisul profesionist în anul 2003 și trăiește o viață destul de privată. Sportiva a fost și model și a fost votată cea mai sexy femeie din lume în anul 2002, când a depășit alte nume celebre, precum Britney Spears și Jennifer Lopez.</p>
<p>De asemenea, a fost recunoscută drept cea mai sexy jucătoare de tenis din toate timpurile în 2010.</p>
<p>Anna Kournikova u a reușit să câștige niciun titlu de Grand Slam la simplu în cariera sa, dar a fost aproape de succes când a ajuns în semifinalele de la Wimbledon în 1997.</p>
<p>Totuși, o serie de accidentări – în mare parte probleme la spate – au dus la o pensionare anticipată când avea doar 21 de ani.</p>

]]></description>
    </item>
    <item>
      <title>Patrick Mouratoglou a rămas uimit: „E incredibil”</title>
      <link>https://www.prosport.ro/alte-sporturi/tenis/patrick-mouratoglou-a-ramas-uimit-e-incredibil-20349148</link>
      <description><![CDATA[<img src="https://www.prosport.ro//wp-content/uploads/2025/12/Patrick-Mouratoglou-a-ramas-uimit-„E-incredibil-2.jpg"/><br/><p>Patrick Mouratoglou, celebrul antrenor francez, a rămas uimit de rivalitatea dintre ibericul Carlos Alcaraz (22 de ani) și italianul Jannik Sinner (24 de ani), primii doi cei mai buni jucători de tenis ai momentului, în special pe parcursul anului 2025, când și-au împărțit trofeele majore, după trei finale consecutive, Roland Garros, Wimbledon și US Open.</p>
<p>Alcaraz are în palmaresul său șase titluri de Grand Slam, pe toate suprafețele, în timp ce Sinner a cucerit patru titluri majore, pe hard și iarbă.</p>
<p>Iar „cireașa de pe tort” a fost la Turneul Campionilor (ATP Finals), unde <span>Sinner și-a apărat titlul, chiar în fața ibericului</span>,</p>
<h2><span>Patrick Mouratoglou este uimit de rivalitatea dintre Alcaraz și Sinner</span></h2>
<p>Patrick Mouratoglou, legendarul antrenor care a fost și în staff-ul Simonei Halep, pe finalul carierei fostului lider mondial, s-a arătat uimit de rivalitatea dintre Carlos Alcaraz (locul 1 ATP) și Jannik Sinner (locul 2 ATP) și a făcut o paralelă cu perioada în care tenisul mondial era dominat de Novak Djokovic, Roger Federer și Rafael Nadal, trei dintre cei care formau grupul „Big Four” alături de Andy Murray.</p>
<p>„Sinner și Alcaraz. Ce rivalitate, pentru că acești băieți sunt atât de apropiați, pentru că sunt atât de dominanți, pentru că joacă un tenis atât de uimitor.</p>
<p>Suntem norocoși să-i avem pe cei doi. Desigur, ne amintim de trio-ul format din Novak, Roger și Rafa. De data aceasta este un duo, dar ceea ce au realizat anul acesta, și despre asta vreau să vorbesc, este incredibil.</p>
<p>Au jucat pentru prima dată în istorie trei finale de Grand Slam consecutive într-un singur an. Asta pur și simplu nu s-a mai întâmplat în istoria tenisului nostru. Roland Garros, Wimbledon, US Open și, pe deasupra, au jucat finala ATP Finals”, a explicat Patrick Mouratoglou într-o postare video pe Instagram.</p>
<h2><span>Diferență uriașă în topul ATP<br/>
</span></h2>
<p>Potrivit lui Mouratoglou, dominația celor doi jucători de tenis va aduce un standard care va fi foarte greu de atins și de depășit. Iar acest lucru se vede deja în clasamentul ATP, unde este o diferență uriașă între locul secund, ocupat de Sinner, și locul 3, pe care se află Alexander Zverev.</p>
<p>Concret, dacă diferența dintre locul 1 și locul 2 este de numai 550 de puncte (12.050 Alcaraz și 11.500 Sinner), Zverev are în cont doar 5.160 de puncte, în timp ce Novak Djokovic are 4.830 de puncte cu care ocupă locul 4.</p>
<p>Alți patru jucători au peste 4.000 de puncte: Felix Auger-Aliassime (4.245 de puncte), Taylor Fritz și Alex De Minaur (fiecare câte 4.135 de puncte) și Lorenzo Musetti (4.040 de puncte). În top 10 se mai află Ben Shelton (3.970 de puncte) și Jack Draper (2.990 de puncte).</p>
<p>În acest context, Patrick Mouratoglou nu este optimist că cineva va reuși să le strice planurile în viitorul sezon lui Alcaraz și Sinner, dar și subliniază că „orice scenariu este posibil”  avâdn în vedere imprevizibilitatea acestui sport.</p>
<p>În 2026, Sinner va avea de apărat titlurile de la Australian Open (finală cu Alexander Zverev) și Wimbledon. Alcaraz are de apărat titlul de la <span>Roland Garros, obținut după o finală istorică de peste 5 ore cu Sinner</span>, și pe cel de la US Open.</p>

]]></description>
    </item>
    <item>
      <title>Patrick Mouratoglou, scandal monstru. Ce acuzații a lansat fostul antrenor al Simonei Halep: „Mi-au furat-o”</title>
      <link>https://www.prosport.ro/alte-sporturi/patrick-mouratoglou-scandal-monstru-ce-acuzatii-a-lansat-fostul-antrenor-al-simonei-halep-mi-au-furat-o-20350085</link>
      <description><![CDATA[<img src="https://www.prosport.ro//wp-content/uploads/2025/12/Patrick-Mouratoglou-scandal-monstru.-Ce-acuzatii-a-lansat-fostul-antrenor-al-Simonei-Halep-„Mi-au-furat-o.jpg"/><br/><p>Fostul antrenor al Simonei Halep a lansat acuzații grave la adresa organizatorilor „Bătăliei Sexelor”.</p>
<p>Patrick Mouratoglou susține că a fost ideea sa să readucă pe teren „<span>Bătălia Sexelor” </span>într-un nou format, iar organizatorii evenimentului i-ar fi furat ideea pe care o vor pune în aplicare la meciul demonstrativ dintre Aryna Sabalenka și Nick Kyrgios.</p>
<h2><span>Mouratoglu, nemulțumit de faptul că organizatorii evenimentului i-au furat ideea</span></h2>
<p>Pe 28 decembrie va avea loc un meci demonstrativ la Dubai între <span>Sabalenka și Kyrgios</span>. Un eveniment care are loc de foarte mulți ani își va schimba o parte din reguli, în premieră. Câștigătorul se va decide în trei seturi. Fiecare jucător va avea voie doar cu un serviciu per punct. De asemenea, suprafața de joc a sportivei va fi redusă cu 9%. Organizatorii au susținut că femeile se mișcă cu aproximativ 9% mai lent decât bărbații pe teren și au vrut să reducă acest avantaj pe care l-ar fi avut Kyrgios.</p>
<p>Se pare că Patrick Mouratoglou nu a primit prea bine noile reguli de la „Bătălia Sexelor” deoarece organizatorii i-ar fi furat ideea de a anula avantajul fizic de care beneficiază atleții masculini.</p>
<blockquote><p>„«Bătălia Sexelor» există de 50 de ani; știm cu toții povestea. Dar ideea mea a fost să o readuc la viață. Le-am prezentat-o ​​băieților care au cam furat-o. Deci e în regulă de data asta. Mai bine să nu o mai facă. Dar e foarte interesant pentru că cred că toată lumea se întreabă care este nivelul femeilor în comparație cu bărbații. Dar nu este o întrebare reală pentru că știm cu toții răspunsul.</p>
<p>[n.r. Schimbarea regulilor] a fost ideea mea și nu este o problemă. Vă spun de ce. Le-am spus ce vreau să fac și au făcut-o. Știm că bărbații sunt mai puternici, mai rapizi, sar mai sus decât femeile. Dacă te uiți la toate competițiile atlete, nu este o întrebare. Dar ce s-ar întâmpla dacă nu ar exista nicio diferență fizică? Aceasta este o întrebare interesantă și acesta este scopul principal”, a precizat Mouratoglou în podcastul „Off Court with Greg”.</p></blockquote>
<h2><span>Confruntarea dintre Sabalenka și Kyrgios criticată de Billie Jean King</span></h2>
<p>„Bătălia Sexelor” este inspirată din celebrul duel dintre Billie Jean Jing și Bobby Riggs, din 1973. Victoria lui King de la acea vreme era urmărită de peste 90 de milioane de oameni la nivel mondial. A fost una din cele mai de succes mișcări pentru egalitatea dintre sexe. Totuși, cu câteva săptămâni înaintea meciului Sabalenka – Kyrgios, protagonista meciului din 1973 preciza că nu există prea multe asemănări între cele două partide.</p>
<blockquote><p>„Singura asemănare este că unul este bărbat și cealaltă este femeie. Atât. În rest, nimic. A noastră a fost despre schimbare socială, despre contextul cultural din 1973. Aceasta nu este”, declarat legendara sportivă, pentru <span>BBC.</span></p></blockquote>

]]></description>
    </item>
    <item>
      <title>Jucătoarea de tenis care a luat nota 9 la Bacalaureat își începe ascensiunea în WTA. Cine este Briana Szabo</title>
      <link>https://www.prosport.ro/alte-sporturi/tenis/jucatoarea-de-tenis-care-a-luat-nota-9-la-bacalaureat-isi-incepe-ascensiunea-in-wta-cine-este-briana-szabo-20348544</link>
      <description><![CDATA[<img src="https://www.prosport.ro//wp-content/uploads/2025/12/briana-szabo-5.jpg"/><br/><p>Briana Szabo (19 ani) devenise în aprilie 2021 cea mai tânără jucătoare din WTA, după cum relata<span> ProSport</span> la acea vreme.</p>
<p>Anii au trecut, au fost multe suișuri și coborâșuri, accidentări, dar clujeanca este acum pe drumul cel bun din punct de vedere sportiv. Absolventă cu 9.00 la Bacalaureatul de anul acesta, ea se poate concentra exclusiv pe tenis, iar rezultatele încep să se vadă.</p>
<h2><span>Briana Szabo este una dintre speranțele tenisului românesc la 20 de ani neeîmpliniți</span></h2>
<p>În iulie, la ITF W75 București a învins-o pe Rhia Bhatia (510 WTA, fostă 338), iar în august a fost primul turneu al descătușării, câștigând 5 meciuri consecutive la W35 Brașov.</p>
<p>În „optimi” a trecut de Patricia Țig (239 WTA la ora meciului și fostă 56 WTA), dar în „sferturi” a cedat în tiebreak-ul decisiv contra Isabellei Shinikova (362 WTA, fostă 133). Pe zgură a mai bifat o victorie cu Rositsa Dencheva (18 ani, 543 WTA, fost nr. 11 la junioare).</p>
<p>Ulterior, Briana, antrenată de tatăl Adrian Szabo a evoluat pe Hard, în turnee de categorie superioară, unde și-a depășit așteptările cu victorii contra lui Shrivalli Bhamidipaty (398 WTA) și Iva Primorac Pavicic (596 WTA, fostă 377). La simplu încheie sezonul pe 690 WTA, cel mai bun de până acum.</p>
<p>La dublu a cucerit două titluri, după cele 5 din 2024. La W35 Brașov (cu Ștefania Bojică) au învins perechea Morisaki/Omae, cea din urmă fiind fostă jucătoare de Top 100.</p>
<p>A mai disputat trei finale și patru semifinale, încheind anul pe locul 336, după ce în februarie a fost pe 264. Ultima semifinală a fost pierdută la limită, contra surorilor Jorge, aflate în „prima sută”.</p>
<h2><span>Cooptată în lotul FRT de tineret</span></h2>
<p>În plus, a reușit prima victorie într-un turneu WTA 125. Briana (născută pe 26 noiembrie 2005) e cea mai bine clasată româncă sub 27 de ani în această ierarhie, sperând la o convocare în echipa de Billie Jean King Cup, cum au primit șansa și alte „tricolore” de vârsta ei.</p>
<p>Ea a fost cooptată în lotul FRT de tineret, iar în 2026 dorește să renunțe la turneele mici W15, în funcție de clasament, urmând să prioritizeze cele de la W35 în sus, în ambele probe, începând chiar din 4 ianuarie.</p>
<p><img alt="" class="aligncenter size-full wp-image-20348551" decoding="async" fetchpriority="high" height="988" sizes="(max-width: 1078px) 100vw, 1078px" src="https://www.prosport.ro//wp-content/uploads/2025/12/briana-szabo-7.jpg" srcset="https://www.prosport.ro/wp-content/uploads/2025/12/briana-szabo-7.jpg 1078w, https://www.prosport.ro/wp-content/uploads/2025/12/briana-szabo-7-768x704.jpg 768w" width="1078"/></p>
<p>Când este în țară, Szabo colaborează cu preparatorul fizic Dan Tudorache și este susținută de Winners Sports Club, patronat de Patrick Ciorcilă, cu toate că mereu e loc de mai bine în materie de sponsori și sprijin financiar, amintind că al patrulea junior al lumii, românul Yannick Alexandrescu, a decis recent să reprezinte Franța.</p>

]]></description>
    </item>
    <item>
      <title>Fostul antrenor al Simonei Halep a spus care e momentul cel mai greu prin care a trecut cu Iga Swiatek</title>
      <link>https://www.prosport.ro/alte-sporturi/tenis/simona-halep/fostul-antrenor-al-simonei-halep-a-spus-care-e-momentul-cel-mai-greu-prin-care-a-trecut-cu-iga-swiatek-20348680</link>
      <description><![CDATA[<img src="https://www.prosport.ro//wp-content/uploads/2025/12/Fostul-antrenor-al-Simonei-Halep-a-spus-care-e-momentul-cel-mai-greu-prin-care-a-trecut-cu-Iga-Swiatek-e1766410537354.jpg"/><br/><p>Fostul antrenor al Simonei Halep, belgianul Wim Fissette (45 de ani), s-a destăinuit și a spus care este momentul cel mai greu prin care a trecut cu Iga Swiatek, locul 2 WTA,  jucătoarea pe care o antrenează în prezent.</p>
<p>Wissette a debutat în antrenorat în 2009, cu Kim Clijsters (2009-2011), iar acesteia i-au urmat Simona Halep (2014),  Victoria Azarenka (2015-2016, 2018-2020), Johanna Konta (2016-2017), Angelique Kerber (2018), Naomi Osaka (2020-2022, 2024) și Zheng Qinwen (2023).</p>
<p>Pentru Simona Halep, colaborarea cu Fissette a însemnat prima finală de Grand Slam, cea de la Roland Garros, pierdută în fața Mariei Sharapova, dar și prima prezență la <span>Turneul Campioanelor, unde a pierdut finala în fața legendarei Serena Williams</span>, pe care învinsese în faza grupei.</p>
<h2><span>Fostul antrenor al Simonei Halep, sincer despre momentul cel mai greu cu Iga Swiatek</span></h2>
<p>Fostul antrenor al Simonei Halep, Wim Fissette, se află în echipa tehnică a polonezei Iga Swiatek din octombrie 2024. Într-un interviu recent, Fissette a vorbit despre cel mai greu moment pe care l-a avut cu poloneza, care avea deja în palmaresul său șase trofee majore, patru la Roland Garros (2020, 2022-2024), US Open (2022) și Wimbledon (2025).</p>
<p>„Un sezon de tenis are întotdeauna momente bune și momente rele. Face parte din tenis, iar jucătorii de top ies foarte repede din momentele rele. Și cred că asta a făcut Iga anul acesta.</p>
<p>Și știți, sezonul pe terenuri de zgură a fost un sezon în care ea nu putea decât să piardă, așteptările erau… N-am mai lucrat niciodată cu un jucător pentru care așteptările pentru un anumit sezon să fie atât de mari. Și este oarecum normal, având în vedere anul trecut. Dar nu este niciodată ușor. Intri într-un nou sezon după ce în sezonul anterior ai câștigat la Madrid, Roma, Paris, așa că nu poți câștiga puncte, poți doar să te descurci mai puțin bine decât în anul precedent”, a declarat antrenorul belgian la <span>Break Point</span>.</p>
<h2><span>Început de sezon cu multe eșecuri</span></h2>
<p>Pentru Iga Swiatek, începutul sezonului 2025 a fost unul dificil și fără rezultele pe care și le dorea, existând mai multe episoade în care a anunțat că vrea să ia o pauză după o eiminare usturătoare și neașteptată.</p>
<p>La Australian Open a ajuns până în semifinale, la fel și la Doha, în timp ce la Dubai și Miami a fost eliminată în faza sferturilor de finală.</p>
<p>Sezonul de zgură a fost marcat de eliminările de Stuttgart (sferturi), Madrid (semifinale), Roma (turul 3),  în timp ce la Roland Garros a pierdut în semifinale, ratând astfel să își apere titlul.</p>
<p>În ciuda unui sezon de zgură care a dezamăgit, <span>Iga Swiatek și Wim Fissette au avut succes pe iarba de la Wimbledon, unde poloneza a câștigat primul trofeu major al anului, o premieră pe această suprafață</span>.</p>
<p>Pe lângă acesta, Iga Swiatek și-a mai pus în palmares titlurile de la Cincinnati și Seul, iar în prezent a ajuns la 25 de titluri WTA.</p>

]]></description>
    </item>
  </channel>
</rss>
