<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Ce naiba e asta?”. Jucătoarea de tenis din SUA a rămas șocată de mâncarea din China și de cum arată „castravetele de mare”</title>
      <link>https://www.prosport.ro/alte-sporturi/ce-naiba-e-asta-jucatoarea-de-tenis-din-sua-a-ramas-socata-de-mancarea-din-china-si-de-cum-arata-castravetele-de-mare-20275364</link>
      <description><![CDATA[<img src="https://www.prosport.ro//wp-content/uploads/2025/09/„Ce-naiba-e-asta.-Jucatoarea-de-tenis-din-SUA-a-ramas-socata-de-mancarea-din-China-si-de-cum-arata-„castravetele-de-mare.jpg"/><br/><p>Controversata jucătoare de tenis din SUA este în centrul unui nou scandal după ce a numit mâncarea chinezească ca fiind „cea mai nebună chestie pe care a văzut-o”.</p>
<p><span>Americanca Taylor Townsend </span>a stârnit un val de reacții pe rețelele sociale. Ea a postat imagini pe Instagram în care apărea mâncare chinezească, inclusiv castraveți de mare și broască țestoasă despre care a avut unele remarci total nepotrivite.</p>
<h2><span>Taylor Townsend face din nou „valuri” după acuzațiile pe care i le-a adus unei adversare</span></h2>
<p>La doar câteva săptămâni după ce a spus despre Jelena Ostapenko că „nu are clasă” și „nu are educație”, Taylor Townsend este din nou în centrul atenției. Jucătoarea de tenis se află în China unde participă la Cupa Billie Jean King alături de echipa SUA.</p>
<p>Înainte de a intra pe teren la Shenzhen a postat imagini pe internet în care a criticat mâncarea locală. S-a arătat șocată de preparatele tradiționale din China. A filmat castravetele de mare și și-a întrebat fanii: „Ce naiba este asta?” înainte de a amenința că „va vorbi cu HR”.</p>
<p>A urmat un alt clip video în care a spus că „asta este cea mai nebună chestie pe care am văzut-o vreodată… și oamenii chiar mănâncă asta.”.</p>
<p>Reacțiile deplasate au continuat într-o altă postare a sportivei în care a precizat că e șocată de ce fac chinezii pentru a-și procura hrana.</p>
<blockquote><p>„Sunt sincer atât de șocată de ceea ce am văzut la bufetul de cină. Când mă uit înapoi… oamenii ăștia chiar omoară broaște… broaște taur. Nu sunt ele otrăvitoare? Nu sunt alea care îți dau negi și bube? Și faptul că sunt gătite cu ardei iute, ardei și ceapă. Adică, wow, chiar ați făcut din asta o mâncare. Per total, i-aș da un 2 din 10, pentru că e prea mult.”, a transmis Townsend pe rețelele sociale.</p></blockquote>
<h2><span>Sportiva și-a dat seama că a greșit și și-a cerut scuze pentru comportamentul total nepotrivit </span></h2>
<p>Fie americanca și-a dat seama ce gafă uriașă a făcut, fie cei de la HR sau PR au avertizat-o că poate avea de suferit din cauza acțiunilor sale. Taylor Townsend a văzut reacțiile negative și a revenit cu un clip video în care și-a cerut scuze pentru comportamentul său.</p>
<blockquote><p>„Înțeleg că sunt foarte privilegiată ca sportiv profesionist să pot călători în toată lumea și să experimentez diferențe culturale – acesta este unul dintre lucrurile pe care le iubesc la ceea ce fac. Am avut doar experiențe minunate aici. Turneul și toată lumea au fost atât de amabili și primitori. Ceea ce am spus nu reflectă deloc asta. Vreau doar să îmi cer scuze sincer. Nu există scuză. Nu există cuvinte. Voi fi mai bună. Sunt recunoscătoare țării mele că pot să o reprezint.”, a fost mesajul americancei, transmis pe Instagram.</p></blockquote>

]]></description>
    </item>
    <item>
      <title>„Nu poți să fii neutru în fața unor asemenea atrocități”. Svitolina critică Rusia, dar și Israelul</title>
      <link>https://www.prosport.ro/diverse/nu-poti-sa-fii-neutru-in-fata-unor-asemenea-atrocitati-svitolina-critica-rusia-dar-si-israelul-20275254</link>
      <description><![CDATA[<img src="https://www.prosport.ro//wp-content/uploads/2025/09/„Nu-poti-sa-fii-neutru-in-fata-unor-asemenea-atrocitati.-Svitolina-critica-Rusia-dar-si-Israelul.jpeg"/><br/><p>Sportul este considerat cel mai bun ambasador din lume. Iar jucătoarea de tenis Elina Svitolina (31 de ani) este una dintre vocile care strigă nu doar frustrarea legată de războiul dintre Rusia și țara sa, dar trage un semnal de alarmă și critică Israel, implicată de aproape doi ani în conflictul din Gaza.</p>
<p>Criticile Elinei Svitolina, cea mai bună jucătoare din Ucraina, în acest moment, au fost făcute în timpul <span>Billie Jean King Cup</span>, competiție pe echipe, în cadrul Grupei Mondiale, care se desfășoară în China.</p>
<h2><span>Elina Svitolina critică Rusia, dar și Israelul</span></h2>
<p>Elina Svitolina, prima jucătoare din echipa de BJK Cup a Ucrainei, a fost foarte critică la adresa Rusiei și Israelului, în contextul celor două conflicte care s-au suprapus de aproape doi ani.</p>
<p>După declanșarea războiului din Ucraina, în urma invaziei rusești, în februarie 2022, atât <span>Rusia, cât și Belarus au fost excluse din competițiile BJK Cup, respectiv Cupa Davis, dar și de la Wimbledon</span>, însă în privința Israelului nu s-a aplicat aceeași măsură, iar Elina Svitolina a reacționat vehement în această privință.</p>
<p>„Cred că asta ține de organizații. Nu am suficiente informații despre acest caz concret, dar cred că nu poți fi neutru în fața unor asemenea atrocități și războiae. Unii spun că sportul nu are legătură cu politica, dar când este folosit pentru propagandă, nu poate fi așa. Nu poți promova un genocid prin intermediul sportivilor tăi. S-au făcut deja unii pași, cum ar fi retragerea steagurilor (n.r. se joacă sub steag neutru) sau limitarea participării, dar ar trebui luate măsuri mai ferme”, a declarat Elina Svitolina, pentru <span>AS</span>.</p>
<h2><span>Elina Svitolina, o voce pentru Ucraina</span></h2>
<p>Elina Svitolina, număr 13 WTA, este o componentă importantă a echipei de BJK Cup, unde a debutat în 2012. Iar după momentul invaziei, misiunea sa în lot a ajuns la un alt nivel, dincolo de cel sportiv.</p>
<p>„Am multe emoții când joacă Ucraina, când intrăm în teren. Să joc pentru țara mea, să-mi văd echipa susținându-mă în bătăliile grele… asta adaugă presiune și multe emoții diferite. Dar, în același timp, sunt foarte mândră să reprezint Ucraina pe o scenă mare și să încerc să aduc victorii pentru poporul nostru. E o mare oportunitate de a flutura steagul Ucrainei”, a declarat fostul număr 3 WTA.</p>
<p>Totodată, Elina Svitolina a subliniat că prin intermediul platformei sale de strângere de fonduri pentru ajutorarea celor rămași în țară, dar și prin evenimentele la care a participat în ultimii peste trei ani și jumătate a reușit să atragă atenția asupra situației cu care se confruntă Ucraina.</p>
<p>„Am fundația mea, susțin și alte platforme de strângere de fonduri și multe altele. Vreau să am o viață și după tenis și nu știi niciodată când va veni acel moment. Așa că încerc să fiu utilă pentru oamenii mei, pentru Ucraina și să dau tot ce am mai bun. Aceasta este motivația mea zilnică: să îmi folosesc platforma, vocea. După atâția ani de joc, acum este mai mult decât tenis”, a concluzionat Elina Svitolina.</p>
<p>În 2024, <span>România a învins Ucraina</span> și s-a calificat, în premieră în turneul final al BJK Cup, după un meci de baraj dramatic.</p>

]]></description>
    </item>
    <item>
      <title>Secretele Soranei Cîrstea pentru victoria zdrobitoare în fața Anastasiei Zakharova</title>
      <link>https://www.prosport.ro/alte-sporturi/tenis/secretele-soranei-cirstea-pentru-victoria-zdrobitoare-in-fata-anastasiei-zakharova-20275392</link>
      <description><![CDATA[<img src="https://www.prosport.ro//wp-content/uploads/2025/09/Secretele-Soranei-Cirstea-pentru-victoria-zdrobitoare-in-fata-Anastasiei-Zakharova-1400x933.jpg"/><br/><p>Sorana Cîrstea a dezvăluit care este secretul victoriei zdrobitoare pe care a obținut-o în fața Anastasiei Zakharova, în urma căreia s-a calificat în optimile de finală ale turneului WTA de la Seul.</p>
<p>Sportiva în vârstă de 35 de ani a recunoscut că a avut parte de o misiune dificilă în fața jucătoarei în vârstă de 23 de ani și a numit elementele care au condus-o spre victorie.</p>
<h2><span>Cum s-a impus Sorana Cîrstea în fața Anastasiei Zakharova</span></h2>
<p>Sorana Cîrstea, locul 66 WTA, a trecut de Anastasia Zakharova, locul 79 WTA, cu scorul de 6-3, 6-1, la<span> turneul WTA de la Seul</span>. Astfel, sportiva în vârstă de 35 de ani a reușit să se califice în optimile de finală.</p>
<p>La finalul meciului, sportiva din România a recunoscut că nu a avut parte de o misiune ușoară în fața jucătoarei în vârstă de 23 de ani și a dezvăluit care este secretul din spatele victoriei pe care a obținut-o. Disciplina și forța mentală sunt elementele care au făcut diferența în favoarea ei, susține Sorana Cîrstea.</p>
<p>„Nu a fost ușor pentru niciuna dintre noi. A trebuit să așteptăm mult în aceste condiții de joc. Disciplina și forța mentală m-au făcut să depășesc situația și să revin.</p>
<p>Vreau să le mulțumesc tuturor pentru că au venit și au rezistat condițiilor meteo dificile! E întotdeauna plăcut să joc în fața unor astfel de spectatori”, a declarat Sorana Cîrstea, la finalul jocului.</p>
<h2><span>Meciul Soranei Cîrstea, amânat din cauza ploii</span></h2>
<p>Inițial, meciul dintre Sorana Cîrstea și Anastasia Zakharova trebuia să se desfășoare în cursul zilei de marți, 16 septembrie 2025, însă acest lucru nu a mai fost posibil din cauza ploii abundente. Astfel, partida a fost reprogramată pentru ziua următoare.</p>
<p>Miercuri, 17 septembrie 2025, condițiile meteo le-au dat din nou bătăi de cap celor două sportive, iar la scorul de 2-2, în primul set, meciul a fost întrerupt. În cele din urmă, partida a fost reluată iar Sorana Cîrstea a reușit să se impună categoric și să se califice în următoarea fază a competiției.</p>
<p>În optimile de finală, Sorana Cîrstea va avea parte de o misiune dificilă. Sportiva în vârstă de 35 de ani <span>va da piept cu Iga Swiatek</span>, jucătoare în vârstă de 24 de ani, care în acest moment ocupă poziția a doua în clasamentul WTA.</p>

]]></description>
    </item>
    <item>
      <title>Costică, unchiul Simonei Halep, își face un bloc în centrul Constanței. Vecinii au sărit să-l atace: de ce-l acuză!</title>
      <link>https://www.prosport.ro/diverse/costica-unchiul-simonei-halep-isi-face-un-bloc-in-centrul-constantei-vecinii-au-sarit-sa-l-atace-de-ce-l-acuza-20275221</link>
      <description><![CDATA[<img src="https://www.prosport.ro//wp-content/uploads/2025/09/Costica-unchiul-Simonei-Halep-isi-face-un-bloc-in-centrul-Constantei.-Vecinii-au-sarit-sa-l-atace-de-ce-l-acuza-scaled-e1758105884433-1400x726.jpg"/><br/><p>Costică, unchiul Simonei Halep, a intrat în domeniul de business imobiliar, după ce a pornit un proiect în centrul Constanței, acolo unde va construi un bloc. Vecinii nu sunt mulțumiți de modul în care se lucrează pe șantierele omului de afaceri, acuzându-l că le-au fost afectate locuințele.</p>
<p>Un nou ansamblu rezidențial de top se va ridica în centrul Constanței, după ce <span>Costică, unchiul Simonei Halep</span>, alături de George Halep, au demarat un proiect de construire a unui bloc. Cei doi oameni de afaceri se chinuie încă din 2019 să finalizeze ceea ce și-au propus. Totuși, vecinii nu au fost mulțumiți de șantierele acestora.</p>
<h2><span>Unchiul Simonei Halep construiește un bloc în centrul Constanței. Vecinii sunt nemulțumiți</span></h2>
<p>După ce au început procedurile de ridicare a ansamblului rezidențial în 2019, <span>Costică și George Halep au parte de noi probleme</span>. Cei doi oameni de afaceri sunt acuzați de vecini că șantierul de pe terenul unde își vor construi blocul îi deranjează și chiar le-au afectat locuințele.</p>
<p>Pentru a obține respectivul teren, afaceriștii s-au chinuit pentru a integra ansamblul rezidențial în PUZ-ul primăriei constănțene. Autorizația de construire a sosit abia în urmă cu un an, iar unchiul Simonei Halep, alături de partenerul lui, au trebuit să demoleze o clădire veche aflată acolo, dar și să „expulzeze” o femeie care locuia aproape.</p>
<p>Unul dintre vecini s-a declarat deranjat de faptul că proiectul celor doi oameni de a faceri i-au afectat locuința, spune <span>Replica Online</span>. Omul locuiește în zonă de peste 50 de ani, iar acum a declarat că lucrările i-au produs crăpături în propria locuință, dar și faptul că lucrătorii i-au afectat peretele.</p>
<p>Autorizația de construire a lui Costică Halep va expira la finalul acestui an, dar probabil că alături de partenerul lui va cere o nouă autorizație, deoarece lucrările sunt departe de a fi finalizate. Proiectul a atras mari controverse de-a lungul timpului.</p>
<h2><span>Controverse în spațiul public din cauza blocului construit de unchiul Simonei Halep</span></h2>
<p>Costică Halep a avut parte de controverse încă de la începutul proiectului, deoarece zona este una protejată, conform legii. Terenurile care au fost incluse în dezbaterea publică sunt situate în zona centrală a Constanței, fiind parte a zonei „comerciale urbană”.</p>
<p>Proiectul se află în imediata apropiere a unui han construit în 1890, pe numele lui Hanul Balkan. Conform zonei, toate imobilele aflate în apropierea terenului lui Costică Halep au valoare ambientală, astfel că a avut nevoie de aviz din partea Direcției de Cultură, pe care l-a obținut în 2018.</p>

]]></description>
    </item>
    <item>
      <title>Cum a fost numită Simona Halep de către Patrick Mouratoglou și de ce a fost Serena Williams unică!</title>
      <link>https://www.prosport.ro/diverse/cum-a-fost-numita-simona-halep-de-catre-patrick-mouratoglou-si-de-ce-a-fost-serena-williams-unica-20275196</link>
      <description><![CDATA[<img src="https://www.prosport.ro//wp-content/uploads/2025/09/Cum-a-fost-numita-Simona-Halep-de-catre-Patrick-Mouratoglou-si-de-ce-a-fost-Serena-Williams-unica-e1758107879767.jpg"/><br/><p>Francezul Patrick Mouratoglou (55 de ani) a antrenat-o pentru o scurtă perioadă pe Simona Halep (33 de ani), însă urmărind-o în circuit a putut să își formeze o opinie despre fostul lider mondial, retras din activitate la începutul acestui an. Mouratoglou a explicat și de ce Serena Williams, cel mai important nume din lista de jucători pe care i-a antrenat de-a lungul carierei sale, a fost unică.</p>
<p>Halep a fost antrenată de celebrul Mouratoglou în 2022, pentru câteva luni, iar alături de acesta a câștigat turneul WTA 1.000 Rogers Cup Toronto, fiind <span>prima finală în care au făcut echipă</span>.</p>
<ul>
<li>Simona Halep are în palmaresul său 24 de trofee WTA, din care două sunt de Grand Slam, Roland Garros 2018 și US Open 2019, acesta din urmă câștigat în fața Serenei Williams.</li>
</ul>
<h2><span>Patrick Mouratoglu, descriere inedită pentru Simona Halep</span></h2>
<p>Patrick Mouratoglou și-a lansat cartea „Champion Mindset” (Mentalitate de campion), iar în interviul pe care l-a acordat cu această ocazie a făcut câteva dezvăluiri interesante în legătură cu jucătorii de tenis, din cele două circuite, atât cei care sunt retrași, cât și cei care încă activează.</p>
<p>Mouratoglou a vorbit despre modul în care fiecare om, sportiv sau nu, își poate cultiva încrederea în sine și susține că acesta nu este un dar, ci trebuie antrenat, la fel ca un mușchi.</p>
<p>„Este o muncă să înveți să crezi în tine. Fiecare mică victorie contează. Chiar și să te dai jos din pat când nu vrei și să-ți faci treaba, acesta este un câștig care își clădește stima de sine. Când te culci după o zi plină de astfel de victorii, te simți bine în pielea ta. Când ai o zi plină de înfrângeri, te simți groaznic. De-a lungul lunilor, aceasta este diferența dintre un campion și cineva care stagnează”, a explicat Patrick Mouratoglou, pentru <span>Essentially Sports</span>.</p>
<p>Pus să-i descrie în câteva cuvinte pe unii dintre cei mai importanți jucători de tenis pe care i-a întâlnit, Patrick Mouratoglou a numit-o pe Simona Halep „cea mai disciplinată”, în timp ce Rafael Nadal (39 de ani) este „cel mai perseverent jucător”, iar Novak Djokovic (38 de ani) este „cel mai dur adversar”.</p>
<p>Dintre cei trei, doar Djokovic este încă în activitate și încearcă să câștige al 25-lea trofeu major al carierei.</p>
<h2><span>Serena Williams, unică în viziunea lui Patrick Mouratoglou</span></h2>
<p>În cadrul aceluiași interviu, Patrick Mouratoglou a vorbit și despre Serena Willimas, jucătoarea pe care a antrenat-o timp de un deceniu, între 2012 și 2022.</p>
<p>La momentul la care a început colaborarea cu Serena Willimas, aceasta avea deja în palmares 13 trofee de Grand Slam, dar se afla într-un moment dificil al carierei sale, după prima sa eliminare încă din turul inaugural al unui turneu major.</p>
<p>„După ce a ajuns în sferturile de finală de la Wimbledon, mi-a zis că e fericită doat pentru cp a revenit în top 3. Vorbim de Serena Williams, 13 Grand Slam-uri, și era fericită cu locul 3? Nu era ea. Anii precedenți îi afectaseră modul de a gândi”, a declarat Mouratoglou, care a explicat ce a făcut-o unică pe legendara jucătoare.</p>
<p>Potrivit lui Mouratoglou, unicitatea Serenei Williams a venit din atittudinea sa în fața eșecului.</p>
<p>„Serena nu a folosit niciodată o scuză. Niciodată. Putea să-și scrântească glezna și tot ar fi zis: «Ar trebui să câștig într-un picior». Și chiar credea asta. Pentru că dacă găsești o scuză, nu înveți nimic din înfrângere. Ea nu și-a permis niciodată această portiță de scăpare”, a concluzionat Mouratoglou.</p>
<p>Serena Williams s-a retras din activitate în 2022, dar lasă în urma sa un palmares greu se atins în tenisul feminin: 23 de titluri de Grand Slam. După retragere, Serena Williams a rămas activă în spațiul public și este foarte implicată în afacerile și investițiile sale, însă  cu niște <span>„costuri mari” <span>pe plan personal, pe care nu ezitat să le expună. </span></span></p>
<ul>
<li>Recordul la feminin, de 24 de trofee de Grand Slam, a fost stabilit în 1973, de australianca Margaret Court.</li>
</ul>

]]></description>
    </item>
  </channel>
</rss>
