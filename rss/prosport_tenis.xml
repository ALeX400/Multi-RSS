<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep, mesaj emoționant din 9 cuvinte pentru mama ei</title>
      <link>https://www.prosport.ro/alte-sporturi/tenis/simona-halep/simona-halep-mesaj-emotionant-din-9-cuvinte-pentru-mama-ei-20185332</link>
      <description><![CDATA[<img src="https://www.prosport.ro/wp-content/uploads/2025/06/Simona-Halep-mesaj-emotionant-din-9-cuvinte-pentru-mama-ei.jpg"/><br/><p>Duminică, 1 iunie 2025, când toată lumea sărbătorește Ziua Copilului, Simona Halep (33 de ani) a transmis un mesaj emoționant pe rețelele de socializare, însă nu pentru cei mici, ci pentru mama ei.</p>
<p>Tania Halep își serbează aniversarea astăzi, iar câștigătoarea de la Roland Garros 2018 și Wimbledon 2019 a păstrat tradiția și i-a făcut o urare specială.</p>
<h2><span>Simona Halep a celebrat aniversarea mamei ei, pe Instagram, și în 2025</span></h2>
<p>Duminică, de Ziua Copilului, Tania Halep își serbează aniversarea și, la fel ca în fiecare an, poate cea mai frumoasă urare a primit-o din partea fiicei ei.</p>
<p><span>Simona Halep a făcut o tradiție din a-i dedica o postare mamei ei</span>, pe pagina de Instagram, unde e urmărită de 1.600.000 de persoane, atunci când vine ziua de 1 iunie.</p>
<p>Și nici în 2025 nu și-a încălcat obiceiul, deoarece încă de la primele ore a ținut să îi transmită un mesaj Taniei.</p>
<p>Halep a postat un colaj cu ea și cu cea care i-a dat viață, după care a adăugat doar <span>o fotografie cu Tania Halep</span>, de la un mic dejun. Iar în descrierea celor două imagini, fostul lider din clasamentul WTA a transmis:</p>
<blockquote><p>La mulți ani scumpa mea mama cu suflet minunat”, a scris Simona Halep, pe <span>pagina oficială de Instagram</span>, postarea ei adunând aproape 10.000 de aprecieri în doar câteva ore.</p></blockquote>
<p>În secțiunea de comentarii, o mulțime de persoane i-au transmis „La mulți ani” Taniei Halep, între care și artista Loredana Groza.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/DKWAx7GiLHy/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Simona Halep (@simonahalep)</p>
</div>
</blockquote>
<p><script async="" src="//www.instagram.com/embed.js"></script></p>
<h2><span>Mesajele Simonei Halep din anii precedenți</span></h2>
<p>Relația dintre Simona și Tania Halep este una aparte, iar fosta jucătoare de tenis are grijă să o întrețină cu mare atenție. Și, așa cum am precizat deja, unul dintre gesturile calde ale Simonei este reprezentat de un mesaj public pe care îl transmite în fiecare an la data de 1 iunie.</p>
<p>Iată mai jos postările din precedenții 4 ani:</p>
<ul>
<li>„Pentru cel mai frumos și curat suflet, la mulți ani mamitzic”, Simona Halep, pe 1 iunie 2024.</li>
<li>„La mulți ani, scumpa mea mamă!”, Simona Halep, pe 1 iunie 2023.</li>
<li>„La mulți ani, mama!”, Simona Halep, pe 1 iunie 2022.</li>
<li>„Îţi mulţumesc pentru că exişti şi pentru că eşti mama mea. La mulți ani mamitzic”, Simona Halep, pe 1 iunie 2021.</li>
</ul>
<p>Simona Halep își va sărbători și ea aniversarea peste doar câteva luni. La data de 27 septembrie 2025, Simona va împlini vârsta de 34 de ani.</p>
<p>Referitor la tenis, Simona Halep s-a retras din „sportul alb” în februarie 2025, după o înfrângere cu italianca Lucia Bronzetti, scor 1-6, 1-6, la Transylvania Open.</p>
<p>Simona Halep a cucerit 24 de titluri la simplu, între care și două trofee de Grand Slam, anume Roland Garros 2018 și Wimbledon 2019.</p>

]]></description>
    </item>
    <item>
      <title>Carlos Alcaraz a recunoscut tot după momentul controversat de la Roland Garros: „A fost ilegal!”</title>
      <link>https://www.prosport.ro/alte-sporturi/tenis/roland-garros/carlos-alcaraz-a-recunoscut-tot-dupa-momentul-controversat-de-la-roland-garros-a-fost-ilegal-20185920</link>
      <description><![CDATA[<img src="https://www.prosport.ro/wp-content/uploads/2025/06/Carlos-Alcaraz-a-recunoscut-tot-dupa-momentul-controversat-de-la-Roland-Garros-„A-fost-ilegal-e1748844910432.jpg"/><br/><p>Carlos Alcaraz (locul 2 ATP) a fost protagonistului unui moment controversat în optimile de finală de la Roland Garros, în care a executat o lovitură ilegală.</p>
<p>Ibericul a câștigat în fața americanului Ben Shelton (favoritul 13), scor 7-6 (10), 6-3, 4-6, 6-4, într-un meci maraton (3 ore și 22 de minute), dar și spectaculos.</p>
<p><span>Campion en-titre pe zgura pariziană, Carlos Alcaraz</span> a recunoscut că a avut o lovitură ilegală în debutul setului secund, dar a dat dovadă de fair-play și a cedat punctul său adversarului.</p>
<h2><span>Carlos Alcaraz: „A fost ilegal”</span></h2>
<p>Carlos Alcaraz (22 de ani) și Ben Shelton (22 de ani) au făcut un meci impresionant în optimile de finală de la Roland Garros, cu puncte spectaculoase între aceștia, dar de departe cel mai mult a atras atenția cel din debutul setului secund, la 30-30 în primul game, când ibericul a reușit să trimită mingea în terenul americanului, într-un mod incredibil.</p>
<p>Alcaraz a aruncat racheta înaintea mingii, dar a dat dovadă de fair-play și a afirmat că punctul i-a apaținut adversarului, deoarece lovitura a fost una ilegală, potrivit regulamentului. Pentru validarea punctului, racheta trebuia să fie în mâna jucătorului.</p>
<p>În conferința de presă de după meci, Alcaraz a explicat momentul precizând că nu putea proceda într-un alt mod, deoarece își respectă atât adversarul, cât și sportul în care s-a consacrat.</p>
<p>„Dacă nu recunoșteam, m-aș fi simțit vinovat. Am făcut un lucru greșit, am executat o lovitură ilegală. a fost ilegal și trebuie să fiu sincer față de mine, față de Ben, față de spectatori. Acesta este sportul. Știam foarte bine că nu e permis să lovești mingea dacă nu ai racheta în mână.</p>
<p>Și Ben a făcut la fel în primul set, la un serviciu la care mingea a ciupit milimetric nețul, iar arbitrul nu a văzut. «Putem să repetăm punctul, a fost net». Asta înseamnă să ai respect pentru adversar, despre asta e sportul”, a explicat Carlos Alcaraz, în conferința de presă.</p>
<p>Cu victoria în fața lui Ben Shelton, Alcaraz a atins o bornă importantă, 100 de meciuri câștigate pe zgură, din 119 partide jucate.</p>
<h2><span>Alcaraz, sfert de finală cu un alt american</span></h2>
<p>Carlos Alcaraz joacă, în sferturi, cu Tommy Paul (SUA, cap de serie 12). Meciul programat pentru marți este al șaptelea dintre cei doi. Ibericul conduce cu 4-2, iar singurele victorii ale sportivului de 28 de ani au fost obținute pe hardul de la Rogers Cup (Montreal 2022, respectiv Toronto 2023).</p>
<p>„Îmi aduc aminte fiecare meci jucat cu Tommy și pot spune că, fără excepție, am avut parte de dueluri dificile, fie că am jucat în Grand Slam (n.r. Wimbledon 2024), turnee de ATP 1000 sau competiții mai mici. Am pierdut de câteva ori contra lui, iar nivelul pe care îl are acum e extrem de ridicat, astfel că mă va aștepta o altă partidă dură. Nivelul de încredere pe care îl are e foarte ridicat.</p>
<p>Voi învăța din greșelile pe care le-am făcut azi (n.r. cu Shelton), sper să nu le repet cu Tommy. Va fi o partidă interesantă, contra unui jucător care stă bine în raliurile lungi. Va fi un sfert bun, extrem de interesant de urmărit pentru fani”, a mai spus Carlos Alcaraz, citat de <span>EuroSport</span>.</p>
<p>Carlos Alcaraz are în palmares patru titluri majore, US Open 2022, Wimbledon 2023, Roland Garros și Winbledon, ambele în 2024.</p>
<ul>
<li>În septembrie 2022, după succesul de la New York, Carlos Alcaraz devenea cel mai tânăr lider mondial al tenisului masculin, la doar 19 ani și patru luni. Ibericul l-a devansat, la acel moment, pe australianul Lleyton Hewitt, care devenea numărul 1 ATP la 20 de ani și opt luni, în noiembrie 2001.</li>
</ul>
<p>De asemenea, Carlos Alcaraz este medaliatul cu argint la JO Paris 2024, după un meci dramatic, pierdut în fața lui <span>Novak Djokovic, cel mai titrat jucător de tenis din istorie, cu 100 de trofee</span>, din care 24 de Grand Slam.</p>

]]></description>
    </item>
    <item>
      <title>Novak Djokovic a urmărit finala Ligii Campionilor, PSG – Inter 5-0, în timp ce era pe teren și juca la Roland Garros: „Mulți oameni erau cu ochii în telefon și se uitau și ei”</title>
      <link>https://www.prosport.ro/alte-sporturi/tenis/novak-djokovic-a-urmarit-finala-ligii-campionilor-psg-inter-5-0-in-timp-ce-era-pe-teren-si-juca-la-roland-garros-multi-oameni-erau-cu-ochii-in-telefon-si-se-uitau-si-ei-20185494</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-a-urmarit-finala-Ligii-Campionilor-PSG-Inter-5-0-in-timp-ce-era-pe-teren-si-juca-la-Roland-Garros-„Multi-oameni-erau-cu-ochii-in-telefon-si-se-uitau-si-ei.jpg"/><br/><p>Novak Djokovic nu a putut sta departe de finala Ligii Campionilor dintre Paris Saint-Germain și Inter Milano, 5-0, deși se afla pe teren, la Roland Garros. Sârbul a fost în permanență la curent cu evoluția scorului, fiind „anunțat” de spectatori, care se manifestau zgomotos în momentul în care francezii marcau.</p>
<p>Djokovic a încercat să îi înduplece pe organizatori să nu îi programeze meciul sâmbătă seara, în paralel cu finala UCL, însă cererea sa nu a fost încununată de succes.</p>
<h2><span>Novak Djokovic, ironii către organizatori după ce a fost pe teren la Roland Garros în timp ce specatorii urmăreau finala Ligii Campionilor dintre PSG și Inter: „Mulți oameni erau cu ochii în telefon și se uitau”</span></h2>
<p>Novak Djokovic a avut o misiune ușoară în turul al treilea al turneului de Grand Slam de la Roland Garros, în care sârbul care ocupă locul 6 în ierarhia ATP l-a învins fără probleme în trei seturi pe austriacul Filip Misolic, locul 153 mondial, scor 6-3, 6-4, 6-2. Fostul lider mondial s-a plâns de faptul că a trebuit să joace meciul pe același interval orar cu finala Ligii Campionilor, în care PSG s-a impus zdrobitor în fața Interului, scor 5-0.</p>
<p>Tenismenul în vârstă de 38 de ani nu a ezitat să-i ia peste picior pe organizatorii turneului de la Paris și s-a plâns de faptul că spectatorii au preferat să urmărească pe telefoane meciul de fotbal în loc să vadă partida de pe Arena Philippe Chatrier.</p>
<p>„Da. Roland Garros și programările… Nu știu cum de am fost pus să joc de la ora asta, dar a fost interesant. Mai ales că mulți oameni erau cu ochii în telefon și se uitau și ei la finala Champions League. După reacțiile lor, îmi dădeam seama când se marchează. Dar cum oamenii s-au tot bucurat (n.r. – după fiecare gol înscris de PSG) mi s-a părut ceva ciudat. M-am gândit că parcă se dau prea multe goluri, oare ce se întâmplă acolo? Acum, când aflu că PSG a bătut cu 5-0, uau, ce rezultat”, a spus Djokovic.</p>
<h2><span>Reacția organizatorilor Roland Garros</span></h2>
<p>Organizatoriii turneului de la Paris nu au rămas fără replică la cele spuse de tenismen, după ce le-a fost reproșată programarea meciurilor la ora la care se juca PSG – Inter.</p>
<p>Directoarea Grand Slam-ului parizian, Amelie Mauresmo, a comentat programările de sâmbătă, cu referire la cererea refuzată a lui Djokovic, de a nu intra pe teren la orele serii.</p>
<p>„Avem foarte multe cereri. Din partea jucătorilor, din partea fanilor, din partea televiziunilor care dețin drepturile de transmisie. Nu putem face programul perfect, din păcate”, a spus Mauresmo.</p>

]]></description>
    </item>
    <item>
      <title>Serena Williams a câştigat Premiul Prințesa de Asturia pentru Sport 2025</title>
      <link>https://www.prosport.ro/alte-sporturi/tenis/serena-williams-a-castigat-premiul-printesa-de-asturia-pentru-sport-2025-20185202</link>
      <description><![CDATA[<img src="https://www.prosport.ro/wp-content/uploads/2025/06/Serena-Williams-a-castigat-Premiul-Printesa-de-Asturia-pentru-Sport-2025-1400x933.jpg"/><br/><p>Chiar și la aproape 3 ani distanță de la momentul retragerii sale din sportul profesionist, Serena Williams (43 de ani) continuă să își îmbogățească vitrina de trofee.</p>
<p>Câștigătoare a 23 de titluri de Grand Slam, legenda tenisului american a primit Premiul Prințesa de Asturia pentru Sport 2025.</p>
<h2><span>Familia regală din Spania i-a acordat Serenei Williams Premiul Prințesa de Asturia pentru Sport 2025</span></h2>
<p>Serena Williams s-a retras din tenisul profesionist în septembrie 2022 și a rămas în istoria sportului feminin ca fiind una dintre cele mai emblematice figuri.</p>
<p>Născută în Saginaw, Michigan, SUA, Serena a început să practice „sportul alb” la o vârstă fragedă, îndrumată fiind în această direcție de către tatăl ei, Richard. Și în ciuda faptului că în primii ani părea mai puțin talentată decât sora ei, Venus, de asemenea legendă a tenisului american, s-a ambiționat atât de tare încât a ajuns să scrie istorie.</p>
<p><span>Serena Williams s-a retras</span> din circuitul WTA cu nu mai puțin de 73 de titluri câștigate la simplu, dintre care 23 au fost trofee de Grand Slam. De asemenea, ea și-a adjudecat 23 de titluri și la dublu, unde de cele mai multe ori a făcut pereche chiar cu sora ei, Venus Williams.</p>
<p>La aproape trei ani distanță de la momentul retragerii, Serena a mai primit un trofeu pe care să îl adauge în vitrina personală, anume Premiul Prințesa de Asturia pentru Sport 2025.</p>
<p>Este vorba despre un premiu acordat de casa regală din Spania, de Prințesa Leonor a Spaniei în cazul de față, care cuprinde un cec în bani, în valoare de 50.000 de euro, plus un trofeu care să îi recunoască atletei priemiate excelența și contribuția globală la nivel de sport.</p>
<p>Trebuie precizat că Premiul Prințesa de Asturia se mai acordă și pentru alte patru domenii, anume Arte, Literatură, Științe Sociale și Cercetare Științifică, potrivit <span>CurrentAffairs</span>.</p>
<h2><span>Ce sportivi au mai fost decorați în trecut</span></h2>
<p>Premiul Prințesa de Asturia reprezintă una dintre cele mai înalte distincții civile acordate în Spania, iar <span>Serena Williams nu a fost</span> onorată doar pentru realizările sale de pe terenul de tenis, ci și din afara acestuia. Concret, americanca a fost astfel aplaudată pentru luptele pe care le-a dat pentru egalitatea de gen, egalitatea de șanse și justiția socială, mai informează sursa citată.</p>
<p>La capitolul sportivi decorați cu Premiul Prințesa de Asturia, în trecut a mai primit trofeul, printre alții, schioarea Lindsey Vonn.</p>
<p>De asemenea, distincția a fost acordat și la nivel de grup în trecut, pentru Echipa olimpică a refugiaților la Jocurile Olimpice sau pentru echipa națională de rugby a Noii Zeelande.</p>

]]></description>
    </item>
    <item>
      <title>Spaniolii tremură pentru Alcaraz, după lecția lui Sinner de la Roland Garros: „Masacru memorabil”</title>
      <link>https://www.prosport.ro/alte-sporturi/tenis/spaniolii-tremura-pentru-alcaraz-dupa-lectia-lui-sinner-de-la-roland-garros-masacru-memorabil-20185186</link>
      <description><![CDATA[<img src="https://www.prosport.ro/wp-content/uploads/2025/06/Spaniolii-tremura-pentru-Alcaraz-dupa-lectia-lui-Sinner-de-la-Roland-Garros-„Masacru-memorabil-1400x933.jpg"/><br/><p>Spaniolii au văzut cel mai recent meci al lui Jannik Sinner (23 de ani – 1 ATP) de la Roland Garros 2025 și deja tremură pentru favoritul lor, Carlos Alcaraz (22 de ani – 2 ATP).</p>
<p>Sportivul italian s-a calificat în optimile de finală de la Paris după ce l-a spulberat pe cehul Jiri Lehecka (23 de ani – 34 ATP) în doar o oră și 35 de minute, scor 6-0, 6-1, 6-2.</p>
<h2><span>Jannik Sinner pare de neoprit la Roland Garros 2025, iar spaniolii se tem pentru ce îl așteaptă pe Carlos Alcaraz</span></h2>
<p><span>Roland Garros, al doilea turneu de Grand Slam al anului, se desfășoară în aceste zile la Paris, iar vestea bună pentru români este că Irina Begu s-a calificat în optimile de finală</span> pe tabloul de dublu feminin.</p>
<p>Însă, majoritatea iubitorilor „sportului alb” își îndreaptă atenția către tabloul simplu de masculin și cel simplu de feminin.</p>
<p>Iar la băieți, lucrurile încep deja să se contureze, cel puțin pe o parte de tablou, unde liderul ATP, Jannik Sinner, face legea.</p>
<p>Sportivul italian s-a calificat în optimile de finală cu surle și trâmbițe, după ce l-a distrus în doar o oră și jumătate pe cehul Jiri Lehecka, scor 6-0, 6-1, 6-2.</p>
<p>Această victorie a fost urmărită cu teamă de jurnaliștii spanioli de la <span>Mundo Deportivo</span>, care îl susțin pe favoritul de pe cealaltă parte de tablou, conaționalul lor Carlos Alcaraz.</p>
<blockquote><p>Masacru memorabil al lui Sinner la Roland Garros”, a titrat Mundo Deportivo, după demonstrația de forță a italianului.</p></blockquote>
<p>În timp ce Carlos Alcaraz a avut nevoie de două meciuri decise în 4 seturi pentru a ajunge în optimile de finală de la Roland Garros, Jannik Sinner s-a distrat nu doar în meciul cu Lehecka, ci și în turul 2, unde l-a spulberat în puțin sub două ore pe Richard Gasquet (38 de ani – 166 ATP), scor 6-3, 6-0, 6-4.</p>
<p>Revenind la meciul cu Lehecka, care l-a dus pe Sinner în optimi, spaniolii au mai punctat:</p>
<blockquote><p>Meciul cu cehul Jiri Lehecka, care are 23 de ani și ocupă numărul 34 ATP, a fost un masacru sportiv. Sinner a ajuns în optimile de finală într-o clipă, în doar o oră și 34 de minute. Impresionantul Sinner l-a doborât, l-a făcut praf, transformându-l într-un simplu fan al tenisului cu forța lui. Fără artificii tehnice, dar cu o eficiență maximă. Direct la țintă. Instinct de ucigaș camuflat sub o față de băiat cuminte”, se mai arată pe Mundo Deportivo.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/qYpfl6DiOXA?si=fkzvvGiE80GzX_Ej" title="YouTube video player" width="560"></iframe></p>
<p>Sinner îl va întâlni pe Andrey Rublev în optimile de finală, iar spaniolii speră la o surpriză în acest meci:</p>
<blockquote><p>Așa că mă pregătesc pentru următorul duel, împotriva rusului Andrey Rublev, unul dintre călăii recenți ai lui Sinner, fără să îl luăm în considerare pe Alcaraz, care i-a provocat ultimele două înfrângeri”, completează ibericii.</p></blockquote>
<h2><span>Sinner și Alcaraz se pot întâlni doar în marea finală de la Roland Garros</span></h2>
<p>În ciuda formei incredibile pe care pare să o traverseze Jannik Sinner la Roland Garros, Carlos Alcaraz nu are motive să se teamă de italian.</p>
<p>Dacă se vor întâlni, o vor face doar în ultimul act de la Paris, iar reprezentantul Spaniei va putea spune că are și un avantaj moral.</p>
<p>Și asta pentru că <span>Sinner cu Alcaraz s-au întâlnit recent, pe 18 mai, tot pe zgură, în finala turneului din categoria ATP 1000 de la Roma</span>. Iar atunci, Alcaraz a izbutit să câștige trofeul după doar două seturi, scor 7-6(5), 6-1.</p>
<p>Așadar, zarurile nu sunt aruncate și rămâne de văzut cum va fi o eventuală finală de la Roland Garros între numărul 1 și numărul 2 ATP.</p>
<p>Cert este că la general, tot Carlos Alcaraz este avantajat. Din totalul de 13 partide disputate cu Jannik Sinner, ibericul a câștigat 8.</p>

]]></description>
    </item>
  </channel>
</rss>
