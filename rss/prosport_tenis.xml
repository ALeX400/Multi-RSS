<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Filip Jianu și Luca Preda, eliminați în optimi la Concord Iași Open. Duel spectaculos în sferturi, vineri, între veteranii Stan Wawrinka și Radu Albot</title>
      <link>https://www.prosport.ro/alte-sporturi/tenis/filip-jianu-si-luca-preda-eliminati-in-optimi-la-concord-iasi-open-duel-spectaculos-in-sferturi-vineri-intre-veteranii-stan-wawrinka-si-radu-albot-20216112</link>
      <description><![CDATA[<img src="https://www.prosport.ro/wp-content/uploads/2025/07/Wawrika1.jpeg"/><br/><p>România a rămas fără niciun reprezentant pe tabloul de simplu la Concord Iași Open, după ce Filip Cristian Jianu și Luca Preda au fost eliminați în optimile de finală. Ambii jucători români au cedat în decisiv, astfel că și la această a șasea ediție a turneului de la Iași faza sferturilor rămâne intangibilă pentru reprezentanții țării noastre.</p>
<p><span>Filip Jianu și Luca Preda</span>, eliminați în optimi la <span>Concord Iași Open</span>. Duel spectaculos în sferturi, vineri, între veteranii Stan Wawrinka și Radu Albot</p>
<h2><span>Filip Jianu, decisiv de coșmar</span></h2>
<p>În primul meci al zilei, Luca Preda (19 ani, locul 861 ATP), beneficiar al unui wild-card, a cedat în trei seturi extrem de disputate în fața favoritului 8, croatul Duje Ajdukovic, numărul 183 mondial, scor 4-6, 7-5, 6-4, dar nu a lipsit mult ca tânărul nostru tenisman să producă marea suspriză. Preda a câștigat primul set cu 6-4, l-a pierdut la mare luptă pe al doilea (5-7), iar în decisiv a avut o minge de break pentru a egala la 5.</p>
<p>Preda a lăsat însă o foarte plăcută impresie la Iași, reușind să câștige primul său meci în circuitul ATP, 6-2, 0-6, 6-4 în primul tur cu germanul Marko Topo, jucător situat pe locul 276 în ierarhia mondială.</p>
<p>În ultimul meci al zilei de joi, Filip Cristian Jianu (23 de ani, 274 ATP) a fost învins de italianul Francesco Maestrelli, numărul 237 mondial, scor 4-6, 6-3, 0-6. Jianu a cedat primul set cu 4-6, și l-a adjudecat pe al doilea cu 6-3, dar a căzut inexplicabil în decisiv, pierzând cu un neverosimil 6-0!</p>
<p>Astfel, turneul Concord Iași Open nu reușește nici la această a 6-a ediție să ducă un jucător român mai sus de faza optimilor de finală.</p>
<h2><span>Cinci capi de serie eliminați</span></h2>
<p>Favoriții nu se simt prea bine la această ediție a turneului de la Iași, cinci dintre cei opt capi de serie fiind eliminați înaintea fazei sferturilor. După ce spaniolul Carlos Taberner (Nr. 3) și brazilianul Felipe Meligeni Aleves (5) au fost eliminați miercuri, joi a venit rândul principalului favorit să încheie socotelile cu turneul de la Baza Sportivă Ciric. Bolivianul Hugo Dellien, locul 79 ATP, campionul de anul trecut, a cedat în trei seturi în fața francezului Titouan Droguet, scor 4-6, 7-6 (3), 6-3, părăsind prematur întrecerea.</p>
<p>Tot joi, elvețianul Stan Wawrinka, al șaselea favorit, a trecut fără emoții în optimi de cehul Michael Vrbensky, venit din calificări, 6-4, 6-3 și va juca în sferturi cu moldoveanul Radu Albot. Acesta din urmă a ajuns între cei mai buni opt jucători de la Iași după ce l-a întrecut pe chilianul Matias Soto, scor 6-4, 6-3, ajungând la patru succese la Iași, două fiind în calificări. Wawrinka (40 de ani) și Albot (35 de ani) vor juca vineri pentru un loc în careul de ași.</p>
<p>Rezultatele complete de joi, 10 iulie:</p>
<p>Simplu – Optimi<br/>
[8] Duje Ajdukovic (Croația) – [WC] Luca Preda (România) 4-6, 7-5, 6-4<br/>
Titouan Droguet (Franța) – [1] Hugo Dellien (Bolivia) 4-6, 7-6 (3), 6-3<br/>
[Q] Radu Albot (Moldova) – [Alt] Matias Soto (Chile) 6-4, 6-3<br/>
[4] Elmer Moller (Danemarca) – [Q] Oriol Roca Batalla (Spania) 6-3, 6-2<br/>
[6] [WC] Stan Wawrinka (Elveția) – [Q] Michael Vrbensky (Cehia) 6-4, 6-3<br/>
Francesco Maestrelli (Italia) – Filip Cristian Jianu (România) 6-4, 3-6, 6-0</p>
<p>Dublu</p>
<p>Courtney John Lock (Zimbabwe) / Thijmen Loof (Olanda) – [3] Arjun Kadhe (India) / Vijay Sundar Prashanth (India) 6-3, 6-3<br/>
Siddhant Banthia (India) / Alexander Donski (Bulgaria) – [4] Victor Cornea (România) / Sergio Martos Gornes (Spania) 1-6, 6-4, 10-6<br/>
[2] George Goldhoff (USA) / Gregoire Jacq (Franța) – Luca Sanchez (Franța) / Szymon Walkow (Polonia) 6-4, 6-2<br/>
Murkel Dellien (Bolivia) / Federico Zeballos (Bolivia) – Joao Lucas Reis Da Silva (Brazilia) / Matias Soto (Chile) 4-6, 6-2, 11-9</p>
<p>Tabloul sferturilor de finală:</p>
<p>Vineri, 11 iulie<br/>
Murkel Dellien (BOL) vs [8] Duje Ajdukovic (CRO)<br/>
Titouan Droguet (FRA) vs [Alt] Joao Lucas Reis Da Silva (BRA)<br/>
[6] [WC] Stan Wawrinka (SUI) vs [Q] Radu Albot (MDA)<br/>
Francesco Maestrelli (ITA) vs [4] Elmer Moller (DEN)<br/>
(Narcis POHOAȚĂ)</p>
<p>Foto: Cristina Huțu</p>

]]></description>
    </item>
    <item>
      <title>Au râs de fizicul ei, dar i-a făcut pe toți să regrete fiecare cuvânt negativ spus despre ea. Jucătoarea din SUA a ajuns în finala de la Wimbledon</title>
      <link>https://www.prosport.ro/alte-sporturi/tenis/au-ras-de-fizicul-ei-dar-i-a-facut-pe-toti-sa-regrete-fiecare-cuvant-negativ-spus-despre-ea-jucatoarea-din-sua-a-ajuns-in-finala-de-la-wimbledon-20215814</link>
      <description><![CDATA[<img src="https://www.prosport.ro/wp-content/uploads/2025/07/Au-ras-de-fizicul-ei-dar-i-a-facut-pe-toti-sa-regrete-fiecare-cuvant-negativ-spus-despre-ea.-Jucatoarea-din-SUA-a-ajuns-in-finala-de-la-Wimbledon.jpg"/><br/><p>Jucătoarea retrasă temporar din circuitul feminin de tenis din cauza bullying-ului, a revenit cu forțe proaspete și le-a închis gura răutăcioșilor după ce a ajuns în finala de la Wimbledon.</p>
<p>Amanda Anisimova a fost victima comentariilor extrem de răutăcioase ale internauților, dar a reușit să treacă peste acel episod din cauza căruia era la un pas de depresie și a făcut instrucție cu liderul WTA în semifinalele de la Wimbledon.</p>
<h2><span>Amanda Anisimova, prestație impecabilă la Wimbledon: „le-a dat peste nas” criticilor</span></h2>
<p><span>Americanca a revenit </span>după o pauză de trei ani pe tabloul principal de la All England Club. Este în formă maximă și mai pregătită ca niciodată să demonstreze că nu trebuie să ai un corp perfect ca să excelezi în sportul alb.</p>
<p>Sportiva care o elimina pe Simona Halep în sferturile de la Roland Garros (2019) la doar 17 ani, a reușit să se impună în fața Arynei Sabalenka la capătul unui meci spectaculos, scor 6-4, 4-6, 6-4. Partida care a durat aproape trei ore de joc s-a disputat pe o căldură greu de suportat de jucătoare, dar și de spectatori. <span>Meciul a fost întrerupt </span>de două ori pentru a li se acorda ajutor unor persoane afectate de căldura excesivă.</p>
<h2><span>Bullying-ul și body-shaming-ul, o problemă gravă pe care a resimțit-o pe pielea sa</span></h2>
<p>Sportiva în vârstă de 24 de ani a fost nevoită să își ia o pauză de opt luni deoarece nu mai suporta să participe la turnee. Amanda Anisimova se confrunta cu un val de critici extrem de dure pe rețelele de socializare care vizau în special aspectul său fizic.</p>
<blockquote>
<p style="text-align: left;">„Am fost în dificultate cu sănătatea mea mintală și cu burnout-ul încă din vara lui 2022. A devenit insuportabil să fiu la turneele de tenis. În acest moment, prioritatea mea este bunăstarea mea mintală și să iau o pauză pentru o perioadă”, își anunța sportiva fanii pe Instagram în urmă cu doi ani.</p>
</blockquote>
<p>La finalul meciului cu Pavlyuchenkova, din „sferturi”, americanca s-a descătușat și a spus că se aștepta că va reveni la cel mai înalt nivel, iar acum visul său e să cucerească un turneu major. Va avea această șansă în finala pe care o va disputa cu câștigătoarea dintre Iga Swiatek și Belinda Bencic.</p>
<blockquote><p>„Întotdeauna am știut că mă voi întoarce în circuit, indiferent cât timp mi-ar lua să revin pe drumul cel bun. Simțeam că mai sunt atât de multe lucruri pe care încă vreau să le realizez în acest sport.</p>
<p>Să câștig un turneu major este unul dintre marile mele obiective și nu am vrut să plec atât de repede din tenis, după ce mi-am sacrificat atât de mult din viață și am muncit atât de mult”, a precizat Anisimova, potrivit <span>Eurosport.</span></p></blockquote>

]]></description>
    </item>
    <item>
      <title>Patrick Mouratoglou dă de pământ cu Goran Ivanisevic, după ce acesta şi-a atacat propriul jucător: „E dureros. Pare că vrea să facă asta”</title>
      <link>https://www.prosport.ro/alte-sporturi/tenis/patrick-mouratoglou-da-de-pamant-cu-goran-ivanisevic-dupa-ce-acesta-si-a-atacat-propriul-jucator-e-dureros-pare-ca-vrea-sa-faca-asta-20216158</link>
      <description><![CDATA[<img src="https://www.prosport.ro/wp-content/uploads/2025/07/Patrick-Mouratoglou-da-de-pamant-cu-Goran-Ivanisevic-dupa-ce-acesta-si-a-atacat-propriul-jucator-„E-dureros.-Pare-ca-vrea-sa-faca-asta.jpg"/><br/><p>Patrick Mouratoglou l-a atacat dur pe Goran Ivanisevic pentru modul în care și-a denigrat propriul jucător la Wimbledon.</p>
<p>Stefan Tsitsipas a început de curând colaborarea cu antrenorul Goran Ivanisevic. Sportivul grec nu reușește să iasă din pasa proastă nici sub comanda noului antrenor. La scurt timp după ce s-a retras de la Wimbledon din cauza unor probleme medicale, chiar propriul antrenor l-a făcut praf precizând că nu a văzut niciodată un jucător atât de slab pregătit. Fostul antrenor al Simonei Halep a reacționat dur la adresa lui Ivanisevic, nefiind de acord cu modul în care și-a tratat propriul elev.</p>
<h2><span>Patrick Mourataglou, reacție despre comportamentul lui Goran Ivanisevic: „E dureros”</span></h2>
<p>De mai bine de un an, Stefan Tsitsipas este în cădere liberă și tot caută soluții să revină la forma care l-a consacrat în circuitul masculin de tenis. Elenul a cedat în turul doi la Wimbledon în fața lui Valentin Royer. Se pare că nici colaborarea cu unul dinte cei mai buni antrenori din lume nu a reușit să îl ajute pe Tsitsipas.</p>
<p>Într-un interviu acordat pentru presa sârbă, <span>Goran Ivanisevic l-a criticat </span>extrem de dur pe noul său elev. Croatul nu s-a cenzurat deloc și l-a făcut praf pe tenismenul pe care ar trebui să îl readucă în top 10.</p>
<blockquote><p>„Cum îl readuc în top 10? E simplu și nu e simplu. Am vorbit des cu el. Dacă își rezolvă probleme în afara tenisului, atunci va avea o șansă și va ajunge din nou în top 10, pentru că e prea bun ca să nu fie în top 10. Vrea, dar nu face nimic. Tot spune «Vreau, vreau», dar nu văd niciun progres. Am fost în stare de șoc, nu am mai văzut în viața mea un jucător atât de nepregătit. Cu genunchiul meu, sunt de trei ori mai în formă decât el. E chiar teribil”, a spus Ivanisevic, pentru <span>Sport Klub.</span></p></blockquote>
<p><span>Patrick Mouratoglou a răbufnit</span> la adresa antrenorului croat. Nu i se pare normal ca un antrenor să își atace propriul elev, mai ales că abia au început colaborarea.</p>
<blockquote><p>„E dureros să vezi asta. Când un antrenor își atacă jucătorul în felul acesta, mai ales atât de devreme în colaborarea lor, doare. Încrederea și sprijinul reciproc ar trebui să fie întotdeauna pe primul loc”, a scris Mouratoglou pe Instagram.</p></blockquote>
<h2><span>Jucători celebri, pregătiți de Ivanisevic de-a lungul timpului</span></h2>
<p>Goran Ivanisevic este un cunoscut antrenor de tenis croat care l-a pregătit timp de trei ani pe Marin Cilic (2013-2016). În acea perioadă sportivul a obținut un succes major la US Open 2014. O scurtă perioadă de timp l-a antrenat și pe Tomas Berdich, după care s-a alăturat echipei lui Novak Djokovic.</p>
<p>Din postura de jucător, rămâne în istorie pentru performanța de la Wimbledon, în 2001. Reușea să triumfe la All England Club ca jucător intrat în competiție cu un wild card. A mai cucerit 22 de titluri la simplu și 9 titluri la dublu. În 1996 stabilea recordul ATP pentru cei mai mulți ași într-un sezon (1447). În 2004 a pus capăt carierei de jucător și s-a apucat de antrenorat.</p>

]]></description>
    </item>
    <item>
      <title>Pericol la Wimbledon. Novak Djokovic nu s-a antrenat, după ce a alunecat și s-a accidentat în sferturi</title>
      <link>https://www.prosport.ro/alte-sporturi/tenis/pericol-la-wimbledon-novak-djokovic-nu-s-a-antrenat-dupa-ce-a-alunecat-si-s-a-accidentat-in-sferturi-20215753</link>
      <description><![CDATA[<img src="https://www.prosport.ro/wp-content/uploads/2025/07/Pericol-la-Wimbledon.-Novak-Djokovic-nu-s-a-antrenat-dupa-ce-a-alunecat-si-s-a-accidentat-in-sferturi-1.jpg"/><br/><p>Novak Djokovic trece prin emoții mari înainte de marea semifinală cu Jannik Sinner, de la Wimbledon, sârbul fiind accidentat.</p>
<p>Novak Djokovic a decis să nu se antreneze astăzi, după ce miercuri a suferit o accidentare care a ridicat semne de întrebare, în timpul meciului din sferturile de finală de la Wimbledon.</p>
<h2><span>Emoții pentru Novak Djokovic! Sârbul nu s-a antrenat înainte de marele meci cu Jannik Sinner din semifinale</span></h2>
<p><span>Campionul cu 24 de titluri de Grand Slam</span> în palmares a avut parte de un moment dificil în confruntarea cu Flavio Cobolli, chiar înainte de a-și asigura victoria. Djokovic a alunecat urât pe iarbă și apoi a acuzat dureri la piciorul stâng.</p>
<p>Totuși, a reușit să ducă meciul la capăt, câștigând următoarele două puncte și închizând partida cu scorul 6-7 (6), 6-2, 7-5, 6-4, obținând calificarea în semifinale la Wimbledon.</p>
<p>În conferința de presă de după meci, Djokovic a recunoscut că este îngrijorat în privința accidentării. Iar acum, potrivit jurnalistului sârb de tenis Sasa Ozmo, Djokovic nu va ieși la antrenament joi, cu o zi înainte de semifinala cu Jannik Sinner.</p>
<p>„Conform celor mai recente informații, Novak nu se va antrena astăzi pe terenurile de la Wimbledon”, a transmis Ozmo pe platforma de socializare X.</p>
<p>„A fost o căzătură urâtă. Foarte ciudată. Se întâmplă pe iarbă. Am mai avut astfel de momente de-a lungul carierei mele pe această suprafață.</p>
<p>Evident, corpul meu nu mai este același ca înainte, așa că probabil adevărata reacție la ce s-a întâmplat o voi simți mâine. Vom vedea.</p>
<p>Sper ca în următoarele 24-48 de ore severitatea acestei accidentări să nu fie mare, astfel încât să pot juca la cel mai bun nivel și fără dureri peste două zile”, declara Novak Djokovic miercuri, după victoria din sferturi.</p>
<h2><span>Novak Djokovic s-a accidentat în sferturile de finală de la Wimbledon</span></h2>
<p>Sârbul Novak Djokovic a reușit o nouă performanță senzațională și s-a calificat în semifinalele de la Wimbledon, după ce l-a învins în 4 seturi pe Flavio Cobolli, cap de serie nr. 22, scor 6-7 (6), 6-2, 7-5, 6-4.</p>
<p>Meciul a fost unul foarte intens și a durat trei ore și 13 minute de joc. În cele din urmă, Novak Djokovic a fost cel care s-a bucurat de calificarea în semifinale, acolo unde îl va întâlni pe italianul Jannik Sinner.</p>
<p>Totuși, meciul nu a fost deloc unul lipsit de emoții pentru Nole, care s-a accidentat serios în ultimul game al meciului. Novak Djokovic a alunecat și a rămas întins pe teren, dar, din fericire, a reușit să încheie meciul cu succes.</p>
<p>„Mă simt foarte proaspăt. Trebuie să spun, felicitări lui Flavio pentru un turneu excelent și pentru lupta de astăzi. Am jucat o dată cu el, ne-am antrenat des pe diferite suprafețe, dar niciodată pe iarbă.</p>
<p>Servește foarte bine, destul de rapid, are lovituri bune și este un jucător excelent, mă aștept la multe de la el în viitor. Îi doresc tot binele”, a declarat Novak Djokovic după meciul din sferturi.</p>

]]></description>
    </item>
    <item>
      <title>Bărbatul care a făcut-o pe Simona Halep să plângă: „Oprirea lui a fost și oprirea mea”</title>
      <link>https://www.prosport.ro/diverse/barbatul-care-a-facut-o-pe-simona-halep-sa-planga-oprirea-lui-a-fost-si-oprirea-mea-20215545</link>
      <description><![CDATA[<img src="https://www.prosport.ro/wp-content/uploads/2025/07/Barbatul-care-a-facut-o-pe-Simona-Halep-sa-planga-„Oprirea-lui-a-fost-si-oprirea-mea-scaled-e1752155527839-1400x796.jpg"/><br/><p>Simona Halep recunoaște că retragerea unui mare sportiv din tenis a emoționat-o până la lacrimi. Rafael Nadal a decis să pună stop carierei în tenis în toamna anului trecut, iar sportiva noastră recunoaște că a plâns la recentul eveniment organizat pentru iberic la Roland Garros.</p>
<p>Deși s-a retras din tenis, Simona Halep rămâne aproape de sportul care a consacrat-o. Din postura de dublă campioană de Grand Slam, „Super Simo” a fost invitată la Paris de organizatorii Roland Garros pentru a participa la <span>evenimentul dedicat lui Rafael Nadal</span>.</p>
<h2><span>Simona Halep a plâns la retragerea lui Rafael Nadal</span></h2>
<p>Simona Halep recunoaște că a fost extrem de emoționată la evenimentul organizat la Paris, simțindu-se în asentiment cu fostul sportiv iberic, care a triumfat de 14 ori la Ronald Garros. Aceasta spune că a fost prima oară când a plâns la o astfel de ocazie.</p>
<p>„Am plâns pentru prima dată, da. Chiar a fost un sentiment greu, că totuși a fost o viață pentru el de neîntâlnit, cu 14 trofee la Roland Garros și cumva fiecare sportiv care a avut o viață oarecum asemănătoare, cum sunt și eu, și alții, simțim că se rupe ceva și chiar am trăit cumva oprirea mea și cu oprirea lui, ceva de genul acesta”, a declarat Simona Halep, conform <span>GSP</span>.</p>
<p>Rafael Nadal a debutat în tenisul profesionist în anul 2001. De-a lungul carierei sale, „Matadorul” a câștigat impresionanta sumă de 134,9 milioane de dolari, fiind pe locul doi în clasamentul câștigurilor all-time. Ibericul a cucerit 92 de trofee în cei 23 de ani de carieră.</p>
<h2><span>Simona Halep nu și-a dorit meci de retragere, dar va avea loc</span></h2>
<p>Chiar și <span>Simona Halep va avea un meci de retragere</span>, deși recunoaște că nu și-a dorit un astfel de eveniment. Sportiva a fost convinsă de organizatori, care i-au transmis acesteia că merită un tribut pentru cariera de succes.</p>
<p>„Nu, nu am această dorință. Va fi la anul, organizată și plănuită. Nu știu cum va fi, dar sper să fie plăcută. Nu, în rest nu. Eu nu voiam să fac nici la anul. Dar am fost convinsă, pentru că trebuie să sărbătoresc cariera mea și le dau dreptate.</p>
<p>Dar parcă acum, în momentul de față, n-aș mai vrea să trec prin emoțiile respective pentru că sunt epuizante și nu știu cum o să fac față. Dar o să fac față, cu siguranță”, a mai spus Halep, conform sursei de mai sus.</p>
<p>Recent, chiar în urmă cu câteva săptămâni, Simona Halep a anunțat că va avea parte de un meci de retragere anul viitor, pe 13 iunie 2026, în Sala Polivalentă BT Arena din Cluj-Napoca. Ultima prezență a sportivei a fost tot în Transilvania, la turneul Transylvania Open, când a pierdut cu Lucia Bronzetti, scor 1-6, 1-6.</p>

]]></description>
    </item>
  </channel>
</rss>
