<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Irina Begu, victorie fabuloasă la Iași! Câți bani a câștigat românca, după triumful minunat din Moldova</title>
      <link>https://www.prosport.ro/alte-sporturi/tenis/irina-begu-victorie-fabuloasa-la-iasi-cati-bani-a-castigat-romanca-dupa-triumful-minunat-din-moldova-20224753</link>
      <description><![CDATA[<img src="https://www.prosport.ro/wp-content/uploads/2025/07/Irina-Begu-victorie-fabuloasa-la-Iasi-Cati-bani-a-castigat-romanca-dupa-triumful-minunat-din-Moldova.jpg"/><br/><p>Irina Begu câștigă turneul de la Iași și va încasa un cec uriaș pentru performanța uimitoare reușită în urmă cu doar câteva minute.</p>
<p><span>S-a încheiat turneul WTA 250</span> de la Iași cu victoria unei românce în marea finală. Irina Begu a trecut de Jill Teichmann, scor 6-0, 7-5 și la aproape 35 de ani și-a trecut în palmares al șaselea trofeu. Pentru această performanță, Begu se va alege și cu un cec în valoare de aproape 19.000 de euro.</p>
<h2><span>Irina Begu, succes răsunător la Iași</span></h2>
<p>Singura sportivă româncă ajunsă în finala de la Iași din acest an nu a avut emoții în fața elvețiencei Jill Teichmann. Pentru Irina Begu este o performanță remarcabilă la 35 de ani, devenind a doua cea mai în vârstă jucătoare care câștigă un trofeu WTA pe parcursul acestui an.</p>
<p>Este pentru prima dată când sportiva leagă cel puțin două victorii pe tabloul principal de mai bine de un an. A fost în formă maximă la Iași Open și a reușit să facă o nouă surpriză, după ce în semifinale <span>a trecut de Jaqueline Cristian</span>. Această performanță îi asigură de săptămâna viitoare din nou locul în TOP 100 WTA.</p>
<blockquote><p>„Sincer, nu mă așteptam să câștig acest turneu, dar m-ați purtat din al doilea meci până în finală. Este un lucru extraordinar că am câștigat, cu siguranță acest trofeu va rămâne în sufletul meu și va avea un loc special.</p>
<p> </p>
<p>Vreau să mulțumesc echipei mele, familiei mele, părinților mei, fratelui mei, cumnatei mele, nepoțelului meu. Victor (n.r. Crivoi, antrenorul său), mulțumesc mult că îmi ești alături, pentru toată înțelegerea.</p>
<p> </p>
<p>Am trecut prin multe momente grele și ai fost acolo să mă susți la fiecare pas și pentru asta îți mulțumesc. Mai este cineva care m-a ajutat, Lucian Nicolescu, antrenorul meu de pregătire fizică.”, a declarat Irina Begu, potrivit <span>Eurosport.</span></p></blockquote>
<p>Succesul la Iași Open îi asigură un cec în valoare de 18.685 de euro și 250 de puncte WTA. Va urca pe locul 82 WTA, fiind a doua cea mai bine clasată româncă după Jaqueline Cristian, locul 49 WTA.</p>
<h2><span>Primul titlu câștigat după 3 ani</span></h2>
<p>Irina Begu a bifat al șaselea succes din carieră. Este primul turneu câștigat de sportiva româncă, după o pauză de trei ani. Ultima oară se impunea la Palermo, în 2022. A mai cucerit turneul de la București Open (2017), Brasil Tennis Cup (2016), Korea Open (2015) și Tashkent Open (2012). La dublu, românca mai deține alte 9 titluri de campioană.</p>
<p>Turneul de la Iași a ajuns la a patra ediție. Primele două ediții au fost câștigate de Ana Bogdan, în urmă cu doi ani învingând-o în finală chiar pe Irina Begu. Anul trecut, Mirra Andreeva a bifat la Iași primul său titlu WTA, la capătul unei finale extrem de disputate cu Elina Avanesyan (abandon în setul 3).</p>

]]></description>
    </item>
    <item>
      <title>Carlos Alcaraz, mesaj de „amenințare” pentru Jannik Sinner: „Te provoc! Voi fi numărul 1 din nou”</title>
      <link>https://www.prosport.ro/alte-sporturi/tenis/carlos-alcaraz-mesaj-de-amenintare-pentru-jannik-sinner-te-provoc-voi-fi-numarul-1-din-nou-20226186</link>
      <description><![CDATA[<img src="https://www.prosport.ro/wp-content/uploads/2025/07/Carlos-Alcaraz-mesaj-de-„amenintare-pentru-Jannik-Sinner-„Te-provoc-Voi-fi-numarul-1-din-nou-1400x882.jpg"/><br/><p>Carlos Alcaraz (22 de ani – 2 ATP) a vorbit despre rivalitatea dintre el și Jannik Sinner (23 de ani – 1 ATP) și, mai în glumă, mai în serios, chiar i-a transmis un mesaj de „amenințare” italianului.</p>
<p>Fără nici urmă de dubiu, Alcaraz și Sinner sunt cei mai în vogă jucători de tenis ai momentului și doar în 2025 s-au luptat în trei finale, dintre care două de Grand Slam.</p>
<h2><span>Confesiunile lui Carlos Alcaraz despre rivalitatea cu Jannik Sinner</span></h2>
<p>Carlos Alcaraz și Jannik Sinner au preluat pe deplin ștafeta de la Roger Federer, Rafael Nadal și Novak Djokovic și par să fie în acest moment principala imagine a tenisului profesionist.</p>
<p>Doar în 2025, cei doi atleți din fruntea ATP au fost protagoniști în trei finale încinse, între care și una care va rămâne veșnic în istoria „sportului alb”. Este vorba despre <span>ultimul act de la Roland Garros, unde Carlos Alcaraz părea învins</span> la un moment dat, în fața unui Jannik Sinner care avea trei mingi de meci. Însă, spaniolul a reușit imposibilul și s-a impus după 5 seturi și 5 ore și jumătate de joc, scor 4-6, (4)6-7, 6-4, 7-6(3), 7-6(2).</p>
<p>Câteva luni mai târziu, <span>Jannik Sinner și-a luat revanșa la Wimbledon și l-a învins în finală pe Carlos Alcaraz</span>, scor 4-6, 6-4, 6-4, 6-4.</p>
<p>Iar cea de-a treia finală a anului dintre cei doi a avut loc în mai, la Roma, când Carlos Alcaraz s-a impus în două seturi, 7-6(5), 6-1.</p>
<p>În ceea ce privește clasamentul ATP, Jannik Sinner ocupă în continuare scaunul de lider, în timp ce Alcaraz este imediat în spate, la o diferență de 3.430 puncte.</p>
<p>Însă, în a doua jumătate a sezonului, Alcaraz va trebui să apere doar 1.060 puncte, în timp ce Sinner, mulțumită rezultatelor bune din 2024, va trebui să apere 6.030 puncte. Așadar, dacă italianul nu va performa până la finalul lui 2025 sunt șanse mari ca în fruntea clasamentului ATP să se producă o răsturnare.</p>
<p>De altfel, acesta pare să fie și obiectivul lui Carlos Alcaraz, care mai în glumă, mai în serios, l-a amenințat pe rivalul Jannik Sinner:</p>
<blockquote><p>Sinner, te provoc! Voi fi din nou numărul 1”, titrează <span>Gazzetta dello Sport</span>, citând un scurt pasaj dintr-un interviu acordat de Alcaraz.</p></blockquote>
<p>Alcaraz susține că va da totul pentru a-l întrece pe rivalul său în ierarhia ATP:</p>
<blockquote><p>Da, sunt pregătit (n.r. – să redevină număr 1 ATP). Anul trecut, după Jocurile Olimpice, mi-a fost greu să mă exprim și nu am obținut rezultate prea grozave. Așa că, de acum înainte, nu voi mai avea multe puncte de apărat până la finalul sezonului. Voi da totul în turneele viitoare pentru a câștiga cât mai multe puncte posibil. Știu că lui Sinner nu îi pasă dacă are multe puncte de apărat, este un luptător grozav care joacă întotdeauna pentru a câștiga și nu lasă nimic să-l afecteze. Dar sunt pregătit pentru o astfel de provocare. Acum, obiectivul meu principal este să recuperez primul loc în clasament. Mă pregătesc deja pentru turneele americane, ca să pot fi în formă maximă la US Open”, a mărturisit Alcaraz, citat de Gazzetta.it.</p></blockquote>
<h2><span>Carlos Alcaraz și Jannik Sinner sunt buni prieteni în afara ternului de tenis</span></h2>
<p>În continuare, Alcaraz a spus că are o strânsă relație de prietenie cu Jannik Sinner și cei doi își vorbesc des chiar și în afara terenului de tenis:</p>
<blockquote><p>E un lucru minunat pentru sportul nostru (n.r. – faptul că au preluat ștafeta de la Federer, Nadal și Djokovic), deoarece încurajează oamenii în continuare să urmărească și să joace tenis. Meciurile noastre, precum cele de la Roland Garros și Wimbledon, sunt întotdeauna foarte așteptate. Cu cât jucăm mai multe meciuri unul împotriva celuilalt, cu atât vom atrage mai mulți oameni în jurul acestui sport. Pentru că de fiecare dată când ne confruntăm amândoi ne depășim limitele. Tenisul e un sport unic, care îți permite să fii rival cu cineva pe teren, dar în același timp să vă respectați reciproc. Eu și Sinner suntem buni prieteni, vorbim despre multe lucruri în afara terenului. Am un mare respect pentru el, e o persoană grozavă și sunt sigur că vom putea menține veșnic această relație”, a mai declarat Carlos Alcaraz.</p></blockquote>

]]></description>
    </item>
    <item>
      <title>Simona Halep s-a ținut de cuvânt. S-a apucat serios de sportul bogătaşilor</title>
      <link>https://www.prosport.ro/alte-sporturi/tenis/simona-halep/simona-halep-s-a-tinut-de-cuvant-s-a-apucat-serios-de-sportul-bogatasilor-20224799</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-s-a-tinut-de-cuvant.-S-a-apucat-serios-de-sportul-bogatasilor-1400x793.jpg"/><br/><p>Fosta mare jucătoare de tenis Simona Halep s-a apucat serios de sportul bogătaşilor, pe care îl practică tot mai des, de fiecare dată când are ocazia.</p>
<p>Învingătoare la Roland garros în 2018 și Wimbledon în 2019, Simona Halep a renunțat la tenis în februarie, dar pune mâna pe crosa de golf de fiecare dată când poate.</p>
<h2><span>Retrasă din tenis în februarie, Simona Halep se ține de cuvânt și practică sportul bogătaşilor</span></h2>
<p>Sportul bogătaşilor este noua pasiune a Simonei Halep, după cum singură a recunoscut. Pe 4 februarie 2025 era învinsă în turul 1 la Transylvania Open de italianca Lucia Bronzetti, cu 1-6, 1-6, iar la finalul partidei <span>anunța că se retrage din tenis</span>.</p>
<p>Ulterior, a recunoscut că vrea să se ducă să joace golf nu doar pentru a mai bifa o activitate, ci este decisă să învețe. De asemenea, se duce foarte des la sală și are mare grijă de corpul ei, în special de alimentație, pentru a nu se îngrășa, așa cum s-a întâmplat cu mulșți sportivi după ce au renunțat la sportul care i-a făcut cunoscuți.</p>
<p>„Orice sfârșit are un nou început!”, scria Simona <span>la jumătatea lunii mai</span> pe secțiunea story a contului de instagram, prezentând și un filmuleț cu ea când joacă golf.</p>
<p>La fel s-a întâmplat și acum, cu mențiunea că românca a pus patru secvențe <span>video</span> în timp ce lovește mingea și o fotografie cu o mașinuță care transportă jucătorii în locul din care trebuie să lovească mingea.</p>
<h2><span>Ce a însemnat tenisul pentru Simona Halep</span></h2>
<p>După retragerea din activitate, Simona Halep nu „s-a despărțit” definitiv de tenis, drept dovadă că recent a intrat pe teren cu ocazia unui meci demonstrativ, la turneul de la Iași.</p>
<p>Ea a oferit mai multe interviuri în care a vorbit despre cariera pe care a avut-o în tenis, spunând că sportul pe care l-a practicat nu a fost un mod de a le demonstra ceva celor care nu au crezut în mine și au criticat-o chiar și când nu a fost cazul, ci pasiunea ei.</p>
<p>„Tenisul a fost dorința mea de a fi cea mai bună. A fost dorința mea să realizez lucruri enorme în tenis, să fac totul cât se poate de bine. Și pentru asta mi-am dedicat viața. Viața mea a fost în joc aici. Și am reușit.</p>
<p>Vreau să spun toate astea, pentru că sunt valabile pentru toți sportivii. Cei care critică sportivii nu știu ce trăiri sunt în timpul meciurilor, ce trăiri sunt zi de zi când dai totul până la sânge, când te doare tot corpul, când ai o ruptură musculară, când intri în panică.</p>
<p>Sunt atâtea momente de anxietate și ei dau atât de ușor cu cuvintele în noi. Nu am mai citit presa din 2014, când mi s-au spus atâtea lucruri negative, deși jucasem o finală de Grand Slam și am pierdut la una dintre cele mai bune, la Sharapova.</p>
<p>Atunci n-am știut să gestionez, m-au rănit, m-au jignit. Ei nu știu ce înseamnă sportul, ce e în sufletul unui sportiv și ce înseamnă să își dedice viața în totalitate unui sport, iar ei stau și critică”, a spus marea campioană, potrivit <span>treizecizero.ro</span>.</p>

]]></description>
    </item>
    <item>
      <title>Irina Begu joacă pentru trofeu la Iași Open. Adversara sa a eliminat deja două românce în drumul spre finală</title>
      <link>https://www.prosport.ro/alte-sporturi/tenis/irina-begu-joaca-pentru-trofeu-la-iasi-open-adversara-sa-a-eliminat-deja-doua-romance-in-drumul-spre-finala-20224429</link>
      <description><![CDATA[<img src="https://www.prosport.ro/wp-content/uploads/2025/07/Baza-Ciric.jpeg"/><br/><p>Jucătoarea română Irina Begu (34 de ani, locul 110 WTA) și elvețianca Jil Teichmann (28 de ani, numărul 102 mondial) vor juca astăzi, de la ora 17.30, cu trofeul pe masă la UniCredit Iași Open, turneu de categorie WTA 250 cu premii totale în valoare de 239.212 de euro. Pentru Irina Begu, favorită 7, va fi a doua finală la Iași, după cea din 2023 (WTA 125), pierdută în fața Anei Bogdan.</p>
<p>În urmă cu doi ani, Begu o învinsese în drumul său către finală chiar pe elvețianca Jil Teichmann, adversara sa de astăzi. Begu s-a impus atunci în sferturile de finală cu 1-6, 6-4, 6-0. Ca și la ediția din acest an, elvețianca era favorită 6 a turneului, în timp ce Irina Begu era prima pe lista capilor de serie.</p>
<h2><span>Irina Begu, la a doua finală la Iași</span></h2>
<p>Sâmbătă, Irina Begu, favorită 7 la Iași, <span>a învins-o în semifinale pe Jaqueline Cristian</span> (27 de ani, numărul 51 mondial), favorită 2, scor 6-4, 6-4 și are șansa unui nou trofeu în circuit după cel cucerit în urmă cu trei ani la Palermo.</p>
<p>De cealaltă parte, elvețianca Jil Teichmann (28 de ani, numărul 102 mondial), a șasea favorită, ne-a răpit visul unei finale românești și <span>a învins-o pe Sorana Cîrstea</span> (35 de ani, 166 mondial) în semifinale, scor 6-4, 6-3.</p>
<p>Finala dintre Irina Begu și Jil Teichmann va începe nu înainte de ora 17.30, în timp ce finala de dublu dintre perechile Veronica Erjavec (Slovenia) / Panna Udvardy (Ungaria) și Maria Lourdes Carle (Aagentina) / Simona Waltert (Elveția) este programată la ora 15.00.</p>
<h2><span>Jil Teichmann a eliminat două românce până în finală</span></h2>
<p>Ambele finaliste au avut câte două meciuri de trei seturi până în ultimul act. Elvețianca a revenit de fiecare dată de la set pierdut, în primul tur cu Miriam Bulgaru și în sferturi cu Simona Waltert, în timp ce Begu a revenit la rândul său în optimi cu Victoria Jimenez Kasintseva, după ce a cedat primul act, având nevoie de decisiv și în sferturi, cu Anna Siskova, din Cehia.</p>
<p>De remarcat că Teichmann a eliminat deja două românce la această ediție, pe Miriam Bulgaru, în primul tur, și pe Sorana Cîrstea, în semifinale.</p>
<h2><span>Irina Begu revine în Top 100 după turneul foarte bun făcut la Baza Sportivă Ciric</span></h2>
<p>Campioana va primi 250 de puncte WTA și 31.565 de euro, în timp ce finalista va rămâne cu 163 de puncte WTA și un cec în valoare de 18.685 de euro.</p>
<p>După calificarea în finală la Iași, Irina Begu a urcat de pe locul 110 WTA până pe 97, iar dacă va triumfa în finală va ajunge pe locul 82. De cealaltă parte, elvețianca Teichmann a urcat de pe 102 pe locul 80, iar dacă va câștiga finala va ajunge pe locul 71.</p>
<p>Și semifinalistele Sorana Cîrstea și Jaqueline Cristian au realizat ascensiuni importante după parcursul de la Baza Sportivă Ciric. Sorana a urcat 30 de poziții, până pe locul 136, iar Jaqueline a ajuns pe cea mai bună poziție din carieră, 48.</p>
<p>Parcursul celor două finaliste:</p>
<p>Irina Begu<br/>
Turul 1: 6-1, 6-2 cu Nao Hibino (Japonia)<br/>
Optimi: 3-6, 6-3, 6-3 cu Victoria Jimenez Kasintseva (Andorra)<br/>
Sferturi: 6-2, 3-6, 7-5 cu Anna Siskova (Cehia)<br/>
Semifinale: 6-4, 6-4 cu Jaqueline Cristian (favorită 2)</p>
<p>Jil Teichmann<br/>
Turul 1: 1-6, 7-6 (2), 6-1 cu Miriam Bulgaru (România)<br/>
Optimi: 7-6 (5), 6-2 cu Maja Chwalinska (Polonia)<br/>
Sferturi: 5-7, 6-1, 7-5 cu Simona Waltert (Elveția)<br/>
Semifinale: 6-4, 6-3 cu Sorana Cîrstea (România)</p>
<p>Parcursul perechilor finaliste până în ultimul act:</p>
<p>Veronica Erjavec (Slovenia) / Panna Udvardy (Ungaria)<br/>
Turul 1: 6-4, 6-2 cu Naima Karamoko (Elveția) / Lian Tran (Olanda)<br/>
Sferturi: 7-5, 6-1 cu Maja Chwalinska (Polonia) / Anastasia Detiuc (Cehia), favorite 4<br/>
Semifinale: 7-5, 6-0 cu Yvonne Cavalle-Reimers (Spania) / Alicia Herrero Linana (Spania)</p>
<p>Maria Lourdes Carle (Aagentina) / Simona Waltert (Elveția)<br/>
Turul 1: 7-6 (6), 6-4 cu Ines Ibbou (Algeria) / Bibiane Schoofs (Olanda)<br/>
Sferturi: 3-6 6-2, 10-7 cu Quinn Gleason (USA) / Ingrid Martins (Brazilia), favorite 2<br/>
Semifinale: 6-0, 6-4 cu Emily Appleton (Marea Britanie) / Isabelle Haverlag (Olanda), favorite 3</p>
<p>Programul de duminică, 20 iulie:</p>
<p>Terenul Central / Start ora 15.00</p>
<p>Finala de dublu</p>
<p>Veronica Erjavec (Slovenia) / Panna Udvardy (Ungaria) vs Maria Lourdes Carle (Aagentina) / Simona Waltert (Elveția)<br/>
Finala simplu / Nu înainte de 17.30</p>
<p>[6] Jil Teichmann (Elveția) vs [7] Irina Begu (România)</p>
<p>Foto: Cristina Huțu</p>

]]></description>
    </item>
    <item>
      <title>Irina Begu, finalistă la Iaşi! Cîrstea a pierdut în semifinale</title>
      <link>https://www.prosport.ro/alte-sporturi/tenis/irina-begu-finalista-la-iasi-cirstea-a-pierdut-in-semifinale-20224231</link>
      <description><![CDATA[<img src="https://www.prosport.ro/wp-content/uploads/2025/07/Irina-Begu-finalista-la-Iasi-Cirstea-a-pierdut-in-semifinale-.jpeg"/><br/><p class="p1"><span class="s1">Jucătoarele Irina Begu (favorită 7) și Jil Teichmann, din Elveția (favorită 6), vor disputa finala turneului WTA 250 UniCredit Iași Open, dotat cu premii totale în valoare de </span>239.212 de euro.</p>
<p class="p1">Irina Begu, <span class="s1">34 de ani, locul 110 WTA, a câștigat duelul românesc din semifinale cu favorita 2, Jaqueline Cristian, 27 de ani, numărul 51 mondial, scor 6-4, 6-4 și va disputa a doua sa finală la Iași, după cea pierdută în 2023 în fața Anei Bogdan.</span></p>
<h2 class="p2"><span>Irina Begu va disputa a doua sa finală la Iași</span></h2>
<p class="p2">Jaqueline a început mai bine meciul, a condus cu 3-0 și 4-1, dar Irina a revenit spectaculos și a întors soarta setului, impunându-se cu 6-4.</p>
<p class="p2">Setul secund a fost la fel de spectaculos. Begu a condus cu 5-2, Jaqueline Cristian s-a apropiat la 5-4, a anulat patru mingi de meci ale compatrioatei sale, însă în cele din urmă Irina a închis actul doi cu a cincea minge de meci și a avansat în marea finală.</p>
<p class="p2">„Vreau să o felicit pe Jaqueline, este o luptătoare. Știam că trebuie să fiu agresivă în fața unei jucătoare ca Jaqueline. Sunt convinsă că va ajunge departe. Înainte de turneu aș fi spus că e imposibil să ajung în finală”, a declarat Irina Begu, la <span>finalul partidei.</span></p>
<p class="p1"><span class="s1">Irina Begu o va întâlni în finala de duminică pe elvețianca Jil Teichmann </span>(28 de ani, numărul 102 mondial), favorită 6, cea care a învins-o în semifinale pe Sorana Cîrstea, scor 6-4, 6-3.</p>
<p class="p2">Până la <span>semifinala de la Iași, Begu și Cristian</span> s-au mai întâlnit o singură dată în circuit, în 2017, în optimi la București, Begu impunându-se și atunci cu 6-4, 6-0.</p>
<h2 class="p2"><span>Sorana Cîrstea s-a oprit în semifinale, fiind învinsă de elvețianca Jil Teichmann</span></h2>
<p class="p1"><span class="s1">În prima semifinală, Sorana Cîrstea, </span>35 de ani, locul 166 WTA, a fost învinsă în două seturi de elvețianca Jil Teichmann, 28 de ani, numărul 102 mondial, scor 6-4, 6-3, după un meci ce a durat o oră și 34 de minute.</p>
<p class="p2">Sorana a început bine meciul și a condus cu 3-1, însă nu a reușit să confirme break-ul, fiind egalată la 3 după un game extrem de lung. Jucătoarea noastră a condus apoi cu 4-3, a avut șansa de a se desprinde din nou decisiv, însă Teichmann a egalat din nou la 4, pentru a se impune cu 6-4 în primul act.</p>
<p class="p2">Elvețianca a început în forță setul secund, conducând cu 4-0 și a reușit să gestioneze avantajul până la final, câștigând actul secund cu 6-3.</p>
<p class="p2">Finalistele primesc 163 de puncte WTA și 18.685 de euro, iar semifinalistele rămân cu 10.410 de euro și 98 de puncte WTA.</p>
<h2 class="p2"><span>Surpriză la dublu</span></h2>
<p class="p3"><span class="s2">Tot sâmbătă s-au disputat și cele două semifinale ale probei de dublu. </span>Argentinianca Maria Lourdes Carle și elvețianca Simona Waltert, ambele sfert-finaliste la simplu, au furnizat marea surpriză eliminând perechea favorită 3 Emily Appleton (Marea Britanie) / Isabelle Haverlag (Olanda), specialistă a probei de dublu, scor 6-0, 6-4.</p>
<p class="p3">În finala de duminică, Lourdes Carle și Waltert vor întâlni perechea Veronica Erjavec (Slovenia) / Panna Udvardy (Ungaria), care a trecut în penultimul act de ibericele Yvonne Cavalle-Reimers și Alicia Herrero Linana, scor 7-5, 6-0.</p>
<p class="p3">De remarcat că Simona Waltert și Maria Lourdes Carle au produs o mare surpriză și în sferturi, fază în care le-au eliminat pe favoritele 2, Quinn Gleason (Statele Unitez) / Ingrid Martins (Brazilia), 3-6, 6-2, 10-7.</p>
<h2 class="p2"><span>Rezultatele de sâmbătă, 19 iulie:</span></h2>
<p class="p5"><span class="s1"><b>Simplu – Semifinale</b></span><br/>
<span class="s1">[6] Jil Teichmann (Elveția) – Sorana Cîrstea (România) 6-4, 6-3</span><br/>
<span class="s1">[7] Irina Begu (România) – [2] Jaqueline Cristian (România) 6-4, 6-4</span></p>
<p class="p5"><b>Dublu – Semifinale<br/>
</b><span class="s1">Maria Lourdes Carle (Aagentina) / Simona Waltert (Elveția) – [3] Emily Appleton (Marea Britanie) / Isabelle Haverlag (Olanda) 6-0, 6-4</span><br/>
<span class="s1">Veronica Erjavec (Slovenia) / Panna Udvardy (Ungaria) – Yvonne Cavalle-Reimers (Spania) / Alicia Herrero Linana (Spania) 7-5, 6-0 </span></p>
<h3 class="p3"><span>Programul de duminică, 20 iulie:</span></h3>
<p class="p3"><b>Terenul Central / Start ora 15.00</b></p>
<p class="p3"><b>Finala de dublu</b></p>
<p class="p3">Veronica Erjavec (Slovenia) / Panna Udvardy (Ungaria) vs Maria Lourdes Carle (Aagentina) / Simona Waltert (Elveția)</p>
<p class="p3"><b>Finala simplu / Nu înainte de 17.30</b></p>
<p class="p3">[6] Jil Teichmann (Elveția) vs [7] Irina Begu (România)</p>
<p class="p3">(Narcis POHOAȚĂ)</p>

]]></description>
    </item>
  </channel>
</rss>
