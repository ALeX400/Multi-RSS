<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Trădătoarea lui Putin” s-a eliberat. Cum e viața tinerei de 29 de ani, după ce a fugit din Rusia şi a renunțat la cetățenie</title>
      <link>https://www.prosport.ro/alte-sporturi/tenis/tradatoarea-lui-putin-s-a-eliberat-cum-e-viata-tinerei-de-29-de-ani-dupa-ce-a-fugit-din-rusia-si-a-renuntat-la-cetatenie-20179771</link>
      <description><![CDATA[<img src="https://www.prosport.ro/wp-content/uploads/2025/05/„Tradatoarea-lui-Putin-s-a-eliberat.-Cum-e-viata-tinerei-de-29-de-ani-e1748203281158-1400x867.jpg"/><br/><p>Viața Dariei Kasatkina s-a schimbat radical în ultimii ani. Jucătoarea de tenis în vârstă de 29 ani a părăsit Rusia natală și a renunțat la cetățenie imediat după ce regimul lui Vladimir Putin a considerat-o „trădătoare”.</p>
<p>Kasatkina a reușit în acest timp să-și ia cetățenia australiană și s-a refugiat în țara de la antipozi de teama represiunilor lui Putin, mai ales de când a declanșat invazia asupra Ucrainei.</p>
<h2><span>Cum e viața Dariei Kasatkina, după ce a fugit din Rusia şi a renunțat la cetățenie. Cum s-a eliberat „trădătoarea lui Putin”</span></h2>
<p>Daria Kasatkina a atrecut prin schimbări radicale ale vieții în ultima perioadă. Jucătoarea de tenis a reușit să fugă din Rusia lui Putin imediat invazia asupra Ucrainei și s-a refugiat în Australia de teamă să nu fie găsită de regimul opresiv al liderului de la Kremlin, care o consideră o „trădătoare”, iar între timp a reușit să-și ia cetățenia.</p>
<p>Kasatkina a mărturisit că mutarea la antipozi a fost un lucru și că este foarte fericită că a fost primită de australieni. Jucătoarea în vârstă de 29 ani a vorbit despre acest lucru înaintea turneului de Grand Slam de la Roland Garros ce a început duminică, 25 mai. Cel care a sfătuit-o să aplice pentru cetățenia australiană a fost chiar agentul ei, John Morris.</p>
<blockquote><p>„Să spun sincer, în lunile trecute, am devenit mai fericită. Simt că o mare greutate mi s-a luat de pe umeri. Sunt liberă și fericită. Pentru mine este cel mai important lucru și… cred că această decizie este corectă.</p>
<p>Sunt foarte conștientă când fac acest pas și știu că este mai bine pentru viitorul meu. Am ajuns în situația în care trebuie să fac această alegere. E nedrept, dar trebuia s-o fac și sunt fericită cu decizia”, a spus Kasatkina, într-un interviu acordat cotidianului britanic The Guardian.</p></blockquote>
<h2><span>Motivele pentru care Daria Kasatkina a cerut cetățenie australiană</span></h2>
<p>Fostul număr opt WTA și-a motivat decizia de a cere cetățenie australiană prin faptul că este o țară care nu face discriminări în legătură cu drepturile minorităților sexuale, după ce în 2022 și-a dezvăluit orientarea sexuală. Kasatkina are o relație cu patinatoarea Natalia Zabiianko, cu care nu ezită să se afișeze în postările de pe social media.</p>
<p>La ediția din acest an a Roland Garros, Kasatkina este cap de serie numărul 17 și o va înfrunta în primul tur al competiției de la Paris pe cehoaica Katerina Siniakova, iar în turul secund o poate întâlni pe Irina Begu.</p>

]]></description>
    </item>
    <item>
      <title>A uitat-o definitiv pe Mădălina Ghenea. Cum trăiește bulgarul Grigor Dimitrov iubirea cu Eiza Gonzalez</title>
      <link>https://www.prosport.ro/sport-life/a-uitat-o-definitiv-pe-madalina-ghenea-cum-traieste-bulgarul-grigor-dimitrov-iubirea-cu-eiza-gonzalez-20179831</link>
      <description><![CDATA[<img src="https://www.prosport.ro/wp-content/uploads/2025/05/A-uitat-o-definitiv-pe-Madalina-Ghenea.-Cum-traieste-bulgarul-Grigor-Dimitrov-iubirea-cu-Eiza-Gonzalez-2.png"/><br/><p>Grigor Dimitrov a trecut peste despărțirea de Mădălina Ghenea și trăiește o adevărată poveste de dragoste cu Eiza Gonzalez.</p>
<p>Bulgarul și-a exprimat iubirea față de actrița mexicană prin două imagini postate pe rețelele de socializare.</p>
<h2><span>A uitat-o definitiv pe Mădălina Ghenea. Cum trăiește bulgarul Grigor Dimitrov iubirea cu Eiza Gonzalez</span></h2>
<p><span>Mădălina Ghenea și Grigor Dimitrov s-au despărțit</span> în luna octombrie a anului 2023. Jucătorul de tenis bulgar a uitat-o definitiv pe româncă și acum formează un cuplu cu Eiza Gonzalez. Dimitrov a distribuit o poză cu actrița din Mexic și a pus o inimioară de culoare roșie.</p>
<p>Bulgarul a postat o imagine și cu Fountain of Youth, un film de acțiune și aventură în care Eiza Gonzalez o joacă pe Esme.</p>
<h2><span>Eiza Gonzalez e vrăjită de Grigor Dimitrov</span></h2>
<p>Eiza Gonzalez, actriță și cântăreață mexicană, <span>e vrăjită de Grigor Dimitrov</span> și a spus că bulgarul e cel mai grijuliu om.</p>
<p>„Grigor Dimitrov ești special. Ești cu adevărat omul meu preferat și nu pot să cred că am fost atât de norocoasă încât să te găsesc.</p>
<p>Ai readus atât de multe în mine că nu am crezut vreodată că este posibil. Pentru cel mai bun, cel mai grijuliu om, admir fiecare centimetru din omul care ești și devii. Abia aștept să sărbătorim multe, multe altele pentru totdeauna. Te iubesc, G”, a scris Eiza Gonzalez, pe Instagram.</p>
<blockquote><p>Mi se pare că e momentul potrivit să clarific faptul că eu și Grigor (n.r. Dimitrov) am decis să mergem pe căi diferite. Vă rog să respectați intimitatea noastră și să nu credeți tot ce apare despre noi. Sunt foarte recunoscătoare pentru timpul pe care l-am petrecut împreună, atât ca prieteni dragi, cât și ca iubiți în ultimii 6 ani. Din cauza programului nostru greu, al evenimentelor și responsabilităților pe care le avem, a fost cea mai bună variantă pentru a merge înainte”, a spus Mădălina Ghenea despre despărțirea de Grigor Dimitrov.</p></blockquote>

]]></description>
    </item>
    <item>
      <title>Simona Halep, ce apariție la Paris. A mers special pentru Rafa Nadal</title>
      <link>https://www.prosport.ro/alte-sporturi/tenis/simona-halep/simona-halep-ce-aparitie-la-paris-a-mers-special-pentru-rafa-nadal-20179835</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-ce-aparitie-la-Paris-1.jpg"/><br/><p>Fostul mare jucător de tenis Rafael Nadal, retras din activitate la finalul anului trecut, a avut parte de o ceremonie specială la Roland Garros, la care a asistat și Simona Halep.</p>
<p>Câștigător de 14 ori a turneului de la Roland Garros, Rafael Nadal a fost omagiat în prima zi a ediției din acest an, iar la eveniment a fost invitată și Simona Halep.</p>
<h2><span>Simona Halep a mers special la Paris pentru Rafa Nadal</span></h2>
<p>„Regele zgurii”, Rafael Nadal, a primit omagii la Roland Garros, turneu pe care l-a câștigat de 14 ori, în 2005, 2006, 2007, 2008, 2010, 2011, 2012, 2013, 2014, 2017, 2018, 2019, 2020 și 2022. S-a întâmplat chiar pe terenul central, Philippe-Chatrier, iar în tribune a fost și Simona Halep.</p>
<p>La intrarea pe teren, Nadal a fost întâmpinat de mii de spectatori, <span>printre care Simona Halep</span>, Iga Swiatek, Carlos Alcaraz, mulți îmbrăcați în tricouri de culoarea zgurei, pe care scria, cu alb, „Merci, Rafa”, și care l-au ovaţionat în picioare pe fostul jucător. Pe ecranele arenei au rulat imagini cu momentele importante ale evoluţiilor lui la Roland Garros, după care „Rafa” a transmis un mesaj în limba franceză.</p>
<p>„Bună seara tuturor. Nu ştiu de unde să încep după ce am jucat pe acest teren în ultimii 20 de ani. Câştigând, pierzând — dar mai ales fiind emoţionat de fiecare dată când am avut şansa să fiu aici”, a spus el.</p>
<p>Nadal le-a mulţumit principalilor săi rivali, Roger Federer, Novak Djokovic şi Andy Murray, care ulterior au venit alături de el, pentru a-l îmbrăţişa.</p>
<p>„Am arătat lumii că putem lupta cât de mult posibil, dar fiind colegi buni şi respectându-ne foarte mult unul pe celălalt. Şi pentru mine, înseamnă mult că sunteţi cu toţii aici.</p>
<p>Mi-aţi făcut clipe grele pe teren, sincer, dar mi-a plăcut foarte mult să îmi împing limitele în fiecare zi pentru a concura cu voi toţi”, a mai spus ibericul, potrivit <span>AS</span>.</p>
<h2><span>Declarația superbă de dragoste pe care Rafael Nadal a făcut-o soției lui</span></h2>
<p>Ulterior, fostul mare jucător și-a continuat discursul în limbile engleză și spaniolă. Dând frâu liber lacrimilor, el i-a mulțumit în mod special unchiului lui, Toni, care i-a fost antrenor de la prima participare în 2005 până în 2017, când <span>au câștigat trofeul pentru a zecea oară</span>.</p>
<p>„Tu ești motivul pentru care sunt aici. Îți mulțumesc că ți-ai dedicat o mare parte din viață dorinței de a fi alături de mine. Antrenându-mă, făcându-mă să sufăr, râzând, împingându-mă la limită.</p>
<p>Prin ce am trecut nu a fost întotdeauna ușor, dar a meritat. Din cauza personalităților noastre, nici tu, nici eu nu suntem buni la a ne exprima sentimentele, dar recunoștința mea este nesfârșită. Ai fost, fără îndoială, cel mai bun antrenor pe care l-aș fi putut avea vreodată”, a recunoscut „Rafa”.</p>
<p>Evident, nu putea s-o uite pe Mery Perelló, care îi este soție, despre care a spus că este cea mai bună parteneră de viață pe care putea s-o aibă.</p>
<p>„Nu ne-am fi putut imagina în 2005 că vom fi aici 20 de ani mai târziu ca familie. M-ai susținut mereu dintr-o poziție care nu a fost întotdeauna ușoară. Sper să te fac la fel de fericită cum m-ai făcut pe mine”, a mai transmis ibericul.</p>
<p>Nadal și-a trecut în cont și celelalte turnee de Mare Șlem, Australian Open (2009 și 2022), Wimbledon (2008 și 2010) și US Open (2010, 2013, 2017 și 2019).</p>

]]></description>
    </item>
    <item>
      <title>Simona Halep, umilită la Buşteni! S-a trezit cu un bloc pe terenul ei, de care habar nu avea</title>
      <link>https://www.prosport.ro/alte-sporturi/tenis/simona-halep/simona-halep-umilita-la-busteni-s-a-trezit-cu-un-bloc-pe-terenul-ei-de-care-habar-nu-avea-20179796</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-umilita-1400x803.jpg"/><br/><p>Cea mai mare jucătoare română de tenis din istorie s-a trezit că pe terenul ei din Bușteni, pe care-l primise după ce a fost desemnată „Cetățean de onoare”, se construiește un bloc.</p>
<p>În 2014, Simona Halep a primit titlul de cetățean de onoare al orașului Bușteni, iar cu acea ocazie a intrat în posesia unui teren de 500 de metri pătrați.</p>
<h2><span>Primarul din Bușteni o umilește pe Simona Halep</span></h2>
<p>La vremea respectivă, <span>edil era Emanoil Savin</span>. Timp de un deceniu, Simona Halep nu a construit nimic pe respectiuva suprafață de teren. În 2024, Savin a candidat pentru un nou mandat de primar, pe care l-a și câștigat, de altfel.</p>
<p>Urma să își intre în rol în octombrie, dar a decedat pe 4 august. Era într-o duminică, iar după exact 8 zile Mircea Corbu, primarul în funcție în vara anului trecut, a emis o autorizație de construire a unui bloc de locuințe chiar pe terenul primit de Simona Halep.</p>
<p>Construit în zona imobiliară cunoscută sub numele Valea Albă, blocul are deja, ridicate, două etaje, notează <span>puterea.ro</span>.</p>
<p>„Am văzut astăzi și terenul, mi-am văzut și vecinii și cu siguranță îmi voi construi o casă aici, ca să fac parte din Bușteni”, spunea Simona Halep când a primit terenul.</p>
<h2><span>Pe 28 mai, Simona Halep va deschide la mare un nou hotel</span></h2>
<p>În august 2024, Emanoil Savin aniversa 40 de ani de căsătorie. În timp ce se afla pe terenul de fotbal alături de mai mulți prieteni pentru a face mișcare, i s-a făcut rău și s-a prăbușit pe teren. Medicii ajunși imediat la fața locului nu au făcut altceva decât să constate decesul.</p>
<p>„Un om mereu vesel. Dumnezeu să-l odihnească în pace! Condoleanțe familiei, Rodica, Mădălina și Alexandru, multă putere să aveți!”, a transmis Simona Halep pe Instagram.</p>
<p>Savin mai ocupase funcția de primar în perioada 2004-2016, iar în timpul mandatelor le-a mai acrodat titlul de cetățean de onoare, printre alții, lui, Lucian Bute, Ilie Năstase, Adrian Mutu, Nadia Comăneci sau Leonard Doroftei.</p>
<p>Săptămâna viitoare, mai precis pe 28 mai, Simona Halep <span>va deschide la mare un nou hotel</span>, care-i va purta numele. Potrivit booking.com, hotelul are 4 stele.</p>
<p>Camerele duble confort au o suprafață 28 metri pătrați, sunt decorate în nuanțe rafinate și dispun de pat matrimonial, aer condiționat, TV cu cablu, seif, fierbător, minibar, balcon mobilat cu măsuță și scaune, acces pe baza de card magnetic, baie proprie cu duș, uscător de păr, papuci și obiecte de toaletă, plus, evident, wi fi.</p>
<p>Prețurile încep de la 444 de lei pe noapte pentru o cameră dublă și ajung la peste 1000 de lei pe noapte pentru o suită, cu precizarea că rezervarea se face pentru minimum doujă nopți.</p>

]]></description>
    </item>
    <item>
      <title>S-a aflat ce i-a făcut Patrick Mouratoglou jucătoarei Naomi Osaka înainte de Roland Garros: „A fost o decizie grea, ai un pic de orgoliu”</title>
      <link>https://www.prosport.ro/alte-sporturi/tenis/s-a-aflat-ce-i-a-facut-patrick-mouratoglou-jucatoarei-naomi-osaka-inainte-de-roland-garros-a-fost-o-decizie-grea-ai-un-pic-de-orgoliu-20179821</link>
      <description><![CDATA[<img src="https://www.prosport.ro/wp-content/uploads/2025/05/S-a-aflat-ce-i-a-facut-Patrick-Mouratoglou-jucatoarei-Naomi-Osaka-inainte-de-Roland-Garros.-„A-fost-o-decizie-grea-ai-un-pic-de-orgoliu.jpg"/><br/><p>Jucătoarea de tenis Naomi Osaka a dezvăluit ce i-a făcut antrenorul Patrick Mouratoglou înainte de startul din acest an de la Roland Garros.</p>
<p>Sportiva niponă susține că tehnicianul francez a fost cel care a „împins-o” să joace la WTA 125 de la Saint Malo, însă se felicită că a avut „un pic de orgoliu” și a acceptat această decizie.</p>
<p>Disputa Naomi Osaka – Paula Badosa are loc luni, 26 mai, nu mai devreme de ora 14.30, în turul 1 la French Open.</p>
<h2><span>Naomi Osaka, pusă în gardă de Patrick Mouratoglou înainte de Roland Garros. „Ai un pic de orgoliu”<br/>
</span></h2>
<p>Jucătoarea de tenis Naomi Osaka a povestit ce i-a făcut antrenorul său, Patrick Mouratoglou, înainte de startul ediției din acest an a turneului de Mare Șlem de la Roland Garros.</p>
<p><span>Sportiva asiatică dezvăluie că tehnicianul francez</span> a fost cel care a încurajat-o să joace la o competiție modestă de categorie WTA 125, pe care a și câștigat-o, și chiar se felicită că a avut suficientă mândrie acceptând această decizie, potrivit <span>sportskeeda.com</span>.</p>
<p>„Aceasta participare a fost o decizie pe care nu m-am hotărât să o iau imediat. Sincer, Patrick a fost cel care mi-a spus că el crede că ar fi bine să joc acolo, pentru a exersa mai bine în timpul meciurilor, și a avut dreptate până la urmă.</p>
<p>Da, a fost multă presiune. Nu aș spune cu adevărat că mă gândeam să nu pierd, dar era mai degrabă ca și cum aș fi avut ceva pe suflet, de genul ce ar spune oamenii despre mine dacă aș pierde aici.</p>
<p>Desigur, nu ar trebui să mă gândesc niciodată la așa ceva când joc un meci de tenis, dar am trecut peste asta. Cred că decizia în sine a fost destul de dificilă, pentru că, în mintea ta, ai un pic de orgoliu… Mă bucur că am avut. A fost o decizie grea și sunt totuși mulțumită de rezultatul final”, a spus Naomi Osaka.</p>
<p><img alt="" class="size-large wp-image-20179827" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7965474-Hepta_Mediafax_Foto-ABACAPRESS_Hepta-1400x933.jpg" srcset="https://www.prosport.ro/wp-content/uploads/2025/05/7965474-Hepta_Mediafax_Foto-ABACAPRESS_Hepta-1400x933.jpg 1400w, https://www.prosport.ro/wp-content/uploads/2025/05/7965474-Hepta_Mediafax_Foto-ABACAPRESS_Hepta-768x512.jpg 768w, https://www.prosport.ro/wp-content/uploads/2025/05/7965474-Hepta_Mediafax_Foto-ABACAPRESS_Hepta-1536x1024.jpg 1536w, https://www.prosport.ro/wp-content/uploads/2025/05/7965474-Hepta_Mediafax_Foto-ABACAPRESS_Hepta-2048x1365.jpg 2048w" width="1400"/></p>
<h2><span>Primul trofeu pe zgură. „Ușor ironic să câștig aici”</span></h2>
<p>Turneul de la Saint Malo a fost primul câștigat de Naomi Osaka pe zgură, suprafața de joc pe care nu a dat niciodată randament. La scurt timp după câștigarea trofeului, <span>sportiva asiatică</span> a postat un mesaj pe rețelele sociale.</p>
<p>„Ușor ironic să câștig primul trofeu de la revenire chiar pe suprafața pe care am considerat că joc cel mai slab. Acesta este unul dintre lucrurile care îmi plac cel mai mult în viață, că mereu există câte un lucru în care să crești și să evoluezi.</p>
<p>Le mulțumesc tuturor celor care mi s-au alăturat în această călătorie. Știu că drumul a avut turbulențe, dar e și distractiv. Vă sunt recunoscătoare,” a transmis jucătoarea niponă.</p>

]]></description>
    </item>
  </channel>
</rss>
