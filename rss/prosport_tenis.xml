<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cei zece jucători români participanți la Concord Iași Open și-au aflat adversarii. Stan Wawrinka debutează împotriva unui lituanian</title>
      <link>https://www.prosport.ro/alte-sporturi/tenis/cei-zece-jucatori-romani-participanti-la-concord-iasi-open-si-au-aflat-adversarii-stan-wawrinka-debuteaza-impotriva-unui-lituanian-20211624</link>
      <description><![CDATA[<img src="https://www.prosport.ro/wp-content/uploads/2025/07/Tragere-sorti-1400x1050.jpg"/><br/><p>Sâmbătă seară a avut loc tragerea la sorți a tabloului principal la turneul ATP Challenger 100 Concord Iași Open. Evenimentul a fost coordonat de supervizorul ATP Jiri Adamovsky, acesta fiind ajutat de directorul de turneu Andrei Pavel, jucătorii Cezar Crețu și Luca Preda, Andrei Oriță, deținătorul licențelor Iași Open și primarul municipiului Iași, Mihai Chirica.</p>
<p>Ajuns la ediția a 6-a, turneul se desfășoară în perioada 7-13 iulie la Baza Sportivă Ciric din Iași. <span>Concursul al cărui director este Andrei Pavel</span> este prevăzut cu 100 de puncte ATP și are premii totale în valoare de 145.250 de euro.</p>
<h2><span>Zece jucători români sunt prezenți la Iași</span></h2>
<p>România va avea trei reprezentanți pe tabloul principal: Filip Jianu – direct acceptat pe tablou, Cezar Crețu și Luca Preda – ambii posesori de wild-card.</p>
<p>Filip Jianu (23 de ani), locul 222 ATP, îl va întâlni în primul tur pe francezul Calvin Hemery, numărul 178 mondial, ieșeanul Cezar Crețu (24 de ani, 346 ATP) va juca cu un alt francez, Titouan Droguet, locul 225 ATP, iar tânărul Luca Preda (19 ani, 861 ATP) va întâlni în primul meci un jucător venit din calificări.</p>
<p>Pe tabloul calificărilor, România va avea 7 reprezentanți.</p>
<p>Sebastian Gima – Denis Yevseyev (Kazahstan)<br/>
Matei Cristian Onofrei – Florent Bax (Franța, favorit 9)<br/>
Gabi Adrian Boitan (8) – Branko Djuric (Serbia)<br/>
Dan Alexandru Tomescu – Matheus Pucinelli De Almeida (Brazilia, 3)<br/>
Daniel Uță – Tom Paris (Franța, 10)<br/>
Dragoș Nicolae Cazacu – Radu Albot (Moldova, 4)<br/>
Nicholas David Ionel (7) – Zdenek Kolar (Cehia)</p>
<h2><span>Stanislas Wawrinka va debuta în compania unui lituanian cu 20 de ani mai tânăr</span></h2>
<p>Elvețianul <span>Stanislas Wawrinka (40 de ani, locul 153 ATP), triplu campion în turneele de Grand Slam</span>, cel mai galonat sportiv care a concurat vreodată la Iași, va debuta pe zgura de la Ciric în compania lituanianului Edas Butvilas (20 de ani, 252 ATP).<br/>
Primii trei favoriți sunt bolivianul Hugo Dellien (81 ATO), francezul Hugo Gaston (87 ATP) și spaniolul Carlos Taberner (130 ATP), toți trei campioni la Iași la edițiile anterioare.</p>
<h2><span>Meciurile de pe tabloul principal de simplu – Turul I:</span></h2>
<p>[1] Hugo Dellien (Bolivia) vs Qualifier<br/>
[WC] Cezar Crețu (România) vs Titouan Droguet (Franța)<br/>
Kimmer Coppejans (Belgia) vs Joao Lucas Reis Da Silva (Brazilia)<br/>
Adolfo Daniel Vallejo (Paraguay) vs [5] Felipe Meligeni Alves (Brazilia)<br/>
[3] Carlos Taberner (Spania) vs Benjamin Hassan (Liban)<br/>
Murkel Dellien (Bolivia) vs Qualifier<br/>
Qualifier vs [WC] Luca Preda (România)<br/>
Harold Mayot (Franța) vs [8] Duje Ajdukovic (Croația)<br/>
[7] Calvin Hemery (Franța) vs Filip Cristian Jianu (România)<br/>
Francesco Maestrelli (Italia) vs Pablo Llamas Ruiz (Spania)<br/>
Dimitar Kuzmanov (Bulgaria) vs Qualifier<br/>
Daniel Rincon (Spania) vs [4] Elmer Moller (Danemarca)<br/>
[6] [WC] Stan Wawrinka (Elveția) vs Edas Butvilas (Lituania)<br/>
Qualifier vs Alvaro Guillen Meza (Ecuador)<br/>
Frederico Ferreira Silva (Portugalia) vs Matias Soto (China)<br/>
Qualifier vs [2] Hugo Gaston (Franța)</p>
<h2><span>Tabloul calificărilor:</span></h2>
<p>[1] Denis Yevseyev (Kazahstan) vs [WC] Sebastian Gima (România)<br/>
[WC] Matei Cristian Onofrei (România) vs [9] Florent Bax (Franța)<br/>
[2] Marko Topo (Germania) vs Kalin Ivanovski (Macedonia)<br/>
Branko Djuric (Serbia) vs [8] Gabi Adrian Boitan (România)<br/>
[3] Matheus Pucinelli De Almeida (Brazilia) vs Dan Alexandru Tomescu (România)<br/>
[WC] Daniel Uță (România) vs [10] Tom Paris (Franța)<br/>
[4] Radu Albot (Republica Moldova) vs [WC] Dragoș Nicolae Cazacu (România)<br/>
Gerard Campana Lee (Coreea de Sud) vs [11] Federico Bondioli (Italia)<br/>
[5] Oriol Roca Batalla (Spania) vs Max Alcala Gurri (Spania)<br/>
Zdenek Kolar (Cehia) vs [7] Nicholas David Ionel (România)<br/>
[6] Hynek Barton (Cehia) vs Egor Agafonov<br/>
Michael Vrbensky (Cehia) vs [12] Matthew Dellavedova (Australia)<br/>
(Narcis POHOAȚĂ)</p>
<p>Foto: ProSport</p>

]]></description>
    </item>
    <item>
      <title>Două jucătoare mediocre din WTA s-au apropiat extrem de mult și au devenit virale cu aceste imagini</title>
      <link>https://www.prosport.ro/alte-sporturi/tenis/doua-jucatoare-mediocre-din-wta-s-au-apropiat-extrem-de-mult-si-au-devenit-virale-cu-aceste-imagini-20211025</link>
      <description><![CDATA[<img src="https://www.prosport.ro/wp-content/uploads/2025/07/Doua-jucatoare-mediocre-din-WTA-s-au-apropiat-extrem-de-mult-si-au-devenit-virale-cu-aceste-imagini.jpg"/><br/><p>Două jucătoare din circuitul feminin de tenis WTA au pozat extrem de provocator și au stârnit imaginația fanilor.</p>
<p>Nemțoaica Eva Lys (61 WTA) și ucraineanca Marta Kostyuk (26 WTA) au participat la Wimbledon în acest an, dar nu au rupt gura târgului. Totuși, au devenit cel mai urmărit duo al momentului pe rețelele de socializare. Kostyuk și Lys nu fac senzație pe teren, dar în afara acestuia fac senzație postând tot mai des clipuri video împreună. În câteva imagini au fost surprinse și alături de Gabriela Ruse.</p>
<h2><span>Eva Lys și Marta Kostyuk, „cuplul” momentului pe rețelele de socializare</span></h2>
<p>Eva Lys și Marta Kostyuk au devenit apropiate în ultimele săptămâni de când au făcut pereche în cadrul turneului de la Berlin. Nu au excelat la dublu, fiind eliminate încă din primul tur de Sara Errani și Jasmine Paolini.</p>
<p>Dacă pe teren nu au performanțe remarcabile în noul sezon, Lys și Marta Kostyuk au devenit foarte bune prietene și fac senzație pe rețelele de socializare. Imaginile cu cele două sportive au devenit virale pe internet și au stârnit imaginația fanilor.</p>
<p>Marta Kostyuk (26 WTA) a participat la Wimbledon în proba de simplu, daar nu a reușit să treacă de primul tur. Ucraineanca a suferit o înfrângere surprinzătoare în fața unei sportive aflată pe locul 171 WTA, Veronika Erjavec, scor 6-3, 3-6, 4-6. La dublu, a făcut pereche cu <span>Gabriela Ruse</span>, sportiva alături de care apare pe rețelele de socializare în câteva poze. Cele două sportive au ajuns până în turul 2, dar nu au putut trece de perechea mult mai bine cotată formată din Jelena Ostapenko și Hsieh Su-wei, scor 7-5, 2-6, 2-6.</p>
<p>Eva Lys a reușit să treacă în runda inaugurală de Yue Yuan, scor 6-4, 5-7, 6-2, dar a cedat în al doilea meci de la All England Club în fața Lindei Noskova, scor 2-6, 6-2, 3-6. Nici în proba de dublu nu a avut mai mult succes. A trecut, alături de Alexandra Eala, la masa verde în primul tur și au cedat al doilea meci în fața perechii formată din Ingrid Martins și Quinn Gleason, scor 4-6, 2-6.</p>
<h2><span>Marta Kostyuk, mesaj de susținere pentru jucătoarea lesbiană prigonită de Vladimir Putin din Rusia</span></h2>
<p>În urmă cu două luni,<span> Marta Kostyuk s-a duelat cu Daria Kasatkina</span>, sportivă care a fost nevoită să se mute în Australia după ce a contestat conflictul militar desfășurat de ruși pe teritoriul Ucrainei și a vorbit despre restricțiile impuse de țara sa natală comunității LGBTQ+ din care face parte.</p>
<blockquote><p>„Daria Kasatkina s-a pronunțat în mod clar împotriva războiului și a luat decizia de a renunța la cetățenia sportivă rusă. Acest lucru necesită curaj și îl recunosc. Sper că acesta nu este pasul final, ci face parte dintr-un angajament mai profund.”, a precizat Marta Kostyuk pe X.</p></blockquote>

]]></description>
    </item>
    <item>
      <title>Când ai bani, ai și condiții. A închiriat o vilă cu cramă și sală de fitness: imagini spectaculoase</title>
      <link>https://www.prosport.ro/alte-sporturi/tenis/cand-ai-bani-ai-si-conditii-a-inchiriat-o-vila-cu-crama-si-sala-de-fitness-imagini-spectaculoase-20211016</link>
      <description><![CDATA[<img src="https://www.prosport.ro/wp-content/uploads/2025/07/Cand-ai-bani-ai-si-conditii.-A-inchiriat-o-vila-cu-crama-si-sala-de-fitness-imagini-spectaculoase-e1751739546753.jpg"/><br/><p>Atunci când ai bani, ai și condiții. A închiriat o vilă superbă, cu cramă și sală de fitness, iar imaginile care au ajuns în mediul online sunt de-a dreptul spectaculoase.</p>
<p>Jucătoarea de tenis Donna Vekic a făcut turul casei în care locuiește și le-a arătat fanilor dotările pe care le are în superba vilă.</p>
<h2><span>Donna Vekic și-a prezentat casa fanilor</span></h2>
<p><span>Jucătoarea de tenis Donna Vekic</span> le-a arătat fanilor condițiile în care trăiește la Londra, unde se află pentru Wimbledon. Sportiva a făcut turul casei închiriate în care locuiește în această perioadă. Este vorba despre o vilă impresionantă, cu cramă și sală de fitness. Imaginile cu locuința sportivei au devenit virale în mediul online și le puteți vedea<span> AICI</span>.</p>
<p>În timpul turneului, sportiva și-a închiriat o casă în sud-vestul Londrei și a oferit un tur pentru BBC. Locuința ei este dotată cu facilități de top: sală de fitness de ultimă generație, cramă cu vinuri, cameră de tratament cu masaj, cu vedere către grădină, dormitoare cu aer condiționat, o zonă de relaxare în aer liber și o mașină de spălat cu program de călcare.</p>
<h2><span>Donna Vekic deține o locuință impresionantă</span></h2>
<p>În urmă cu aproximativ șase ani, Donna Vekic și-a cumpărat o casă impresionantă în Monte Carlo, acesta fiind un vis împlinit pentru <span>jucătoarea croată de tenis</span>. Înainte, Monaco era considerată reședința oficială, unde se antrena și se pregătea pentru competițiile importante.</p>
<p>Donna Vekic a atins punctul maxim al carierei pe în iunie 2025, când a ajuns pe locul 22 WTA. La Jocurile Olimpice de la PAris 2024, aceasta a reușit să obțină o medalie de argint la simplu. De-a lungul anilor, sportiva din Croația a cucerit patru titluri WTA, disputând nouă finale.</p>
<p>După o serie de accidentări grave, Donna Vekic a fost la un pas să renunțe la tenis, înainte de Roland Garros 2024. Cu toate acestea, a ales să își continue cariera și experiența pe care a avut-o la Wimbledon 2024 a reconfirmat-o printre jucătoarele de top ale lumii.</p>

]]></description>
    </item>
    <item>
      <title>Moment stânjenitor! Arbitrul a pus-o să-și ridice fusta și să-și arate lenjeria, la Wimbledon, pe controversata jucătoare</title>
      <link>https://www.prosport.ro/alte-sporturi/tenis/moment-stanjenitor-arbitrul-a-pus-o-sa-si-ridice-fusta-si-sa-si-arate-lenjeria-la-wimbledon-pe-controversata-jucatoare-20210969</link>
      <description><![CDATA[<img src="https://www.prosport.ro/wp-content/uploads/2025/07/Moment-stanjenitor-Arbitrul-a-pus-o-sa-si-ridice-fusta-si-sa-si-arate-lenjeria-la-Wimbledon-pe-controversata-jucatoare.jpg"/><br/><p>O jucătoare de tenis a fost pusă să își ridice fusta și să își arate lenjeria, la Wimbledon.</p>
<p>Un moment stânjenitor a avut loc la Wimbledon înaintea meciului de dublu al<span> Jelenei Ostapenko</span>. Sportiva letonă a părut nedumerită în timp ce un arbitru a venit să îi verifice echipamentul. În cadrul turneului de la All England Club, codul vestimentar este „all-white”, iar arbitrul a vrut să se asigure că jucătoarea îndeplinește această condiție.</p>
<h2><span>Jelena Ostapenko, pusă de arbitru să își arate lenjeria pe teren la Wimbledon</span></h2>
<p>Jelena Ostapenko a avut parte de un moment stânjenitor înainte de meciul la dublu feminin alături de partenera sa, Hsieh Su-wei. La scurt timp după ce a intrat pe teren și se pregătea de startul partidei, Ostapenko a fost abordată de arbitrul Jamie Crowson.</p>
<p>Acesta a vrut să se asigure că sportiva îndeplinește regula controversată de la Wimbledon, în care toți sportivii trebuie să fie îmbrăcate în alb. Din 2023, regula nu a mai fost la fel de strictă pentru jucătoare din cauza îngrijorărilor exprimate legat de purtarea culorii albe la lenjerie în timpul menstruației.</p>
<p>Discuția dintre arbitru și Ostapenko a durat câteva zeci de secunde. Sportiva părea confuză de ce se întâmplă și a ridicat mâinile iritată de momentul stânjenitor. Totuși, după ce ținuta i-a fost pusă sub semnul întrebării, a ridicat fusta pentru a arăta șorțul verde care e conform cu noile reguli.</p>
<p>„Imaginați-vă că îi spuneți unei femei ce culoare de lenjerie intimă/pantaloni scurți poate purta pe sub fustă”, „Tuturor ne place albul, dar lenjeria intimă nu e treaba voastră.”, „E ridicol. Terenul verde arată drăguț și e perfect pentru acest turneu!”, „Wimbledon trebuie să se modernizeze în această privință”, sunt câteva din comentariile dure lansate de fanii tenisului feminin la adresa organizatorilor.</p>
<h2><span>Eliminare surpriză de la Wimbledon în fața unei sportive cu doar 3 victorii la Wimbledon</span></h2>
<p>În cadrul partidei de dublu, Jelena Ostapenko a reușit să treacă, alături de Hsieh Su-wei, de Martha Kostyuk și Elena-Gabriela Ruse și și-a asigurat prezența în turul 3. În următorul tur se vor duela cu perechea Ekaterina Alexandrova și Zhang Shuai.</p>
<p>La simplu lucrurile nu au stat la fel de bine pentru favorita numărul 20 de la Wimbledon. Campioana din 2017 de la All England Club a avut parte de o eliminare șoc încă din primul tur. Jelena Ostapenko a cedat în fața Soney Kartal în 3 seturi, scor 7-5, 2-6, 6-2, după aproape două ore de joc. Sportiva din Letonia traversează o perioadă mai slabă deoarece a pierdut, la simplu, ultimele 3 partide inaugurale din ultimele 4 turnee de Grand Slam.</p>

]]></description>
    </item>
    <item>
      <title>Boala care a îngenuncheat-o pe Venus Williams: „Dureri severe”. Multe femei se vor regăsi în povestea ei</title>
      <link>https://www.prosport.ro/alte-sporturi/tenis/boala-care-a-ingenuncheat-o-pe-venus-williams-dureri-severe-multe-femei-se-vor-regasi-in-povestea-ei-20211027</link>
      <description><![CDATA[<img src="https://www.prosport.ro/wp-content/uploads/2025/07/Boala-care-a-ingenuncheat-o-pe-Venus-Williams-1400x812.jpg"/><br/><p>Marea jucătoare americnaă de tenis Venus Williams, a făcut dezvăluiri cutremurătoare, vorbind despre durerile crâncene ale bolii de care suferă.</p>
<p>Venus Williams nu s-a retras oficial din activitate, dar nu a mai jucat din martie 2024, deoarece a avut o afecțiune medicală care i-a provocat dureri atroce, fibromul uterin.</p>
<h2><span>Aproximativ 70 la sută dintre femei se regăsesc în povestea lui Venus Williams</span></h2>
<p>Fibromul uterin este o patologie frecventă în rândul femeilor, aproximativ 70 la sută dintre reprezentantele sexului frumos fiind afectate. De obicei, sunt descoperite întâmplător la un consult ginecologic de rutină, dar în cazul <span>marii jucătoare americane de tenis</span> situația a fost mult mai dură.</p>
<p>Venus Williams a dezvăluit, în cadrul unui interviu oferit reputatei jurnaliste Zinhle Essamuah de la NBC News, că, din cauza durerilor crunte, a stat întinsă pe podea în vestiar înainte de <span>unul dintre cele mai importante meciuri din carieră</span>.</p>
<p>„Simptomele mele erau dureri extreme. O durere atât de mare încât îți vine să vomiți. Nu te poți ridica de la sol… Am lipsit la antrenamente din cauza asta. Aveam parte doar de îmbrățișarea toaletei”, a declarat Williams, potrivit <span>The Sun</span>.</p>
<h2><span>Anul trecut, Venus Williams a suferit o procedură reușită care i-a îndepărtat fibroamele</span></h2>
<p>Primele dureri au apărut înainte de finala de dublu de la Wimbledon din 2016, pe care ea și sora ei, Serena, au câștigat-o cu 6-3, 6-4 în fața perechii Timea Babos, Yaroslava Shvedova (Ungaria, Kazahstan).</p>
<p>La vremea respectivă, ea credea că simptomele se datorau sindromului Sjögren, care provoacă oboseală și umflarea articulațiilor, diagnostic pe care l-a primit în 2011.</p>
<p>„Stăteam întinsă pe podea, în vestiar. Îmi tot spuneam că o să-mi treacă. Și, Slavă Domnului!, că Serena a chemat doctorul. Am putut să mă ridic, să mănânc și să încep să joc, ceea ce a fost ghinion pentru adversarele noastre.</p>
<p>Trăiesc cu o boală autoimună. Așa că m-am gândit că poate era anemie autoimună sau ceva de genul ăsta. Dar, de fapt, era vorba de ceea ce aveam în interior, și anume de fibroame.</p>
<p>Un doctor mi-a spus (n.r. – când avea 37 de ani) că asta face parte din procesul de îmbătrânire. E normal.</p>
<p>N-am fost niciodată atât de tristă în viața mea. Nu am «alergat» niciodată să am copii, dar mi-am dorit întotdeauna să am de ales, iar faptul că mi se ia asta este pur și simplu înfricoșător”, a recunoscut sportiva.</p>
<p>Până la urmă, Venus Williams a luat legătura cu doctorul Tara Shirazian de la Centrul de Sănătate Langone pentru Îngrijirea Fibroamelor din cadrul Universității din New York.</p>
<p>Anul trecut, a suferit o procedură reușită care i-a îndepărtat fibroamele, menținându-i în același timp uterul intact.</p>
<p>Luna iulie este dedicată conștientizării fibroamelor, iar Venus Williams își dorește ca femeile să continue să caute răspunsuri.</p>
<p>„Ți se poate refuza cea mai bună îngrijire medicală, indiferent cine ești. Și trebuie să fii propriul tău avocat. Sperăm că femeile care văd acest interviu își vor spune: «Pot primi ajutor. Nu trebuie să trăiesc așa»”, a mai precizat Venus Williams.</p>

]]></description>
    </item>
  </channel>
</rss>
