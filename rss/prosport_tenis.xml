<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Mesajul misterios al lui Djokovic după ce Alcaraz l-a eliminat la US Open: „Nu știu ce voi face apoi”</title>
      <link>https://www.prosport.ro/alte-sporturi/tenis/mesajul-misterios-al-lui-djokovic-dupa-ce-alcaraz-l-a-eliminat-la-us-open-nu-stiu-ce-voi-face-apoi-20265567</link>
      <description><![CDATA[<img src="https://www.prosport.ro//wp-content/uploads/2025/09/Mesajul-misterios-al-lui-Djokovic-dupa-ce-Alcaraz-l-a-eliminat-la-US-Open-„Nu-stiu-ce-voi-face-apoi.jpg"/><br/><p>Novak Djokovic și-a pus fanii pe gânduri cu declarația misterioasă de la finalul meciului cu Carlos Alcaraz de la US Open.</p>
<p>Unul dintre cei mai titrați tenismeni din istorie pare că se pregătește de retragere, după ce a fost eliminat de Alcaraz din semifinale la US Open. Adversarul cu 16 ani mai tânăr s-a dovedit a fi mult mai puternic decât Djokovic și sârbul nu a putut ține pasul, astfel că a ratat șansa de a disputa a 38-a finală de Grand Slam din carieră.</p>
<h2><span>Mesajul misterios transmis de Djokovic: „Nu știu ce voi face”</span></h2>
<p><span>Novak Djokovic s-a duelat</span> cu Carlos Alcaraz pentru un loc în finala turneului american. A cedat în trei seturi, 6:4, 7:6 (7:4), 6:2. Vârsta își spune cuvântul pe teren și sârbul a început deja să își aleagă cu mare atenție turneele în care joacă, semn că nu se mai simte în formă ca altădată.</p>
<p>Imediat după meci, <span>Djokovic a transmis</span> că încă își dorește să mai evolueze la turneele de Grand Slam. De asemenea, a transmis că nu știe ce se va întâmpla după finalul Australian Open. Se gândește tot mai serios la retragere la 38 de ani, dar nu ar putea fi blamat de nimeni, dat fiind faptul că a avut realizări spectaculoase și a ocupat locul 1 în clasamentul ATP peste 438 de săptămâni.</p>
<blockquote><p>„Încă vreau să joc la Grand Slam-uri. Să vedem ce se va întâmpla în continuare, am mai multe șanse în meciuri de trei seturi câștigătoare decât în cele de cinci. Australian Open este încă departe. Plănuiesc să joc la Atena, asta e sigur, iar după aceea nu știu unde voi juca și ce voi face”, a declarat Novak Djokovic, la conferința de presă.</p></blockquote>
<h2><span>Novak Djokovic recunoaște superioritatea lui Sinner și Alcaraz: „Joacă la un nivel foarte înalt”</span></h2>
<p>Cei mai în formă tenismeni din circuitul masculin l-au eliminat pe Djokovic în trei din ultimele patru semifinale ale turneelor de Grand Slam. Asta l-a făcut pe sârb să recunoască superioritatea adversarilor mult mai tineri. Titlul cu numărul 25 pare să rămână doar un vis pentru cel mai titrat tenismen, acesta recunoscând că îi va fi dificil să mai facă față în meciuri de 5 seturi împotriva lui Jannik Sinner sau Carlos Alcaraz.</p>
<p>„Am pierdut trei din cele patru turnee de Grand Slam în semifinale împotriva acestor jucători, așa că sunt pur și simplu prea buni, joacă la un nivel foarte înalt. (…) Va fi foarte dificil pentru mine în viitor să depășesc obstacolul reprezentat de Sinner, Alcaraz, în meciurile de cinci seturi de la turneele de Grand Slam. Cred că am șanse mai mari în meciurile din trei seturi”, a spus Djokovic, citat de atptour.com.</p>

]]></description>
    </item>
    <item>
      <title>A făcut o avere cu ajutorul lui Ion Țiriac, apoi a falimentat totul. A ajuns la pușcărie, unde cămătarii români au vrut să-i dea o lecție: „Au venit să mă bată”</title>
      <link>https://www.prosport.ro/alte-sporturi/tenis/a-facut-o-avere-cu-ajutorul-lui-ion-tiriac-apoi-a-falimentat-totul-a-ajuns-la-puscarie-unde-camatarii-romani-au-vrut-sa-i-dea-o-lectie-au-venit-sa-ma-bata-20265656</link>
      <description><![CDATA[<img src="https://www.prosport.ro//wp-content/uploads/2025/09/A-facut-o-avere-cu-ajutorul-lui-Ion-Tiriac-apoi-a-falimentat-totul.-A-ajuns-la-puscarie-unde-camatarii-romani-au-vrut-sa-i-dea-o-lectie-„Au-venit-sa-ma-bata.jpg"/><br/><p>Fostul tenismen, care a făcut o avere impresionantă dintr-o carieră influențată de Ion Țiriac, a fost declarat falit în 2017, iar cinci ani mai târziu a fost condamnat la doi ani și jumătate de închisoare.</p>
<p>Boris Becker a vorbit în premieră despre experiența sa din spatele gratiilor. Neamțul a ajuns să aibă datorii la deținuți români și s-a expus unui pericol iminent.</p>
<h2><span>Boris Becker, mărturisiri tulburătoare din închisoare: „Au venit să mă bată”</span></h2>
<p>Este cunoscut faptul că Ion Țiriac i-a gestionat cariera în tenis lui Boris Becker, oferindu-i totodată sprijin financiar și moral. Neamțul, ajuns acum la 57 de ani, a avut încasări de aproximativ 25 de milioane de dolari din cariera sa profesionistă în tenis. Suma include doar premiile în bani obținute din turnee și nu cuprinde sponsorizările, contractele publicitare sau alte surse de venit.</p>
<p>În ciuda acestui fapt, Boris Becker a fost declarat falit în 2017, iar cinci ani mai târziu a fost condamnat la doi ani și jumătate de închisoare. Neamțul a primit pedeapsa pentru că nu ar fi declarat un bun imobil aflat în țara sa de proveniență.</p>
<p>Fostul mare tenismen a fost încarcerat în Marea Britanie, la penitenciarele Wandsworth și Huntercombe, <span>însă a fost eliberat condiționat după ce a executat opt luni de detenție</span>.</p>
<p>Recent, <span>Becker a povestit cum, aflat în închisoare</span>, a început să joace poker cu deținuți români și a ajuns să acumuleze o datorie de 500 de lire sterline. Fostul câștigător a șase titluri de Grand Slam a fost la un pas de a fi vătămat corporal în propria celulă, iar dacă o persoană apropiată nu l-ar fi ajutat să achite datoria, situația ar fi putut degenera grav.</p>
<p>„După un joc de poker cu deținuți români care a durat câteva zile, am ajuns să am o datorie de 500 de lire sterline. Desigur, a fost o prostie și o nebunie din partea mea să joc poker cu astfel de oameni, dar am vrut să spun adevărul în cartea mea, altfel, nu are rost să o scriu.</p>
<p>După tenis, am jucat poker profesionist o perioadă, așa că m-am gândit: ce s-ar putea întâmpla? Doar puțină distracție, nimic serios. Dar am ajuns să joc poker cu adevărați infractori, care veneau la mine în celulă și încercau să mă pălmuiască dacă nu plăteam datoria. Dacă un prieten din afara închisorii nu ar fi rezolvat problema printr-un transfer de bani, aș fi fost un om complet diferit astăzi”, a spus Boris Becker, conform publicației germane <span>Suddeutsche Zeitung</span>.</p>

]]></description>
    </item>
    <item>
      <title>Finala masculină de la US Open, meci pentru locul 1 mondial și 4,2 milioane de euro</title>
      <link>https://www.prosport.ro/alte-sporturi/tenis/finala-masculina-de-la-us-open-meci-pentru-locul-1-mondial-si-42-milioane-de-euro-20265529</link>
      <description><![CDATA[<img src="https://www.prosport.ro//wp-content/uploads/2025/09/Finala-masculina-de-la-US-Open-meci-pentru-locul-1-mondial-si-42-milioane-de-euro-.jpg"/><br/><p>Ultimul Grand Slam al anului se va decide duminică, după ora 21.00. Atunci va începe finala turneului de la New York, care îi aduce față în față pe cei mai buni jucători ai momentului: Jannick Sinner și Carlos Alcaraz. Italianul este numărul 1 mondial, iar spaniolul numărul 2 ATP.</p>
<p>La 22 de ani și 123 de zile, <span>Carlos Alcaraz</span> s-a calificat în a șaptea sa finală de Grand Slam, după ce l-a învins pe Novak Djokovic. Spaniolul a câștigat sec, în trei seturi, scor 6-4, 7-6(4), 6-2, după un meci ce s-a întins pe durata a două ore și 26 de minute de joc.</p>
<h2><span>Finala masculină de la US Open, meci pentru locul 1 mondial și 4,2 milioane de euro</span></h2>
<p>În urmă cu trei ani și pe aceeași scenă, Arena Arthur Ashe din New York, Alcaraz a câștigat <span>US Open</span> și a devenit numărul 1 mondial, după ce l-a învins pe norvegianul Casper Ruud.</p>
<p>Scenariul se poate repeta în finala de duminică, dacă el va trece de Jannik Sinner. În joc va fi și cel mai mare premiu din istoria tenisului, care se ridică la 4.291.770 de euro.</p>
<p>Sinner, finalist al ultimelor cinci turnee majore, și-a câștigat biletul pentru finală după ce l-a învins pe Felix Auger-Aliassime în semifinale, 6-1, 3-6, 6-3 și 6-4.</p>
<p>Alcaraz – Sinner va fi episodul cu numărul 17 la US Open. Scorul este 10-6 pentru Carlitos. Cei doi s-au întâlnit în ultimele două finale consecutive de Grand Slam, Alcaraz a triumfat la Roland Garros, iar Sinner a ieșit victorios la Wimbledon.</p>
<p>Anul acesta s-au duelat și la Roma și la Cincinnati, ambele meciuri fiind câștigate de Alcaraz. La ultimul meci, Sinner a abandonat în primul set, când scorul era 5-0 pentru Alcaraz, italianul acuzând probleme medicale.</p>
<p>Înaintea finale de duminică, Alcaraz are cinci titluri de Grand Slam, iar Sinner patru. Alcaraz nu a câștigat niciodată Australian Open, în vreme ce Sinner nu are în palmares Roland Garros.</p>
<h2><span>Erin Routliffe şi Gabriela Dabrowski – campioane la dublu</span></h2>
<p>Perechea formată din neozeelandeza Erin Routliffe şi canadianca Gabriela Dabrowski a câştigat titlul în proba de dublu feminin.</p>
<p>Erin Routliffe (30 de ani) şi Gabriela Dabrowski (33 de ani) s-au impus, după un meci care a durat o oră şi 30 de minute, în faţa favoritelor 1, Katerina Siniakova (Cehia – 29 de ani) şi Taylor Townsend (SUA – 29 de ani). Victoria a fost obţinută în două seturi, 6-4, 6-4. Cele două învingătoare, Dabrowski şi Routliffe, şi-au luat astfel revanşa după ce au fost învinse de Siniakova şi Townsend în finala de la Wimbledon, din 2024.În 2023, ele au câştigat primul lor titlu împreună la Flushing Meadows.</p>

]]></description>
    </item>
    <item>
      <title>Suma colosală pe care noua Simona Halep ar trebui să o aibă, minimum, în fiecare an pentru a putea spera să îi calce pe urme fostului lider mondial: „E enormă”</title>
      <link>https://www.prosport.ro/alte-sporturi/tenis/suma-colosala-pe-care-noua-simona-halep-ar-trebui-sa-o-aiba-minimum-in-fiecare-an-pentru-a-putea-spera-sa-ii-calce-pe-urme-fostului-lider-mondial-e-enorma-20264625</link>
      <description><![CDATA[<img src="https://www.prosport.ro//wp-content/uploads/2025/09/Suma-colosala-pe-care-noua-Simona-Halep-ar-trebui-sa-o-aiba-minimum-in-fiecare-an-pentru-a-putea-spera-sa-ii-calce-pe-urme-fostului-lider-mondial-„E-enorma-e1757066349844.jpg"/><br/><p>George Cosac, președintele FRT, a vorbit despre suma colosală de care are nevoie orice jucătoare din România, care vrea să îi calce pe urme Simonei Halep, fost lider mondial, cea mai titrată jucătoare din istoria tenisului românesc.</p>
<p>Potrivit șefului FRT, suma este „enormă”, iar afirmația sa a fost făcutî în cadrul conferinței de presă premergătoare turneului <span>Fundației Țiriac</span>, ITF Women’s World Tennis Tour de categorie W75, care va avea loc al București, în perioada 8-16 septembrie, la Centrul Național de Tenis „Simona Halep”.</p>
<p>Câștigătoarea turneului W75 de la București va primi 75 puncte WTA, iar premiile totale sunt de 60.000 de dolari.</p>
<h2><span>Suma colosală pe care noua Simona Halep ar trebui să o aibă pentru a ajunge în topul tenisului mondial</span></h2>
<p>George Cosac s-a declarat încântat de faptul că FRT poate să ajute la organizarea unui număr impresionant de turnee internaționale în România, în creștere față de anii trecuți. De asemenea, a ținut să tragă un semnal de alarmă în privința costurilor pe care noua Simona Halep ar trebui să îl aibă, minum, anual pentru a spera să îi calce pe urme fostului lider mondial.</p>
<p>„Analiza Federației Internaționale spune că un junior care ar trebui să facă trecerea la U16  sau U18 și începe să joace în competiții de seniori are nevoie de un buget cuprins între 80.000 și 150.000 de euro anual. Este o sumă enormă. Ca să ai antrenor, să ai toate condițiile necesare. Dar sigur, nici cu acest buget nu îți garantează nimeni că vei obține performanțe de top, dar îți vei crea un calendar competițional normal, la care să poți participa și să își dai șansa să lupți cu cei mai buni sportivi”, a declarat George Cosac în conferința de presă dinaintea turneului ITF Women’s World Tennis Tour de categorie W75, care se va desfășura la Centrul Național de Tenis „Simona Halep”.</p>
<p>Astfel, turneul susținut de Fundația Țiriac oferă o șansă reală jucătoarelor aflate în ascensiune de a acumula puncte importante în clasamentul mondial.</p>
<p>Pe tabloul principal, pe lângă jucătoare cu experiență, precum Patricia Țig, Ilinca Amariei și Georgia Crăciun, se află și patru sportive care au beneficiat wild-carduri din partea organziatorilor. Cele patru sunt: Mara Gae, Elena Bertea, Eva Ionescu și Oana Federico.</p>
<h2><span>Cosac, despre schimbul în lotul Billie Jean King Cup</span></h2>
<p>Întrebat dacă generația actuală este una bună, din punct de vedere al performanțelor, George Cosac a afirmat, fără ezitare, că „da”. Iar în susținerea răspunsului său a fost faptul că FRT a venit în sprijinul acestor jucătoare, prin organizarea de turnee prin țară, dar și sportivele au avut un bun exemplu din partea generației Simonei Halep, sportive care au reușit în urmă cu câțiva ani să aducă <span>România la un pas de turneul final al competiției pe echipe</span>, Billie Jean King Cup (la acea vreme Fed Cup).</p>
<p>„Consider că generația de astăzi este o generație foarte bună. Iar faptul că au avut exemple și modele precum Simona Halep, Sorana Cîrstea, Irina Begu, Monica Niculescu, a însemnat foarte mult. Legat de aceste exemple, a fost faptul că noi, ca federație, am reușit să facem un calendar competițional astfel încât ele să poată juca mai mult, să facă performanță.</p>
<p>Dar cred că astăzi a venit timpul acestor jucătoare să spargă gheața și distanța între cele care se află în prima sută, în clasamente, și ele să fie cât mai mică astfel încât schimbul în lotul Billie Jean King Cup să se poată face din mers”, a mai spus George Cosac.</p>

]]></description>
    </item>
    <item>
      <title>Simona Halep a postat o imagine de la masaj: „Orice zi e bună pentru asta”</title>
      <link>https://www.prosport.ro/diverse/simona-halep-a-postat-o-imagine-de-la-masaj-orice-zi-e-buna-pentru-asta-20265055</link>
      <description><![CDATA[<img src="https://www.prosport.ro//wp-content/uploads/2025/09/Simona-Halep-a-postat-o-imagine-de-la-masaj-„Orice-zi-e-buna-pentru-asta.jpg"/><br/><p>Simona Halep se bucură de „pensionare” după retragerea din sportul profesionist și a profitat de timpul liber să meargă la masaj.</p>
<p>Fostul lider mondial WTA nu a ratat ocazia să le arate fanilor săi cum se relaxează într-o zi din timpul săptămânii și le-a recomandat să îi urmeze obiceiul indiferent de zi fiindcă masajul e binevenit oricând.</p>
<h2><span>Simona Halep, mesaj pentru fanii săi de pe masa de masaj: „Orice zi e bună pentru asta”</span></h2>
<p>Milionara din tenis are acum la dispoziție suficient timp să își facă plăcerile. Stă departe de teren și se bucură de fiecare zi, ceea ce nu reușea să facă când era în circuitul profesionist. Astăzi, Simona Halep a fost la masaj și a făcut o fotografie din camera în care s-a relaxat pe masa de masaj într-unul din cele mai de lux saloane din București. Ea a transmis și un mesaj special: „Orice zi e bună pentru relaxare”.</p>
<p><span>Fosta sportivă s-a relaxat</span> la un spa de lux din centrul Capitalei, care se laudă că oferă servicii de înaltă calitate. Printre cele mai apreciate tipuri de masaje se numără masajul reginei, masaj thailandez sau balinez.</p>
<h2><span>Hobby nou cu care își umple timpul fostul lider WTA</span></h2>
<p>Simona Halep s-a apucat de golf acum ceva vreme, dar a dat sportul bogațiilor pe un<span> alt sport aflat în vogă</span>. Românca joacă padel ori de câte ori are ocazia.  A dat terenul de tenis pe un sport făcut în sală, dar în care folosește o paletă asemănătoare cu cea de tenis.</p>
<p>„De la Grand Slam… la Grand Smash. Tenisul e în ADN-ul Simonei, dar azi a schimbat terenul și s-a distrat la padel, alături de noi. Lovituri, zâmbete și un vibe de campioni”, au scris deținătorii unor terenuri de padel din Constanța, pe <span>Instagram.</span></p>
<p>Cariera impresionantă în circuitul profesionist de tenis a fost umbrită de un scandal de dopaj care a scos-o din circuit o lungă perioadă de timp. Simona Halep nu a mai reușit să revină la nivelul care a consacrat-o și a decis să „pună racheta în cui” la doar 33 de ani.</p>
<p>A strâns nu mai puțin de 24 de trofee printre care se numără și două titluri de Grand Slam la Wimbledon și Roland-Garros. A ocupat locul 1 mondial WTA timp de 64 de săptămâni. Retragerea oficială a avut loc pe  februarie 2025 în cadrul turneului Transylvania Open.</p>
<blockquote><p>„Îmi lipsește tenisul, dar mi-e bine și fără el, așa cum am spus. Nu simt că m-am lăsat de foarte mult timp ca joc, ca feeling, dar fizic se simte, adică picioarele, deplasarea nu mai sunt acolo unde trebuie să fie.”,  a declarat Halep pentru <span>GSP.</span></p></blockquote>

]]></description>
    </item>
  </channel>
</rss>
