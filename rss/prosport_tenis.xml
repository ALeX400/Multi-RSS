<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Apare biografia Simonei Halep. Imaginile cu ea vor crea vâlvă: „Nevăzute!”</title>
      <link>https://www.prosport.ro/alte-sporturi/tenis/simona-halep/apare-biografia-simonei-halep-imaginile-cu-ea-vor-crea-valva-nevazute-20219217</link>
      <description><![CDATA[<img src="https://www.prosport.ro/wp-content/uploads/2025/07/Apare-biografia-Simonei-Halep.-Imaginile-cu-ea-vor-crea-valva.-„Nevazute-1-1400x768.jpg"/><br/><p>Simona Halep și-a încheiat cariera în această primăvară, la doar 33 de ani, chinuită de accidentări, iar acum, la doar câteva luni distanță, își lansează cartea biografică.</p>
<p>Volumul, denumit „Din România, Simona Halep”, înțesat cu imagini „văzute și nevăzute” care vor produce vâlvă, va avea un preț de 249 de lei, în timp ce ediția limitată va costa mult mai mult.</p>
<h2><span>Biografia Simonei Halep. Imaginile cu fosta mare sportivă vor face vâlvă</span></h2>
<p>Simona Halep a spus stop tenisului la începutul lui 2025, la doar 33 de ani. Acum, la doar câteva luni distanță, își propune cartea biografică, denumită „Din România, Simona Halep”, înțesată cu imagini „văzute și nevăzute” care vor produce cumva vâlvă.</p>
<p>Volumul, publicat în două ediții, va avea un preț de 249 de lei, pentru ediția clasică, urmând ca ediția limitată să cpste 449 de lei. Cartea poate fi precomandată de pe site-ul treizecizero.ro.</p>
<p>Fostul lider mondial a atins apogeul în perioada 2018 – 2019, când a triumfat la Roland Garros și Wimbledon și, pe deasupra, timp de 64 de săptămâni, a staționat pe primul loc WTA.</p>
<p>„Și-a încheiat cariera în acest an, dar ne-a lăsat cu amintiri și inspirație cât pentru o viață. Acum este timpul să o sărbătorim noi pe ea. 30-0 introduce ‘Din România, Simona Halep’, o biografie vizuală de excepție a carierei celei mai importante jucătoare de tenis din istoria României și una dintre cele mai mari legende ale sportului românesc.</p>
<p>Denumită după faimoasa introducere care a însoțit-o pe toate arenele lumii, ‘Din România, Simona Halep’ este, în același timp, mai multe lucruri. Este o colecție a celor mai bune imagini, văzute și nevăzute, din cariera Simonei. Este o frază care rezumă cine e și ce reprezintă, de fapt, Simona. Este o poveste de neratat, de pus la suflet și la colecție. Și este un obiect al afecțiunii românilor pentru Simona Halep</p>
<p>Tipărită în format coffee-table book, ediția clasică are peste 300 de pagini și peste 400 de imagini, incluzând și un photoshooting cu Simona Halep, realizat special pentru acest album de către Alex Gălmeanu, unul dintre cei mai importanți fotografi români.</p>
<p>Cuprinde și contribuții editoriale exclusive care însoțesc povestea spusă de imagini, astfel încât fanii Simonei să retrăiască și să se bucure din plin de momentele splendide ale unei cariere de poveste”, este anunțul postat de <span>treizecizero.ro</span>.</p>
<p> </p>

]]></description>
    </item>
    <item>
      <title>Arbitrul a oprit meciul Jannik Sinner – Carlos Alcaraz. A urmat un anunț neverosimil: „Vă rog să nu mai faceți asta”</title>
      <link>https://www.prosport.ro/alte-sporturi/tenis/arbitrul-a-oprit-meciul-jannik-sinner-carlos-alcaraz-a-urmat-un-anunt-neverosimil-va-rog-sa-nu-mai-faceti-asta-20218911</link>
      <description><![CDATA[<img src="https://www.prosport.ro/wp-content/uploads/2025/07/Arbitrul-a-oprit-meciul-Jannik-Sinner-–-Carlos-Alcaraz.-A-urmat-un-anunt-neverosimil.-„Va-rog-sa-nu-mai-faceti-asta-1400x707.jpg"/><br/><p>Finala de la Wimbledon dintre Carlos Alcaraz și Jannik Sinner a fost întreruptă, arbitrul fiind obligat să recurgă la un anunț mai puțin obișnuit în momentul în care italianul se pregătea să servească.</p>
<p>Un spectator de pe terenul central a fost taxat de Alison Hughes după ce a scos un dop de șampanie în timpul ultimului act al turneului de Grand Slam.</p>
<h2><span>Finala Jannik Sinner – Carlos Alcaraz a fost oprită și arbitrul a luat atitudine</span></h2>
<p>Finala de la Wimbledon dintre Carlos Alcaraz și Jannik Sinner a fost întreruptă, arbitrul văzându-se obligat să facă anunț mai puțin obișnuit, în momentul în care jucătorul peninsular se pregătea să servească.</p>
<p>Un spectator de pe terenul central a fost taxat de Alison Hughes după ce a desfăcut o șampanie <span>în timpul ultimului act al turneului britanic</span> de Mare Șlem, scrie <span>thesun.co.uk</span>.</p>
<p>Duelul a fost serios perturbat, după ce dopul a ajuns chiar și pe teren, provocând huiduieli serioase din partea publicului.</p>
<p>În timp ce Jannik Sinner s-a oprit să ridice dopul și să-l dea unui copil de mingi, Hughes a lansat un avertisment serios: „Vă rugăm să nu mai scoateți dopurile de șampanie în timp ce jucătorii sunt pe cale să servească”</p>
<p>De partea cealaltă, Carlos Alcaraz a dat din brațe frustrat spre celălalt capăt al terenului.</p>
<p>Sinner, în vârstă de 23 de ani, servea la scorul de 4-6, 2-1 AD. Când în sfârșit i s-a permis să joace punctul, numărul 1 mondial a irosit reverul încrucișat, iar egalitatea a revenit în setul 2.</p>
<h2><span>Fanii au reacționat furibund pe rețelele sociale</span></h2>
<p>Fanii care urmăreau acasă și-au exprimat opinia despre evenimentul tipic de la Wimbledon. Unul dintre ei a comentat pe X: „Cel mai mare anunț Wimbledon din toate timpurile”, iar un al doilea a scris cu obraznicie: „Va trebui să interzică șampania!”</p>
<p>Un al treilea a criticat vehement: „Idioți care probabil nu sunt interesați de tenis, dar trebuie văzuți acolo”. Iar un altul a glumit: „Wimbledon nu este un loc real”.</p>
<p>Carlos Alcaraz (22 de ani, 2 ATP) <span>a cedat finala din acest an de la Wimbledon</span>, scor 6-4, 4-6, 4-6, 4-6, în fața italianului Jannik Sinner (23 de ani, 1 ATP). Italianul a câștigat la Australian Open în 2024 și în 2025 și la US Open în 2024. Îi lipsește acum doar trofeul la Roland Garros, unde a fost finalist în acest an.</p>
<p>La Paris, în iunie, Carlos Alcaraz a fost cel care l-a învins pe Jannik Sinner, într-un meci de vis, întins pe durata a cinci ore și jumătate, cel mai lung din istoria competiției, încheiat 6-4, 7-6 (7-4), 4-6, 6-7 (3-7), 6-7 (2-10).</p>

]]></description>
    </item>
    <item>
      <title>Cum arată labirintul secret de tuneluri de la Wimbledon, prin care circulă doar celebritățile</title>
      <link>https://www.prosport.ro/alte-sporturi/tenis/cum-arata-labirintul-secret-de-tuneluri-de-la-wimbledon-prin-care-circula-doar-celebritatile-20219115</link>
      <description><![CDATA[<img src="https://www.prosport.ro/wp-content/uploads/2025/07/Cum-arata-labirintul-secret-de-tuneluri-de-la-Wimbledon-prin-care-circula-doar-celebritatile.jpg"/><br/><p>Nu multă lume știe de labirintul secret de tuneluri subterane de la Wimbledon, prin care circulă sportivii, antrenorii, celebritățile și personalul vastului complex britanic.</p>
<p>Totul pentru a facilita deplasarea cât mai bună către și de la terenul numărul 1, la vestiare, alte locații de interes și până la sala de testare antidoping.</p>
<p>La ediția din acest an, Jannik Sinner (1 ATP) a devenit în premier campion la Wimbledon, după ce l-a învins în patru seturi pe Carlos Alcaraz (2 ATP), scor 4-6, 6-4, 6-4, 6-4, în finala de la Wimbledon. Ibericul are deja în palmares două titluri la All England Club.</p>
<h2><span>Traseele secrete de sub terenurile de la Wimbledon</span></h2>
<p>Puțină lume știe despre vastul labirint de tuneluri subterane de la Wimbledon, prin care circulă sportivii, antrenorii lor, vedetele și personalul complexului, scrie <span>thesun.co.uk</span>. Totul a fost deschis în anul 1997, când oficialii de la Wimbledon au deschis o rețea de tuneluri sub terenuri, facilitând astfel accesul de la punctul A la punctul B.</p>
<p>Și asta pentru că, All England Club primește în mod obișnuit peste <span>40.000 de fani pe zi în timpul turneului de Mare Șlem</span>, ceea ce produce o foarte mare aglomerație. Astfel, acestea simplifică foarte multe deplasarea către și de la terenul numărul 1, către vestiare sau alte locații de interes și până la sala de testare antidoping.</p>
<p>Totodată, tunelurile subterane duc la terenurile de antrenament, în mare parte închise publicului. Pasajele duc, de asemenea, atât la restaurantele pentru personal, cât și la cele pentru presă, primul sub terenul numărul 1, iar cel de-al doilea situat sub terenul 14.</p>
<p><img alt="" class="size-full wp-image-20219124" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/profimedia-1021627505.jpg" srcset="https://www.prosport.ro/wp-content/uploads/2025/07/profimedia-1021627505.jpg 1400w, https://www.prosport.ro/wp-content/uploads/2025/07/profimedia-1021627505-768x512.jpg 768w" width="1400"/></p>
<h2><span>Celebrul buncăr unde sunt ținute mingiile</span></h2>
<p>Rețeaua de tuneluri include și vestitul buncăr incredibil unde sunt depozitate mingiile. Wimbledon folosește aproximativ 53.000 de mingi în timpul turneului în fiecare an. Înainte de a fi utilizate, acestea sunt depozitate în subteran, la fix 20 de grade. Această planificare meticuloasă menține mingiile consistente pe măsură ce jucătorii avansează în turneu.</p>
<p>După utilizare, mingiile sunt vândute la All England Club, <span>permițând fanilor să pună mâna pe accesoriile vedetelor</span>. Banii strânși merg către fundația caritabilă a clubului Wimbledon.</p>
<p>O altă caracteristică a clubului All England este dorința sa de a inova, păstrând în același timp și tradițiile sale. Wimbledon a achiziționat clubul de golf situat alături de terenuri și speră să se extindă astfel în următorii ani. Planurile ambițioase includ un nou teren de spectacole cu 8.000 de locuri, ce ar crește capacitatea zilnică la peste 50.000 de oameni.</p>
<p>Conducerea clubului Wimbledon a obținut permisiunea de construire pentru proiectul îndrăzneț, chiar dacă în momentul de față acesta este supus unei anchete judiciare în curs de desfășurare.</p>

]]></description>
    </item>
    <item>
      <title>Trei românce în turul 2 al calificărilor la UniCredit Iași Open. Miriam Bulgaru, Irina Begu și Ana Bogdan debutează luni pe tabloul principal</title>
      <link>https://www.prosport.ro/alte-sporturi/tenis/trei-romance-in-turul-2-al-calificarilor-la-unicredit-iasi-open-miriam-bulgaru-irina-begu-si-ana-bogdan-debuteaza-luni-pe-tabloul-principal-20218945</link>
      <description><![CDATA[<img src="https://www.prosport.ro/wp-content/uploads/2025/07/Trei-romance-in-turul-2-al-calificarilor-la-UniCredit-Iasi-Open.-Miriam-Bulgaru-Irina-Begu-si-Ana-Bogdan-debuteaza-luni-pe-tabloul-principal.jpeg"/><br/><p>Surpriză uriașă în calificări la UniCredit Iași Open WTA 250! Giulia Safina Popa, 15 ani, numărul 1218 WTA, a învins-o în primul tur al calificărilor la turneul WTA 250 UniCredit Iași Open pe jucătoarea iberică Andrea Lazaro Garcia, principala favorită a tabloulului de calificări, scor 7-6 (10), 6-4.</p>
<h2><span>Giulia Safina Popa, Georgia Crăciun și Ilinca Amariei, în turul 2 al calificărilor la UniCredit Iași Open</span></h2>
<p>Lazaro Garcia, 30 de ani, ocupă locul 186 în circuitul WTA și a câștigat în carieră 10 titluri de simplu și 8 de dublu în circuitul ITF.</p>
<p>O frumoasă surpriză a furnizat și Georgia Crăciun. Sportiva noastră în vârstă de 25 de ani, situată pe locul 344 în ierarhia mondială, a învins-o în primul tur al calificărilor pe favorita 4, Julie Belgraver (Franța, numărul 231 mondial), scor 2-6, 7-5, 6-1.</p>
<p>În turul 2 al calificărilor a ajuns și ieșeanca Ilinca Amariei (22 de ani, 351 WTA), după 6-4, 6-1 cu jucătoarea braziliană Carolina Alves (29 de ani, locul 239 WTA), favorită 5.</p>
<p>În turul decisiv al calificărilor, Ilinca Amariei va juca cu iberica Herrero Linana, Georgia Crăciun o va întâlni pe Margaux Rouvroy (Franța), iar Giulia Safina Popa va juca cu italianca Silvia Ambrosio.</p>
<ul>
<li>Duel-șoc în primul tur la UniCredit Iași Open WTA 250, între Sorana Cîrstea și Mihaela Buzărnescu</li>
</ul>
<h2><span>Miriam Bulgaru, Irina Begu și Ana Bogdan debutează luni pe tabloul principal</span></h2>
<p>Luni debutează și meciurile de pe tabloul principal de la Unicredit Iași Open. Miriam Bulgaru va juca cu elvețianca Jil Teichmann (favorită 6), nu înainte de ora 15.30, după această partidă Irina Begu, favorită 7, o va întâlni pe nipona Nao Hibino, iar nu înainte de 18.30 este programată întâlnirea dintre Ana Bogdan și Varvara Gracheva, din Franța, favorită 5.</p>
<p>Ana Bogdan a câștigat de două ori turneul de la Iași, de categorie WTA 125, în anii 2022 și 2023, a doua oară după o finală cu Irina Begu.</p>
<h3><span>Rezultatele din primul tur al calificărilor la UniCredit Iași Open</span></h3>
<p>Selena Janicijevic (Franța, 3) – Lian Tran (Olanda) 6-0, 7-5</p>
<p>Ilinca Amariei (România, WC) – Carolina Alves (Brazilia, 5) 6-4, 6-1</p>
<p>Margaux Rouvroy (Franța, 11) – Lavinia Tănăsie (România, WC) 1-6, 6-3, 6-2</p>
<p>Giulia Safina Popa (România) – Andrea Lazaro Garcia (Spania, 1) 7-6 (10), 6-4</p>
<p>Alicia Herrero Linana (Spania) – Lia Karatancheva (Bulgaria, 7) 4-6, 6-1, 6-2</p>
<p>Georgia Crăciun (România) – Julie Belgraver (Franța, 4) 2-6, 7-5, 6-1</p>
<p>Silvia Ambrosio (Italia, 9) – Jessica Failla (SUA) 6-1, 6-2</p>
<p>Daria Lodikova – Priska Nugroho (Indonezia, 10) 7-6 (3), 7-5</p>
<p>Anna Siskova (Cehia) – Arina Rodionova (Australia, 2) 6-3, 4-6, 7-5</p>
<p>Irene Burillo (Spania, 6) – Tatiana Pieri (Italia) 4-6, 6-1, 6-0</p>
<p>Aliona Bolsova (Spania, 8) – Anastasia Necula (România, WC) 6-1, 6-0</p>
<p>Mia Ristic (Serbia, 12) – Tina Smith (Australia) 7-5, 7-5</p>

]]></description>
    </item>
    <item>
      <title>Danezul Elmer Moller, noul campion al turneului Concord Iași Open, după o finală de vis cu francezul Titouan Droguet</title>
      <link>https://www.prosport.ro/alte-sporturi/tenis/danezul-elmer-moller-noul-campion-al-turneului-concord-iasi-open-dupa-o-finala-de-vis-cu-francezul-titouan-droguet-20218893</link>
      <description><![CDATA[<img src="https://www.prosport.ro/wp-content/uploads/2025/07/Danezul-Elmer-Moller-noul-campion-al-turneului-Concord-Iasi-Open-dupa-o-finala-de-vis-cu-francezul-Titouan-Droguet-1.jpeg"/><br/><p>Jucătorul danez Elmer Moller, locul 117 ATP, este noul campion al turneului ATP Challenger 100 Concord Iași Open.</p>
<p>Sportivul danez în vârstă de 22 de ani, al patrulea favorit al competiției, l-a învins în finala disputată duminică seară, la Baza Sportivă Ciric, pe francezul Titouan Droguet (24 de ani, numărul 194 mondial), scor 3-6, 6-1, 7-6 (2), la capătul unui meci superb ce s-a întins pe durata a două ore și jumătate.</p>
<h2><span>Danezul Elmer Moller, campion la turneului Concord Iași Open</span></h2>
<p>Francezul a câștigat primul set cu 6-3, însă actul secund a fost dominat clar de Moller, care s-a impus cu 6-1, astfel că s-a ajuns în decisiv. În setul 3, unul extrem de echilibrat, în care ambii jucători au oferit un tenis de clasă, Moller a anulat nu mai puțin de cinci mingi de meci ale adversarului, după care a fructificat la rândul său prima oportunitate de a închide meciul, în tie-break.</p>
<p>Pentru triumful de la Iași, Moller va primi 100 de puncte ATP și un cec în valoare de 20.630 de euro, în timp ce finalistul Titouan Droguet rămâne cu 50 de puncte ATP și 12.110 euro.</p>
<p>Moller a reușit să se califice în ultimul act al competiției după ce a trecut, în „careul de ași”, de celebrul Stan Wawrinka, acum în vârstă de 40 de ani. Fostul număr 3 mondial și-a arătat limitele, fiind la final de carieră, și a rezistat numai două seturi pe teren, rezultat 6-2, 7-6 (4).</p>
<p>A doua semifinală a adus față în față doi capi de serie și două generații, elvețianul Stan Wawrinka (Nr. 6, 40 de ani) și danezul Elmer Moller (Nr. 4, 22 de ani, locul 117 ATP). Un jucător uriaș aflat la final de carieră, triplu campion de Grand Slam și fost număr 3 mondial, față în față cu un tânăr promițător, de doar 22 de ani, ce aspiră la Top 100.</p>
<h3><span>Rezultatele finalelor ediției 2025 a turneului Concord Iași Open</span></h3>
<p>Finala simplu</p>
<p>[4] Elmer Moller (Danemarca) – Titouan Droguet (Franța) 3-6, 6-1, 7-6 (2)</p>
<p>Finala dublu</p>
<p>Szymon Kielan (Polonia) / Filip Pieczonka (Polonia) – [1] Cleeve Harper (Canada) / Ryan Seggerman (USA) 7-5, 6-3</p>

]]></description>
    </item>
  </channel>
</rss>
