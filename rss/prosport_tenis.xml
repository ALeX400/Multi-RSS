<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jaqueline Cristian, „rachetă” la Tokyo! Românca urcă pe cel mai bun loc al carierei grație victoriei din primul tur</title>
      <link>https://www.prosport.ro/alte-sporturi/tenis/jaqueline-cristian-racheta-la-tokyo-romanca-urca-pe-cel-mai-bun-loc-al-carierei-gratie-victoriei-din-primul-tur-20304038</link>
      <description><![CDATA[<img src="https://www.prosport.ro//wp-content/uploads/2025/10/Jaqueline-Cristian-racheta-la-Tokyo-e1761039270617.jpg"/><br/><p>Jaqueline Cristian (România, 42 WTA) a început en-fanfare turneul WTA 500 de la Tokyo (Japonia), dispunând în minimum de seturi de Alina Charaeva (Rusia, 150 WTA), scor 6-2, 6-3.</p>
<p>Jaqueline Cristian a pornit ca din tun la Tokyo, turneu dotat cu premii în valoare totală de 1,06 milioane de dolari, iar victoria de marți dimineață contra Alinei Charaeva o propulsează pe cea mai înaltă treaptă a carierei. Românca a urcat pe poziția 39 în clasamentul live al Asociației Tenisului Feminin (WTA), încasând și un cec în valoare de 15.700 de dolari.</p>
<p>Cristian impresionează din nou, după ce săptămâna trecută a acces în semifinalele turneului WTA 250 de la Osaka, pierzând însă contra Terezei Valentova (Cehia, 57 WTA), cu scorul de 7-6(3), 4-6, 3-6.</p>
<h2><span>Jaqueline Cristian, „rachetă” la Tokyo! Românca urcă pe cel mai bun loc al carierei grație victoriei din primul tur</span></h2>
<p>Jaqueline Cristian <span>reușește un final de sezon spectaculos</span> în circuitul de tenis profesionist, iar grație calificării în optimile de finală ale turneului de la Tokyo atinge un nou maxim în carieră. Cristian obținuse recent locul 41 WTA pe 15 septembrie 2025, iar românca își doboară acum propriul record și urcă trei poziții în clasamentul live, până pe 38 WTA.</p>
<p>Meciul contra Alinei Charaeva a fost fără istoric, sportiva noastră având nevoie de o oră și 35 de minute pentru a se impune. Jaqueline Cristian a câștigat de patru ori pe serviciul advers, în timp ce rusoaica a realizat un singur break, scor 6-2, 6-3. Pentru un loc în sferturile turneului de la Tokyo, Jaqueline se va duela cu o adversară de top, Ekaterina Alexandrova (10 WTA). Jucătoarea din Rusia are statut de cap de serie numărul 3 în capitala Japoniei.</p>
<p>Jaqueline Cristian este singura reprezentantă a României care participă la Tokyo, după ce Sorana Cîrstea <span>le-a spus </span><span data-huuid="2725491412084488782"><span>„pas” organizatorilor</span>. Cristian și Cîrstea se puteau confrunta într-o finală de vis săptămâna trecută, la Osaka, dar ambele au ratat calificarea în ultimul act al competiției. </span></p>

]]></description>
    </item>
    <item>
      <title>O vedetă din WTA a „sărit fileul!” După divorțul de soțul tenismen a fost surprinsă în loja unui adversar al acestuia, iar acum șochează din nou. FOTO</title>
      <link>https://www.prosport.ro/alte-sporturi/tenis/o-vedeta-din-wta-a-sarit-fileul-dupa-divortul-de-sotul-tenismen-a-fost-surprinsa-in-loja-unui-adversar-al-acestuia-iar-acum-socheaza-din-nou-foto-20304075</link>
      <description><![CDATA[<img src="https://www.prosport.ro//wp-content/uploads/2025/10/O-vedeta-din-wta-surprins-in-loja-adversarului-fostului-sot.jpg"/><br/><p>Anastasia Potapova (Rusia, 24 de ani) își reface viața alături de un alt jucător de tenis din circuitul ATP, după ce a divorțat anul trecut de Alexander Shevchenko (Kazahstan, 24 de ani).</p>
<p>Căsnicia dintre Anastasia Potapova și Alexander Shevchenko (locul 99 ATP) <span>a durat mai puțin de doi ani</span>, iar rusoaica nu a suferit prea mult. După ce în primăvara acestui an, la Indian Wells, a fost zărită în loja unui alt jucător de tenis, Tallon Griekspoor (29 de ani, locul 28 ATP), Anastasia îi lasă din nou pe toți cu gura căscată.</p>
<p>Dacă mulți au crezut că noua relație a Potapovei va fi una trecătoare, rusoaica șochează din nou! Se pare că ea și Griekspoor chiar au gânduri serioase.</p>
<h2><span>O vedetă din WTA a „sărit fileul!” După divorțul de soțul tenismen a fost surprinsă în loja unui adversar al acestuia, iar acum șochează din nou. FOTO</span></h2>
<p>Anastasia Potapova nu s-a lăsat afectată de divorțul de Alexander Shevchenko (locul 99 ATP) și a decis să înceapă o nouă poveste de dragoste cu un adversar al acestuia. Anastasia a fost surprinsă din nou, luni, în loja lui Tallon Griekspoor, susținându-l pe olandez la turneul de la Viena, în meciul contra rusului Karen Kachanov (13 ATP).</p>
<div class="embeded-wrapper">
<blockquote class="twitter-tweet" data-dnt="true" data-width="500">
<p dir="ltr" lang="en">Griekspoor 6-3 on 2024 runner up Khachanov.</p>
<p>Won 4 return points all set – all in the same game.</p>
<p>Girlfriend Potapova is happy. pic.twitter.com/hH4BrqfycC</p>
<p>— José Morgado (@josemorgado) October 20, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p></div>
<p>Anastasia a urmărit partida din loja olandezului, alături de o prietenă, atrăgând astfel toate privirile: <span data-huuid="2725491412084488782">„</span>Anastasia Potapova, iubita lui Tallon Griekspoor, pare bucuroasă”, a remarcat jurnalistul Jose Morgado.</p>
<p><img alt="" class="size-full wp-image-20304095 alignnone" decoding="async" fetchpriority="high" height="1100" sizes="(max-width: 1110px) 100vw, 1110px" src="https://www.prosport.ro//wp-content/uploads/2025/10/potapova-4.jpeg" srcset="https://www.prosport.ro/wp-content/uploads/2025/10/potapova-4.jpeg 1110w, https://www.prosport.ro/wp-content/uploads/2025/10/potapova-4-150x150.jpeg 150w, https://www.prosport.ro/wp-content/uploads/2025/10/potapova-4-768x761.jpeg 768w" width="1110"/></p>
<p>Potapova, aflată în acest moment pe locul 52 WTA, nu a comentat încă public relația cu Griekspoor, dar cert este că îi poartă noroc olandezului. Tallon a reușit surpriza în meciul contra conaționalului Potapovei, scor 6-3, 5-7, 6-4 în primul tur.</p>
<h2><span>Ce spunea Anastasia Potapova despre relația cu fostul soț Alexander Shevchenko</span></h2>
<p>Anastasia Potapova a fost căsătorită pentru o perioadă scurtă cu Alexander Shevchenko, cei doi <span>unindu-și destinele în anul 2023. </span>Potapova spunea la acea vreme că Shevchenko o susținea în cariera de tenismenă:</p>
<p>„Este foarte util să ai pe cineva care te poate sprijini, nu doar în echipa ta, ci pe cineva de care te simți apropiat. Este o persoană care nu numai că știe tenis, ci și care vrea ce este mai bun pentru tine. Chiar dacă joc prost, el mă va sprijini, așa că este foarte frumos să am pe cineva care să mă înțeleagă la turnee.</p>
<p>Evident, nu știam cum va funcționa, pentru că programul unui jucător de tenis nu este niciodată ușor. Dar cumva am reușit să ne descurcăm și, de fapt, am petrecut fiecare săptămână împreună, ne vedem des, ceea ce este un lucru foarte bun”, declara Potapova despre fostul ei soț.</p>

]]></description>
    </item>
    <item>
      <title>Anunț șoc pentru tenisul românesc! Rețea de trucare de meciuri, cu ramificații în țara noastră, deconspirată de autorități: „14 persoane au fost arestate”</title>
      <link>https://www.prosport.ro/alte-sporturi/tenis/anunt-soc-pentru-tenisul-romanesc-retea-de-trucare-de-meciuri-cu-ramificatii-in-tara-noastra-deconspirata-de-autoritati-14-persoane-au-fost-arestate-20304123</link>
      <description><![CDATA[<img src="https://www.prosport.ro//wp-content/uploads/2025/10/Retea-de-trucare-de-meciuri-in-Romania-e1761046703193.jpg"/><br/><p>O rețea de trucare de meciuri de tenis, cu ramificații în România și alte trei țări, a fost deconspirată de procurorii francezi. Numărul celor arestați se ridică la 14.</p>
<p><span>Caracatița pariurilor</span> și-a întins tentaculele și peste tenisul românesc, conform informațiilor publicate de AFP! O anchetă de amploare a dus la arestări simultane în Franța, România, Spania și Bulgaria, după ce persoanele vizate ar fi obținut câștiguri de 800.000 de euro din pariuri suspecte.</p>
<p>Procurorii au declanșat investigațiile la sfârșitul lui 2023, în urma unor suspiciuni legate de pariurile plasate pe un meci disputat în circuitul ITF, la turneul de la Rodez, din Franța.</p>
<h2><span>Anunț șoc pentru tenisul românesc! Rețea de trucare de meciuri, cu ramificații în țara noastră, deconspirată de autorități: „14 persoane au fost arestate”</span></h2>
<p>Parchetul din Marsilia a declarat că gruparea ar fi plătit mai mulți jucători de tenis, în general clasați în afara Top 100 ATP, să piardă intenționat seturi sau chiar meciuri întregi. Profiturile obținute au fost uriașe, ajungând la 800.000 de euro: <span data-huuid="2725491412084488782">„</span>Utilizarea conturilor de criptomonede fusese evidenţiată, ceea ce a dus la identificarea unei reţele de corupţi care operau în principal din Bulgaria, cu ajutorul a numeroşi intermediari, atât în Franţa, cât şi în străinătate”, a precizat Parchetul în comunicatul său.</p>
<p>Rețeaua acționa coordonat și truca meciuri desfășurate în turnee de nivel inferior, astfel încât <span>blaturile să nu poată fi detectate </span>de organismele de integritate. Procurorii menționează un număr de 40 de turnee din perioada 2018 – 2024 în 12 țări, printre care Franța, Germania, Italia, Statele Unite, Mexic, Egipt și Tunisia.</p>
<p>Astfel, 14 persoane au fost arestate simultan în Franța, România, Spania și Bulgaria. Cinci tineri francezi, cu vârste între 23 și 29 de ani, au fost puși sub acuzare pentru fraudă organizată, corupție sportivă și participare la o conspirație criminală și se află sub control judiciar. Ancheta continuă, astfel că suma obținută ilegal din pariuri ar putea fi mai mare decât cea descoperită până acum.</p>

]]></description>
    </item>
    <item>
      <title>Situație neverosimilă în cursa pentru Turneul Campioanelor: ce decizie a luat jucătoarea aflată pe ultimul loc calificabil! 7 sportive și-au asigurat prezența la Riad</title>
      <link>https://www.prosport.ro/alte-sporturi/tenis/situatie-neverosimila-in-cursa-pentru-turneul-campioanelor-ce-decizie-a-luat-jucatoarea-aflata-pe-ultimul-loc-calificabil-7-sportive-si-au-asigurat-prezenta-la-riad-20303743</link>
      <description><![CDATA[<img src="https://www.prosport.ro//wp-content/uploads/2025/10/Ce-decizie-a-luat-jucatoarea-aflata-pe-ultimul-loc-calificabil-la-turneul-campioanelor-e1760978765353.jpg"/><br/><p>Situație mai puțin obișnuită, cu două săptămâni înaintea Turneului Campioanelor de la Riad (Arabia Saudită), cea mai importantă competiție a finalului de sezon în tenisul feminin.</p>
<p>Chiar dacă se știu 7 dintre cele 8 jucătoare care vor concura în perioada 1-8 noiembrie la Turneul Campioanelor de la Riad, suspansul atinge cote maxime în WTA Race.</p>
<p>Bătălia pentru ultimul loc calificabil se dă între Mirra Andreeva din Rusia și Elena Rybakina (Kazahstan), cele două fiind desfărțite de numai 14 puncte.</p>
<h2><span>Situație neverosimilă în cursa pentru Turneul Campioanelor: ce decizie a luat jucătoarea aflată pe ultimul loc calificabil! 7 sportive și-au asigurat prezența la Riad</span></h2>
<p>Cu toate că era favorită să obțină ultimul bilet pentru Riad, Mirra Andreeva a luat o decizie de neînțeles! Rusoaica a hotărât să nu participe în această săptămână la<span> turneul WTA 500 de la Tokyo</span>, punându-și în pericol calificarea la Turneul Campioanelor, competiție dotată cu premii în valoare totală de peste 15 milioane de dolari.</p>
<p>Andreeva, aflată pe locul 8 în clasamentul pentru Turneul Campioanelor, are 4.319 puncte în acest moment, în timp ce Elena Rybakina (locul 9) a acumulat 4.305 puncte, după ce a cucerit duminică al 10-lea titlu al carierei, la Ningbo (China). Rybakina o poate devansa pe Andreeva în această săptămână, profitând de absența rusoaicei de la Tokyo, care a stârnit nedumerire în rândul fanilor. Aceștia se întreabă dacă Mirra este accidentată sau a comis o adevărată gafă prin neparticiparea la turneul din capitala Japoniei.</p>
<p>La Turneul Campioanelor de la Riad 2025 și-au asigurat până acum prezența șapte jucătoare de tenis: Aryna Sabalenka (Belarus), Iga Swiatek (Polonia), Coco Gauff (SUA), Amanda Anisimova (SUA), Jessica Pegula (SUA), Madison Keys (SUA) și Jasmine Paolini (Italia). Campioană en-titre este Coco Gauff, cea care a răpus-o pe Qinwen Zheng (China) în ultimul act din 2024. Aceasta va fi a 54-a ediția a Turneului Campioanelor și <span>a doua consecutivă organizată la Riad. </span></p>

]]></description>
    </item>
    <item>
      <title>Jaqueline Cristian, dată de gol de Alexandra Dulgheru! De ce a refuzat să joace pentru România cel mai bine clasată „tricoloră”: „A zis că nu mai are când”</title>
      <link>https://www.prosport.ro/alte-sporturi/tenis/jaqueline-cristian-data-de-gol-de-alexandra-dulgheru-de-ce-a-refuzat-sa-joace-pentru-romania-cel-mai-bine-clasata-tricolora-a-zis-ca-nu-mai-are-cand-20303715</link>
      <description><![CDATA[<img src="https://www.prosport.ro//wp-content/uploads/2025/10/Jaqueline-Cristian-data-de-gol-de-Alexandra-Dulgheru.jpg"/><br/><p>Jaqueline Cristian a refuzat să ajute echipa națională de Billie Jean King Cup a României în play off-ul competiției, programat între 14 și 16 noiembrie, iar Alexandra Dulgheru a dezvăluit care este motivul.</p>
<p>Jaqueline Cristian este prima <span data-huuid="2725491412084488782"> „</span>rachetă” a României în circuitul de tenis profesionist, dar naționala pregătită de Alexandra Dulgheru nu poate profita de forma excelentă a <span data-huuid="2725491412084488782"> „</span>Contesei Dracula”.</p>
<p>Proaspăta semifinalistă de la WTA 250 Osaka a anunțat-o pe Dulgheru că refuză convocarea la națională, astfel că în play-off-ul competiției inter-țări vom merge cu o echipă improvizată: Gabriela Ruse, Mara Gae, Monica Niculescu, alături de debutantele Gabriela Lee şi Ruxandra Bertea.</p>
<h2><span>Jaqueline Cristian, dată de gol de Alexandra Dulgheru! De ce a refuzat să joace pentru România cel mai bine clasată „tricoloră”: „A zis că nu mai are când”</span></h2>
<p>Alexandra Dulgheru, numită recent în funcția de căpitan-nejucător al echipei de Billie Jean King Cup<span> în locul lui Horia Tecău</span>, a dezvăluit că Jaqueline Cristian nu a dorit să joace pentru România în meciurile cu Polonia și Noua Zeelandă deoarece și-a programat o operație de deviație de sept:<span data-huuid="2725491412084488782">„Ne-am pus pe treabă încă din a doua zi. Comunicarea foarte fluidă, pe aceeași lungime de undă. Evident că primele trei opțiuni au fost Jaqueline, Gabi Ruse și Anca Todoni. Jaqueline ar fi vrut să vină, problema e că a programat de mult o operație de deviație de sept în noiembrie. A zis că nu mai are când să o facă.</span></p>
<p>Anca Todoni are o problemă la umăr destul de serioasă, joacă de la jumătatea anului așa și se chinuia cu umărul și trebuie să facă o pauză mai lungă, nu poate juca tenis deloc. Gabi se gândea să aibă o intervenție medicală în noiembrie, dar până la urmă a ales să vină”, a declarat Alexandru Dulgheru la Digisport. Astfel, Jaqueline a ales să prioritizeze calendarul turneelor WTA în detrimentul meciurilor echipei naționale, dorind să se refacă după operație până la începutul noului sezon. Simona Halep a procedat și ea la fel în urmă cu mai mulți ani, <span>atrăgându-și critici inclusiv din partea lui Ilie Năstase.</span></p>
<p>Meciurile <span data-huuid="2725491412084488782">„</span>tricolorelor” din play-off-ul Billie Jean King Cup vor avea loc în sală, pe hard în Arena Gorzow din Gorzow Wielkopolski din Polonia, în perioada 14-16 noiembrie. Formatul de joc este fiecare cu fiecare, iar câștigătoarea grupei vor accede în calificările turneului final din 2026. Celelalte 14 echipe vor concura în 2026 în Grupa valorică I.</p>

]]></description>
    </item>
  </channel>
</rss>
