<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Sărutul norocului” dintre starul ATP şi vedeta WTA n-a avut succes: jucătorul a pierdut la Madrid</title>
      <link>https://www.prosport.ro/alte-sporturi/tenis/sarutul-norocului-dintre-starul-atp-si-vedeta-wta-n-a-avut-succes-jucatorul-a-pierdut-la-madrid-20158622</link>
      <description><![CDATA[<img src="https://www.prosport.ro/wp-content/uploads/2025/04/„Sarutul-norocului-dintre-starul-ATP-si-vedeta-WTA-n-a-avut-succes-jucatorul-a-pierdut-la-Madrid-1400x813.png"/><br/><p>O jucătoare de tenis i-a oferit un sărut iubitului său să îi poarte noroc, însă starul ATP a fost eliminat de la Mutua Madrid.</p>
<p>Stefanos Tsitsipas și Paula Badosa formează un cuplu de multă vreme. Ambii sunt prezenți la Madrid pentru turneul Masters 1000. Tsitsipas se pregătea pentru duelul cu Lorenzo Musetti atunci când iubita sa l-a sărut. Se pare că „sărutul norocului” nu i-a purtat prea mult noroc și grecul a fost eliminat încă din turul doi, după ce a cedat în două seturi, 5-7, 6-7 (3).</p>
<h2><span>Tsitsipas și Badosa, moment pasional înaintea unui meci la Madrid: sărutul nu i-a purtat deloc noroc spaniolului</span></h2>
<p>Stefanos Tsitsipas și Paula Badosa s-au afișat oficial împreună din 2023. Cei doi îndrăgostiți călătoresc împreună la majoritatea turneelor. Numărul 9 mondial, Paula Badosa, a fost afectată de o accidentare și nu a revenit în cea mai bună formă. Nici iubitul său nu se descurcă prea bine. După ce l-a eliminat pe Jan-Lennard Struff în runda inaugurală, Stefanos Tsitsipas a cedat în două seturi în fața lui Lorenzo Musetti.</p>
<p>Cuplul Tsitsipas – Badosa e alintat de fani drept „Tsitsidosa”. Iubita i-a smuls un sărut starului grec înainte de meci, însă „sărutul norocului” nu prea a fost de bun augur pentru tenismen.</p>
<blockquote class="twitter-tweet" data-media-max-width="560">
<p dir="ltr" lang="en">Lucky💋 pic.twitter.com/NHxNzKI4y6</p>
<p>— Tsitsidosa Updates (@OnlyTsitsidosa) April 29, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p><span>Paula Badosa a venit la Madrid</span> pentru a-l susține pe iubitul său. Ea se recuperează în continuare după o accidentare care i-a dat mari bătăi de cap în cadrul turneului de la Miami Open, din luna martie.</p>
<h2><span>Un cuplu reușit și pe teren: au făcut senzație la dublu mixt</span></h2>
<p>Stefanos Tsitsipas și Paula Badosa au participat în luna august 2024 la turneul de dublu Mixed Madness de la US Open. Cei doi au triumfat în cadrul ediției inaugurale, trecând în finală de Taylor Fritz și Amanda Anisimova.</p>
<blockquote><p>„Una dintre cele mai tari seri romantice pe care mi le-aș fi putut dori. Sunt extrem de recunoscător că am reușit să jucăm tenis bun, dar și să ne distrăm și să împărtășesc aceste momente alături de persoana dragă”, a precizat entuziasmat după finală Tsitsipas, potrivit <span>uspen.org</span>.</p></blockquote>
<p>Anul trecut, <span>Paula Badosa a vorbit deschis</span> despre criticile la care e supusă din cauza relației pe care o are cu un alt jucător de tenis.</p>
<blockquote><p>„Criticile nu sunt niciodată ușor de înfruntat, deși uneori ni se pare amuzant pentru că oamenii să nu-ți dai seama că suntem doi oameni care împărtășesc aceeași pasiune Uneori, în afară de separat, ne antrenăm și împreună, așa că până la urmă ne antrenăm la fel de mult sau mai mult decât oricine altcineva.”, a spus Paula Badosa, pentru <span>La Vanguardia.</span></p></blockquote>

]]></description>
    </item>
    <item>
      <title>Un cunoscut jucător de tenis a acceptat suspendarea de 18 luni într-un nou caz de dopaj</title>
      <link>https://www.prosport.ro/alte-sporturi/tenis/un-cunoscut-jucator-de-tenis-a-acceptat-suspendarea-de-18-luni-intr-un-nou-caz-de-dopaj-20158232</link>
      <description><![CDATA[<img src="https://www.prosport.ro/wp-content/uploads/2025/04/Un-cunoscut-jucator-de-tenis-a-acceptat-suspendarea-de-18-luni-intr-un-nou-caz-de-dopaj.jpg"/><br/><p>Max Purcell, suspendat pentru dopaj, a primit o interdicție de 18 luni</p>
<p data-end="252" data-start="148">Un fost câștigător la Wimbledon a fost nevoit să returneze în jur de 100.000 de lire sterline din premiile câștigate, după ce a acceptat o suspendare pentru dopaj.</p>
<h2><span>Max Purcell a acceptat suspendarea într-un nou caz de dopaj</span></h2>
<p class="" data-end="580" data-start="254">Max Purcell, fost campion la Wimbledon, a fost nevoit să returneze aproximativ 100.000 de lire sterline din premiile câștigate, în urma unei suspendări pentru dopaj. Jucătorul australian, în vârstă de 27 de ani, care a cucerit titlul la dublu atât la Wimbledon în 2022, cât și la US Open în 2023, a acceptat sancțiunea impusă.</p>
<p>Suspendarea de 18 luni a venit ca urmare a unei cooperări depline și a furnizării de informații în cadrul anchetei, ceea ce a dus la reducerea pedepsei standard de doi ani.</p>
<p>Cazul a pornit după ce Purcell a primit două perfuzii intravenoase de peste 500 ml în decembrie 2023, în urma unei stări de rău resimțite în timpul unei vizite în Bali. Conform Codului Mondial Anti-Doping și Programului Anti-Doping din Tenis (TADP), limita permisă este de 100 ml într-un interval de 12 ore.</p>
<p>Cu toate acestea, ITIA (Agenția Internațională de Integritate a Tenisului) a recunoscut că gestul nu a fost intenționat și că substanțele administrate erau aprobate de WADA (Agenția Mondială Antidoping), fără a oferi beneficii de performanță. „A fost cu 11 zile înainte de primul meu meci al sezonului și a fost administrată într-o clinică medicală non-stop, într-o locație de lumea a treia, după ce m-am simțit rău și epuizat din cauza antrenamentelor”, a declarat sportivul.</p>
<h2><span>Cazul de dopaj i-a afectat profund calitatea vieții lui Max Purcell, provocându-i tulburări emoționale și psihologice</span></h2>
<p class="" data-end="580" data-start="254">Purcell a vorbit deschis despre impactul psihologic al anchetei, afirmând că întreaga situație i-a afectat profund viața personală: „Acest caz s-a întins pe parcursul mai multor luni, afectându-mi serios calitatea vieții, de la insomnie și lipsa poftei de mâncare, până la teama de a sta singur și dezvoltarea unor ticuri nervoase și stări de anxietate cu care încă mă confrunt zilnic”.</p>
<p>Acesta a mărturisit că nu a mai reușit să se bucure de nimic în tot acest timp, din cauza presiunii constante legate de posibila sancțiune: „Nu puteam să mă bucur de nimic fără să mă gândesc la acest caz și la nesfârșitele posibilități privind sancțiunea pe care aș fi putut-o primi. Sunt atât de recunoscător că, în sfârșit, s-a încheiat și pot merge mai departe cu viața mea”, a scris acesta pe contul său de Instagram.</p>
<p>Pe durata suspendării, Max Purcell nu are voie să participe la niciun eveniment de tenis în calitate de jucător, antrenor sau spectator organizat sau aprobat de entități precum ATP, WTA, ITF, Tennis Australia, Federația Franceză de Tenis, Wimbledon, USTA sau de orice altă federație națională.</p>

]]></description>
    </item>
    <item>
      <title>Aryna Sabalenka a profitat de pana de curent din Spania și s-a distrat cu prietenii: „Cină la apus!”</title>
      <link>https://www.prosport.ro/alte-sporturi/tenis/aryna-sabalenka-a-profitat-de-pana-de-curent-din-spania-si-s-a-distrat-cu-prietenii-cina-la-apus-20157906</link>
      <description><![CDATA[<img src="https://www.prosport.ro/wp-content/uploads/2025/04/Aryna-Sabalenka-a-profitat-de-pana-de-curent-din-Spania-si-s-a-distrat-cu-prietenii-„Cina-la-apus.jpg"/><br/><p data-end="332" data-start="0">O pană de curent de proporții a afectat desfășurarea Openului de la Madrid, ducând la amânarea mai multor meciuri, inclusiv cel al Arynei Sabalenka.</p>
<p data-end="332" data-start="0">Profitând de ziua liberă, lidera mondială WTA s-a relaxat alături de prietenii săi la o cină în lumina difuză a apusului.</p>
<h2 data-end="332" data-start="0"><span>Sabalenka a profitat de anularea meciului de la Madrid și a luat cina la apus alături de prietenii ei</span></h2>
<p class="" data-end="332" data-start="0">Desfășurarea Openului de la Madrid a fost afectată de o pană de curent de proporții, ceea ce a condus la amânarea meciul Arynei din optimile de finală, programat inițial luni, pe 28 aprilie.</p>
<p class="" data-end="288" data-start="0">Condițiile meteo imprevizibile au provocat o instabilitate majoră în rețeaua electrică, ceea ce a dus la o pană de curent de amploare în Spania și Portugalia. Incidentul a afectat sistemele electronice și serviciile esențiale, inclusiv rețelele de telefonie mobilă.</p>
<p class="" data-end="592" data-start="290">În contextul acestor probleme, organizatorii turneului de la Madrid au fost nevoiți să suspende toate meciurile programate luni, din motive de siguranță. Printre partidele amânate se numără și duelul dintre Aryna Sabalenka și americanca Peyton Stearns, care a fost reprogramat pentru marți, 29 aprilie.</p>
<p class="" data-end="1060" data-start="826">Totuși, <span>campioana de la Miami Open</span> a părut bine dispusă și a profitat de ziua liberă neprevăzută petrecând timp cu prietenii săi. Aceasta a postat imagini pe contul oficial de Instagram în care apare la cină, bucurându-se de apusul de soare.</p>
<p class="" data-end="1495" data-start="1131">O pană de curent a perturbat serios programul turneului de la Madrid, afectând atât tabloul feminin, cât și pe cel masculin. Marți ar trebui să se dispute șase meciuri din optimile de finală ale competiției feminine. În paralel, pe tabloul masculin se dispută patru confruntări din optimi și alte șapte partide din turul al treilea, transformând ziua într-una extrem de aglomerată în capitala Spaniei.</p>
<h2 data-end="1547" data-start="1497"><span>Aryna Sabalenka este dublă campioană în capitala Spaniei</span></h2>
<p class="" data-end="1870" data-start="1549">Ambele titluri ale<span> jucătoarei de tenis Arynei Sabalenka</span> pe zgură au fost cucerite la Madrid. Condițiile speciale din capitala Spaniei au avantajat mereu jocul bun al sportivei din Belarus. Aceasta are un palmares de 19 victorii și patru înfrângeri la Madrid.</p>
<p class="" data-end="521" data-start="264">Primul trofeu la Madrid l-a obținut în 2021, după ce a trecut de Vera Zvonareva, Daria Kasatkina, Jessica Pegula, Elise Mertens și Anastasia Pavlyuchenkova. În finală, Sabalenka a învins-o pe lidera clasamentului de atunci, Ashleigh Barty, cu 6-0, 3-6, 6-4.</p>
<p class="" data-end="776" data-start="523">Al doilea titlu l-a bifat în 2023, învingând pe rând jucătoare precum Sorana Cîrstea, Camila Osorio, Mirra Andreeva, Mayar Sherif și Maria Sakkari. În ultimul act, a reușit o nouă victorie în fața principalei favorite, Iga Swiatek, scor 6-3, 3-6, 6-3.</p>
<p class="" data-end="2700" data-start="2367">Anul trecut, Aryna Sabalenka a fost la un pas de a cuceri al treilea titlu la Madrid. După un parcurs solid în care le-a eliminat pe Magda Linette, Robin Montgomery, Danielle Collins, Mirra Andreeva și Elena Rybakina, jucătoarea din Belarus a ajuns din nou în finală. Acolo, însă, a cedat în fața Igăi Swiatek, la capătul uneia dintre cele mai spectaculoase confruntări ale sezonului, scor 5-7, 6-4, 6-7 (7).</p>

]]></description>
    </item>
    <item>
      <title>Jannik Sinner are o nouă iubită. După ce a părăsit-o pe partenera Soranei Cîrstea s-a cuplat cu o altă rusoaică, un manechin cu 8 ani mai în vârstă decât el</title>
      <link>https://www.prosport.ro/alte-sporturi/tenis/jannik-sinner-are-o-noua-iubita-dupa-ce-a-parasit-o-pe-partenera-soranei-cirstea-s-a-cuplat-cu-o-alta-rusoaica-un-manechin-cu-8-ani-mai-in-varsta-decat-el-20158734</link>
      <description><![CDATA[<img src="https://www.prosport.ro/wp-content/uploads/2025/04/Jannik-Sinner-are-o-noua-iubita.-Dupa-ce-a-parasit-o-pe-partenera-Soranei-Cirstea-s-a-cuplat-cu-o-alta-rusoaica-un-manechin-cu-8-ani-mai-in-varsta-decat-el-3.jpg"/><br/><p>Jannik Sinner (23 de ani), liderul mondial al tenisului masculin, se pregătește să revină în circuit după suspendarea de trei luni primită după ce a fost depistat pozitiv cu clostebol, în martie 2024.</p>
<p>La începutul anului, Sinner s-a separat iubita sa, <span>Anna Kalinskaya, partenera de dublu a Soranei Cîrstea la Madrid Open</span>, iar la scurtă vreme a fost surprins în compania Larei Leito, un model din Rusia.</p>
<h2><span>Iubita lui Jannik Sinner, mai în vârstă cu opt ani decât el</span></h2>
<p>Lara Leito, cu opt ani mai mare decât Sinner, este fosta iubită a lui Adrien Brody, dublu premiat cu Oscar (Pianistul, 2002, și Brutalistul, 2024).</p>
<p>Sinner și Leito s-au cunoscut în pauza forțată a liderului mondial, care a început pe 9 februarie și care se termină pe 4 mai.</p>
<p>Potrivit revistei <span>Chi</span>, Lara Leito a fost prezentă la antrenamentele din Monte Carlo ale lui Sinner.</p>
<p>Conform acordului cu WADA, Sinner a putut reveni la antrenamentele oficiale începând cu data de 13 aprilie.</p>
<h2><span>Pregătiri intense pentru ATP Masters 1.000 de la Roma</span></h2>
<p>Odată cu revenirea la antrenamentele oficiale, Sinner se poate pregăti pentru a participa la turneul ATP Masters 1.000 Roma, unde va fi cap de serie.</p>
<p>Competiția va avea loc în perioada 6-18 mai, campionul ediției din 2024 a fost germanul Alexander Zverev.</p>
<p>Cea mai bună performanță pe zgura de la Roma a fost în 2022, când a ajuns în sferturile de finală, pe care le-a pierdut în fața lui Stefanos Tsitsipas.</p>
<p>„Acum, că mai avem mai puțin de o lună până la final (n.r. până începe turneul de la Roma), ne antrenăm foarte, foarte mult. Să sperăm că vom prinde din nou avânt înainte de sezonul de zgură. Cu siguranță nu va fi ușor pentru mine.</p>
<p>Primele meciuri vor fi dificile. Dar, sper că voi reuși să revin în ritm și apoi vom vedea cum merge”, a declarat Jannik Sinner pentru un post de televiziune italian, scrie <span>SportsKeeda</span>.</p>
<h2><span>Ce a spus WADA în cazul lui Sinner</span></h2>
<p>În februarie 2025, Agenția Mondială Antidoping (WADA) a confirmat încheierea unui acord cu Sinner, care a acceptat o perioadă de ineligibilitate de trei luni pentru o încălcare a regulilor antidoping care a dus la depistarea sa pozitivă la clostebol, o substanță interzisă, în martie 2024.</p>
<p>În septembrie 2024, WADA a depus un apel la TAS de la Lausanne în cazul lui Sinner, care a fost găsit de un tribunal independent ca „fără vină sau neglijent”.</p>
<p>„În pofida acestui apel, circumstanțele acestui caz specific au făcut ca, pentru a asigura un rezultat corect și adecvat, WADA să fie pregătită să încheie un acord de soluționare, în conformitate cu articolul 10.8.2 din Codul mondial antidoping.</p>
<p>WADA acceptă explicația sportivului cu privire la cauza încălcării, astfel cum a fost prezentată în decizia primei instanțe. WADA acceptă că dl Sinner nu a intenționat să trișeze și că expunerea sa la clostebol nu a adus niciun beneficiu în ceea ce privește îmbunătățirea performanțelor și a avut loc fără știința sa, ca urmare a neglijenței membrilor anturajului său”, se arată în comunicatul WADA.</p>
<p>De altfel, <span>Sinner a afirmat la începutul lunii aprilie că a ales „răul cel mai mic, chiar dacă a fost o injustiție”</span>.</p>
<p>Ca urmare a acestei suspendări, Sinner a ratat turneele de la Indian Wells și Miami, precum și cele de la Monte Carlo și Madrid, toate din categoria Masters 1.000.</p>
<p>Iar acum are șansa să revină în circuit, chiar pe zgura de acasă, la turneul de la Roma.</p>
<p>FOTO: Instagram @ Lara Leito</p>

]]></description>
    </item>
    <item>
      <title>Novak Djokovic a luat decizia, după eşecul ruşinos de la Madrid. S-a retras şi nu mai merge la Roma</title>
      <link>https://www.prosport.ro/alte-sporturi/tenis/novak-djokovic-a-luat-decizia-dupa-esecul-rusinos-de-la-madrid-s-a-retras-si-nu-mai-merge-la-roma-20158638</link>
      <description><![CDATA[<img src="https://www.prosport.ro/wp-content/uploads/2025/04/Novak-Djokovic-a-luat-decizia-dupa-esecul-rusinos-de-la-Madrid.-S-a-retras-si-nu-mai-merge-la-Roma.jpg"/><br/><p>Novak Djokovic s-a decis să spună pas turneului de la Roma, competiție programată a începe pe 7 mai și pe care sârbul a câștigat-o de 6 ori în cariera sa.</p>
<p>Fortfait-ul numărului 5 mondial vine după eșecul lamentabil suferit la Madrid, unde s-a înclinat în două seturi în fața lui Matteo Arnaldi, scor 3-6, 4-6.</p>
<h2><span>Novak Djokovic a decis să nu ia startul în turneul de la Roma</span></h2>
<p>„Nole” nu va participa în acest an în turneul de la Roma, competiția Masters 1000 care începe pe 7 mai și în care a triumfat de 6 ori în carieră, în 2008, 2011, 2014, 2015, 2020 și 2022, scrie <span>sportskeeda.com</span>.</p>
<p>Numărul 5 mondial vine după <span>eșecul jenant suferit la Madrid</span>, unde a cedat în două seturi în fața lui Matteo Arnaldi, scor 3-6, 4-6.</p>
<blockquote><p>Poate a fost ultimul meu meci aici, nu ştiu dacă voi mai juca la Madrid. Sigur, voi mai veni aici, dar poate nu ca jucător, nu ştiu ce să spun acum. Evident, după ce pierzi un meci nu te simţi bine, dar s-a întâmplat de câteva ori anul acesta să pierd chiar de la început, din păcate. În mod sigur nu acesta este nivelul la care doresc să evoluez – Novak Djokovic</p></blockquote>
<p>„Novak Djokovic a anunțat că nu va participa la turneu. Ne vedem la anul, Nole”, este mesajul postat pe contul oficial de X al turneului Internazionali BNL d’Italia.</p>
<p><img alt="" class="size-full wp-image-20133172" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Djokovic-infrangere-dramatica-in-finala-de-la-Miami-Open-Prefer-sa-nu-vorbesc-despre-anumite-lucruri.jpg" srcset="https://www.prosport.ro/wp-content/uploads/2025/03/Djokovic-infrangere-dramatica-in-finala-de-la-Miami-Open-Prefer-sa-nu-vorbesc-despre-anumite-lucruri.jpg 1400w, https://www.prosport.ro/wp-content/uploads/2025/03/Djokovic-infrangere-dramatica-in-finala-de-la-Miami-Open-Prefer-sa-nu-vorbesc-despre-anumite-lucruri-768x512.jpg 768w" width="1400"/></p>
<h2><span>„Nole” nu-și mai găsește cadența. „Noua realitate”<br/>
</span></h2>
<p>Sârbul a pierdut finala de la Miami în fața puștiului din Cehia Jakub Mensik, 6-7 (4), 6-7 (4), apoi a decis să joace la Monte Carlo, unde a fost eliminat rapid, la fel cum s-a întâmplat și în <span>turneul din capitala Spaniei</span>.</p>
<p>Novak a început 2025 la Brisbane, unde a ajuns până în sferturile de finală, în timp ce la Australian Open s-a oprit un pic mai sus, în semifinale, unde din păcate a fost nevoit să se retragă din cauza unei accidentări. Au urmat eliminări rușinoase în primele tururi la Doha și la Indian Wells.</p>
<p>„Speram să pot juca un meci mai mult decât am jucat la Monte-Carlo. Este un fel de realitate nouă pentru mine, trebuie să spun. Încercând să câștig un meci sau două, fără să mă gândesc să ajung departe în turneu.</p>
<p>Este un sentiment complet diferit de cel pe care l-am avut în peste 20 de ani de tenis profesionist, așa că este un fel de provocare pentru mine mental să înfrunt cu adevărat aceste senzații pe teren, ieșind acum devreme în mod regulat de la turnee”, a spus Novak Djokovic.</p>
<p>Fostul lider mondial din ierarhia ATP a mai câştigat niciun trofeu în turneele Masters ATP din luna noiembrie 2023.</p>
<p> </p>

]]></description>
    </item>
  </channel>
</rss>
