<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Decizie surpriză în tenis! Se retrage la 28 de ani și invocă pierderea motivației, după ce a câștigat 2,5 milioane de dolari: „Nu mai am aceeași foame”</title>
      <link>https://www.prosport.ro/alte-sporturi/tenis/decizie-surpriza-in-tenis-se-retrage-la-28-de-ani-si-invoca-pierderea-motivatiei-dupa-ce-a-castigat-25-milioane-de-dolari-nu-mai-am-aceeasi-foame-20344702</link>
      <description><![CDATA[<img src="https://www.prosport.ro//wp-content/uploads/2025/12/Decizie-surpriza-in-tenis-Se-retrage-la-28-de-ani-si-invoca-pierderea-motivatiei-e1765901671413.jpg"/><br/><p>Jucătorul spaniol Bernabe Zapata Miralles și-a anunțat retragerea din tenis la doar 28 de ani, spunând că nu mai are motivație și foame de performanță.</p>
<p>Bernabe Zapata Miralles, fost număr 37 ATP, i-a surprins pe fanii tenisului, după ce și-a anunțat marți retragerea din sportul profesionist. Zapata Miralles a atins un maxim în carieră în anul 2023, atunci când a debutat și pentru <span>naționala Spaniei în Cupa Davis. </span></p>
<p>În prezent, tenismenul iberic a ajuns pe locul 451 ATP, la capătul unui sezon 2025 dezastruos: nu mai puțin de 14 înfrângeri consecutive a înregistrat el în circuit, ultima la turneul Challenger de la Atena: 6-2, 2-6, 0-6 cu Oleg Prihodko (Ucraina, 443 ATP).</p>
<h2><span>Fostul număr 37 ATP și-a anunțat retragerea din tenis la doar 28 de ani: „Nu mai sunt dispus să fac sacrificiile necesare”</span></h2>
<p>Bernabe Zapata Miralles a reușit turneul vieții sale la <span>Roland Garros 2022</span>, unde a atins optimile de finală, fiind învins de Alexandrez Zverev cu 7-6(11), 7-5, 6-3. Sportivul din Valencia, care a strâns 2,59 milioane de dolari din premiile la turnee, și-a anunțat retragerea din tenisul profesionist prin intermediul rețelelor de socializare!</p>
<p>Bernabe invocă lipsa foamei de performanță și a motivației drept motivele deciziei sale, precizând că nu mai este dispus să depună „aceleași sacrificii” necesare pentru a rămâne un jucător de elită. Ultimul său meci va avea loc la Challengerul de la Valencia, în luna mai, potrivit jurnaliștilor de la <span>Punto de Break</span>. </p>
<p data-end="988" data-start="859">„Dragi prieteni, după o perioadă de reflecție, vreau să vă transmit că am decis să mă retrag oficial din tenisul profesionist. Vreau să încep prin a-mi cere iertare, iertare tuturor oamenilor față de care am dat dovadă de lipsă de respect în acești ani. Tenisul este foarte solicitant și de multe ori te duce la limită. Cred că, în multe situații, nu am acționat corect față de cei din jurul meu. Îmi dau seama și știu că sunt încă tânăr, însă după o viață întreagă petrecută jucând, nu mai sunt dispus să fac sacrificiile necesare pentru a fi un jucător de elită. Nu mai am aceeași foame de performanță și nici motivația de care are nevoie un jucător pentru a se autodepăși zi de zi”, a fost mesajul lui Bernabe Zapata Miralles.</p>

]]></description>
    </item>
    <item>
      <title>Sorana Cîrstea și Jaqueline Cristian încep în stil mare noul sezon! Româncele, confirmate de organizatorii turneului de un milion de dolari de la Brisbane</title>
      <link>https://www.prosport.ro/alte-sporturi/tenis/sorana-cirstea-si-jaqueline-cristian-incep-in-stil-mare-noul-sezon-romancele-confirmate-de-organizatorii-turneului-de-un-milion-de-dolari-de-la-brisbane-20344777</link>
      <description><![CDATA[<img src="https://www.prosport.ro//wp-content/uploads/2025/12/Sorana-Cirstea-si-Jaqueline-Cristian-incep-in-stil-mare-noul-sezon-e1765906720367.jpg"/><br/><p>Sorana Cîrstea (43 WTA) și Jaqueline Cristian (39 WTA) vor debuta în noul sezon din tenis la turneul WTA 500 de la Brisbane (Australia), programat în perioada 4-11 ianuarie 2026.</p>
<p>Datorită locurilor pe care le ocupă în clasament, cele două românce au fost acceptate direct pe tabloul principal la Brisbane, turneu dotat cu premii în valoare totală de 1,2 milioane de dolari.</p>
<p>Atât Sorana Cîrstea, cât și Jaqueline Cristian <span>au impresionat în ultima parte a sezonului 2025</span>, astfel că sunt așteptate să facă spectacol și în 2026. Prezența lor la Brisbane a fost confirmată pe <span>site-ul oficial WTA</span>.</p>
<h2><span>Sorana Cîrstea și Jaqueline Cristian, cele două românce acceptate la turneul WTA 500 de la Brisbane în prima săptănână din 2026</span></h2>
<p>Sorana Cîrstea și Jaqueline Cristian vor avea ocazia să lupte pentru premii și puncte importante în prima săptămână din 2026! Organizatorii au confirmat prezența româncelor la Brisbane, alături de jucătoare de top precum Amanda Anisimova (SUA, 4 WTA), Mirra Andreeva (Rusia, 9 WTA), Ekaterina Alexandrova (Rusia, 10 WTA), Jelena Ostapenko (Letonia, 23 WTA) sau Paula Badosa (Spania, 25 WTA).</p>
<p>În mod surprinzător, campioana en-titre a competiției, Aryna Sabalenka (Belarus, locul 1 WTA), nu figurează pe lista de înscrieri a turneului de la Brisbane, urmând să își înceapă noul sezon la Adelaide, competiție programată în perioada 12-17 ianuarie. Rămâne însă de văzut dacă liderul clasamentului WTA va solicita un wild card pentru a-și putea apăra, totuși, titlul la Brisbane.</p>
<p>În această perioadă a anului, jucătoarele își stabilesc strategiile pentru a ajunge în cea mai bună formă la <span>primul turneu de Grand Slam al sezonului</span>, Australian Open. Competiția de la Antipozi este programată în perioada 18 ianuarie – 1 februarie, iar alături de Sorana Cîrstea și Jaqueline Cristian, încă o româncă a fost acceptată pe tabloul principal. Gabriela Ruse, ocupanta locului 88 mondial, și-a asigurat prezența la Australian Open grație succesului reușit pe 30 noiembrie la turneul ITF de la Trnava (Slovacia), scor 5-7, 6-4, 6-0 în finala cu Lucie Havlickova (Cehia, 282 WTA).</p>

]]></description>
    </item>
    <item>
      <title>Scandal la nivel înalt între Rusia și Kazahstan din cauza Elenei Rybakina! Acuzații grave de la Moscova și o replică pe măsură de la Astana, în vreme ce jucătoarea preferă tăcerea</title>
      <link>https://www.prosport.ro/alte-sporturi/tenis/scandal-la-nivel-inalt-intre-rusia-si-kazahstan-din-cauza-elenei-rybakina-acuzatii-grave-de-la-moscova-si-o-replica-pe-masura-de-la-astana-in-vreme-ce-jucatoarea-prefera-tacerea-20344881</link>
      <description><![CDATA[<img src="https://www.prosport.ro//wp-content/uploads/2025/12/Scandal-la-nivel-inalt-intre-Rusia-si-Kazahstan-din-cauza-Elenei-Rybakina-Acuzatii-grave-de-la-Moscova-si-o-replica-pe-masura-de-la-Astana-in-vreme-ce-jucatoarea-prefera-tacerea.jpg"/><br/><p>Tenismena Elena Rybakina e din nou subiectul unui scandal între Rusia și Kazahstan.</p>
<p>Federația Rusă de Tenis (FRT) a avut din nou un discurs dur la adresa <span>sportivei care a ales să reprezinte altă țară</span>, deși are cetățenie rusă. Shamil Tarpischev a făcut o afirmație care a stârnit o reacție din partea Kazahstanului. Președintele FRT a precizat că Rybakina are doar cetățenie sportivă în Kazahstan, „casa” sa fiind de fapt tot Rusia.</p>
<h2><span>Replică acidă din partea Kazahstanului pentru președintele FRT</span></h2>
<p>În 2018, Elena Rybakina a luat o decizie care a stârnit un val de reacții dure din partea rușilor. Sportiva a decis să joace sub steagul Kazahstanului în detrimentul țării în care s-a născut.</p>
<p>Shamil Tarpischev a reaprins subiectul cetățeniei sportivilor ruși, care încep să evolueze tot mai des pentru alte țări. A vorbit despre cazul Rybakinei despre care a spus că locuiește la Moscova și are cetățenie rusă, aceasta alegând Kazahstanul doar pentru „cetățenia sportivă”.</p>
<blockquote><p>„Oamenilor le place să ne amintească de Rybakina. Dar nu putem fi învinuiți că nu am prevăzut că va deveni o vedetă. La momentul plecării, era pe locul șapte în grupa ei de vârstă.</p>
<p>Dar locuiește la Moscova și are cetățenie rusă. Cetățenia ei sportivă este Kazahstanul. S-a făcut pentru cariera ei sportivă”, a declarat Tarpischev pentru Match TV.</p></blockquote>
<p>Federația kazahă a sărit în apărarea jucătoarei la scurt timp. A demontat declarația președintelui FRT precizând că sportiva nu mai are nicio legătură cu Moscova. În prezent, Rybakina ar deține pașaport kazah și este înregistrată la Astana.</p>
<blockquote><p>„Informațiile răspândite, însoțite de un comentariu al președintelui Federației Ruse de Tenis, Shamil Tarpischev, privind cetățenia Elenei Rybakina, sunt neadevărate.</p>
<p>Elena Rybakina nu locuiește la Moscova. Este cetățeană a Republicii Kazahstan, deține un pașaport kazah și este înregistrată în capitala Astana.”, a transmis federația kazahă, potrivit <span>sports.kz.</span></p></blockquote>
<p><span>Elena Rybakina a fost atacată</span> recent și de o jucătoare de tenis. Svetlana Kuznetsova a transmis în urmă cu o lună că „este profund jignitor pentru toți fanii ei ruși” să evolueze sub un alt steag. La scurt timp a venit și reacția Rybakinei care le-a transmis fanilor kazahi că e mândră să le reprezinte țara.</p>
<blockquote><p>„Sunt mândră să reprezint Kazahstanul și să vă ofer emoții și victorii Sunt deosebit de fericită când văd că din ce în ce mai mulți tineri iau racheta în mână. Dacă jocul meu vă inspiră să visați, să munciți și să credeți în voi înșivă, aceasta este cea mai mare victorie a mea”, a transmis sportiva kazahă pe Instagram.</p></blockquote>

]]></description>
    </item>
    <item>
      <title>Flavia Pennetta, fosta rivală a Simonei Halep, stârnește controverse fără precedent: „Soțul meu a făcut asta înaintea lui Jannik Sinner”</title>
      <link>https://www.prosport.ro/alte-sporturi/tenis/flavia-pennetta-fosta-rivala-a-simonei-halep-starneste-controverse-fara-precedent-sotul-meu-a-facut-asta-inaintea-lui-jannik-sinner-20344641</link>
      <description><![CDATA[<img src="https://www.prosport.ro//wp-content/uploads/2025/12/Flavia-Pennetta-fosta-rivala-a-Simonei-Halep-starneste-controverse-fara-precedent-e1765898374810.jpg"/><br/><p>Italianca Flavia Pennetta (43 de ani), una dintre fostele rivale ale Simonei Halep (34 de ani), stârnește controverse aprinse în Italia, cu ultimele declarații despre conaționalul ei, Jannik Sinner (24 de ani).</p>
<p>În contextul în care Jannik Sinner domină tenisul mondial, alături de Carlos Alcaraz (22 de ani), Flavia Pennetta face declarații menite să  știrbească din meritele elevului lui Darren Cahill (60 de ani).</p>
<p>Flavia Pennetta s-a duelat de nu mai puțin de șase ori cu Simona Halep, sportiva din Italia având 4-2 în meciurile directe. Cea mai importantă confruntare s-a desfășurat în semifinale la US Open 2015, unde Pennetta s-a impus cu 6-0, 6-3 în fața româncei, pentru ca apoi să cucerească trofeul.</p>
<h2><span>Flavia Pennetta, reacție neașteptată despre Jannik Sinner</span></h2>
<p data-end="480" data-start="130">Din postura ultimei italience câștigătoare de Grand Slam, Flavia Pennetta a făcut o comparație cu Jannik Sinner care a stârnit rapid controverse: „Pentru tenisul feminin, eu eram ca Sinner. Iar pentru bărbați, soțul meu, Fognini, a fost cel care a spart zidul pentru tenisul italian, nu Sinner”, a declarat Flavia într-un interviu acordat <span>Corriere della Sera</span>.</p>
<p data-end="480" data-start="130">Flavia Pennetta<span> s-a căsătorit cu tenismenul </span>Fabio Fognini în anul 2016, având împreună trei copii. Ea a surprins lumea tenisului atunci când a triumfat la US Open, după ce a trecut în finală de compatrioata Roberta Vinci, scor 7-6(4), 6-2:</p>
<p data-end="480" data-start="130">„Am spart un zid pentru toate italiencele: nu este o coincidență faptul că, de atunci, noi, fetele, am început un ciclu. Dacă Flavia a reușit, și noi putem”, a adăugat Pennetta.</p>
<h2 data-end="480" data-start="130"><span>Decizie surprinzătoare luată de Gazzetta dello Sport</span></h2>
<p data-end="480" data-start="130">Un alt episod care <span>i-a împărțit în două pe fanii lui Jannik Sinner</span> s-a consumat săptămâna trecută, după ce Gazzetta dello Sport l-a numit sportivul anului în Italia pe Lorenzo Musetti, tenismen aflat pe locul 8 ATP, în detrimentul numărului 2 ATP:</p>
<p data-end="480" data-start="130">„Lorenzo Musetti, care a intrat anul acesta în top 10 mondial, este ultimul poet rămas cu racheta în mână. Este dovada vie a ceea ce poate produce combinația dintre talent și muncă.</p>
<p data-end="480" data-start="130">Ei bine, anul acesta «Lollo» i-a mulțumit chiar și pe cei insațiabili. Un 2025 fantastic, îmbogățit de numeroase premiere: intrarea în Top 10, prima finală de Masters 1000, prima calificare la ATP Finals. El este Sportivul Anului la Gazzetta Sports Awards”, au surprins jurnaliștii italieni.</p>

]]></description>
    </item>
    <item>
      <title>Tudor Chirilă, indignat de ce a văzut la un meci de tenis în București: „Vezi tu ce pățești când ajungi acasă!” Reacția artistului la injuriile și amenințările unui părinte</title>
      <link>https://www.prosport.ro/alte-sporturi/tenis/tudor-chirila-indignat-de-ce-a-vazut-la-un-meci-de-tenis-in-bucuresti-vezi-tu-ce-patesti-cand-ajungi-acasa-reactia-artistului-la-injuriile-si-amenintarile-unui-parinte-20344585</link>
      <description><![CDATA[<img src="https://www.prosport.ro//wp-content/uploads/2025/12/Tudor-Chirila-indignat-de-ce-a-vazut-la-un-meci-de-tenis-1400x808.jpg"/><br/><p>Tudor Chirilă, cunoscutul actor și cântăreț în vârstă de 51 de ani, a tras un semnal de alarmă după ce a văzut comportamentul unor părinți la meciurile copiilor.</p>
<p data-end="297" data-start="109">Juratul de la Vocea României a reacționat după ce a asistat la un meci de tenis la juniori, în care unul dintre participanți a fost jignit și amenințat chiar de către propriul părinte.</p>
<p data-end="531" data-start="304">Chirilă susține că astfel de comportamente apar la multe competiții sportive, nu doar în tenis, iar mediul toxic în care cresc copiii din noua generație l-a inspirat să compună cea mai recentă piesă a sa, „<span>Generații</span>”.</p>
<h2 data-end="531" data-start="304"><span>Tudor Chirilă a povestit momentele de necrezut pe care le-a trăit la un meci de tenis, după ce un copil a greșit forehand-ul</span></h2>
<p data-end="531" data-start="304">Tudor Chirilă a publicat mesajul manifest pe pagina sa oficială de Facebook, arătându-se indignat de ce a văzut la un <span>meci de tenis dedicat juniorilor</span>: „Pe marginea terenurilor de tenis din București părinții privesc încordați jocul copiilor. Trăiesc fiecare lovitură mult mai intens decât jucătorii. Un copil de zece ani greșește un forehand. Se aude o sudalmă de morți, mame sau organe genitale și un «vezi tu ce pățești când ajungi acasă».</p>
<p data-end="531" data-start="304">Pe terenurile de fotbal alți părinți își înjură copiii care nu performează. Dacă nu o fac, aprobă ironiile și insultele antrenorilor care fac strategie și antrenament în timp real, în timpul meciului, de parcă ar avea vreun efect. Copiii umiliți n-au cum să învețe vreo lecție din bullying-ul hăhăit al unui adult.</p>
<p>Se întâmplă des, nu numai la tenis sau fotbal, se întâmplă atunci când părinții țin cu orice preț să trăiască prin copiii lor. Se întâmplă când părinții vor să se asigure de traseul profesional al copiilor. Și, desigur, drumul spre iad e pavat cu bune intenții. Același părinte își va săruta copilul în somn, că așa a învățat, că dragostea nu e musai de arătat pe timpul zilei. Copiii ajung să trăiască cu frica paralizantă că își vor dezamăgi părinții”, a scris fiul fostului mare gazetar și scriitor Ioan Chirilă.</p>
<h2><span>Artistul ia atitudine prin noua sa piesă</span></h2>
<p>Tudor ia atitudine față de aceste probleme, inclusiv prin cea mai recentă piesă a sa: „Sigur, iubire necondiționată nu înseamnă să permiți orice, dar înseamnă să fii acolo pentru orice drum alege copilul tău chiar dacă îți contrazice așteptările. Înseamnă să nu condamni un forehand sau o pasă greșită, ci să încurajezi copilul mai ales când nu performează. Iubire condiționată e să i-o arăți copilului (doar) când face cum vrei tu. Să faci copii pentru a-i modela după chipul și asemănarea ta e o formă de egoism și un atentat la dezvoltarea unui adult independent. Dar, de moștenirile comunismului care forma omul nou nu te poți debarasa cu una cu două.</p>
<p>În universul închis în care se trăia, fiecare lupta să-și salveze copilul de la eșec. Și nu mai era timp de nuanțe, pentru că se supraviețuia, nu se trăia. E rușine, mamă, a ținut loc de parenting. Cum să nu fii, a ținut loc de cum să fii. Și ideea supremă că ai tăi vor ști întotdeauna mai bine decât tine ce îți trebuie, care e drumul, cum să ajungi undeva, cum să fii, ce să faci. Generațiile vor fi mereu în conflict. Dar dacă și contextele sau timpurile în care s-au născut aceste generații sunt în conflict prăpastia se adâncește.</p>
<p>Cântecul ăsta pe care îl las în comentarii s-a născut din dorința de a pune pe muzică un pic de dialog despre cum și cu ce (sau fără ce) cresc copiii generații. Asta e o temă care a plecat de la colaborarea cu Zbor România și BCR care au făcut o campanie despre importanța încrederii de sine pentru tinerii din ziua de azi și cum pot ajunge ei să nu fugă de ei înșiși. Cojo era deja ambasadorul proiectului ZBOR așa că nu a mai rămas decât să ne întâlnim și să lucrăm. Dați o ascultare și dacă vă regăsiți în vreuna din ipostaze, dați mai departe”, a adăugat Tudor Chirilă.</p>
<p><iframe allowfullscreen="allowfullscreen" frameborder="0" height="265" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FTudorChirilaOfficial%2Fposts%2Fpfbid0mp7toV37DzgspVuCMh8REU8BLDZyrArcnTeh5gJh8gEbb5aaLiWavrmbqUMka9cdl&amp;show_text=true&amp;width=500" style="border: none; overflow: hidden;" width="500"></iframe></p>

]]></description>
    </item>
  </channel>
</rss>
