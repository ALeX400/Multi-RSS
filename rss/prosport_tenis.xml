<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Mă simt mai sexy”. Serena Williams a recunoscut că a folosit medicamente pentru slăbit după ce a primit comentarii negative despre corpul său</title>
      <link>https://www.prosport.ro/alte-sporturi/ma-simt-mai-sexy-serena-williams-a-recunoscut-ca-a-folosit-medicamente-pentru-slabit-dupa-ce-a-primit-comentarii-negative-despre-corpul-sau-20252656</link>
      <description><![CDATA[<img src="https://www.prosport.ro//wp-content/uploads/2025/08/„Ma-simt-mai-sexy.-Serena-Williams-a-recunoscut-ca-a-folosit-medicamente-pentru-slabit-dupa-ce-a-primit-comentarii-negative-despre-corpul-sau-e1755796237138.jpg"/><br/><p>Serena Williams s-a retras oficial din tenis, însă legendara sportivă din Statele Unite ale Americii continuă să arate senzațional.</p>
<p>Totuși, puțini știu cum a reușit Serena Williams să ajungă la o formă fiziciă de invidiat.</p>
<h2><span>„Mă simt mai sexy”. Serena Williams a recunoscut că a folosit medicamente pentru slăbit după ce a primit comentarii negative despre corpul său</span></h2>
<p>Serena Williams a dezvăluit că a folosit un medicament popular pentru slăbit, numit Zepbound, un tratament din clasa GLP-1. Americanca a recunoscut că a încercat inițial să slăbească în mod natural, dar nimic nu a funcționat pentru ea.</p>
<p>Legenda tenisului a vorbit deschis pentru Vogue despre această decizie, care cu siguranță va stârni controverse în mediul onlie, după ce a avut dificultăți în a pierde în greutate doar prin dietă și sport, mai ales după ce <span>a născut al doilea copil în 2023</span>.</p>
<p>„Toată viața mea am fost în sală, m-am antrenat, am alergat, am făcut HIIT, am dansat, am făcut absolut tot ce îți poți imagina.</p>
<p>Ajungeam mereu la un anumit punct pe cântar, dar nu reușeam niciodată să trec sub acel prag. Atunci mi-am dat seama că trebuie să încerc altceva, așa că am început tratamentul cu GLP-1”, a povestit Serena Williams.</p>
<h2><span>Serena Williams este alături de femeile care nu pot să slăbească: „Cred sincer că este o problemă!”</span></h2>
<p>Serena Williams, care continuă să mănânce sănătos și să se antreneze, a declarat pentru revista Vogue că i s-a părut important să fie sinceră în legătură cu procesul ei de pierdere în greutate, mai ales că a fost atât de mediatizat.</p>
<p>De asemenea, Serena a vrut să se solidarizeze cu numeroasele femei care fac tot ce trebuie pentru a slăbi, dar cu toate aceștea chiar nu reușesc să vadă rezultate notabile.</p>
<p>„Munceam din greu. Cred sincer că este o problemă cu care multe femei se pot identifica. Te antrenezi, mănânci sănătos, dar pur și simplu nu ajungi la greutatea pe care ți-o dorești cu adevărat.</p>
<p>Mă simt mai ușoară din punct de vedere mental, mă simt mai sexy, am mai multă încredere în mine acum”, a mai declarat Serena Williams, potrivit aceleiași surse.</p>
<p>Serena Williams este una dintre cele mai titrate jucătoare din istoria tenisului feminin. Americanca are nu mai puțin de 23 de titluri de Grand Slam la simplu, cel mai mare număr în Era Open.</p>
<p>De asemenea, legendara jucătoare a reușit să cucerească și 14 titluri de Grand Slam în <span>proba de dublu</span>.</p>

]]></description>
    </item>
    <item>
      <title>„Pleacă! Nu te apropia de el”. Eroarea pe care Alcaraz a comis-o când s-a dus la Sinner, care plângea după ce s-a retras în finala de la Cincinnati</title>
      <link>https://www.prosport.ro/alte-sporturi/tenis/pleaca-nu-te-apropia-de-el-eroarea-pe-care-alcaraz-a-comis-o-cand-s-a-dus-la-sinner-care-plangea-dupa-ce-s-a-retras-in-finala-de-la-cincinnati-20251582</link>
      <description><![CDATA[<img src="https://www.prosport.ro//wp-content/uploads/2025/08/„Pleaca-Nu-te-apropia-de-el.-Eroarea-pe-care-Alcaraz-a-comis-o-cand-s-a-dus-la-Sinner-care-plangea-dupa-ce-s-a-retras-in-finala-de-la-Cincinnati-e1755714334168.jpg"/><br/><p>Carlos Alcaraz și Jannik Sinner au disputat marea finală de la Cincinnati, iar spaniolul s-a impus după retragerea italianului.</p>
<p>Jannik Sinner a fost nevoit să se retragă din cauza unor problemele medicale care nu i-au permis să continue meciul.</p>
<h2><span>„Pleacă! Nu te apropia de el”. Eroarea pe care Alcaraz a comis-o când s-a dus la Sinner, care plângea după ce s-a retras în finala de la Cincinnati</span></h2>
<p>Finala turneului de la Cincinnati s-a încheiat prematur, după ce Jannik Sinner a fost nevoit să se retragă, la scorul de 5-0 pentru Carlos Alcaraz, din cauza unei stări de rău resimțite în timpul partidei.</p>
<p>După retragerea adversarului său, Carlos Alcaraz nu a ezitat să se apropie de banca lui Sinner pentru a-l consola, un gest frumos de fair-play între doi dintre cei mai valoroși jucători de tenis ai momentului.</p>
<p>Totuși, gestul lui Alcaraz față de Sinner a fost criticat de americanul Andy Roddick. Fostul mare jucător de tenis e de părere că spaniolul ar fi trebuit să stea departe de italian, mai ales că acesta se simțea rău dintr-un motiv necunoscut.</p>
<p>Roddick susține că Alcaraz s-ar fi putut contamina și el cu problema avută de Sinner.</p>
<p>„Singura greșeală pe care Carlos a făcut-o toată săptămâna a fost apropierea de Sinner, odată ce s-a știut că acesta nu se simțea bine. Poate că a fost doar o stare de moment, nu contează.</p>
<p>Dacă aș fi fost antrenorul lui Alcaraz, i-aș fi spus: ‘Pleacă de acolo! Nu te apropia de el, nu verifica dacă e bine. Evită. Nu te apropia de el. Carlos, stai departe de el!’”, a spus Andy Roddick.</p>
<h2><span>Cum a justificat Jannik Sinner retragerea din finala de la Cincinnati, când Carlos Alcaraz avea 5-0 în primul set</span></h2>
<p>Jannik Sinner a avut probleme medicale în timpul finalei cu Carlos Alcaraz, iar meciul de 5 stele dintre cei doi s-a încheiat foarte repede. Italianul a încercat să continue, dar nu s-a simțit deloc bine, iar când adversarul lui a pus 5-0 pe tabelă, a luat decizia de a se retrage.</p>
<p>„Îmi pare rău băieţi, nu pot. Am încercat, dar nu pot. Nu mă simt bine. Nu mă pot mişca, simt că mă voi prăbuşi. Nu am energie! Îmi pare rău pentru fani”, i-a explicat Sinner supervizorului, după ce a chemat un medic.</p>
<p>„Ai grijă de tine, ăsta e cel mai important lucru”, i-a spus imediat Alcaraz. După acest meci, ibericul conduce cu 9-5 la confruntările directe cu Jannik Sinner.</p>

]]></description>
    </item>
    <item>
      <title>„Mi-a fost greu să mai joc, am plâns și am avut coșmaruri”. Petra Kvitova a decis să se retragă și a vorbit despre episodul care i-a marcat viața</title>
      <link>https://www.prosport.ro/alte-sporturi/tenis/mi-a-fost-greu-sa-mai-joc-am-plang-si-am-avut-cosmaruri-petra-kvitova-a-decis-sa-se-retraga-si-a-vorbit-despre-episodul-care-i-a-marcat-viata-20252793</link>
      <description><![CDATA[<img src="https://www.prosport.ro//wp-content/uploads/2025/08/„Mi-a-fost-greu-sa-mai-joc-am-plang-si-am-avut-cosmaruri.-Petra-Kvitova-a-decis-sa-se-retraga-si-a-vorbit-despre-episodul-care-i-a-marcat-viata-1400x691.jpg"/><br/><p>Jucătoarea cehă de tenis Petra Kvitova, dublă campioană la Wimbledon, a spus, înainte de retragere, care este episodul care i-a marcat viața.</p>
<p>Pentru Petra Kvitova, US Open va fi ultima competiție din cariera ei. Cehoaica a vorbit despre atacul cu cuțitul la care a fost supusă în propria casă.</p>
<h2><span>Petra Kvitova a plâns și a avut coșmaruri după incidentul care i-a marcat viața</span></h2>
<p>Campioană la Wimbledon în 2011 și 2014, Petra Kvitova se va retrage din activitate după US Open, ultimul turneu de Mare Șlem al anului, unde a ajuns în sferturile de finală în 2015 și 2017.</p>
<p>În decembrie 2016, jucătoarea a avut parte de cel mai dur moment al vieții. Ea <span>a fost atacată cu un cuțit în propria casă</span> de un bărbat care pretindea a fi lucrător la o companie de utilități. Ea a încercat să se apere cu mâna stângă, cea în care ține racheta, dar palma i-a fost efectiv sfâșiată. A fost operată de urgență, iar intervenție chirurgicală i-a salvat cariera.</p>
<p>Au urmat cinci luni de recuperare intensă, înainte ca Petra Kvitova să poată începe ceea ce numește a doua sa carieră, la Roland Garros, în 2017.</p>
<p>„Știam că sunt o luptătoare grozavă pe teren, dar în acel moment mi-am dat seama că sunt o luptătoare și mai mare, într-o versiune total diferită a mea. A fost grozav, chiar dacă era foarte greu să joci tenis. Am plâns pe teren, am avut flashback-uri foarte urâte, aveam coșmaruri.</p>
<p>Deci nu a fost chiar ușor. A durat ceva timp, dar acum totul e bine. Exista un mare semn de întrebare, pot juca tenis sau nu? Și am putut. A fost a doua mea carieră. A fost uimitor”, a spus ea, potrivit <span>The Sun</span>.</p>
<h2><span>Kvitova joacă în primul tur la US Open cu sportiva franceză Diane Parry</span></h2>
<p>Cehoaica s-a bucurat de o a doua carieră pe care majoritatea jucătorilor ar invidia-o. A ajuns în finală la Australian Open în 2019, pierzând la limită în trei seturi în fața unei inspirate Naomi Osaka. Japoneza s-a impus cu 7-6 (2), 5-7, 6-4.</p>
<p>Anul următor, Petra se califica în semifinale la Roland Garros, unde era învinsă de americanca Sofia Kenin cu 4-6, 5-7.</p>
<p>Kvitova a câștigat 31 de titluri în carieră, 12 dintre acestea după atacul traumatic. În 2024, a luat o pauză de la rigorile tenisului profesionist <span>pentru a deveni mamă</span>, născând un băiat, Petr, în iulie 2025. Ea a revenit pe teren la începutul acestui an, dar pune capăt strălucitei cariere la US Open.</p>
<p>„Sunt complet pregătită (n.r. – de retragere). Nu regret nimic. Încă iubesc tenisul, dar orice altceva, așteptarea antrenamentelor, așteptarea mașinii, așteptarea unui meci, este pur și simplu obositor. Și având un fiu, e o viață complet diferită. Vreau doar să petrec mai mult timp cu el”, a mai transmis jucătoarea, care în octombrie 2011 ocupa locul doi în ierarhia WTA, cea mai bună a carierei.</p>
<p>New York va avea săptămâna viitoare șansa de a-și lua rămas bun de la unul dintre cei mai mari jucători ai ultimului deceniu și, probabil, cel mai inspirațional.</p>
<p>Aflată pe locul 540 în acest moment, cehoaica o va întâlni în primul tur pe sportiva franceză Diane Parry (106). Dacă se impune, va juca împotriva americancei Madison Keys (6 WTA, cs 6) sau a mexicancei Renata Zarazua (73 WTA).</p>

]]></description>
    </item>
    <item>
      <title>Sorana Cîrstea trăiește o a doua tinerețe în tenis! S-a calificat în sferturi la Cleveland după o victorie convingătoare</title>
      <link>https://www.prosport.ro/alte-sporturi/tenis/sorana-cirstea-traieste-o-a-doua-tinerete-in-tenis-s-a-calificat-in-sferturi-la-cleveland-dupa-o-victorie-convingatoare-20251660</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-traieste-o-a-doua-tinerete-in-tenis-S-a-calificat-in-sferturi-la-Cleveland-dupa-o-victorie-convingatoare-1400x785.jpg"/><br/><p>Jucătoarea română de tenis Sorana Cîrstea, care la finalul acestui sezon se retrage din activitate, s-a calificat fără emoții în sferturi la Cleveland.</p>
<p>Aflată pe locul 112 mondial, Sorana Cîrstea a avut nevoie de numai 61 de minute pentru a trece de elveţianca Jil Teichmann, a 85-a jucătoare a lumii.</p>
<h2><span>Cîrstea a ajuns în sferturi la Cleveland, după ce a cedat doar două game-uri</span></h2>
<p><span>Competiția de la Cleveland</span> reprezintă o ultimă repetiție pentru toate jucătoarele înainte de US Open, ultimul turneu de Mare Șlem al anului, care începe pe 24 august.</p>
<p>Sorana Cîrstea, aflată pe locul 112 WTA, s-a calificat la pas în sferturile de finală ale turneului de categorie WTA 250 de la Cleveland, competiție dotată cu premii totale de 275.094 de dolari.</p>
<p>Venită din calificări, românca a dispus de elvețianca Jil Teichmann (85 WTA) 6-1, 6-1. Cîrstea a început slab partida, cedându-și serviciul în chiar primul game, dar le-a câștigat pe următoarele 10, cu mențiunea că în 3 nu a cedat niciun punct.</p>
<p>La 4-0 în setul secund, Sorana a avut 40-15 pe serviciul adversarei, dar nu a fructificat niciuna dintre cele două mingi de break. Acest lucru nu a contat prea mujlt în economia partidei, deoarece la 5-1 a convertit în punct prima minge de meci.</p>
<h2><span>Sorana Cîrstea poate reveni în Top 100 WTA</span></h2>
<p>Prin calificarea în sferturile de finală de la Cleveland, Sorana Cîrstea şi-a asigurat un premiu de 6.820 de dolari şi 54 de puncte WTA, la care se adaugă și 18 puncte din calificări. Datorită acestui succes, românca se află <span>pe locul 103 în clasamentul virtual WTA</span>, iar o altă victorie o propulsează, din nou, în Top 100.</p>
<p>Luna trecută, Teichmann a fost finalistă la turneul de la Iași, iar acum ea și Cîrstea sunt la egalitate în ceea ce privește meciurile directe, 4-4. Pe 19 iulie, elvețianca se impunea în semifinalele de la competiția organizată în Moldova cu 6-4, 6-3.</p>
<p>Adversara Soranei în sferturi la Cleveland se alege dintre principala favorită, rusoaica Liudmila Samsonova (19 WTA), și chinezoaica Yafan Wang (202 WTA), venită din calificări.</p>
<p>Pentru Sorana Cîrstea urmează, așadar, US Open, ultimul turneu de Mare Șlem al carierei. Cea mai bună performanță a realizat-o în 2023, când a ajuns în sferturi, eliminată fiind de sportiva cehă Karolina Muchova cu 0-6, 3-6, după ce trecuse de jucătoarea americană Kayla Day, rusoaica Anna Kalinskaya, kazaha Elena Rybakina și elvețianca Belinda Bencic.</p>
<p>Anterior, s-a oprit de două ori în calificări, de trei ori în turul 1, de 8 ori în turul 2 și de 3 ori în turul 3.</p>
<p>Tragerea la sorți a meciurilor pentru tabloul principal, atât la masculin, cât și la feminin, are loc pe 21 august.</p>

]]></description>
    </item>
    <item>
      <title>Simona Halep a ales. Ce nouă pasiune are milionara</title>
      <link>https://www.prosport.ro/alte-sporturi/tenis/simona-halep/simona-halep-a-ales-ce-noua-pasiune-are-milionara-20251252</link>
      <description><![CDATA[<img src="https://www.prosport.ro//wp-content/uploads/2025/08/Simona-Halep-a-ales.-Ce-noua-pasiune-are-milionara-1400x919.png"/><br/><p>După retragerea din tenisul profesionist, Simona Halep (33 de ani) a ales să rămână o fire activă și în ultimele luni a cochetat cu mai multe sporturi.</p>
<p>După ce și-a declarat aprecierea pentru golf și a mărturisit că vrea să devină cât se poate de competitivă la acest sport, Simona s-a întors la prima ei dragoste, doar că într-o formă diferită.</p>
<h2><span>Simona Halep are o nouă pasiune: padelul!</span></h2>
<p><span>Simona Halep s-a ținut de cuvânt și după retragerea din tenis a luat-o pe calea golfului</span>. Milionara din Constanța a împărtășit deja pe rețelele de socializare, acolo unde e urmărită 1.6 milioane de persoane, mai multe videoclipuri înregistrate la sesiunile ei din sportul bogaților.</p>
<p>Însă, după ce a stat departe de terenul de tenis mai multe luni, constănțeanca s-a întors la prima ei dragoste, doar că într-o altă formă. Concret, <span>Simona Halep s-a apucat de sportul</span> numit padel, care la bază este inspirat din tenisul de câmp. Diferențele ar fi că se joacă pe un teren de dimensiuni mai reduse și care este închis cu pereți. Pe de altă parte, de cele mai multe ori se joacă la dublu, iar rachetele sunt și ele diferite. Sunt realizate dintr-un material mai solid, dar au și ele multiple perforații. Referitor la reguli, unele dintre acestea sunt diferite față de cele din tenis, dar în ansamblu sistemul de punctare este același.</p>
<p>„De la Grand Slam… la Grand Smash. Tenisul e în ADN-ul Simonei, dar azi a schimbat terenul și s-a distrat la padel, alături de noi. Lovituri, zâmbete și un vibe de campioni”, au scris deținătorii unor terenuri de padel din Constanța, pe <span>Instagram</span>.</p>
<h2><span>Ce a declarat Simona Halep</span></h2>
<p>De asemenea, prin intermediul unui videoclip de promovare, Simona Halep a oferit câteva declarații și a rememorat momentul în care a început să iubească tenisul.</p>
<p>„Aveam 4 ani și jumătate când am început să joc tenis. Datorită fratelui meu am ajuns la acest sport și de atunci nu am mai renunțat, pentru că mi-a plăcut și m-am simțit bine pe teren. Tenisul a însemnat mult, a însemnat viața mea, anii mei de copilărie, de adolescență… Și până la vârsta de 30 și ceva de ani l-am practicat foarte intens. Mi-am dedicat viața sportului și mă bucur tare mult de ceea ce am realizat. Sunt o fostă sportivă împlinită și pot să spun că atunci când m-am retras am simțit în totalitate că e momentul. Nu am regrete, mă bucur tare de mult de tot ceea ce am realizat”, a transmis Simona Halep.</p>

]]></description>
    </item>
  </channel>
</rss>
