<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Novak Djokovic a bătut trei recorduri într-un singur meci la US Open</title>
      <link>https://www.prosport.ro/alte-sporturi/tenis/novak-djokovic-a-batut-trei-recorduri-intr-un-singur-meci-la-us-open-20257704</link>
      <description><![CDATA[<img src="https://www.prosport.ro//wp-content/uploads/2025/08/Novak-Djokovic-a-batut-trei-recorduri-intr-un-singur-meci-la-US-Open.jpg"/><br/><p>Novak Djokovic, socotit deja cel mai mare jucător din istoria tenisului, a ajuns în situația în care poate doborâ câte un record la aproape fiecare meci jucat.</p>
<p>Împotriva lui Zachary Svajda, în turul doi al <span>US Open</span>, pe care l-a învins cu 6-7(5), 6-3, 6-3 și 6-1, sârbul a obținut trei recorduri istorice dintr-o singură lovitură.</p>
<h2><span>Novak Djokovic a bătut trei recorduri într-un singur meci la US Open</span></h2>
<p>El este jucătorul de tenis cu cele mai multe apariții în turul al treilea al Grand Slamurilor, cu 75 de meciuri în această fază, cu unul mai mult decât <span>Roger Federer</span>. Nole e la egalitate cu elvețianul în fruntea clasamentului meciurilor câștigate pe hard la Grand Slam-uri (191), dar procentul său de victorii este mai bun în aparițiile în turul al treilea al US Open. Djokovic a câștigat întotdeauna primele două meciuri jucate pe terenurile din Flushing Meadows.</p>
<p>În ciuda victoriei, Nole nu e mulțumit de jocul lui. „Sincer să fiu, nu am jucat grozav”, a spus Djokovici când a fost întrebat despre prestaţia sa. „Nu am fost foarte mulţumit de tenisul meu în prima parte a meciului, dar trebuie să-i acord credit şi lui Zach pentru că a jucat un tenis de foarte bună calitate. Păcat că a avut probleme cu accidentarea spre finalul setului al doilea, dar îl felicit pentru că a rămas pe teren. Evident, nu a mai putut servi la fel de bine ca în primul set şi jumătate, dar îi urez toate cele bune”, a conchis jucătorul sârb.</p>
<p>Djokovic a rămas singurul din Big Four, care încă mai joacă. Roger Federer, Andy Murray și Rafael Nadal au pus deja racheta în cui. Într-un interviu pentru canalul de YouTube al lui Jay Shetty, Djokovic a dezvăluit care a fost cel mai puternic adversar din cariera sa.</p>
<p>“Rafa Nadal a fost cel mai dur adversar al meu din punct de vedere fizic. Bătăliile cu el au fost incredibile. Am jucat cea mai lungă finală de Grand Slam din istorie în Australia. Când am ajuns la vestiar și mi-am scos pantofii, ambele picioare îmi sângerau și nu mai puteam merge. Dar mai ales în duelurile pe zgură, învingerea lui Nadal la Roland Garros a fost cea mai mare provocare care a existat în istoria tenisului”, a spus câștigătorul a 24 de Grand Slam-uri.</p>
<p>În turul al treilea, Djokovici se va confrunta britanicul Cameron Norrie, care l-a eliminat pe argentinianul Francisco Comesana.</p>
<p>US Open l-a pierdut pe Jack Draper, cap de serie numărul cinci, care s-a retras din turneu înaintea meciului cu Zizou Bergs, din cauza unei accidentări.</p>

]]></description>
    </item>
    <item>
      <title>Sorana Cârstea și Jaqueline Cristian joacă azi pentru o jumătate de milion de dolari. Orele la care încep meciurile jucătoarelor noastre la US Open</title>
      <link>https://www.prosport.ro/alte-sporturi/tenis/sorana-carstea-si-jaqueline-cristian-joaca-azi-pentru-o-jumatate-de-milion-de-dolari-orele-la-care-incep-meciurile-jucatoarelor-noastre-la-us-open-20257698</link>
      <description><![CDATA[<img src="https://www.prosport.ro//wp-content/uploads/2025/08/Sorana-Carstea-si-Jaqueline-Cristian-joaca-azi-pentru-o-jumatate-de-milion-de-dolari.-Orele-la-care-incep-meciurile-jucatoarelor-noastre-la-US-Open.jpg"/><br/><p>Sorana Cîrstea și Jaqueline Cristian sunt cele două jucătoare din România prezente în turul al doilea al turneului de la US Open. Gabriela Ruse, care a fost și ea pe tabloul principal, a fost eliminate în turul I.</p>
<p>Jucătoarele noastre intră azi pe teren și vor juca pentru recompense record, ținând cont că <span>US Open 2025</span> pune la bătaie cele mai mari premii din istoria Grand Slamurilor.</p>
<p>Dacă trec în turul III, Sorana și Jaqueline au asigurate premii de 237.000 de dolari, cu mult peste 154.000 de dolari cât au acum în cont pentru că au depășit turul I.</p>
<h2><span>Sorana Cârstea și Jaqueline Cristian joacă azi pentru o jumătate de milion de dolari</span></h2>
<p>Meciurile care pot aduce jucătoarelor noastre aproape o jumătate de milion de euro sunt programate diseară.</p>
<p>Prima va intra pe teren Sorana Cîrstea. Ea va juca în jurul orei 20.00 contra cehoaicei Karolina Muchova. Cele două sportive s-au mai întâlnit de şase ori, ultima dată în sferturi la Dubai, în acest an.</p>
<p>Acolo a câștigat Muchova, scor 6-2, 7-5. Ele s-au înfruntat şi la US Open de două ori: în 16-imi în 2020 – victorie Muchova cu 6-3, 2-6, 7-6 (7) şi în sferturi în 2023 – victorie Muchova cu 6-0, 6-3. Din şase meciuri cu Muchova, Sorana Cîrstea a câştigat doar unul, în 2023, în 16-imi la Miami (7-5, 6-1).</p>
<p>Muchova (29 ani) este finalista de la Roland Garros 2023. Ea ocupă acum locul 13 WTA. Dacă va trece de Muchova, Sorana va juca în turul III cu învingătoarea din meciul Linda Noskova – Eva Lys.</p>
<p><span>Jaqueline Cristian</span> va juca tot azi, în jurul orei 22.00, cu americanca Ashley Krueger (locul 29 WTA). Va fi o întâlnire în premieră între cele două jucătoare, deoarece ele nu s-au întâlnit niciodată în circuitul WTA. Învingătoarea din acest meci va juca împotriva sportivei care ca câștiga duelul Amanda Anisimova – Maya Joint.</p>
<h2><span>Ostapenko s-a lamentat după eliminare</span></h2>
<p>Tabloul feminin a fost zguduit de eliminarea letonei Jelena Ostapenko, care a fost trimisă acasă de americanca Taylor Townsend. Ostapenko, cunoscută pentru atitudinea ei acidă, a răbufnit pe instagram. „Astăzi, după partidă, i-am spus adversarei mele că a fost lipsită de respect, deoarece a avut o minge câștigată cu fileul, într-un moment decisiv și nu și-a cerut scuze, dar răspunsul ei a fost că nu trebuie să-și ceară scuze deloc.</p>
<p>Există niște reguli în tenis pe care majoritatea jucătorilor le respectă și a fost prima dată când mi s-a întâmplat asta în circuit. Dacă joacă în patria ei, nu înseamnă că se poate comporta așa și poate face ce vrea”, s-a plâns Ostapenko. Imună la reacția letonei, Taylor a reacționat vesel: „Bună, tuturor. Acesta e genul de zi pentru care trăiesc”, a spus, încântată, sportiva din SUA.</p>

]]></description>
    </item>
    <item>
      <title>„Plângăcioasa” circuitului feminin a intrat într-un nou conflict. Ce a pățit la US Open: „Nu mi s-a mai întâmplat niciodată”</title>
      <link>https://www.prosport.ro/alte-sporturi/tenis/plangacioasa-circuitului-feminin-a-intrat-intr-un-nou-conflict-ce-a-patit-la-us-open-nu-mi-s-a-mai-intamplat-niciodata-20257735</link>
      <description><![CDATA[<img src="https://www.prosport.ro//wp-content/uploads/2025/08/Plangacioasa-circuitului-feminin-a-intrat-intr-un-nou-conflict.-Ce-a-patit-la-US-Open-Nu-mi-s-a-mai-intamplat-niciodata-e1756369923141.jpg"/><br/><p>Una dintre jucatoarele circuitului feminin, considerată de mulți fani ai tenisului drept „plângăcioasă”, a intrat într-un nou conflict la US Open. Jelena Ostapenko, jucătoare letonă de 28 de ani, a acuzat-o pe Taylor Townsend de comportament nesportiv la meciul care a consemnat eliminarea europenei din turneu.</p>
<p>Jelena Ostapenko a intrat de-a lungul timpului în multe conflicte, astfel că <span>a fost considerată mult prea „plângăcioasă” de către fani</span>. Letona s-a plâns de comportamentul adversarei de la US Open, Taylor Townsend, în meciul care i-a pus capăt pe tabloul turneului.</p>
<h2><span>Jelena Ostapenko, „plângăcioasa” din tenis, conflict cu o americană la US Open</span></h2>
<p><span>Taylor Townsend a reușit să o elimine pe Jelena Ostapenko</span> într-un meci rapid, încheiat în doar o oră și 18 minute, scor 2-0 (7-5, 6-1). Cea din urmă a acuzat-o de comportament nesportiv de-a lungul partidei, începând de la încălzire până la final, atunci când și-au strâns mâna.</p>
<p>„Astăzi, după meci, i-am spus adversarei mele că a fost foarte lipsită de respect, deoarece a avut o minge care a atins fileul într-un moment decisiv și nu și-a cerut scuze, dar răspunsul ei a fost că nu trebuie să-și ceară scuze deloc.</p>
<p>Există unele reguli în tenis pe care majoritatea jucătorilor le respectă, iar pentru mine a fost prima dată când mi se întâmplă așa ceva în circuit. Faptul că joacă în țara ei nu înseamnă că poate să se comporte și să facă orice dorește.</p>
<p>La începutul meciului, toți jucătorii trebuie să înceapă încălzirea de pe linia de fund. Adversara a intrat pe teren și a început imediat încălzirea la fileu, ceea ce este foarte lipsit de respect și împotriva regulilor unui meci de tenis.</p>
<p>Mulțumesc tuturor fanilor mei pentru susținere. Voi reveni mai puternică. Situații că asta mă motivează să muncesc și mai mult”, a spus Jelena Ostapenko, considerată una dintre cele mai „plângăcioase.” jucătoare, pe rețelele de socializare.</p>
<h2><span>Cum a reacționat Taylor Townsend, oponenta Jelenei Ostapenko</span></h2>
<p>După meci, Taylor Townsend a discutat despre cele spuse de Jelena Ostapenko. Jucătoarea din America se află pe poziția 132 în clasamentul WTA. Printre altele, nord-americana a spus că nemulțumirea letonei este complet nefondată.</p>
<p>„Este competiție. Oamenii se supără când pierd și unii spun lucruri urâte. Mi-a spus că nu am clasă, că nu am educație și să văd ce se întâmplă când ieșim din SUA. Chiar aștept să văd. Adică, am învins-o în Canada, în afara SUA, așa că hai să vedem ce mai are de spus.</p>
<p>A jucat foarte bine la început… când juca bine, nu am spus nimic. Asta arată clasă. Uneori oamenii joacă prea bine și trebuie să accepți. Dar eu am ridicat nivelul și de asta sunt mândră astăzi”, a spus Taylor Townsend.</p>

]]></description>
    </item>
    <item>
      <title>Controversata Aryna Sabalenka a spus de ce n-a idolatrizat-o niciodată pe Serena Williams</title>
      <link>https://www.prosport.ro/alte-sporturi/tenis/controversata-aryna-sabalenka-a-spus-de-ce-n-a-idolatrizat-o-niciodata-pe-serena-williams-20257451</link>
      <description><![CDATA[<img src="https://www.prosport.ro//wp-content/uploads/2025/08/Controversata-Aryna-Sabalenka-a-spus-de-ce-n-a-idolatrizat-o-niciodata-pe-Serena-Williams.jpg"/><br/><p>Aryna Sabalenka a vorbit deschis despre motivul pentru care nu a idolatrizat-o niciodată pe Serena Williams.</p>
<p>Cea mai titrată jucătoare de tenis din istorie, cu 23 de titluri de Grand Slam, are numeroase admiratoare în rândul sportivelor din circuit. Totuși, nu a reușit să o impresioneze suficient de mult pe <span>controversata Sabalenka</span>. Bielorusa a precizat că ea a vrut mereu să inspire pe alții, nu să fie cea care caută inspirație de la alte jucătoare.</p>
<h2><span>Aryna Sabalenka nu are niciun idol în tenisul feminin: „Nu știu dacă e bine sau rău”</span></h2>
<p>Serena Williams va rămâne în istorie drept cea mai puternică jucătoare din circuit, dar asta nu a convins-o pe Aryna Sabalenka să o aibă ca model. Jocul bielorusei semăna destul de mult cu cel al fostei sportive amercicane. Nu a ascuns că vrea să fie o jucătoare agresivă și cu lovituri puternice, ceea ce a dus la comparații cu deținătoarea a 23 de titluri de Grand Slam.</p>
<p>Aryna Sabalenka a vorbit despre comparațiile cu americanca și a precizat că i-ar plăcea să domine competițiile la fel ca Serena Williams. De asemenea, vrea să fie și ea o inspirație pentru următoarea generație de sportive, deși a crescut fără să aibă idoli în tenis.</p>
<p>„Desigur, vreau să domin așa cum Serena a dominat circuitul. Dar, crescând, nu am avut idoli. Nu știu dacă e bine sau rău, pentru că toată lumea era inspirată de cineva, iar eu vreau să fiu o inspirație pentru următoarea generație. Cred că acesta este scopul în viață”, a declarat Sabalenka, pentru Boardroom.</p>
<p>La începutul anului trecut, Sabalenka și-a trecut în palmares primul titlu de Grand Slam, la Asutralian Open. După 7 luni a mai bifat o bornă importantă în carieră. A ajuns lider mondial WTA pentru prima dată în carieră. A devenit rapid populară în rândul fanilor și acum tot mai multe viitoare sportive o privesc ca pe un model.</p>
<h2><span>Performanța uriașă bifată de Sabalenka: doar Serena Williams a mai reușit asta</span></h2>
<p>La finalul lunii iulie, Aryna Sabalenka a bifat o bornă importantă în carieră. <span>Bielorusa a depășit pragul de 12.000 de puncte în circuit</span>, devenind prima sportivă, după Serena Williams, care reușește asta. Are un avans uriaș față de următoarele adversare în clasament astfel că e puțin probabil să fie detronată prea curând.</p>
<p>Serena Williams a avut și peste 13.000 de puncte în clasamentul WTA. Nicio altă sportivă nu a reușit această performanță din postura de lider WTA. Doar Iga Swiatek s-a mai apropiat de 12.000 de puncte în 2024. Simona Halep a avut un maximum de 8.061 de puncte în 2018, atunci când ajungea în fruntea clasamentului după succesul la Roland Garros.</p>

]]></description>
    </item>
    <item>
      <title>Viitoarea adversară a Soranei Cîrstea a fost „stresată” de presiunea publicului în meciul cu Venus Williams! Reacția sinceră a Karolinei Muchova: „Mă bucur că am scos-o la capăt”</title>
      <link>https://www.prosport.ro/alte-sporturi/tenis/us-open/viitoarea-adversara-a-soranei-cirstea-a-fost-stresata-de-presiunea-publicului-in-meciul-cu-venus-williams-reactia-sincera-a-karolinei-muchova-ma-bucur-ca-am-scos-o-la-capa-20257204</link>
      <description><![CDATA[<img src="https://www.prosport.ro//wp-content/uploads/2025/08/Viitoarea-adversara-a-Soranei-Cirstea-a-fost-„stresata-de-presiunea-publicului-in-meciul-cu-Venus-Williams-Reactia-sincera-a-Karolinei-Muchova-„Ma-bucur-ca-am-scos-o-la-capat-e1756295353995.jpg"/><br/><p>Karolina Muchova, viitoarea adversară a Soranei Cîrstea în turul 2 de la US Open, a avut parte de un mediu ostil din partea publicului în meciul din runda inaugurală, când s-a impus în fața legendarei Venus Williams (45 de ani), scor 6-3, 2-6, 6-1. Muchova s-a declarat „stresată” de presiunea publicului care a susținut-o pe dubla campioană de la US Open.</p>
<p>Venus Williams a primit un wild-card din partea organizatorilor US Open, acest turneu fiind al treilea la care a jucat după <span>o pauză competițională de peste 16 luni, din motive medicale</span>. Celelate două au fost Washington Open (WTA 500), unde a reușit o victorie, respectiv Cincinnati Open (WTA 1.000).</p>
<p>Williams are șapte titluri de Grand Slam, la simplu, din care două sunt la US Open, în 2000 și 2001, iar celelalte cinci sunt la Wimbledon (2000, 2001, 2005, 2007 și 2009). De asemenea, are și două titluri la dublu, la Flushing Meadows, alături de Serena Williams, în 1999 și 2009. Cu un astfel de palmares la US Open, publicul a susținut-o în meciul cu Muchova, care s-a declarat „stresată” de presiunea venită din tribune, dar fericită că a reușit să depășească momentul.</p>
<h2><span>Karolina Muchova a fost „stresată” în meciul cu Venus Williams</span></h2>
<p>Jucătoarea cehă Karolina Muchova (29 de ani), de două ori semifinalistă la US Open, în 2023 și 2024, a început cu dreptul actuala ediție a ultimului turneu de Grand Slam al anului. Muchova a reușit să se impună în fața lui Venus Williams, scor 6-3, 2-6, 6-1, în două ore și un minut de joc.</p>
<p>Pentru Karolina Muchova acesta a fost al doilea meci direct cu Venus Willims, și al doilea succes, după cel din 2020, tot de la US Open, din primul tur, când a câștigat cu scorul de 6-3, 7-5. La cel moment, Karolina Muchova era pe locul 26 WTA, în timp ce Venus ocupa poziția 67 în ierarhia feminină.</p>
<p>„Am fost stresată. Voi mă stresați. Nu, a fost o atmosferă incredibilă. Ea este o legendă a sportului nostru, înțeleg. E atât de frumos să împart terenul cu ea. Mă bucur că am avut norocul să câștig astăzi. Am încercat să ignor zgomotul și să mă concentrez doar pe mine. Credeam că fac multe greșeli.</p>
<p>Ea lovește atât de puternic, încât m-am simțit puțin pierdută în setul al doilea și mă bucur că mi-am revenit în setul al treilea. M-am concentrat mai mult pe serviciul meu. Mă bucur că am scos-o la capăt și că am reușit să câștig” a declarat Muchova în interviul acordat pe teren, citată de <span>The Tennis Gazette</span>.</p>
<h2><span>Karolina Muchova și Sorana Cîrstea joacă al șaptelea meci direct</span></h2>
<p><span>Sorana Cîrstea (35 de ani, locul 71 WTA) s-a calificat în turul 2 la US Open</span>, după o victorie facilă în fața jucătoarei din Argentina, Solana Sierra, scor 7-5, 6-0, după 71 de minute de joc, cu un prim set extrem de echilibrat.</p>
<p>În turul 2, Sorana Cîrstea va juca împotriva Karolinei Muchova, cea care în 2023 o învingea în sferturile de finală. Pentu Sorana Cîrstea, în 2023 a fost cea mai bună performanță a sa la US Open. Muchova conduce cu 5-1 în meciurile directe cu Sorana Cîrstea, singura victorie a româncei fiind în turul 3 la Miami Open (WTA 1.000), în 2023.</p>
<p>Celelalte meciuri dintre Muchova și Cîrstea au fost la US Open (2020), Dubai (2023 și 2025) și Montreal (2023).</p>
<p>Pentru accderea în turul 2 la US Open, Sorana Cîrstea primește 70 de puncte WTA și și-a asigurat un cec de 154.000 de dolari. În clasamentul WTA Live, Sorana Cîrstea a urcat până pe poziția 63. Cea mai bună clasare a sportivei din România, care recent a vorbit despre retragerea sa din tenisul profesionist, a fost locul 21 WTA, pe care l-a atins în 21 august 2013.</p>

]]></description>
    </item>
  </channel>
</rss>
