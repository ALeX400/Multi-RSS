<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>De nerecunoscut! Primele poze cu fosta rivală a Simonei Halep de când e însărcinată</title>
      <link>https://www.prosport.ro/diverse/de-nerecunoscut-primele-poze-cu-fosta-rivala-a-simonei-halep-de-cand-e-insarcinata-20350619</link>
      <description><![CDATA[<img src="https://www.prosport.ro//wp-content/uploads/2025/12/De-nerecunoscut-Primele-poze-cu-fosta-rivala-a-Simonei-Halep-de-cand-e-insarcinata-e1766740645699.jpg"/><br/><p>Fosta rivală a Simonei Halep, iberica Garbine Muguruza (32 de ani), a postat primele poze cu ea însărcinată după ce în toamnă și-a anunțat noua etapă din viața de cuplu. Mesajul simplu – „Familia” – a fost o explicație pentru pozele de tip Polaroid, în care apare alături de soțul său, Arthur Borges, un cunoscut afacerist spaniol și model.</p>
<p>Garbine Muguruza, fost număr 1 WTA, poziție pe care a atins-o în septembrie 2017, dublă campioană de Grand Slam (Roland Garros 2016 și Wimbledon 2017) și campioană la WTA Finals (Turneul Campioanelor) 2021, <span>s-a retras oficial din activitatea sportivă în sezonul 2024</span>.</p>
<p>Însă nu a stat departe de sportul în care s-a consacrat, fiind numită director la Turneul Campioanelor 2025, iar recent a fost desemnată co-director al turneului Mutua Madrid, alături de Feliciano Lopez.</p>
<h2><span>Primele poze cu fosta rivală a Simonei Halep de când e însărcinată</span></h2>
<p>Garbine Muguruza, fosta rivală a Simonei Halep (34 de ani), a publicat primele poze de când este însărcinată, într-un cadru de sărbătoare, ca parte dintr-o ședință foto de Crăciun. Pozele făcute alături de soțul său și căinele familiei au fost însoțite de un mesaj emoționant.</p>
<p>„Crăciun fericit tuturos. Tot ce este mai bun, abia de acum urmează”, se arată în postarea comună făcută de Muguruza și Borges. Iar replicile celor care îi urmăresc pe social media nu au întârziat să apară.</p>
<p>„Ce poză frumoasă. Crăciun, familie, casă… și acel sentiment că tot ce e mai bun abia urmează să vină. Nu ratați acele momente de liniște, căldura din casă și multă odihnă bună. O îmbrățișare și sărbători fericite”, este unul dintre multele comentarii primite la postarea fostului lider mondial.</p>
<h2><span>Garbine Muguruza, mai puternică decât Simona Halep</span></h2>
<p>Garbine Muguruza și Simona Halep, fost lider mondial pentru 64 de săptămâni, s-au întâlnit de șapte ori în circuit, plus o dată în Fed Cup (așa cum se numea Billie Jean King Cup înainte de 2020), iberica impunându-se în cinci meciuri.</p>
<p>Prima confruntare a fost în turul secund de la Wuhan, în 2014, partidă câștigată de Garbine Muguruza, a urmat încă o înfrângere pentru Simona Halep, în fața propriilor fani, în barajul dintre România și Spania, de la Galați, în februarie 2015.</p>
<p>Prima victorie a Simonei Halep a fost consemnată la Stuttgart, în 2015. Garbine Muguruza s-a impus în următoarele două meciuri, finala de la Cincinnati, în 2017, și semifinala de la Doha, din 2018.</p>
<p>Ultimele victorii ale Simonei Halep au fost în două semifinale pe zgură, la Roland Garros, în 2018, respectiv la Roma, în 2020, ambele turnee fiind câștigare de româncă.</p>
<p>Cel din urmă succes al lui Garbine Muguruza în fața Simonei Halep a fost în semifinalele Australian Open. în 2020.</p>
<ul>
<li>Garbine Muguruza și Simona Halep s-au reîntâlnit în acest an, dintr-o postură total diferită, iberica din cea de director al Turneului Campioanelor, <span>românca din poziția de ambasador al WTA Finals</span>, iar împreună i-au înmânat Arynei Sabalenka trofeul de număr 1 mondial.</li>
</ul>

]]></description>
    </item>
    <item>
      <title>Moment istoric cu Cristiano Ronaldo şi Novak Djokovic pe aceeaşi scenă, fiind premiați: „Pentru mine e un exemplu”</title>
      <link>https://www.prosport.ro/fotbal-extern/moment-istoric-cu-cristiano-ronaldo-si-novak-djokovic-pe-aceeasi-scena-fiind-premiati-pentru-mine-e-un-exemplu-20351900</link>
      <description><![CDATA[<img src="https://www.prosport.ro//wp-content/uploads/2025/12/Moment-istoric-cu-Cristiano-Ronaldo-si-Novak-Djokovic-pe-aceeasi-scena-fiind-premiati-„Pentru-mine-e-un-exemplu.jpg"/><br/><p>În premieră, pe scena Globe Soccer Awards a urcat Novak Djokovic alături de Cristiano Ronaldo.</p>
<p>La doar o zi după ce a marcat un gol spectaculos pentru Al Nassr, Cristiano Ronaldo a mai câștigat un premiu la nivel individual.<span> Starul portughez </span>a fost desemnat „cel mai bun fotbalist din Orientul Mijlociu”. El a urcat pe scenă alături de un alt sportiv care a doborât numeroase recorduri, dar în tenis. Djokovic a câștigat Premiul „Globe Sports”.</p>
<h2><span>Cristiano Ronaldo și Novak Djokovic, pe aceeași scenă: „E un exemplu pentru toate generațiile”</span></h2>
<p>Două legende din două sporturi diferite, care continuă să joace la cel mai înalt nivel, s-au întâlnit pe scena de la Globe Soccer Awards. Gala fotbalului la care au fost premiați cei mai buni sportivi, la Dubai, a oferit un premiu special pentru un sportiv din tenis. În premieră, Novak Djokovic a primit Premiul „Globe Sports” chiar de la Cristiano Ronaldo.</p>
<p>Cei doi au petrecut câteva zeci de secunde pe scenă, timp în care Cristiano Ronaldo a vorbit la superlativ despre sârbul pe care îl consideră ca fiind un prieten.</p>
<blockquote><p>„Pentru mine e un exemplu. Când ai pe cineva ca exemplu, cuvintele sunt de prisos. E un exemplu de longevitate, avem povești similare. Cred că merită acest premiu deoarece e un exemplu pentru această generație, vechea generație și cea viitoare. Merită!”, a declarat Ronaldo.</p></blockquote>
<p><span>Novak Djokovic a dezvăluit </span>când l-a întâlnit prima dată pe Cristiano Ronaldo. Și el e fascinat de modul în care un alt sportiv poate să mențină standardul atât de sus la peste 40 de ani. E un exemplu și pentru el să se trezească în fiecare dimineață și să se pregătească la fel cum o face deja de peste 20 de ani.</p>
<blockquote><p>„(n.r. Când v-ați întâlnit prima oară) Era pe vremea când el juca la Real Madrid. A venit să urmărească turneul de tenis de la Madrid. De fiecare dată când își făcea apariția pentru noi era o presiune suplimentară, dar și o inspirație să dăm tot ce avem mai bun pe teren. Era cel mai bun la acea vreme și continuă să joace la același nivel. Mă bucur să aud aceste cuvinte din partea lui. Îl consider și eu prieten dar și o persoană care mă inspiră.”, a declarat Novak Djokovic.</p></blockquote>
<h2><span>Lista câștigătorilor premiilor Globe Soccer </span></h2>
<ul>
<li>Cel mai bun jucător – Ousmane Dembele (PSG)</li>
<li>Premiul Maradona – Lamine Yamal (FC Barcelona)</li>
<li>Cel mai bun jucător din Orientul Mijlociu – Cristiano Ronaldo (Al Nassr)</li>
<li>Clubul anului (fotbal masculin) – Paris Saint-Germain</li>
<li>Clubul anului (fotbal feminin) – FC Barcelona</li>
<li>Președintele anului – Nasser Al-Khelaifi (PSG)</li>
<li>Revenirea anului – Paul Pogba (AS Monaco)</li>
<li>Cel mai bun director sportiv – Luis Campos (PSG)</li>
<li>Cel mai bun jucător de atac – Lamine Yamal (FC Barcelona)</li>
<li>Cel mai bun mijlocaș – Vitinha (PSG)</li>
<li>Talentul anului – Desire Doue (PSG)</li>
<li>Cel mai bun antrenor – Luis Enrique (PSG)</li>
<li>Cea mai bună jucătoare – Aitana Bonmati (FC Barcelona)</li>
<li>Agentul anului – Jorge Mendes</li>
<li>Cea mai bună echipă națională – Portugalia</li>
<li>Premiul pentru întreaga carieră – Andres Iniesta</li>
<li>Premiul pentru întreaga carieră – Hidetoshi Nakata</li>
<li>Premiu special – Diogo Jota</li>
<li>Cel mai bun branding – Los Angeles FC</li>
<li>Academia anului – Right to Dream (Ghana)</li>
</ul>

]]></description>
    </item>
    <item>
      <title>Omul de încredere al Simonei Halep s-a văzut cu Sorana Cîrstea în orașul milionarilor și a convins-o</title>
      <link>https://www.prosport.ro/alte-sporturi/tenis/omul-de-incredere-al-simonei-halep-s-a-vazut-cu-sorana-cirstea-in-orasul-milionarilor-si-a-convins-o-20351425</link>
      <description><![CDATA[<img src="https://www.prosport.ro//wp-content/uploads/2025/12/Omul-de-incredere-al-Simonei-Halep-s-a-vazut-cu-Sorana-Cirstea-in-orasul-milionarilor-si-a-convins-o.jpg"/><br/><p>Sorana Cîrstea a fost vizitată în orașul milionarilor de omul de încredere al Simonei Halep și cei doi au făcut marele anunț.</p>
<p>Cea mai în formă jucătoare de tenis română petrece finalul de an la Dubai. Patrick Ciorcilă, organizatorul celui mai important turneu WTA din România, nu a vrut să piardă timpul și a mers să discute personal cu Sorana Cîrstea pentru a o convinge să evolueze la Transylvania Open. Discuțiile au decurs cu succes și românca va lua parte la un turneu în România în anul în care își va încheia oficial cariera, la 36 de ani.</p>
<h2><span>Sorana Cîrstea, confirmată la Transylvania Open: „Ne vedem peste o lună”</span></h2>
<p><span>Organizatorul Transylvania Open </span>a convins-o pe Sorana Cîrstea să participe la Transylvania Open. Cele două părți sunt în discuții de ceva vreme, iar după Crăciun, Patrick Ciorcilă a făcut marele anunț.</p>
<blockquote><p>„Ne vedem peste o lună cu Sorana Cîrstea la Transylvania Open”, a scris Patrick Ciorcilă în dreptul imaginii în care apare alături de Sorana Cîrstea.</p></blockquote>
<p>Sorana Cîrstea ocupă locul 43 în clasamentul WTA. Se pregătește pentru ultimul sezon din carieră în circuitul WTA și participarea la Transylvania Open va atrage mii de fani care o vor putea vedea pentru ultima oară evoluând în România.</p>
<p>Și jucătoarea de tenis a confirmat zilele trecute pe rețelele sociale că va lua parte la turneul ce se va disputa între 31 ianuarie și 7 februarie. Și-a arătat entuziasmul de a reveni cât mai rapid pe teren în cel mai improtant turneu WTA din România.</p>
<blockquote><p>„Sunt extrem de încântată să anunț că, în perioada 31 ianuarie – 7 februarie, voi participa la Transylvania Open în Arena BT. Experiența de anul trecut și modul în care am fost primită m-au făcut să îmi doresc să mai continui. Abia aștept să revin pe teren la Cluj! Sper să ne vedem acolo. Vă pup!”, a transmis Sorana Cîrstea, pe rețelele sociale.</p></blockquote>
<h2><span>20 de ani în circuitul WTA</span></h2>
<p><span>Anul 2026 va fi unul special</span> pentru Sorana Cîrstea. Iubita fiului lui Ion Țiriac se va despărți de lumea tenisului la capătul celui de-al 20-lea an în circuit. Până acum, a cucerit 3 trofee: Tașkent 2008, Istanbul 2021 și Cleveland 2025. În 2013 a înregistrat cea mai bună clasare în clasamentul WTA: locul 21 mondial.</p>
<blockquote><p>„Iubesc tenisul… Iubesc disciplina, rutina, munca grea. Competiția și adrenalina îmi hrănesc sufletul. Dar ca orice lucru în viață, trebuie să ajungă la un sfârșit.</p>
<p>Anul viitor va fi al 20-lea an în turneu ca jucătoare profesionistă de tenis. Nu m-am așteptat niciodată să concurez atât de mult timp, dar ultimii doi ani au fost cei mai fericiți pe teren și m-au făcut să continui. Acestea fiind spuse, am decis acum că 2026 va fi ultimul meu an în circuit.”, a spus sportiva.</p></blockquote>

]]></description>
    </item>
    <item>
      <title>Pentru George Cosac anul 2025 a însemnat victorii pe două planuri: „Sportiv și juridic”. SPECIAL</title>
      <link>https://www.prosport.ro/alte-sporturi/pentru-george-cosac-anul-2025-a-insemnat-victorii-pe-doua-planuri-sportiv-si-juridic-special-20350642</link>
      <description><![CDATA[<img src="https://www.prosport.ro//wp-content/uploads/2024/12/george-cosac-2024.jpg"/><br/><p>Anul 2025, care se va încheia peste câteva zile, a fost unul în care pentru Federația Română de Tenis au primat rezultatele juniorilor.</p>
<p>Iar acest aspect l-a subliniat însuși George Cosac, președintele Federației Române de Tenis.</p>
<h2><span>George Cosac susține că 2025 a fost un an bun, cu rezultate notabile</span></h2>
<p>Mai mult, Federația Română Tenis organizează peste 75 de competiții internaționale. Un record pentru un for autohton.</p>
<p>„Rezultatele juniorilor s-au încadrat în graficul așteptat iar asta nu poate decât să ne bucure. La nivel echipei de senioare nu am avut rezultate bune pentru că nu am avut parte de cea mai bună echipă la meciurile importante.</p>
<p>Dar aceste lucruri sperăm să le reglăm într-un timp cât mai scurt. În Cupa Davis lucrurile au stat cu totul altfel. Cu o echipă tânără, cu un colectiv tehnic foarte bun am avut rezultate foarte bune și asta s-a văzut”, a explicat șeful tenisului românesc.</p>
<p>2025 a adus pentru federație și trei victorii importante în instanță pe care George Cosac le-a explicat în amănunt:</p>
<p>„Am câștigat trei procese pe care le aveam cu Agenția Națională pentru Sport. Urmare a acestor procese federația are de încasat retroactiv, cu tot cu penalizările aferente undeva la 14-15 milioane de lei.</p>
<p>Din păcate o spun cu mare părere de rău dacă am fi avut acești bani la momentul potrivit am fi putut susține mult mai mulți copii și juniori. Unii dintre ei au renunțat la a mai face tenis tocmai din lipsa unei susțineri financiare”, a mai explicat Cosac.</p>
<h2><span>Vrea să revină pentru a juca din nou pe terenul de tenis</span></h2>
<p>Și pentru că suntem la final de an George Cosac a încheiat dialogul într-o notă mai caldă, legată tot de sport.</p>
<p>„Mi-am propus să revin anul viitor pe terenul de tenis. Evident pentru a face mișcare, nu pentru a participa la vreun turneu de old boys. Eu cred că fiecare dintre noi trebuie să facem mișcare.</p>
<p>Chiar dacă am făcut sau nu sport de performanță. Eu țin să le urez tuturor sportivilor din România , nu doar celor din tenis, să aibă un 2026 foarte bun. Să aibă parte de sănătate și să creadă în puterea lor că pot fi cei mai buni „, a mai precizat Cosac.</p>
<h2><span>Fetele, cu gândul la Australian Open</span></h2>
<p>Ca în fiecare final de an, jucătoarele de top ale României se pregătesc de plecare în Australia pentru a fi prezente la turneul Australian Open.</p>
<p>Prima care a plecat, chiar în seara de Crăciun, a fost Gabriela Ruse. „Aproape că a devenit o obișnuință să petrec Crăciunul în avion. Este un turneu foarte important unde mi-am propus nu doar să particip, dar vreau să obțin și un rezultat bun”, a declarat Ruse înainte de plecare.</p>
<div class="wp-caption aligncenter" id="attachment_20218464" style="width: 1410px"><img alt="" aria-describedby="caption-attachment-20218464" class="size-large wp-image-20218464" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/07/Gabriela-Ruse-a-renuntat-la-inhibitii-si-a-postat-imagini-cu-ea-in-costum-de-baie-din-vacanta-1400x933.jpg" srcset="https://www.prosport.ro/wp-content/uploads/2025/07/Gabriela-Ruse-a-renuntat-la-inhibitii-si-a-postat-imagini-cu-ea-in-costum-de-baie-din-vacanta-1400x933.jpg 1400w, https://www.prosport.ro/wp-content/uploads/2025/07/Gabriela-Ruse-a-renuntat-la-inhibitii-si-a-postat-imagini-cu-ea-in-costum-de-baie-din-vacanta-768x512.jpg 768w, https://www.prosport.ro/wp-content/uploads/2025/07/Gabriela-Ruse-a-renuntat-la-inhibitii-si-a-postat-imagini-cu-ea-in-costum-de-baie-din-vacanta-1536x1024.jpg 1536w, https://www.prosport.ro/wp-content/uploads/2025/07/Gabriela-Ruse-a-renuntat-la-inhibitii-si-a-postat-imagini-cu-ea-in-costum-de-baie-din-vacanta-2048x1365.jpg 2048w" width="1400"/><p class="wp-caption-text" id="caption-attachment-20218464">Sursa: Mediafax Foto</p></div>

]]></description>
    </item>
    <item>
      <title>Simona Halep, ce apariție de Crăciun, cu abdomenul la vedere!</title>
      <link>https://www.prosport.ro/diverse/simona-halep-ce-aparitie-de-craciun-cu-abdomenul-la-vedere-20350433</link>
      <description><![CDATA[<img src="https://www.prosport.ro//wp-content/uploads/2025/12/Simona-Halep-ce-aparitie-de-Craciun-cu-abdomenul-la-vedere.jpg"/><br/><p>Simona Halep a avut o apariție spectaculoasă în ziua de Crăciun. Fostul star din tenisul feminin petrece departe de țară Crăciunul.</p>
<p>În urmă cu câteva ore, Simona Halep le-a transmis fanilor săi pe Instagram să aibă parte de un „Crăciun fericit”. Fosta jucătoare de tenis se bucură de timpul liber după retragere și e foarte fericită chiar dacă nu este în țară de sărbători. Ținuta sa a atras toate privirile, cu abdomenul la vedere. Se menține într-o formă de invidiat la 36 de ani, iar fanii săi au apreciat în număr foarte mare pozele postate în ziua de Crăciun.</p>
<h2><span>Simona Halep, apariție spectaculoasă în ziua de Crăciun</span></h2>
<p>Fostul lider mondial WTA a împărtășit cu fanii săi câteva poze pe care le-a făcut în<span> ziua de Crăciun</span>. La fel cum a obișnuit deja, arată spectaculos și are apariții extrem de elegante indiferent de momentul zilei sau eveniment.</p>
<p>Și în imaginile postate de Crăciun, Simona Halep a optat pentru o cămașă albă, scurtă, cu mâneci lungi și fermoar în față. Este o ținută care oferă un aer modern și cool. A asortat cu o pereche de blugi bleu, cu talie înaltă și croială ușor evazată pentru a alungi silueta. În picioare are o pereche de pantofi cu vârf ascuțit, ce oferă un accent elegant și rafinat. Ca accesorii, a optat pentru o geantă mică, discretă și chic.</p>
<h2><span>Cadoul special pe care l-a primit de Crăciun: și fanii îl vor putea cumpăra online</span></h2>
<p><span>Simona Halep a primit</span> chiar în ziua de Crăciun o ediție limitată a albumului „Din România, Simona Halep”. Este un album făcut de 30-0 special pentru cea mai importantă jucătoare de tenis din istoria țării. Sunt momente din cariera sportivei, care a petrecut 64 de săptămâni în vârful ierarhiei WTA.</p>
<blockquote><p>„Din România, Simona Halep” este, în același timp, mai multe lucruri. Este o colecție a celor mai bune imagini, văzute și nevăzute, din cariera Simonei. Este o frază care rezumă cine e și ce reprezintă, de fapt, Simona. Este o poveste de pus la suflet și la colecție. Și este un obiect al afecțiunii românilor pentru Simona.</p>
<p>Ediția limitată este tipărită în doar 641 de exemplare, toate numerotate, o referință la cele 64 de săptămâni petrecute de Simona pe locul 1 în lume. Are mai multe pagini, conținut bonus, imagini de la making-of de la photoshooting-ul Simonei, o copertă diferită și, de asemenea, are autograful Simonei”,  se arată pe site-ul 30-0, de unde se poate achiziționa albumul la prețul de 699 de lei.</p></blockquote>

]]></description>
    </item>
  </channel>
</rss>
