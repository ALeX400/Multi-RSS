<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Câți bani a plătit Simona Halep pentru ținuta în care s-a afișat la Dubai! Numai geanta Chanel costă o mică avere:  „Când am ajuns la casă, mi s-au înmuiat picioarele”</title>
      <link>https://www.prosport.ro/diverse/cati-bani-a-platit-simona-halep-pentru-tinuta-in-care-s-a-afisat-la-dubai-numai-geanta-chanel-costa-o-mica-avere-cand-am-ajuns-la-casa-mi-s-au-inmuiat-picioarele-20331880</link>
      <description><![CDATA[<img src="https://www.prosport.ro//wp-content/uploads/2025/11/Cat-costa-tinuta-Simonei-Halep-de-la-Dubai.jpg"/><br/><p>Simona Halep le-a luat ochii fanilor după ce și-a făcut apariția într-o ținută rafinată, în cadrul unui eveniment organizat la Dubai (Emiratele Arabe Unite). Iar prețul pieselor vestimentare purtate de campioana tenisului românesc este pe măsură.</p>
<p>La ceremonia de inaugurare a academiei de tenis lansate de Ons Jabeur la Dubai, Simona Halep <span>a optat pentru o rochie galbenă</span>, elegantă, asortată cu mai multe accesorii de lux.</p>
<p>Piesa de rezistență care a completat ținuta lui Halep a fost geanta de la Chanel, pe care puține vedete autohtone și-o permit! „Simo” nu s-a sfiit însă să își etaleze outfit-ul de zeci de mii de euro, urcând un instantaneu pe Facebook.</p>
<h2><span>Ținuta purtată de Simona Halep la Dubai valorează 24.188 de euro</span></h2>
<p>Simona Halep a întors toate privirile la evenimentul organizat de prietena sa cu rochia de culoare galbenă, semnată Givenchy, evaluată la aproximativ 2.000 de euro. Pantofii Simonei, marca Alaïa, costă 1.090 de euro, în timp ce ceasul de la Bvlgari valorează nu mai puțin 14.500 de euro.</p>
<p>O mică avere costă și geanta de lux de la brandul franțuzesc Chanel, purtată de Simona Halep, al cărei cost se ridică la 6.598 de euro. În total, outfit-ul campioanei din Constanța ajunge la suma impresionantă de 24.188 de euro.</p>
<p>Alegerea vestimentară a Simonei Halep este oarecum neobișnuită, ținând cont că de obicei <span>purta rochii închise la culoare la evenimente</span>. Dar, odată cu retragerea din tenis, se pare că Simona vrea să experimenteze și alte stiluri.</p>
<p><img alt="" class="size-large wp-image-20331920 alignnone" decoding="async" fetchpriority="high" height="1400" sizes="(max-width: 788px) 100vw, 788px" src="https://www.prosport.ro//wp-content/uploads/2025/11/Halep-in-rochie-la-Dubai-1-788x1400.jpg" srcset="https://www.prosport.ro/wp-content/uploads/2025/11/Halep-in-rochie-la-Dubai-1-788x1400.jpg 788w, https://www.prosport.ro/wp-content/uploads/2025/11/Halep-in-rochie-la-Dubai-1-768x1365.jpg 768w, https://www.prosport.ro/wp-content/uploads/2025/11/Halep-in-rochie-la-Dubai-1-864x1536.jpg 864w, https://www.prosport.ro/wp-content/uploads/2025/11/Halep-in-rochie-la-Dubai-1.jpg 1080w" width="788"/></p>
<h2><span>„Când mi-a spus vânzătoarea prețul, i-am zis că vin mai târziu</span></h2>
<p>Pentru a înțelege cât de inaccesibilă poate fi o geantă ca a Simonei chiar și pentru vedetele din România, Andra a povestit că „i s-au înmuiat picioarele” în momentul în care a ajuns la casă să plătească pentru două genți de la Chanel:</p>
<p>„M-am dus și am intrat la Chanel. Și eu nu știam cât e o geantă Chanel. S-a dus fata din Câmpia Turzii la Barcelona să-și cumpere genți. Și aveam listă, ca la Carrefour, două: una pe nude și una pe negru.</p>
<p>Când m-am dus la casă mi s-au înmuiat picioarele, și atunci gențile erau ieftine, acum s-au scumpit. Deci am plătit pe două cât e una acum, ceva de genul ăsta. Oricum, când a spus vânzătoarea prețul, am zis: lăsați că vin mai târziu eu. Și Cătălin, de acolo din spate: ‘Nu, nu, nu, mamă, nu, chiar ai nevoie de astea, chiar trebuie să ți le cumperi. De atâția ani tu nu ți-au cumpărat’”, a spus cunoscuta cântăreață în podcastul lui Horia Brenciu.</p>

]]></description>
    </item>
    <item>
      <title>Patrick Mouratoglou, ultimul mare antrenor din cariera Simonei Halep, face dezvăluiri despre contractele de milioane refuzate de Novak Djokovic: „Să vă spun ceva!”</title>
      <link>https://www.prosport.ro/alte-sporturi/tenis/patrick-mouratoglou-ultimul-mare-antrenor-din-cariera-simonei-halep-face-dezvaluiri-despre-contractele-de-milioane-refuzate-de-novak-djokovic-sa-va-spun-ceva-20332001</link>
      <description><![CDATA[<img src="https://www.prosport.ro//wp-content/uploads/2025/11/Patrick-Mouratoglou-ultimul-mare-antrenor-din-cariera-Simonei-Halep-face-dezvaluiri-despre-contractele-de-milioane-e1764364884389.jpg"/><br/><p>Patrick Mouratoglou, celebrul antrenor francez care a pregătit-o pe Simona Halep pe finalul carierei, face dezvăluiri din culise despre marele campion Novak Djokovic.</p>
<p>După ce Novak Djokovic a povestit că a refuzat o ofertă de 10 milioane de euro <span>din partea unui gigant al băuturilor carbogazoase</span>, fostul antrenor al Simonei Halep a comentat pe larg subiectul.</p>
<p>Patrick Mouratoglou, considerat de mulți <span>un „guru” în materie de antrenorat</span>, susține că principiile lui Djokovic nu se regăsesc la cei mai mulți dintre tenismeni.</p>
<h2><span>Patrick Mouratoglou dezvăluie că Novak Djokovic a refuzat și alte contracte profitabile</span></h2>
<p>Patrick Mouratoglou a vorbit despre dorința lui Novak Djokovic de a-și respecta principiile și de a colabora doar cu branduri ale căror valori se aliniază cu ale sale: „Majoritatea sportivilor visează la contracte uriașe de sponsorizare. Novak Djokovic a refuzat unele dintre cele mai mari. Iar motivul spune totul despre el”, a scris Mouratoglou pe LinkedIn.</p>
<p data-end="1841" data-start="1665">Fostul mentor al Simonei Halep susține că „Nole” a refuzat chiar mai multe contracte profitabile de-a lungul timpului: „În discuția cu Piers Morgan, Djokovic a spus ceva ce arată cine este el cu adevărat: acesta este unul dintre motivele pentru care l-am plăcut întotdeauna. Este un om autentic. Este aproape ironic: ani de zile oamenii au spus despre el că este fals. Totuși, probabil este cel mai puțin fals om din lumea tenisului.</p>
<p data-end="1841" data-start="1665">Știu sigur că a refuzat multe contracte de-a lungul anilor: pentru că nu credea în produs, pentru că nu se identifica cu valorile companiei, pentru că nu credea că jocurile video sunt bune pentru copii, chiar și atunci când contractul era uriaș. Fie că ești de acord cu opiniile lui sau nu, asta nu contează. Ceea ce contează este că acționează în funcție de ele. Mulți vor spune: ‘E ușor pentru el, e bogat’. Dar să vă spun ceva: majoritatea jucătorilor care câștigă sume similare nu refuză contracte pe baza principiilor personale”, a afirmat Patrick Mouratoglou, potrivit <span>Tennis 365</span>.</p>
<h2 data-end="1841" data-start="1665"><span>Novak Djokovic, diferit de ceilalți: „Pentru majoritatea, niciodată nu este de ajuns”</span></h2>
<p data-end="1841" data-start="1665">„Și în al doilea rând: să nu credeți că oamenii care au foarte mulți bani nu își doresc și mai mult. Pentru majoritatea, niciodată nu este de ajuns. Asta e natura umană, mai ales într-o carieră în care petreci 20 de ani câștigând aproape nimic, iar apoi ai o fereastră de 10–15 ani pentru a-ți asigura stabilitatea financiară.</p>
<p data-end="2862" data-start="2685">De aceea Novak este diferit. Pentru el, banii nu sunt o valoare. Siguranța contează. Stabilitatea contează. Dar nu cu prețul integrității. Indiferent dacă îți place Novak sau nu, această parte a personalității sale merită respect”, a adăugat Patrick.</p>
<p data-end="818" data-start="610">Novak Djokovic a câștigat sume impresionante din colaborările cu Lacoste sau Asics, dar sârbul ar fi putut obține și mai mult dacă ar fi acceptat toate ofertele care i-au fost făcute: „Am refuzat multe branduri mari și cecuri consistente de-a lungul carierei pentru că nu pot reprezenta ceva în care nu cred”, a declarat fostul lider ATP</p>

]]></description>
    </item>
    <item>
      <title>Declarație neașteptată a Igăi Swiatek despre All England Club, asociația exclusivistă din care face parte Simona Halep: „Am auzit că nu i-au dat voie să intre”</title>
      <link>https://www.prosport.ro/alte-sporturi/tenis/declaratie-neasteptata-a-igai-swiatek-despre-all-england-club-asociatia-exclusivista-din-care-face-parte-simona-halep-am-auzit-ca-nu-i-au-dat-voie-sa-intre-20331795</link>
      <description><![CDATA[<img src="https://www.prosport.ro//wp-content/uploads/2025/11/Iga-Swiatek-declaratie-neasteptata-despre-All-England-Club-e1764353796592.jpg"/><br/><p>Iga Swiatek, ocupanta locului 2 mondial, a devenit de curând membră onorifică a All England Club, iar poloneza a făcut o declarație pe marginea subiectului ce i-a amuzat pe fani.</p>
<p>Iga Swiatek a obținut statutul de membră a All England Lawn Tennis and Croquet Club, unul dintre cele mai exclusiviste cluburi din lume, la fel ca și Simona Halep, grație triumfului de la Wimbledon.</p>
<p>Dacă românca a triumfat pe iarba londoneză în anul 2019, după 6-2, 6-2 în finala cu Serena Williams, <span>poloneza a cucerit prestigiosul turneu</span> în acest an, 6-0, 6-0 în ultimul act cu Amanda Anisimova.</p>
<h2><span>Iga Swiatek vrea să profite de privilegiile oferite de All England Club</span></h2>
<p>Odată cu intrarea în All England Club, jucătorii de tenis obțin beneficii importante, cum ar fi locuri speciale la meciurile de pe Arena Centrală, prioritate la achiziționarea biletelor la Wimbledon și acces la sala de forță și la terenurile de iarbă.</p>
<p>Iga Swiatek a mărturisit că va profita de toate aceste avantaje, prilej cu care a făcut și o glumă pe seama faptului că Roger Federer nu a fost lăsat să intre în complexul de la All England Club. Amuzantul incident s-a petrecut după ce campionul elvețian s-a retras din tenis, iar când a mers la Wimbledon ca spectator și-a uitat cardul onorific acasă.</p>
<p>„Mă întreb cum o fi. Cu siguranță mă voi întoarce. Mi-ar plăcea. Nu am idee cum funcționează exact. Am auzit că Roger Federer nu a fost lăsat să intre odată pentru că nu avea badge-ul potrivit sau ceva de genul acesta, așa că va trebui să mă pregătesc,” a declarat Iga Swiatek pentru <span>The Guardian</span>.</p>
<h2><span>Cum a descris Simona Halep experiența de membră All England Club: „Mereu s-au purtat frumos cu mine”</span></h2>
<p>Președinta All England Club este Kate Middleton, Prințesa de Wales, iar în exclusivistul club există membri full-time, membri temporari și membri onorifici.</p>
<p>Printre cei onorifici se numără automat câștigătorii de la Wimbledon, așa cum sunt Simona Halep și Iga Swiatek: „După ce câștigi, devii membru și ai acces peste tot, iar acest lucru este special la acest turneu. Dar ei m-au tratat frumos întotdeauna și mereu m-am simțit bine primită acolo. Oamenii sunt prietenoși cu mine”, a dezvăluit Simona Halep, <span>atunci când a fost întrebată despre intrarea în club</span>.</p>
<p>All England Club mai găzduiește și muzeul oficial al Wimbledonului, deschis vizitatorilor în afara perioadelor de concurs. Primul turneu oficial de tenis găzduit de All England Lawn Tennis and Croquet Club a avut loc în iulie 1877, cu 22 de competitori.</p>

]]></description>
    </item>
    <item>
      <title>Gabriela Ruse, calificare în semifinale la Trnava și revenire în Top 100 WTA! Cu cine se va duela românca pentru un loc în ultimul act</title>
      <link>https://www.prosport.ro/alte-sporturi/tenis/gabriela-ruse-calificare-in-semifinale-la-trnava-si-revenire-in-top-100-wta-cu-cine-se-va-duela-romanca-pentru-un-loc-in-ultimul-act-20331720</link>
      <description><![CDATA[<img src="https://www.prosport.ro//wp-content/uploads/2025/11/Gabriela-Ruse-in-semifinale-la-Trnava.jpg"/><br/><p>Gabriela Ruse (România, 101 WTA) a acces vineri în semifinalele turneului ITF de la Trnava (Slovacia), după ce a învins-o fără drept de apel pe Anastasiia Sobolieva (Ucraina, 267 WTA), scor 6-3, 6-1.</p>
<p>Grație calificării în „careul de ași” din Slovacia, Gabriela Ruse revine <span>printre cele mai bune 100 de jucătoare ale lumii! </span>Românca a realizat un salt de cinci poziții în ierarhia live a WTA, până pe locul 96. Dacă va mai câștiga un meci și se va califica în semifinale, Gabriela va urca pe locul 89, iar în cazul câștigării titlului, ar junge pe 83 WTA.</p>
<p>Ruse, a doua favorită a turneului dotat cu premii în valoare totală de 60.000 de dolari, nu a avut nicio emoție în meciul disputat vineri, în sferturile de finală. Pentru un loc în ultimul act, Gabi se va duela cu Aliona Falei din Belarus, ocupanta locului 335 WTA.</p>
<h2><span>Gabriela Ruse s-a calificat fără emoții în semifinalele turneului de la Trnava! Cine este adversara din penultimul act</span></h2>
<p>Gabriela Ruse defilează la turneul de la Trnava, adjudecându-și victoria în fața Anastasiiei Sobolieva după doar o oră și 16 minute de joc. Sportiva noastră a început meciul cu break, apoi Sobolieva și-a ridicat nivelul și a condus cu 3-2, iar meciul nu a mai avut istoric din acel moment.</p>
<p>Ruse a făcut o serie spectaculoasă de 7 game-uri consecutive, intrând în controlul partidei care s-a încheiat cu scorul de 6-3, 6-1. Gabriela va reveni sâmbătă pe teren la Trnava, duelându-se cu o altă sportivă mult mai slab clasată decât ea, Aliona Falei. Totuși, bielorusa a produs surpriza în sferturi, eliminând-o pe Anastasija Sevastova (Letonia, 204 WTA), fostă ocupantă a locului 11 mondial.</p>
<p>Gabriela Ruse are o șansă mare de a cuceri primul titlu din 2025 la Trnava, ținând cont că este singurul cap de serie rămas în competiție. În cealaltă semifinală a turneului desfășurat în sală se vor confrunta Lucie Havlickova (Cehia, 325 WTA) și Jeline Vandromme (Belgia, 375 WTA). Deși turneul din Slovacia este de<span> nivel ITF</span> și nu are anvergura unei competiții WTA, un triumf aici ar conta pentru moralul româncei înainte de Australian Open 2026.</p>

]]></description>
    </item>
    <item>
      <title>Iga Swiatek, decizie șoc după ce a fost depunctată de WTA! Poloneza continuă să sfideze regulamentul: „Voi sări peste turnee”</title>
      <link>https://www.prosport.ro/alte-sporturi/tenis/iga-swiatek-decizie-soc-dupa-ce-a-fost-depunctata-de-wta-poloneza-continua-sa-sfideze-regulamentul-voi-sari-peste-turnee-20331656</link>
      <description><![CDATA[<img src="https://www.prosport.ro//wp-content/uploads/2025/11/Decizia-Igai-Swiatek-dupa-ce-a-fost-depunctata-de-WTA-e1764346708323.jpg"/><br/><p>Iga Swiatek (Polonia, 2 WTA) continuă să sfideze regulamentul, în ciuda faptului că a fost depunctată de două ori până acum de Asociația Tenisului Feminin (WTA).</p>
<p>A doua jucătoare de tenis a lumii nu se sperie de <span>sancțiunile aplicate de WTA</span>, iar decizia luată de Iga Swiatek la finalul acestui sezon este cel mai bun exemplu.</p>
<p>Într-un interviu acordat <span>The Guardian</span>, poloneza a lăsat să se înțeleagă că nu va participa la două turnee obligatorii în 2026. Iga a criticat în trecut calendarul WTA, spunând că este prea solicitant pentru sportive.</p>
<h2><span>Iga Swiatek nu se dezminte după ce a fost depunctată de WTA</span></h2>
<p>Iga Swiatek nu se dezminte, sixtupla campioană de Grand Slam propunându-și să încalce regulile și în 2026: „Mi-ar plăcea să sar peste două turnee, poate cele la care nu am jucat oricum prea bine, și să folosesc acel timp pentru antrenamente intense, pentru a-mi îmbunătăți tehnica.</p>
<p>Cred că asta m-ar ajuta să joc mai bine și sub presiune, pentru că trupul meu își va aminti mișcările corecte și ceea ce a învățat în timpul antrenamentelor”, a precizat Iga Swiatek pentru sursa citată.</p>
<p>Conform regulamentului WTA, jucătoarele de top sunt obligate să participe la toate cele patru turnee de Grand Slam, la 10 turnee WTA 1000 și la șase competiții din categoria WTA 500. De asemenea, și la Turneul Campioanelor, dacă se califică.</p>
<h2><span>Iga Swiatek, penalizată atât în 2024, cât și în 2025 pentru că nu a participat la toate turneele obligatorii</span></h2>
<p class="pf0" id="p-3"><span class="cf2">Iga </span><span class="cf1">Swiatek nu a ținut cont de această regulă nici anul trecut și nici în 2025, fiind sancționată de fiecare dată. Poloneza a fost penalizată cu pierderea a 185 de puncte în sezonul recent încheiat. </span></p>
<p>Depunctarea nu a influențat însă locul ocupat de Iga Swiatek în clasament, astfel că <span>fostul lider WTA</span> nu se gândește să își schimbe atitudinea: „Mental, mi-ar oferi multă încredere, știind că am muncit din greu.</p>
<p>Aș putea veni la turnee mai bine pregătită, pentru că, la cum stau lucrurile acum, cu obligația de a juca toate competițiile majore, cele mai multe dintre jucătoare îți vor spune că nu sunt 100% pregătite pentru fiecare dintre ele”, a mai punctat Swiatek, criticând subtil calendarul competițional.</p>

]]></description>
    </item>
  </channel>
</rss>
