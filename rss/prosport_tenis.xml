<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Patrick Mouratoglou e pus la punct, după ce l-a distrus pe Novak Djokovic. „A spus o prostie absolută”. EXCLUSIV</title>
      <link>https://www.prosport.ro/alte-sporturi/tenis/patrick-mouratoglou-e-pus-la-punct-dupa-ce-l-a-distrus-pe-novak-djokovic-a-spus-o-prostie-absoluta-exclusiv-20179256</link>
      <description><![CDATA[<img src="https://www.prosport.ro/wp-content/uploads/2025/05/Patrick-Mouratoglou-e-pus-la-punct-dupa-ce-l-a-distrus-pe-Novak-Djokovic.-„A-spus-o-prostie-absoluta-1400x636.jpg"/><br/><p>Tim Henman, semifinalist la Roland Garros în 2004 și câștigător a 15 titluri ATP, a avut un mesaj puternic pentru Patrick Mouratoglou, cel care l-a catalogat pe Novak Djokovic ca fiind un jucător mediocru în comparație cu Nadal şi Federer.</p>
<p>Roland Garros, marele turneu de Grand Slam, începe duminică, 25 mai, exclusiv la Eurosport și pe Max. Înaintea competiției, Tim Henman, expert Eurosport, a fost chestionat despre varianta lansată de <span>Patrick Mouratoglou, fostul antrenor al Simonei Halep</span> și cel sub comanda căruia fostul lider WTA și-a încheiat cariera.</p>
<h2><span>Patrick Mouratoglou, criticat pentru declarația despre Novak Djokovic. „A spus o prostie absolută”</span></h2>
<p>„Cred că Mouratoglou vorbește absolut prostii. Nu mai sunt multe de zis. A spus o prostie absolută”, a declarat Tim Henman, pentru <span>ProSport</span>, într-un dialog intermediat de <span>Eurosport</span>.</p>
<p>Ce s-a întâmplat? Patrick Mouratoglou a fost la podcastul „Bartoli Time“, realizat de Marion Bartoli, și a venit cu o teorie halucinantă. Potrivit antrenorului care i-a încheiat cariera Simonei Halep, <span>Djokovic, considerat de mulți specialiși ca unul dintre cei mai mari jucători din istoria tenisului</span>, este doar mediocru.</p>
<p>„Când te uiți la ce juca Djokovic la 19 ani, în acel moment, nimeni nu putea să intuiască faptul că va ajunge unde se află astăzi. De fapt, și acum, dacă ești un fin observator al detaliilor jocului și îl compari pe Djokovic cu ceilalți doi (n.r. – Federer și Nadal), știu că e urât ce urmează să zic, dar ajungi la concluzia că Djokovic e un jucător aproape mediocru. Îmi pare rău că trebuie să zic asta. OK, face totul bine, dar n-are nicio lovitură cu adevărat puternică“, a declarat Patrick Mouratoglou pentru sursa citată.</p>
<p>„Jocul lui Djokovic, mai ales în tinerețe, n-a avut nimic prin care să zici că va atinge măcar jumătate din performanțele pe care, ulterior, le-a atins. Dar tăria mentală a lui Djokovic, încrederea în sine, ambiția lui, preocuparea pentru detalii, acestea au fost calitățile care l-au făcut cel mai bun din istoria tenisului”, a mai anunțat acesta.</p>
<h2><span>Repere ale carierei lui Novak Djokovic:</span></h2>
<ul>
<li>Novak Djokovic, care a împlinit recent 38 de ani, a fost numărul unu ATP pentru 428 de săptămâni</li>
<li>A câștigat 24 de titluri de Grand Slam și este singurul care a cucerit de cel puțin trei ori fiecare dintre cele patru turnee majore</li>
<li>E campion olimpic la JO Paris 2024</li>
<li>Are cele mai multe titluri de Grand Slam, 24, și are jucate cele mai multe finale de Grand Slam: 37</li>
<li>Are cele mai multe titluri de Masters 1000: 40</li>
<li>E singurul care a câștigat toate cele nouă turnee Masters de cel puțin două ori</li>
</ul>

]]></description>
    </item>
    <item>
      <title>Novak Djokovic, titlul 100 al carierei. De ce i-a mulțumit adversarului din finala de la Geneva</title>
      <link>https://www.prosport.ro/alte-sporturi/tenis/novak-djokovic-titlul-100-al-carierei-de-ce-i-a-multumit-adversarului-din-finala-de-la-geneva-20179247</link>
      <description><![CDATA[<img src="https://www.prosport.ro/wp-content/uploads/2025/05/Novak-Djokovic-a-castigat-al-100-lea-titlu-la-ATP-250-Geneva.-Mesajul-plin-de-fair-play-pentru-adversaul-sau-„Ai-fost-o-sursa-de-inspiratie.jpg"/><br/><p>Novak Djokovic (locul 6 ATP) a câștigat cel de-al 100-lea titlu ATP din carieră, după ce s-a impus în finala turneului ATP 250 Geneva în fața polonezului Hubert Hurkacz (locul 31 ATP), scor 5-7, 7-6 (2), 7-6 (2). Aceasta a fost a opta confruntare între cei doi, toate câștigate de fostul lider mondial, iar discursul de după premiere a fost unul plin de fair-play din partea jucătorului care deține recordul titlurilor majore (24).</p>
<p>Cu acest rezultat, <span>Novak Djokovic devine al treilea jucător din istorie care a atins borna celor 100 de titluri ATP</span>, după Jimmy Connors (109) și Roger Federer (103), având șansa să depășească aceste recorduri înainte de a se retrage din circuit. Tot pe locul al treilea se află și în privința meciurilor câștigate (1137), top în care se află Connors (1274) și Federer (1221).</p>
<p>Djokovic (38 de ani) este al doilea cel mai în vâstă jucător din Top 100, după francezul Gael Monfils (care împlinește 39 de ani la 1 septembrie), în timp ce elvețianul Stan Wawrinka (40 de ani) este cel mai în vârstă jucător activ, la simplu, ocupând locul 138 ATP.</p>
<h2><span>Novak Djokovic, mesaj plin de fair play pentru Hurkacz: „Ai fost o sursă de inspirație”</span></h2>
<p>Novak Djokovic, fost lider mondial, s-a impus într-un meci de peste trei ore în fața lui Hubert Hurkacz (30 de ani), acesta fiind a doua finală de sezon, după cea de la Miami (hard).</p>
<div class="mt-3 first:mt-0 lg:mt-4">
<div class="break-words text-onLight-02 article-s4-rs" data-testid="atom-body-paragraph">
<p>„Vreau să le mulțumesc soției mele și copiilor mei că au venit pentru doar trei zile în vacanța școlară, lipsind o zi de la școală doar ca să fie alături de mine. Echipei mele, singurul lucru pe care pot să-l spun este mulțumesc pentru că ați fost alături de mine atât în momentele bune, cât și în cele grele. Astăzi a fost foarte provocator să rămâneți cu mine pe teren, pentru că m-am luat destul de mult de voi… așa că vreau să vă mulțumesc pentru că ați rămas aici și ați obținut împreună cu mine această victorie cu numărul 100”, a declarat Novak Djokovic după câștigarea titlului de la Geneva, la festivitatea de premiere, citat de Express.co.uk..</p>
<p>În ceea ce îl privește pe adversarul său, cu care s-a confruntat de opt ori, fiecare încheindu-se cu victoria sârbului, Djokovic a avut un discurs plin de fair-play.</p>
<p>„Știu că este greu și rămâi cu un gust amar în gură, să pierzi un meci în felul acesta. Îmi pare rău pentru asta. Ai fost, cu siguranță, în cea mai mare parte a meciului, jucătorul mai bun. Dar vreau să-ți acord un mare credit pentru tenisul uimitor pe care l-ai jucat săptămâna aceasta.</p>
<p>Desigur, știu cum este să fii accidentat la genunchi. Este cu adevărat o provocare să revii, dar ai reușit să o faci într-un timp atât de scurt. Îți doresc tot binele în Paris, la Londra. M-am bucurat foarte mult să joc cu tine, dar poate că în viitor ar fi bine să avem meciuri mai scurte (n.r. râde), fără atâta stres.</p>
<p>Încă o dată, îți mulțumesc că ai fost o sursă de inspirație pentru mine și pentru noi toți, ca om. Mai presus de orice, ești un jucător extraordinar, toți din circuit știm cât de bun ești ca om. Toți oamenii de aici, care poate nu te cunosc atât de bine, merită să știe cât de bun, amabil și respectuos ești. O adevărată onoare pentru familia și echipa ta”, a spus Djokovic.</p>
</div>
</div>
<h2 data-testid="atom-body-paragraph"><span>Novak Djokovic, gata de Roland Garros</span></h2>
<p>Djokovic, cu 24 de tituri majore în palmares, din care trei sunt pe zgura pariziană, îl va întâlni în turul inaugural de la Roland Garros pe americanul Mackenzie McDonald (locul 99 ATP). Meciul de luni este primul dintre cei doi jucători.</p>
<p>Novak Djokovic speră să obțină cel de-al 25-lea trofeu de Grand Slam, după ce în 2023 a câștigat US Open, rezultat cu care a atins recordul stabilit în 1973 de australianca Margaret Court.</p>
<p>Vara trecută, Djokovic a câștigat titlul olimpic, singurul care îi lipsea din impresionatul său palmares, <span>după o victorie dramatică în fața lui Carlos Alcaraz</span>,  7-6 (3), 7-6 (2).</p>

]]></description>
    </item>
    <item>
      <title>Cinci românce pe tabloul principal la Roland Garros 2025. Cu cine va juca Sorana Cîrstea în turul inaugural</title>
      <link>https://www.prosport.ro/alte-sporturi/tenis/cinci-romance-pe-tabloul-principal-la-roland-garros-2025-cu-cine-va-juca-sorana-cirstea-in-turul-inaugural-20179423</link>
      <description><![CDATA[<img src="https://www.prosport.ro/wp-content/uploads/2025/05/Cinci-romance-pe-tabloul-principal-la-Roland-Garros-2025.-Cu-cine-va-juca-Sorana-Cirstea-in-turul-inaugural.jpg"/><br/><p>Cinci sportive din România au fost acceptate direct pe tabloul principal al turneului de Grand Slam de la Roland Garros, dotat cu premii totale de 26.334.000 de dolari.</p>
<p>Sorana Cîrstea (locul 164 WTA), campioana probei de dublu de la WTA 1.000 Madrid, și <span>Jaqueline Cristian (locul 74 WTA), finalista de la WTA 250 Rabat</span>, se află printre reprezentantele României. Celelalte trei jucătoare sunt Gabriela Ruse (locul 85 WTA), Anca Todoni (locul 91 WTA) și Irina Begu (locul 94 WTA).</p>
<h2><span>Cu cine vor juca Sorana Cîrstea și Jaqueline Cristian la Roland Garros</span></h2>
<p>Toate meciurile jucătoarelor din România sunt programate pentru luni, 26 mai.</p>
<p>Campioana en-titre de la Roland Garros este poloneza Iga Swiatek (locul 5 WTA), care s-a impus în fața italiencei Jasmine Paolini. Swiatek are în palmares cinci titluri majore, patru câștigate la Paris (2020, 2022, 2023, 2024) și unul la US Open (2022).</p>
<p>Potrivit tragerii la sorți, Sorana Cîrstea (35 de ani) va juca în turul inaugural de la Roland Garros cu Tamara Korpatsch (Germania, locul 148 WTA). Aceasta este a doua confruntare între cele două jucătoare, după cea din 2016, de la Limoges, încheiată cu victoria lui Korpatsch, scor 6-7 (5), 6-4, 6-1.</p>
<p>Sorana Cîrstea a debutat la Roland Garros în 2008, unde s-a oprit în turul secund, fiind învinsă de Victoria Azarenka, cu 6-0, 6-0.</p>
<p>Cea mai bună performanță a româncei pe zgura de la Paris, unde a jucat în fiecare an de la debut, a fost în 2009, când a atins sferturile de finală, pierdute în fața australiencei Samantha Strosur, scor 1-6, 3-6.</p>
<p>Jaqueline Cristian joacă în primul tur cu australianca Kimberly Birrell (locul 63 WTA). Birrell s-a impus în singurul meci direct, la Hobart, în 2024, cu 6-4, 6-4.</p>
<p>Cristian, care a urcat în clasamentul live până pe locul 60 WTA după finala de la Rabat, a debutat la Roland Garros în 2020, dar a fost pe tabloul principal doar anul trecut, când pierdea din turul inaugural în fața letonei Jelena Ostapenko, scor 4-6, 5-7.</p>
<h2><span>Adversară dificilă pentru Anca Todoni</span></h2>
<p>Gabriela Ruse (locul 85 WTA) o va avea ca adversară în primul tur pe americanca McKartney Kessler (locul 44 WTA), acesta fiind primul meci direct dintre cele două jucătoare.</p>
<p>Anca Todoni (locul 91 WTA) joacă, în premieră, împotriva americancei Jessica Pegula, favorita 3 la Roland Garros.</p>
<p>Irina Begu (locul 94 WTA) o are ca adversară în primul tur pe jucătoarea franceză Leolia jeanjean (locul 103 WTA), beneficiara unui wild-card din partea organizatorilor. Cele două s-au mai confruntat, tot la Roland Garros, în 2022, meci încheiat cu victoria româncei, scor 6-1, 6-4.</p>
<p>Begu (34 de ani) a debutat la Roland Garros în 2009, în calificări, iar prima prezență pe tabloul principal a avut-o în 2011, unde s-a oprit în turul secund, fiind învinsă de Svetlana Kuznetsova, scor 6-1, 6-1.</p>
<p>Cele mai bune performanțe la Roland Garros le-a avut în 2016 și 2022, când ajungea în turul patru. Shelby Rogers a învins-o în 2016, iar în 2022, Begu pierdea în fața Jessicăi Pegula.</p>
<ul>
<li>Principala favorită a turneului feminin este Aryna Sabalenka, liderul mondial, iar <span>de succesul campioanei en-titre, Iga Swiatek, depinde cum va evolua cariera acesteia</span>, care a anunțat că va lua o măsură drastică după Roland Garros.</li>
</ul>

]]></description>
    </item>
    <item>
      <title>A ieşit curcubeul peste afacerea în care Simona Halep a băgat milioane de euro</title>
      <link>https://www.prosport.ro/diverse/a-iesit-curcubeul-peste-afacerea-in-care-simona-halep-a-bagat-milioane-de-euro-20179006</link>
      <description><![CDATA[<img src="https://www.prosport.ro/wp-content/uploads/2025/05/A-iesit-curcubeul-peste-afacerea-in-care-Simona-Halep-a-bagat-milioane-de-euro.jpg"/><br/><p>Simona Halep a postat o imagine spectaculoasă cu hotelul din inima Poienii Brașov în care a băgat milioane de euro.</p>
<p>Fostul lider mondial WTA a investit milioane de euro în afaceri imobiliare. La munte are o bijuterie de hotel cu care se mândrește de fiecare dată când are ocazia. Simona Halep a distribuit o nouă imagine cu hotelul care îi poartă numele din Poiana Brașov pe deasupra căruia se zărește nu un curcubeu, ci două. Este o imagine senzațională pe care fosta sportivă a ținut să o împărtășească cu fanii săi de pe rețelele de socializare.</p>
<h2><span>Curcubeul și-a făcut apariția peste afacerea de la munte a Simonei Halep</span></h2>
<p>La începutul acestui an, Simona Halep și-a anunțat retragerea din sportul care a consacrat-o. Pe parcursul carierei a strâns o avere uriașă, dar a investit cu mare atenție în diferite afaceri pentru a-și asigura viitorul și după retragerea din tenis.</p>
<p>Una dintre afacerile sale de suflet este un hotel din Poiana Brașov, poziționat în inima naturii. În ultimele zile a plouat și la munte, iar după o ploaie intensă curcubeul și-a făcut apariția chiar pe deasupra hotelului fostei sportive. Ea a imortalizat acest moment superb pe care l-a distribuit pe rețelele de socializare.</p>
<p><span>Noul hotel al Simonei Halep </span>este deschis de aproximativ 6-7 luni în Poiana Brașov. Este un hotel de 4 stele, iar costurile cazării sunt pe măsura așteptărilor. Unitatea dispune de parcare gratuită, facilități de wellness, precum jacuzzi și saună. Este echipat cu o sală de fitness de top, iar clienții pot servi micul dejun în cadrul locației.</p>
<h2><span>Urmează deschiderea unui nou hotel de 4 stele la Mamaia Nord</span></h2>
<p><span>Simona Halep își mărește imperiul imobiliar </span>cu un nou hotel de 4 stele la malul mării. Administratorii noii locații au anunțat că deschiderea va avea loc începând de pe 28 mai, în plin sezon estival.</p>
<p>„Se deschide în curând un nou hotel marca Simona Halep – de data aceasta, la MARE! Și nu oriunde, ci chiar în Mamaia Nord, cu vedere la mare din balcon, camere primitoare si spatioase, perfecte pentru vacantele tale de vară! Dacă îți place ce facem la munte, la mare te așteaptă alt vibe, cu aceeași semnătură”, se menționează pe contul de Instagram al locației din Poiana Brașov.</p>
<p>În timp ce afacerile merg de minune, Halep se relaxează la golf. Fosta sportivă îndrăgește sportul bogaților și s-a apucat să învețe golf alături de Florin Segărceanu.</p>
<blockquote><p>„Vreau să mă duc să joc golf, ăsta e obiectivul meu, să învăț să joc. Să mă duc la sală zilnic, să am grijă de corpul meu. Știu că toată lumea s-a îngrășat când s-a lăsat de sport (râde). Am niște obiective care țin de persoana mea. Dar nu aș vrea să am planuri mari o perioadă”, a declarat Simona Halep, pentru<span> treizecizero.ro.</span></p></blockquote>

]]></description>
    </item>
    <item>
      <title>Jaqueline Cristian a pierdut finala de la Rabat, după un meci fără istoric</title>
      <link>https://www.prosport.ro/alte-sporturi/tenis/jaqueline-cristian-a-pierdut-finala-de-la-rabat-dupa-un-meci-fara-istoric-20178825</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-a-pierdut-finala-de-la-Rabat-dupa-un-meci-fara-istoric.jpg"/><br/><p>Jaqueline Cristian a fost la un pas de primul trofeu WTA al carierei, dar a cedat în finala de la Rabat.</p>
<p>Sportiva română a ajuns în finala de la Rabat și pare a fi într-o formă bună înainte de Roland Garros. A pornit ca favorită în confruntarea cu una dintre cele mai promițătoare jucătoare de tenis, Maya Joint, în vârstă de 19 ani. Jaqueline Cristian a pierdut în două seturi, cu 6-3, 6-2 și a ratat șansa de a pune mâna pe cel mai important trofeu al carierei.</p>
<h2><span>Jaqueline Cristian a fost la un pas de a da lovitura la Rabat: eșec în fața unei australience de doar 19 ani</span></h2>
<p>Jucătoarea română a ajuns în finala turneului de la Rabat după ce a trecut în semifinale de Maria Camila Osorio (55 WTA), a doua favorită a turneului, scor 6-7 (6), 6-4, 6-4. A fost un meci intens de peste trei ore care a obosit-o destul de mult pe Jaqueline Cristian, astfel că nu s-a mai ridicat la nivelul așteptărilor și în finală.</p>
<p>Maya Joint a început în forță partida și nu a cedat niciun punct în primul game pe propriul serviciu. Cristian a reușit primul break în al treilea game și părea că va prelua conducerea setului, dar nu a reușit să își consolideze poziția și adversara a reușit imediat break-ul. Din momentul în care s-a ajuns la scorul de 3-3, în primul set, românca nu a mai reușit să obțină niciun game și a cedat setul după doar 40 de minute.</p>
<p>În același ritm a continuat și setul secund, cu Maya Joint la conducerea jocului. După ce adversara sa a ajuns la 3-1, Jaqueline Cristian a reușit să obțină un punct pe propriul serviciu, însă de aici s-a rupt jocul său și a pierdut celelalte game-uri.</p>
<p>A fost prima confruntare directă între Jaqueline Cristian (74 WTA) și Maya Joint (78 WTA). Pentru sportiva română a fost a doua finală din carieră, după cea din 2021, atunci când a cedat în ultimul act în fața americancei Alison Riske cu 6-2, 2-6, 5-7.</p>
<p>Pentru<span> calificarea în finală</span>, Jaqueline Cristian s-a ales cu 21.840 de dolari și 163 de puncte WTA.</p>
<h2 class="adAgent_container" id="adAgent__div-gpt-ad-1709046991102"><span>Cine este Maya Joint, sportiva fără set pierdut la Rabat</span></h2>
<p>Maya Joint este una dintre noile revelații din WTA. Pănă în august 2024 a evoluat doar în turnee ITF și WTA 125. La US Open 2024 a atras atenția obținând prima victorie pe tabloul principal în fața Laurei Siegemund, scor 6-4, 7-5.</p>
<p>Este cea mai tânără jucătoare de tenis din Australia care se impune la un turneu WTA 100, la doar 19 ani și cinci zile, doborând recordul deținut de Ashleigh Barty (20 de ani și 330 de zile).</p>
<p>De-a lungul carierei a mai evoluat împotriva a altor trei românce. Le-a învins pe Maria Popa și Andreea Mitu în 2024 și a cedat în fața Soranei Cîrstea în acest an, la Indian Wells.</p>
<p>Jaqueline Cristian și Maya Joint vor lua parte la al doilea turneu de Mare Șlem al anului, Roland Garros. Românca își cunoaște deja adversara din primul tur de pe tabloul principal. Va fi tot o australiancă, Kimberly Birrell (63 WTA).</p>

]]></description>
    </item>
  </channel>
</rss>
