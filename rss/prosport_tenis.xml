<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>A fost prima sportivă care a bătut-o pe Serena Williams, dar s-a retras la 21 de ani ca să fie contabilă. Acum e o mamă casnică</title>
      <link>https://www.prosport.ro/alte-sporturi/tenis/a-fost-prima-sportiva-care-a-batut-o-pe-serena-williams-dar-s-a-retras-la-21-de-ani-ca-sa-fie-contabila-acum-e-o-mama-casnica-20145713</link>
      <description><![CDATA[<img src="https://www.prosport.ro/wp-content/uploads/2025/04/A-fost-prima-sportiva-care-a-batut-o-pe-Serena-Williams-dar-s-a-retras-la-21-de-ani-ca-sa-fie-contabila.-Acum-e-o-mama-casnica-e1744636762847-1400x793.jpg"/><br/><p>Serena Williams a fost învinsă la debutul în tenisul profesionist de Annie Miller, care a renunțat la carieră la vârsta de doar 21 de ani pentru a deveni contabilă. Acum, sportiva americană este o mamă casnică.</p>
<p>Cu o carieră de invidiat, <span>Serena Williams a strâns o avere de peste 94 de milioane de dolari de-a lungul celor 27 de ani</span> de activitate. Americana a fost învinsă, la debutul la profesioniști, de Annie Miller, care a avut o soartă diametral opusă față de ea.</p>
<h2><span>Ce face acum jucătoarea care a învins-o pe Serena Williams la debutul profesionist</span></h2>
<p><span>Câștigătoare de 23 de turnee majore din tenis</span>, Serena Williams s-a văzut învinsă la debutul la profesioniști de un nume nu foarte cunoscut publicului și iubitorilor de tenis. În luna octombrie 1995, într-un turneu la Quebec, Serena (14 ani pe atunci) o întâlnea pe Annie Miller (18 ani).</p>
<p>„A fost o retragere foarte dificilă pentru mine. Eram tânără, mi-am petrecut anii uitându-mă în spate, gândindu-mă dacă am luat decizia potrivită. Psihic, simt că a fost bine că am văzut ce înseamnă viața, dincolo de terenul de tenis.</p>
<p>Pe vremea respectivă era un sport pentru tineri. Trebuia să ieși în față la 16 ani, să câștigi, să devii profesionist și să te îmbărbătezi. La 18 ani simțeam că deja am trecut prin destule. A fost multă muncă.</p>
<p>Acum mă uit la Serena cum juca după 30 de ani și mă gândesc că era posibil să joc și eu atât de mult. E incredibil, ea și Venus au avut cariere foarte lungi și de succes”, a spus Annie Miller, conform <span>talksport</span>.</p>
<p>Acum, aceasta lucrează ca și contabil pentru o firmă de marketing, dar și pentru Adidas, fiind o mamă casnică. Annie locuiește în Portland, acolo unde este și membră într-un ONG. Ea recunoaște că este fericită cu ce alegere a făcut.</p>
<h2><span>Meci fără precedent la debutul profesionist al Serenei Williams</span></h2>
<p>Miller a învins-o pe americană cu scorul de 6-1, 6-1, într-un meci fără precedent, care a dat startul unei cariere de top. În 2015, Serena Williams a făcut o serie de declarații scurte despre debutul de coșmar avut în Canada.</p>
<p>„Practic m-a distrus.. Nu doar că am arătat ca o începătoare, dar am arătat că nu merit să fiu pe teren. Nu am jucat ceea ce voiam să joc, am jucat ca o amatoare”, a spus Serena Williams, conform sursei.</p>
<p>După ce a atins locul 43 în clasamentul WTA, Miller a renunțat la cariera din tenis pentru a se înscrie la Universitatea din Michigan pentru a deveni contabilă. Aceasta a declarat că decizia de a renunța la tenis a fost una foarte dificilă.</p>

]]></description>
    </item>
    <item>
      <title>Marea campioană a Italiei a spus ce a spus şi Simona Halep şi a distrus decizia din cazul lui Jannik Sinner: „A fost tratat diferit faţă de 99 la sută dintre celelalte cazuri”</title>
      <link>https://www.prosport.ro/alte-sporturi/tenis/marea-campioana-a-italiei-a-spus-ce-a-spus-si-simona-halep-si-a-distrus-decizia-din-cazul-lui-jannik-sinner-a-fost-tratat-diferit-fata-de-99-la-suta-dintre-celelalte-cazuri-20145532</link>
      <description><![CDATA[<img src="https://www.prosport.ro/wp-content/uploads/2025/04/Marea-campioana-a-Italiei-a-spus-ce-a-spus-si-Simona-Halep-si-a-distrus-decizia-din-cazul-lui-Jannik-Sinner-A-fost-tratat-diferit-fata-de-99-la-suta-dintre-celelalte-cazuri-e1744623190536-1400x709.jpg"/><br/><p>Federica Pellegrini, marea campioană a Italiei, a susținut spusele Simonei Halep, cum că Jannik Sinner a fost tratat diferit față de ceilalți sportivi prinși în scandaluri de doping.</p>
<p>Jannik Sinner a fost prins dopat cu clostabol în primăvara anului trecut, după ce a picat două teste de urină. <span>Tenismenul italian a fost suspendat pentru o perioadă de trei luni</span>, urmând să reintre în circuit curând.</p>
<h2><span>Marea campioană a Italiei îi dă dreptate Simonei Halep în cazul de doping al lui Jannik Sinner</span></h2>
<p>Federica Pellegrini, o fostă campioană a Italiei la natație, a discutat despre cum ITIA a tratat cazul de doping al lui Jannik Sinner. Jucătorul aflat în topul ATP a primit o suspendare minoră față de ceea ce a primit Simona Halep în prima fază a procesului.</p>
<p>„Jannik este foarte iubit și, prin urmare, este apărat sub toate aspectele, indiferent, și cred că acest lucru este corect. Dar cred că povestea lui a fost tratată diferit în 99% din cazuri. Nu toată lumea știe cum se simte totul pentru un sportiv supus controlului dopaj surpriză, în competiție, pe tot parcursul anului.</p>
<p>Acest lucru ar trebui explicat în cazul lui Sinner. E permis în fiecare zi din viața lor, chiar și atunci când sunt în vacanță, pentru a permite anti-doping să-i viziteze oriunde s-ar afla. Am avut o alarmă care a sunat la 10 seara cu formularul de locație scris pe ea, pentru a-mi aminti că a trebuit să actualizez adresa de fiecare dată când plec.</p>
<p>Devine o luptă inegală, din ce în ce mai mult, care a ajuns responsabilitatea mea dacă kinetoterapeutul îmi folosește o cremă și apoi am fost testată pozitiv. Este un adevăr pentru toată lumea, nu doar cazul Sinner este ciudat”, a spus aceasta, conform <span>Corriere dello Sport</span>.</p>
<h2><span>Cazul de doping al lui Jannik Sinner, contestat de tot mai mulți jucători din circuit</span></h2>
<p><span>Jannik Sinner a fost contestat de multe voci din lumea tenisului</span>, mai ales de Nick Kyrgios sau Novak Djokovic. Mulți sportivi consideră că ITIA și forurile din tenis l-au judecat prea ușor pe italianul aflat în vârful clasamentului ATP.</p>
<p>Simona Halep este una dintre vocile tenisului feminin care a discutat mult despre cazurile lui Jannik Sinner sau Iga Swiatek. Cei doi au primit suspendări minore, comparativ cu românca, care a fost pedepsită inițial cu 4 ani de suspendare. După judecarea completă, constănțeanca a primit doar nouă luni.</p>

]]></description>
    </item>
    <item>
      <title>Roger Federer şi-a anunțat revenirea pe terenul de tenis, la 43 de ani: „M-am săturat de cât am jucat golf. Vreau să umplu câteva arene”</title>
      <link>https://www.prosport.ro/alte-sporturi/tenis/roger-federer-si-a-anuntat-revenirea-pe-terenul-de-tenis-la-43-de-ani-m-am-saturat-de-cat-am-jucat-golf-vreau-sa-umplu-cateva-arene-20145042</link>
      <description><![CDATA[<img src="https://www.prosport.ro/wp-content/uploads/2025/04/Roger-Federer-si-a-anuntat-revenirea-pe-terenul-de-tenis-la-43-de-ani.-„M-am-saturat-de-cat-am-jucat-golf.-Vreau-sa-umplu-cateva-arene-1.jpg"/><br/><p>Roger Federer și-a pus pe jar fanii din întreaga lume după ce a anunțat că vrea să revină pe terenul de tenis, la trei ani după ce a spus stop carierei excepționale.</p>
<p>Ajuns la 43 de ani, fostul lider mondial al ierarhiei masculine dezvăluie că s-a săturat să joace golf și ar fi extrem de încântat dacă ar mai umple până la refuz câteva arene mari de tenis.</p>
<h2><span>Anunț de ultimă oră al lui Roger Federer. „M-am săturat de cât am jucat golf”</span></h2>
<p>Elvețianul Roger Federer a dat alarma în tenisul mondial și a anunțat că vrea să se reîntoarcă în tenis, la trei ani <span>după ce a pus racheta în cui</span>.</p>
<p>Fostul lider al clasamentului ATP dezvăluie că, la 43 de ani, s-a săturat să joace golf și că ar fi extrem de încântat dacă ar reveni în „sportul alb” și ar mai umple la capacitate maximă câteva mari arene de tenis.</p>
<p>„Fed-ex” afirmă că îi lipsesc antrenamentele de pe vremea când era jucător activ și că, de când s-a lăsat, nu a mai prea jucat tenis, deoarece trupul și mintea sa aveau nevoie de o pauză.</p>
<p>„Sincer, mi-ar plăcea să mai joc tenis din nou. Ajunge cu golful, am jucat atât de mult. Așa de serios, mi-ar plăcea să încep să joc de două sau trei ori pe săptămână și sper să mă întorc pe terenul de tenis și să umplu câteva lucruri frumoase în întreaga lume. Nu am încă planuri. Partea de antrenament, îmi lipsește puțin. Nu am jucat prea mult de când m-am retras pentru că trupul și mintea mea aveau nevoie de o pauză”, a spus Federer pentru <span>TNT Sports</span>.</p>
<p><img alt="" class="size-large wp-image-20145081" decoding="async" fetchpriority="high" height="1400" sizes="(max-width: 1026px) 100vw, 1026px" src="https://www.prosport.ro/wp-content/uploads/2025/04/491295558_1464145494991364_3781490277702822162_n-1026x1400.jpg" srcset="https://www.prosport.ro/wp-content/uploads/2025/04/491295558_1464145494991364_3781490277702822162_n-1026x1400.jpg 1026w, https://www.prosport.ro/wp-content/uploads/2025/04/491295558_1464145494991364_3781490277702822162_n-768x1048.jpg 768w, https://www.prosport.ro/wp-content/uploads/2025/04/491295558_1464145494991364_3781490277702822162_n-1126x1536.jpg 1126w, https://www.prosport.ro/wp-content/uploads/2025/04/491295558_1464145494991364_3781490277702822162_n.jpg 1220w" width="1026"/></p>
<h2><span>Mesajul de adio al magnificului elvețian</span></h2>
<p>Pe 15 septembrie 2022, Roger Federer și-a anunțat <span>retragerea din carieră</span>. Măcinat de probleme medicale și intervențiile chirurgicale, elvețianul n-a mai putut reveni la forma de odinioară și a decis să să spună adio tenisului.</p>
<p>„Dintre toate darurile pe care tenisul mi le-a oferit în ultimii ani, fără îndoială că cel mai important a fost oamenii pe care i-am întâlnit în această călătorie. Sportul mi-a oferit prieteni, rivali și fani în această viață.</p>
<p>Astăzi vreau să vă dau o veste. După cum mulți știți, în ultimii trei ani am avut în fața mea multe provocări, din cauza accidentărilor și operațiilor. Am muncit din greu să revin la cea mai bună formă sportivă, dar știu, de asemenea, și limitele corpului meu, iar acesta este mesajul pe care corpul meu mi l-a dat.</p>
<p>Am 41 de ani, am jucat peste 1.500 de meciuri în 24 de ani. Tenisul m-a tratat mai generos decât aș fi putut visa vreodată, iar acum trebuie să recunosc că e timpul să pun capăt carierei mele competiționale.</p>
<p>Săptămâna viitoare, Laver Cup, la Londra, va fi ultimul meu eveniment ATP. Sigur că voi mai juca tenis în viitor, dar nu va mai fi la Grand Slam-uri sau în circuitul ATP. Aceasta este o decizie cu gust amar, pentru că îmi va fi dor de tot ceea ce mi-a oferit circuitul”, a fost mesajul lui Federer.</p>

]]></description>
    </item>
    <item>
      <title>Horia Tecău, reacție la limita ridicolului, după ce şi Japonia a călcat România în picioare la BJK Cup: „Am avut şanse la 5-0”</title>
      <link>https://www.prosport.ro/alte-sporturi/tenis/horia-tecau-reactie-la-limita-ridicolului-dupa-ce-si-japonia-a-calcat-romania-in-picioare-la-bjk-cup-am-avut-sanse-la-5-0-20144401</link>
      <description><![CDATA[<img src="https://www.prosport.ro/wp-content/uploads/2025/04/Horia-Tecau-reactie-la-limita-ridicolului-dupa-ce-si-Japonia-a-calcat-Romania-in-picioare-la-BJK-Cup-Am-avut-sanse-la-5-0-1400x778.jpg"/><br/><p>Echipa României a suferit o nouă înfrângere usturătoare în grupa de calificare la turneul final Billie Jean King (BJK) Cup, scor 0-3, în fața Japoniei. După meciuri, Horia Tecău a avut, însă, o reacție total neașteptată.</p>
<p>Nu doar că nu și-a taxat elevele, dar s-a arătat mulțumit de prestațiile lor și a susținut cu tărie că dinamica înfruntării s-ar fi putut schimba dacă ar fi știut să profite de puținele șanse pe care le-au avut. Discuția a pornit de la primul meci, pierdut de Miriam Bulgaru.</p>
<p>După ce <span>au fost spulberate de Canada</span>, șansele tricolorelor de a merge mai departe păreau de domeniul fantasticului. Ar fi trebuit să se impună în toate cele trei dueluri cu niponele.</p>
<h2><span>Horia Tecău, discurs neașteptat după ce România a fost zdrobită de Japonia</span></h2>
<p>Miriam Bulgaru (211 WTA) a intrat pe teren în primul meci de simplu, dar a fost învinsă fără drept de apel de Ena Shibahara (136 WTA), scor 5-7, 2-6 după o oră şi 23 de minute. A urmat Anca Todoni (88 WTA), care a cedat în fața ocupantei poziției 51 WTA, Moyuka Uchijima, scor 6-3, 6-7 (3), 2-6, la capătul a două ore și jumătate de joc.</p>
<p>La dublu, Ilinca Amariei și Mara Gae au dat piept cu mult mai experimentata pereche formată din Shuko Aoyama și Eri Hozumi. Rezultatul? 4-6, 2-6, după o oră și 11 minute.</p>
<p>La finalul celor trei dueluri, Horia Tecău a tras concluziile. Discursul <span>a fost de-a dreptul surprinzător</span>, ținând cont că Japonia a călcat în picioare România.</p>
<blockquote><p>„Încep cu primul meci, unde Miriam a jucat mai bine decât ieri, creând un prim set competitiv. Am avut șanse la 5-0, acele mini-șanse pot schimba dinamica meciului, dar nu le-am fructificat. Apoi, cred că a început să joace mai bine, iar în setul doi a fost și mai bună. Poate că șansa noastră a fost în primul set.</p>
<p> </p>
<p>În al doilea meci de simplu, Anca a avut un meci puternic. A fost la 4-1 și juca un tenis excelent, dar meciul s-a strâns. Adversara a riscat, mingile au intrat, și meciul a devenit strâns. A avut o minge de meci pe serviciul doi și nu a reușit să o câștige. E greu să pierzi setul doi după ce ai condus cu 4-1 și ai avut minge de meci. Energia a scăzut puțin. Am reușit să revenim și să fim competitivi până la mijlocul setului, dar adversara a fost mai bună la final.</p>
<p> </p>
<p>La dublu, am avut un nou debut, Ilinca. A jucat foarte bine, primul meci pentru România în această competiție. Fără presiune la 0-2, dar a jucat bine și ar putea fi o opțiune pentru viitor. Mara, o altă jucătoare tânără, puternică, cu un viitor strălucit pentru România.</p>
<p> </p>
<p>Am fost bucuros să le văd împreună pe teren, s-au bucurat de dublu. Au jucat un meci bun, strâns, cu o șansă la 4-3 și un punct deuce în primul set, o altă mini-șansă. Deși am pierdut 0-3, sunt foarte mulțumit de jucătoarele noastre, de cum au concurat și de atitudinea lor. Felicitări echipei Japoniei și mult succes mâine”, a declarat căpitanul nejucător al echipei noastre.</p></blockquote>
<h2><span>Raluca Olaru: „Este o echipă foarte tânără”</span></h2>
<p>La rândul ei, Raluca Olaru a sărit în apărarea jucătoarelor, punând înfrângerea pe seama tinereții. Un alt argument pe care l-a adus a fost legat de suprafața de joc.</p>
<blockquote><p>„Trebuie să punem lucrurile în perspectivă. Este o echipă foarte tânără, toate jucătoarele au fost la debut în această echipă. Două meciuri grele, pe o suprafață pe care nu sunt neapărat confortabile”, a spus fosta jucătoare, la <span>Digi Sport</span>.</p></blockquote>

]]></description>
    </item>
    <item>
      <title>Părea imposibil! Un francez a doborât recordul lui Rafa Nadal din 2007 în turneele Masters</title>
      <link>https://www.prosport.ro/alte-sporturi/tenis/parea-imposibil-un-francez-a-doborat-recordul-lui-rafa-nadal-din-2007-in-turneele-masters-20144026</link>
      <description><![CDATA[<img src="https://www.prosport.ro/wp-content/uploads/2025/04/Parea-imposibil-Un-francez-a-doborat-recordul-lui-Rafa-Nadal-din-2007-in-turneele-Masters.jpg"/><br/><p>Arthur Fils a scris istorie la Monte Carlo, acolo unde s-a oprit în cele din urmă în sferturile de finală.</p>
<p>În Franța, Fils a devenit cel mai tânăr jucător de tenis care atinge sferturile în primele trei turnee Masters dintr-un sezon.</p>
<h2><span>Un francez a doborât recordul lui Rafa Nadal la Monte Carlo</span></h2>
<p>Arthur Fils a avut un parcurs excelent la Monte Carlo, doborând recordul lui Rafa Nadal, care data din 2007.</p>
<p>După ce a trecut și de Flavio Cobolli, campion la București, Fils a ajuns în sferturi, prin victoria cu Andrey Rublev, fiind apoi eliminat în semifinale.</p>
<p>De la introducerea actualului format, în 1990, Fils a devenit cel mai tânăr jucător care ajunge în sferturi în primele trei turnee Masters, după ce a impresionat la Indian Wells și Miami.</p>
<p>Astfel, Fils l-a depășit în acest top inedit pe marele Nadal. „Să fii tată, să ai un băiat și să îl poți vedea de fiecare dată când te întorci acasă…Este ceva complet diferit. Sentimentul este complet diferit de orice altceva. Doar să știu că am șansa de fi privit de el în timp ce joc… Chiar dacă asta se va întâmpla pentru o scurtă perioadă de timp și probabil nu știe nimic despre ce se întâmplă pe teren, nu contează. Asta va rămâne acolo și pentru minte este o amintire grozavă”, <span>spunea Rafa Nadal, în prima jumătate a anului 2024</span>, pe vremea când încă nu se retrăsese.</p>
<h2><span>Arthur Fils: „Când eram mic, mi-am dorit mereu să fiu numărul 1 mondial!”</span></h2>
<p>Arthur Fils a câștigat până acum trei turnee ATP, după ce s-a impus la Hamburg, Tokyo și Lyon. Acesta își propune să ajungă cel mai bun jucător din lume și să se impună în Grand Slam-uri, precum idolul său, este vorba de elvețianul Roger Federer.</p>
<blockquote><p>Când eram mic, mi-am dorit mereu să fiu numărul 1 mondial. Mai târziu, tatăl meu m-a întrebat care sunt visele mele. I-am spus: ‘Vreau să fiu în top 10’. Apoi m-a întrebat: ‘Nu mai vrei să fii numărul 1 mondial?’.</p>
<p> </p>
<p>Eu i-am zis: ‘Ba da, dar vreau și să câștig o mulțime de Grand Slam-uri!’. Îl vedeam pe Federer câștigându-le și credeam că e ceva ușor. Acum, îmi dau seama că nu mai este atât de ușor, dar e ceva ce îmi rămâne în fundul minții”, spunea Arthur Fils, înaintea turneului de la Monte Carlo, în care a ajuns până în semifinale.</p></blockquote>

]]></description>
    </item>
  </channel>
</rss>
