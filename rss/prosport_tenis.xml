<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Data viitoare când vii la fileu, te omor!”. Scene șocante petrecute pe terenul de tenis</title>
      <link>https://www.prosport.ro/alte-sporturi/tenis/data-viitoare-cand-vii-la-fileu-te-omor-scene-socante-petrecute-pe-terenul-de-tenis-20160269</link>
      <description><![CDATA[<img src="https://www.prosport.ro/wp-content/uploads/2025/05/„Data-viitoare-cand-vii-la-fileu-te-omor.-Scene-socante-petrecute-pe-terenul-de-tenis-1400x806.jpg"/><br/><p>Câteva scene șocante s-ar fi petrecut la meciul de tenis dintre francezul Corentin Moutet (26 de ani – 82 ATP) și rusul Pavel Kotov (26 de ani – locul 121 ATP).</p>
<p>Cei doi s-au întâlnit în șaisprezecimile turneului Challenger Open Aix Provence, iar la capătul unei lupte de 3 seturi și aproape 3 ore, francezul s-a impus cu scorul de 7-5, 3-6, 7-5.</p>
<h2><span>Controversatul Corentin Moutet șochează din nou. De data aceasta ar fi fost amenințat cu moartea de adversarul rus</span></h2>
<p>Meciul de tenis dintre Corentin Moutet și Pavel Kotov, de la Challenger Open Aix Provence, a fost plin cu de toate. S-a lăsat cu amenințări cu moartea, după cum susține unul dintre protagoniști, partida a fost întreruptă în setul decisiv, la scorul de 5-5, din cauza nopții, iar după reluare, atunci când unul dintre cei doi s-a impus, o descătușare a atras toate obiectivele camerelor de filmat.</p>
<p>Mai întâi de toate, partida a fost una foarte echilibrată. <span>Moutet, reprezentant al Franței care a refuzat să se prezinte la turneul lui Ion Țiriac pentru că nu ar fi fost refăcut psihic după o altercație pe care avut-o cu fanii</span>, a izbutit să câștige primul set cu scorul de 7-5. A venit apoi rândul rusului Pavel Kotov să iasă la rampă, iar setul secund a fost câștigat de acesta din urmă cu 6-3.</p>
<p>În decisiv, la 5-5, arbitrul a luat decizia de a întrerupe partida din cauza vizibilității reduse. Confruntarea a fost reluată ulterior, iar Moutet a părut să fie avantajat de cele întâmplate, deoarece a câștigat două game-uri consecutive și s-a impus în decisiv cu 7-5.</p>
<p>Însă, înainte de întreruperea jocului, un <span>episod șocant s-ar fi petrecut pe terenul de tenis</span>. Prin intermediul unei postări pe care a realizat-o pe platforma X, Corentin Moutet a transmis că ar fi fost amenințat cu moartea de rivalul rus:</p>
<blockquote><p>«Data viitoare când vii la fileu, te omor. Într-o zi, cineva o să te omoare» (n.r. – i s-ar fi transmis lui Moutet). Nici măcar nu a existat un avertisment. Se pare că aceste cuvinte sunt permise pe teren. Cum vă așteptați (n.r. – mesaj către ATP) să nu mă implic, din moment ce voi nu vă faceți treaba?!”, a scris Moutet, preluat de publiacția <span>Tennis Temple</span>.</p></blockquote>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/NFpVvrh-BI0?si=uPE-vkZtNR-ud3QC" title="YouTube video player" width="560"></iframe></p>
<h2><span>Ce s-a întâmplat după aceea</span></h2>
<p>Cornetin Moutet ar fi șters postarea la scurt timp după, însă mesajul său ajunsese să fie deja preluat de presa internațională. Astfel, a redistribuit o postare în care erau prezentate cuvintele sale și a adăugat următoarea descriere:</p>
<blockquote><p>O să am probleme cu somnul…”, a scris Moutet, conform aceleiași surse.</p></blockquote>
<p>Așa cum am precizat deja, cei doi au revenit pe terenul de tenis a doua zi, iar Corentin Moutet a izbutit să câștige partida.</p>
<p>După meci, francezul a mers la fileu fără să se uite la rivalul Pavel Kotov și s-a descătușat în fața suporterilor prezenți la arenă.</p>
<blockquote><p>Controversa continuă. După amenințările pe care Pavel Kotov i le-ar fi făcut lui Corentin Moutet ieri, astăzi au terminat partida fără ca măcar să se uite unul la celălalt”, se arată în descrierea unui videoclip devenit viral pe <span>X</span>.</p></blockquote>
<blockquote class="twitter-tweet" data-media-max-width="560">
<p dir="ltr" lang="es">Siguió la polémica😧</p>
<p>Luego de la amenaza que le hizo Pavel Kotov🇷🇺 a Corentin Moutet🇫🇷 el día de ayer, hoy completaron su partido ni siquiera se voltearon a ver en la red</p>
<p>pic.twitter.com/ju95c2bWJq</p>
<p>— Iván Aguilar (@ivabianconero) May 1, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Trebuie amintit din nou de faptul că partida a avut loc în șaisprezecimile unui turneu de tip challenger, iar ulterior, în optimi, Corentin Moutet a fost învins în două seturi de americanul Reilly Opelka, 7-6(3), 7-6(3).</p>

]]></description>
    </item>
    <item>
      <title>Ion Țiriac, un magnat vedetă pentru londonezi. Ce au scris britanicii despre afacerist: „Am avere de 2.2 miliarde de dolari şi am făcut istorie în Forbes”</title>
      <link>https://www.prosport.ro/alte-sporturi/tenis/ion-tiriac-un-magnat-vedeta-pentru-londonezi-ce-au-scris-britanicii-despre-afacerist-am-avere-de-2-2-miliarde-de-dolari-si-am-facut-istorie-in-forbes-20160042</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-un-magnat-vedeta-pentru-londonezi.-Ce-au-scris-britanicii-despre-afacerist.jpg"/><br/><p>Ion Țiriac este un magnat vedetă pentru londonezi. Britanicii au scris recent despre afaceristul român și au vorbit despre toată activitatea pe care acesta a avut-o de-a lungul anilor.</p>
<p>Printre altele, jurnaliștii britanici au amintit faptul că Ion Țiriac are o avere estimată la 2.2 miliarde de dolari și că a făcut istorie în Forbes, dar au vorbit și despre rezultatele notabile pe care acesta le-a avut ca jucător de tenis dar și ca antrenor.</p>
<h2><span>Britanicii, impresionați de viața lui Ion Țiriac</span></h2>
<p><span>Ion Țiriac este un personaj impresionant</span> pentru londonezi. Britanicii au scris recent despre afaceristul român și au vorbit la superlativ despre toată activitatea pe care acesta a avut-o de-a lungul anilor.</p>
<p>Jurnaliștii britanici au amintit că<span> Ion Țiriac are o avere impresionantă</span>, estimată la suma de 2.2 miliarde de dolari, dar și că a făcut istorie în Forbes. Totodată, aceștia au vorbit și despre rezultatele notabile pe care acesta le-a avut ca jucător de tenis dar și ca antrenor.</p>
<p>„Sunt fostul proprietar al turneului Madrid Open, cu o avere de 2,2 miliarde de dolari, am câștigat un Grand Slam, l-am antrenat pe Boris Becker și am intrat în istoria Forbes”, au titrat cei de la <span>talksport.com</span>.</p>
<p>Sursa menționată anterior a amintit despre performanțele remarcabile pe care Ion Țiriac le-a obținut de-a lungul anilor din postura de jucător.</p>
<p>„Ion Țiriac a jucat tenis profesionist timp de 11 ani și a câștigat 34 de titluri la simplu. Poreclit «Buldozerul Brașovului» , acesta fiind un omagiu adus locului său natal, a fost campion la dublu masculin la Openul de la Roland Garros din 1970, alături de Ilie Năstase. Țiriac s-a retras nouă ani mai târziu, dar a rămas în lumea tenisului, trecând la roluri de antrenor și oficial”, mai notează jurnaliștii britanici.</p>
<p>Aceștia nu au omis nici cariera de antrenor pe care Ion Țiriac a avut-o și au punctat faptul că l-a pregătit pe Boris Becker, pe care l-au numit „cel mai notabil client al său”.</p>
<p>„Deși l-a antrenat pe colegul său de la Roland Garros, Ilie Năstase, Boris Becker a fost cel mai notabil client al său. Tânărul copil minune a devenit profesionist în 1984 și a fost antrenat de Țiriac, alături de Gunther Bosch. Un an mai târziu, Becker a devenit cel mai tânăr campion masculin de la Wimbledon, la doar 17 ani, șapte luni și 15 zile.</p>
<p>A fost primul dintre cele cinci titluri de Grand Slam pe care le-a câștigat sub conducerea lui Țiriac, înainte ca parteneriatul lor de succes să se încheie în 1993”, mai notează jurnaliștii de la talksport.com.</p>
<h2><span>Britanicii, impresionați de afacerile lui Ion Țiriac</span></h2>
<p>Jurnaliștii britanici nu s-au axat doar pe activitatea pe care Ion Țiriac a avut-o în lumea tenisului. Aceștia au vorbit și despre afacerile pe care magnatul român le are, dar și despre interesul pentru mașini și motociclete.</p>
<p>„În afara tenisului, Țiriac a fost implicat în afaceri și a fondat o bancă pe numele său, cunoscută acum sub numele de UniCredit Bank.</p>
<p>Interesul său pentru mașini și motociclete a dus și la o colecție de vehicule care au aparținut în trecut unor nume importante precum Al Capone și Elton John”, mai notează sursa menționată anterior.</p>

]]></description>
    </item>
    <item>
      <title>Ce a făcut Simona Halep de 1 Mai la Dubai: „Mai multă dragoste, vă rog!”</title>
      <link>https://www.prosport.ro/diverse/ce-a-facut-simona-halep-de-1-mai-la-dubai-mai-multa-dragoste-va-rog-20160051</link>
      <description><![CDATA[<img src="https://www.prosport.ro/wp-content/uploads/2025/05/Ce-a-facut-Simona-Halep-de-1-Mai-la-Dubai-„Mai-multa-dragoste-va-rog.jpg"/><br/><p>Simona Halep s-a relaxat de 1 Mai departe de România într-un resort de 5 stele din Dubai, unul dintre orașele sale de suflet.</p>
<p>Fosta jucătoare de tenis profită la maximum de timpul liber după retragerea din circuit și vizitează locații de vis din orașele sale preferate. Ea a revenit la Dubai, acolo unde a petrecut de 1 Mai într-un cadru romantic la un restaurant a cărui deviză este „Mai multă dragoste, vă rog”.</p>
<h2><span>Destinație romantică pentru Simona Halep: a petrecut pe plajă de 1 Mai</span></h2>
<p>Simona Halep a ales o destinație exclusivistă pentru a-și petrece mini vacanța de 1 Mai. Departe de grătare și iarbă verde, românca a ales nisipul fierbinte din Dubai. Ea a postat pe rețelele de socializare imagini din resortul exclusivist în care este cazată. „Casa Amor” este o destinație pe o plajă privată, care are și un restaurant cu ”inspirație boemă, ce îmbină gastronomia, divertismentul și arta la doar câțiva pași de mare”, după cum se arată chiar pe site-ul locației.</p>
<p><span>Locația superbă</span> pe care a ales-o românca se află pe țărmurile Dubaiului și oferă o experiență exclusivistă. Masa a luat-o la un restaurant cu o bucătărie rafinată acolo unde lipsesc din meniu celebrele preparate românești degustate de români în această zi.</p>
<h2><span>Dubai, a doua casă a Simonei Halep: „A început să îmi placă”</span></h2>
<p>Simona Halep a fost criticată de fani că <span>petrece mai mult timp la Dubai</span> decât în România. Fosta sportivă și-a achiziționat un apartament în valoare de 1 milion de euro aflat într-un zgârie-nori din cel mai luxos complex rezidențial. Se pare că deține apartamentul chiar în același loc cu Dorin Mateiu, un afacerist despre care s-a scris că ar avea o relație.</p>
<p>„Sunt și în România, sunt și la Dubai. A început să-mi placă foarte mult la Dubai, deoarece condițiile pentru antrenament sunt cele mai bune. Vremea este extraordinară pe timpul iernii și sinceră să fiu, după atâția ani în care am răbdat frigul din România la alergări, în cantonamente, acum mi-am dat seama că este mult mai bine să te antrenezi la căldură.</p>
<p>Am și îmbătrânit și, da, îmi face plăcere să fiu la Dubai, pentru că e o atmosferă relaxată și pot să trăiesc bine. Bineînțeles că în România vin de câte ori pot, mi-e drag, pentru că România rămâne acasă”, declara Simona Halep în 2024, la <span>Digi Sport.</span></p>
<p>Simona Halep s-a retras oficial din tenisul feminin, după o luptă lungă cu accidentările. A pus capăt unei cariere spectaculoase, umbrită de o decizie a celor de la ITIA care a afectat-o grav în ultimii ani.</p>

]]></description>
    </item>
    <item>
      <title>„Nu ştiu cât va mai sta cu ea”. Probleme pentru Naomi Osaka şi Patrick Mouratoglou</title>
      <link>https://www.prosport.ro/alte-sporturi/tenis/nu-stiu-cat-va-mai-sta-cu-ea-probleme-pentru-naomi-osaka-si-patrick-mouratoglou-20159954</link>
      <description><![CDATA[<img src="https://www.prosport.ro/wp-content/uploads/2025/05/„Nu-stiu-cat-va-mai-sta-cu-ea.-Probleme-pentru-Naomi-Osaka-si-Patrick-Mouratoglou.jpg"/><br/><p>Declinul carierei lui Naomi Osaka ar putea afecta și relația cu antrenorul Patrick Mouratoglou.</p>
<p>Începutul de sezon pentru sportiva niponă nu a fost deloc la nivelul așteptărilor. Fosta antrenoare a Serenei Williams, Rennae Stubbs, este îngrijorată de relația sportivei cu actualul antrenor, Mouratoglou, și crede că sunt șanse mari ca cei doi să înceteze colaborarea.</p>
<h2><span>O fostă jucătoare se întreabă cât va mai rezista Mouratoglou alături de Naomi Osaka</span></h2>
<p>Naomi Osaka a suferit o scădere de formă în 2025. Sportiva a revenit pe circuitul de tenis, după ce a devenit mamă în 2023. A început colaborarea cu fostul antrenor al Simonei Halep și Serena Williams, dar nu a avut un randament prea bun în ultima vreme.</p>
<p>Jucătoarea din Japonia a înregistrat doar 9 victorii în ultimele 14 meciuri din acest sezon. A bifat prima sa finală din ultimii trei ani la ASB Classic în ianuarie, dar s-a retras din cauza unei accidentări în timpul finalei. De atunci, cea mai bună performanță a sa a fost accederea în al patrulea tur de la Miami Open. În cadrul turneului de la Madrid, Osaka a pierdut încă din primul tur în fața italiencei Lucia Bronzetti, 6-4, 2-6, 6-4.</p>
<p>Fosta jucătoare de tenis Rennae Stubbs s-a arătat îngrijorată de cum ar putea arăta viitorul colaborării dintre Osaka și Mouratoglou. Cei doi ar urma să pună capăt colaborării dacă sportiva nu va reuși să înregistreze rezultate mai bune în circuitul WTA.</p>
<blockquote><p>„Sincer, nu știu cât va mai rezista. Îi place succesul, nu? Naomi Osaka e un nume important în tenis, și, evident, în lumea sportului, mulți oameni au auzit de ea. Așa că te întrebi cât va mai el (n.r Mouratoglou), dar și cât va mai rezista ea”, a precizat Stubbs în timpul podcastului „The Rennae Stubbs”.</p></blockquote>
<p>Colaborarea dintre Mouratoglou și Osaka a început din 2024, după US Open. Pentru Mouratoglou este <span>primul angajament </span>după ce a pus capăt colaborării cu Simona Halep, încheiat cu scandal din cauza procesului de dopaj prin care a trecut românca.</p>
<h2><span>Patrick Mouratoglou are încredere maximă în eleva sa: „Va reveni la locul său”</span></h2>
<p>Fostul lider mondial WTA a ajuns pe locul 55 în clasamentul mondial. Perioada în care a absentat de pe teren și-a pus amprenta pe forma sportivei, dar și accidentările i-au dat mari bătăi de cap. Mouratoglou consideră că <span>eleva sa poate reveni la forma </span>de altădată, chiar dacă va avea mult de muncă până acolo.</p>
<blockquote><p>„Cred că acum se antrenează foarte bine, se îmbunătățește mult, dar dacă te uiți la ultimii trei sau patru ani, îi lipsesc cu adevărat meciurile. Chiar trebuie să joace mult mai mult și sunt sigur că totul va reveni la locul său odată ce va putea concura în mod regulat”, a declarat Patrick Mouratoglou, potrivit <span>tennisuptodate.</span></p></blockquote>

]]></description>
    </item>
    <item>
      <title>„Nebunul” Kyrgios a făcut-o din nou: „Ia steroizi, nu vitamine”</title>
      <link>https://www.prosport.ro/alte-sporturi/tenis/nebunul-kyrgios-a-facut-o-din-nou-ia-steroizi-nu-vitamine-20159689</link>
      <description><![CDATA[<img src="https://www.prosport.ro/wp-content/uploads/2025/05/„Nebunul-Kyrgios-a-facut-o-din-nou-„Ia-steroizi-nu-vitamine-1.jpg"/><br/><p>Nick Kyrgios a reacționat online după ce Max Purcell a fost suspendat pentru 18 luni.</p>
<p>Autoritățile din tenis au stabilit că Purcell a primit o injecție cu vitamine ce a depășit limita admisă de 100 de mililitri.</p>
<h2><span>Nick Kyrgios reacționează vehement după suspendarea lui Max Purcell: „Ridicol. Sistemul este măsluit”</span></h2>
<p>Nick Kyrgios a criticat dur Agenția Internațională pentru Integritatea Tenisului (ITIA) după ce Max Purcell, un alt jucător australian,<span> a fost sancționat cu o suspendare de 18 luni</span> pentru depășirea limitei permise la administrarea unei injecții cu vitamine, într-un interval de doar 12 ore.</p>
<p>Tenismenul australian, cunoscut pentru vorbele sale tăioase la adresa oficialilor din tenis, a criticat pedeapsa, pe care o consideră exagerată. Reacția vine în contextul în care Kyrgios a fost vehement și în cazul lui Jannik Sinner, acesta este de părere că italianul a scăpat mult prea ușor. Sinner a primit o suspendare de doar trei luni după ce a fost depistat pozitiv de două ori cu clostebol, substanță regăsită într-o cremă folosită de fostul său fizioterapeut.</p>
<p>„Sincer, ce părere aveți despre ridicola sancțiune a lui Purcell? Vitamine? Asta se poate justifica? Sau putem admite că întregul sistem este măsluit?”, a scris Kyrgios într-o postare publicată pe rețelele sociale.</p>
<p class="" data-end="1178" data-start="1014">Așadar, sportivul a continuat, redistribuind un comentariu sarcastic al unui utilizator care ridiculiza motivul suspendării: „Morala poveștii: ia steroizi, nu vitamine”.</p>
<p class="" data-end="1336" data-start="1180">Acestă nouă intervenție a australianului arată din nou critica față de modul în care Ageniția Internațională pentru Integritatea Tenisului (ITIA) aplică regulile antidoping, lăsând de înțeles că nu toate cazurile sunt judecate cu aceeași unitate de măsură.</p>
<h2 data-end="1336" data-start="1180"><span>Ce a spus John Millman, fostul jucător de tenis australian, despre cazul Purcell</span></h2>
<p>John Millman, fost jucător australian de tenis, a criticat Agenția Internațională pentru Integritatea Tenisului, acuzând-o de inconsecvență, după ce Max Purcell a fost suspendat pentru 18 luni din cauza încălcării regulilor antidoping:</p>
<p class="" data-end="132" data-start="0">„Max Purcell primind o suspendare de 18 luni este o glumă. Sunt prea multe incoerențe pe circuit.</p>
<p class="" data-end="376" data-start="134">Testele pozitive, reglementările pentru administrarea intravenoasă, pragurile pentru îmbunătățirea performanței, perioadele de probă și lista continuă. Nu este vorba de a arăta cu degetul către vreun jucător, ci despre sistemul în ansamblu” a scris Millman, marți, pe platforma X.</p>
<p data-end="376" data-start="134">Acesta a vorbit despre caz și în ziua de miercuri, fostul tenismen întărind ideea potrivit căreia este vorba despre o aplicare inegală a regulamentului în ceea ce privește sancțiunile. Acesta a evidențiat că Jannik Sinner, numărul 1 mondial, a primit o suspendare de doar trei luni la începutul anului, după ce a fost găsit cu o substanță interzisă în organism.</p>
<p class="" data-end="161" data-start="0">„Cred că este șocant. Am fost unul dintre cei mai mari susținători ai lui Jannik Sinner, l-am susținut mult, și avem nevoie de consistență aici.</p>
<p class="" data-end="282" data-start="163">Max nu avea o substanță interzisă în corpul său, a avut prea multă infuzie, ceea ce mi se pare pur și simplu ridicol.</p>
<p class="" data-end="404" data-start="284">Vorbind despre dublă măsură, dacă ar exista ceva de genul unui triplu standard, cred că asta se întâmplă aici.</p>
<p class="" data-end="572" data-start="406">Cred că ar trebui o revizuire completă… sunt jucătorii tratați pe un teren de joc echitabil? Cu siguranță pare că jucătorii de top primesc un tratament special” a declarat Millman, miercuri dimineța la <span>Channel 9</span>.</p>

]]></description>
    </item>
  </channel>
</rss>
