<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Adevărul devastator al lui Ion Țiriac, cel mai bogat român: „Sunt trist. N-am fost niciodată fericit”</title>
      <link>https://www.prosport.ro/sport-life/adevarul-devastator-al-lui-ion-tiriac-cel-mai-bogat-roman-sunt-trist-n-am-fost-niciodata-fericit-20178729</link>
      <description><![CDATA[<img src="https://www.prosport.ro/wp-content/uploads/2025/05/Adevarul-devastator-al-lui-Ion-Tiriac-cel-mai-bogat-roman-„Sunt-trist.-N-am-fost-niciodata-fericit.jpg"/><br/><p>Ion Țiriac are o avere estimată la aproximativ 2.1 miliarde de dolari, dar nu s-a considerat niciodată un om fericit.</p>
<p>Cu o colecție impresionantă de peste 400 de autovehicule, magnatul a ajuns la concluzia că banii nu aduc fericirea.</p>
<h2><span>Ion Țiriac nu se simte împlinit: „Nu mă simt foarte norocos, nu am știut niciodată ce înseamnă să fii fericit”</span></h2>
<p>Ion Țiriac este unul dintre cei mai cunoscuți oameni de afaceri și <span>are o avere estimată la aproximativ 2.1 miliarde</span> de dolari.</p>
<p>Fostul mare jucător de tenis deține lucruri la care puțină lume ar visa, dar niciunul dintre acestea nu l-au făcut vreodată cu adevărat fericit.</p>
<p>„Ion Țiriac, în ziua de astăzi, e foarte trist… cum arăt, fără păr, mustața mai e așa… sunt alb ca neaua, fără să fiu porumbelul păcii. Din păcate, trebuie să vin la muncă în fiecare zi, în loc să mă duc să-mi văd de Africa mea sau de animalele mele.</p>
<p>Nu mă simt foarte norocos, nu am știu niciodată ce înseamnă să fii fericit. Fericirea e o treabă care e greu de catalogat. Ce te face fericit pe tine? Te face o femeie? Sau te face o budincă cu orez?</p>
<p>Sau te face faptul că câștigi un Wimbledon sau câștigi altceva? Sunt toate niște fericiri, dar dacă ai o conduită în viață care să spui că este mulțumitoare, atunci ai făcut «bingo»”, a declarat Ion Țiriac, în cadrul <span>unui podcast</span>.</p>
<blockquote><p>Eu fac în general bine. Însă, vorba lui Steve Jobs, cu o zi înainte să moară: «domnule, ai făcut ce trebuia în viața ta?»/ «Nu!»/ «Aoleu, stai, că ești Steve Jobs…»/ «Da, am făcut la bani, am făcut tot ce vrei, nu-știu-ce, nu-știu-cum, dar n-am făcut ce trebuie. Nu mi-am luat timp și pentru mine, pentru familie, pentru prieteni, n-am văzut frunzele înverzind». Cam asta fac și eu. Nu mi-am luat timp pentru asta, am venerabila vârstă pe care o am”, <span>a spus Ion Țiriac</span> în cadrul emisiunii <span>Prietenii lui Ovidiu</span>.</p></blockquote>

]]></description>
    </item>
    <item>
      <title>Jaqueline Cristian a pierdut finala de la Rabat, după un meci fără istoric</title>
      <link>https://www.prosport.ro/alte-sporturi/tenis/jaqueline-cristian-a-pierdut-finala-de-la-rabat-dupa-un-meci-fara-istoric-20178825</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-a-pierdut-finala-de-la-Rabat-dupa-un-meci-fara-istoric.jpg"/><br/><p>Jaqueline Cristian a fost la un pas de primul trofeu WTA al carierei, dar a cedat în finala de la Rabat.</p>
<p>Sportiva română a ajuns în finala de la Rabat și pare a fi într-o formă bună înainte de Roland Garros. A pornit ca favorită în confruntarea cu una dintre cele mai promițătoare jucătoare de tenis, Maya Joint, în vârstă de 19 ani. Jaqueline Cristian a pierdut în două seturi, cu 6-3, 6-2 și a ratat șansa de a pune mâna pe cel mai important trofeu al carierei.</p>
<h2><span>Jaqueline Cristian a fost la un pas de a da lovitura la Rabat: eșec în fața unei australience de doar 19 ani</span></h2>
<p>Jucătoarea română a ajuns în finala turneului de la Rabat după ce a trecut în semifinale de Maria Camila Osorio (55 WTA), a doua favorită a turneului, scor 6-7 (6), 6-4, 6-4. A fost un meci intens de peste trei ore care a obosit-o destul de mult pe Jaqueline Cristian, astfel că nu s-a mai ridicat la nivelul așteptărilor și în finală.</p>
<p>Maya Joint a început în forță partida și nu a cedat niciun punct în primul game pe propriul serviciu. Cristian a reușit primul break în al treilea game și părea că va prelua conducerea setului, dar nu a reușit să își consolideze poziția și adversara a reușit imediat break-ul. Din momentul în care s-a ajuns la scorul de 3-3, în primul set, românca nu a mai reușit să obțină niciun game și a cedat setul după doar 40 de minute.</p>
<p>În același ritm a continuat și setul secund, cu Maya Joint la conducerea jocului. După ce adversara sa a ajuns la 3-1, Jaqueline Cristian a reușit să obțină un punct pe propriul serviciu, însă de aici s-a rupt jocul său și a pierdut celelalte game-uri.</p>
<p>A fost prima confruntare directă între Jaqueline Cristian (74 WTA) și Maya Joint (78 WTA). Pentru sportiva română a fost a doua finală din carieră, după cea din 2021, atunci când a cedat în ultimul act în fața americancei Alison Riske cu 6-2, 2-6, 5-7.</p>
<p>Pentru<span> calificarea în finală</span>, Jaqueline Cristian s-a ales cu 21.840 de dolari și 163 de puncte WTA.</p>
<h2 class="adAgent_container" id="adAgent__div-gpt-ad-1709046991102"><span>Cine este Maya Joint, sportiva fără set pierdut la Rabat</span></h2>
<p>Maya Joint este una dintre noile revelații din WTA. Pănă în august 2024 a evoluat doar în turnee ITF și WTA 125. La US Open 2024 a atras atenția obținând prima victorie pe tabloul principal în fața Laurei Siegemund, scor 6-4, 7-5.</p>
<p>Este cea mai tânără jucătoare de tenis din Australia care se impune la un turneu WTA 100, la doar 19 ani și cinci zile, doborând recordul deținut de Ashleigh Barty (20 de ani și 330 de zile).</p>
<p>De-a lungul carierei a mai evoluat împotriva a altor trei românce. Le-a învins pe Maria Popa și Andreea Mitu în 2024 și a cedat în fața Soranei Cîrstea în acest an, la Indian Wells.</p>
<p>Jaqueline Cristian și Maya Joint vor lua parte la al doilea turneu de Mare Șlem al anului, Roland Garros. Românca își cunoaște deja adversara din primul tur de pe tabloul principal. Va fi tot o australiancă, Kimberly Birrell (63 WTA).</p>

]]></description>
    </item>
    <item>
      <title>A ieşit curcubeul peste afacerea în care Simona Halep a băgat milioane de euro</title>
      <link>https://www.prosport.ro/diverse/a-iesit-curcubeul-peste-afacerea-in-care-simona-halep-a-bagat-milioane-de-euro-20179006</link>
      <description><![CDATA[<img src="https://www.prosport.ro/wp-content/uploads/2025/05/A-iesit-curcubeul-peste-afacerea-in-care-Simona-Halep-a-bagat-milioane-de-euro.jpg"/><br/><p>Simona Halep a postat o imagine spectaculoasă cu hotelul din inima Poienii Brașov în care a băgat milioane de euro.</p>
<p>Fostul lider mondial WTA a investit milioane de euro în afaceri imobiliare. La munte are o bijuterie de hotel cu care se mândrește de fiecare dată când are ocazia. Simona Halep a distribuit o nouă imagine cu hotelul care îi poartă numele din Poiana Brașov pe deasupra căruia se zărește nu un curcubeu, ci două. Este o imagine senzațională pe care fosta sportivă a ținut să o împărtășească cu fanii săi de pe rețelele de socializare.</p>
<h2><span>Curcubeul și-a făcut apariția peste afacerea de la munte a Simonei Halep</span></h2>
<p>La începutul acestui an, Simona Halep și-a anunțat retragerea din sportul care a consacrat-o. Pe parcursul carierei a strâns o avere uriașă, dar a investit cu mare atenție în diferite afaceri pentru a-și asigura viitorul și după retragerea din tenis.</p>
<p>Una dintre afacerile sale de suflet este un hotel din Poiana Brașov, poziționat în inima naturii. În ultimele zile a plouat și la munte, iar după o ploaie intensă curcubeul și-a făcut apariția chiar pe deasupra hotelului fostei sportive. Ea a imortalizat acest moment superb pe care l-a distribuit pe rețelele de socializare.</p>
<p><span>Noul hotel al Simonei Halep </span>este deschis de aproximativ 6-7 luni în Poiana Brașov. Este un hotel de 4 stele, iar costurile cazării sunt pe măsura așteptărilor. Unitatea dispune de parcare gratuită, facilități de wellness, precum jacuzzi și saună. Este echipat cu o sală de fitness de top, iar clienții pot servi micul dejun în cadrul locației.</p>
<h2><span>Urmează deschiderea unui nou hotel de 4 stele la Mamaia Nord</span></h2>
<p><span>Simona Halep își mărește imperiul imobiliar </span>cu un nou hotel de 4 stele la malul mării. Administratorii noii locații au anunțat că deschiderea va avea loc începând de pe 28 mai, în plin sezon estival.</p>
<p>„Se deschide în curând un nou hotel marca Simona Halep – de data aceasta, la MARE! Și nu oriunde, ci chiar în Mamaia Nord, cu vedere la mare din balcon, camere primitoare si spatioase, perfecte pentru vacantele tale de vară! Dacă îți place ce facem la munte, la mare te așteaptă alt vibe, cu aceeași semnătură”, se menționează pe contul de Instagram al locației din Poiana Brașov.</p>
<p>În timp ce afacerile merg de minune, Halep se relaxează la golf. Fosta sportivă îndrăgește sportul bogaților și s-a apucat să învețe golf alături de Florin Segărceanu.</p>
<blockquote><p>„Vreau să mă duc să joc golf, ăsta e obiectivul meu, să învăț să joc. Să mă duc la sală zilnic, să am grijă de corpul meu. Știu că toată lumea s-a îngrășat când s-a lăsat de sport (râde). Am niște obiective care țin de persoana mea. Dar nu aș vrea să am planuri mari o perioadă”, a declarat Simona Halep, pentru<span> treizecizero.ro.</span></p></blockquote>

]]></description>
    </item>
    <item>
      <title>„Sorana Cîrstea e perfectă”. Iubita lui Ion Țiriac jr. l-a impresionat ce legendarul Mats Wilander</title>
      <link>https://www.prosport.ro/alte-sporturi/tenis/sorana-cirstea-e-perfecta-iubita-lui-ion-tiriac-jr-l-a-impresionat-ce-legendarul-mats-wilander-20177991</link>
      <description><![CDATA[<img src="https://www.prosport.ro/wp-content/uploads/2025/05/„Sorana-Cirstea-e-perfecta.-Iubita-lui-Ion-Tiriac-jr.-l-a-impresionat-ce-legendarul-Mats-Wilander-1400x857.jpg"/><br/><p>Sorana Cîrstea se pregătește de a 17-a participare la Roland Garros și, la 35 de ani, are admiratorii ei, iar printre aceștia se numără și fosta legendă Mats Wilander.</p>
<p>Fost câștigător de 7 ori al turneelor de Grand Slam, suedezul i-a făcut un compliment iubitei lui Ion Țiriac jr. spunând despre ea că este jucătoarea „perfectă”.</p>
<h2><span>Iubita lui Țiriac jr. l-a dat pe spate pe legendarul Mats Wilander</span></h2>
<p>Sorana Cîrstea se pregătește să ia startul pentru a 17-a oară la French Open. La 35 de ani, sportiva are printre admiratorii ei și pe legendarul Mats Wilander.</p>
<p>Triumfător de 7 ori în turnee de Mare Șlem, nordicul i-a făcut un compliment <span>partenerei de viață </span>a lui Ion Țiriac jr. spunând despre ea că este jucătoarea „perfectă”.</p>
<p>„Sorana pentru mine e o sursă de inspirație. Pentru că vorbim despre ea de foarte mult timp, de când era foarte tânără. Are o forță incredibilă, e foarte competitivă și are o mentalitate bună. Îmi dă impresia că a devenit mai matură, în ceea ce privește mentalitatea, odată cu trecerea anilor.</p>
<p>Sorana pentru mine e jucătoarea perfectă, în fața căreia nu vrei să joci într-un turneu în primele tururi! Pentru că Sorana poate bate pe oricine și poate avea mai multe lovituri câștigătoare cu orice adversară, pentru simplul motiv că lovește mingea foarte tare“, a spus Wilander la <span>sport.ro</span>.</p>
<p><img alt="Sursa foto: Sport Pictures" class="size-large wp-image-20152608" decoding="async" fetchpriority="high" height="1050" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/04/SORANA-CIRSTEA-SIMONA-WALTERT-TIRIAC-FOUNDATION-TROPHY-13.09.2022-16-1400x1050.jpg" srcset="https://www.prosport.ro/wp-content/uploads/2025/04/SORANA-CIRSTEA-SIMONA-WALTERT-TIRIAC-FOUNDATION-TROPHY-13.09.2022-16-1400x1050.jpg 1400w, https://www.prosport.ro/wp-content/uploads/2025/04/SORANA-CIRSTEA-SIMONA-WALTERT-TIRIAC-FOUNDATION-TROPHY-13.09.2022-16-768x576.jpg 768w, https://www.prosport.ro/wp-content/uploads/2025/04/SORANA-CIRSTEA-SIMONA-WALTERT-TIRIAC-FOUNDATION-TROPHY-13.09.2022-16-1536x1152.jpg 1536w, https://www.prosport.ro/wp-content/uploads/2025/04/SORANA-CIRSTEA-SIMONA-WALTERT-TIRIAC-FOUNDATION-TROPHY-13.09.2022-16.jpg 1700w" width="1400"/></p>
<h2><span>Sfat pentru sportiva care vrea să se retragă la finalul lui 2025. „Poate juca încă 5 ani la nivelul actual”</span></h2>
<p>Sorana Cîrstea a anunțat că la finalul acestui an <span>vrea să spună stop carierei în tenis</span>, însă Mats Wilander crede că la cum arată din punct de vedere fizic românca, aceasta poate evolua fără probleme încă cinci ani la nivelul actual.</p>
<p>„Jucătoare precum Sorana Cîrstea mă făc fericit că sunt în lumea tenisului! Ea arată că iubește sportul, că e pasionată de a concura și încă are această dorință de a progresa. Pot spune că jucătoare precum Sorana sunt foarte importante pentru sportul nostru.</p>
<p>Sorana ne transmite că poți juca tenis și poți progresa, inclusiv când ai 35 de ani. Și, la ce arată acum din punct de vedere fizic, mă gândesc că Sorana poate juca încă 5 ani la nivelul actual!“, a mai afirmat Wilander.</p>
<p>„Probabil, anul acesta va fi ultimul meu sezon. Rezultatele vor decide. Dacă nu voi ajunge unde îmi doresc, în top 30 sau top 20, probabil că va fi ultimul an. Dar, în același timp, mă simt tânără. Am acest atu față de Simona: sunt sănătoasă în momentul de față. Și iubesc tenisul. Îmi place să fiu pe teren și sper să lungesc cât de mult se poate cariera, dar prin rezultate” a declarat Sorana Cîrstea, potrivit sursei citate mai sus.</p>

]]></description>
    </item>
    <item>
      <title>Jaqueline Cristian e de neoprit şi s-a calificat în finala de la Rabat. Ce sumă va primi</title>
      <link>https://www.prosport.ro/alte-sporturi/tenis/jaqueline-cristian-e-de-neoprit-si-s-a-calificat-in-finala-de-la-rabat-ce-suma-va-primi-20178317</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-e-de-neoprit-si-s-a-calificat-in-finala-de-la-Rabat-1400x854.jpg"/><br/><p>Jucătoarea română de tenis Jaqueline Cristian s-a calificat în finala turneului de la Rabat, iar pentru această performanță va primi o sumă imensă.</p>
<p>„Jaq” își continuă sezonul excelent, calificându-se în ultimul act al turneului de categorie WTA 250 de la Rabat, având un moral foarte bun înainte de Roland Garros.</p>
<h2><span>Câți bani încasează Jaqueline Cristian pentru că joacă finala de la Rabat</span></h2>
<p>Aflată pe locul 74 în clasamentul mondial, Cristian <span>a avut-o adversară în penultimul act</span> al competiției din Maroc pe columbianca Maria Camila Osorio (55 WTA), desemnată a doua favorită a competiției.</p>
<p>Românca s-a impus cu 6-7 (6), 6-4, 6-4 la capătul unui meci de 3 ore și 3 minute, iar pentru calificarea în finală va primi 21.484 de dolari și 163 de puncte WTA.</p>
<p>Osorio s-a distanțat la 4-2 în primul set, iar după ce Cristian și-a făcut serviciul au urmat nu mai puțin de cinci break-uri. S-a ajuns, astfel, în tie-break, și el unui echilibrat.</p>
<p>Jucătoarea din America de Sud a avut 2-0, românca a egalat la 3 și a condus cu 6-4, procurându-și două mingi de set. Le-a ratat pe ambele, a doua fiind pe propriul serviciu, iar Maria Camila a pus capăt acestei părți a confruntării cu 8-6.</p>
<h2><span>Cristian a convertit în punct a patra minge de meci</span></h2>
<p>În setul secund, Cristian a realizat break la 1-1 și s-a distanțat la 5-2, pentru ca la 5-4 să convertească în punct a doua minge de set, după ce a salvat două de break.</p>
<p>Decisivul a fost la discreția româncei. S-a desprins la 3-0, iar la 5-2 a avut serviciul, punând 40-0 pe tabelă în dreptul ei. Altfel spus, a avut trei mingi de meci, dar le-a ratat pe toate. La 5-4, însă, ea și-a păstrat calmul și a încheiat conturile.</p>
<p>În ultimul act, Cristian o va întâlni pe jucătoarea australiană Maya Joint (78 WTA), care a beneficiat de abandonul compatrioatei Ajla Tomljanovic (79 WTA), după ce a câștigat primul set cu 6-4.</p>
<p>Va fi prima confruntare directă dintre Cristian și Joint. Pentru româncă va fi a doua finală din carieră, după ce în 2021 <span>a fost învinsă în ultimul act la Linz</span> de jucătoarea americană Alison Riske cu 6-2, 2-6, 5-7.</p>
<p>Și australianca de 19 ani are o finală în palmares, deși pe 16 aprilie a împlinit 19 ani. În 2021 a ajuns în ultimul act la turneul polonez de la Kozerki, cedând cu 6-4, 3-6, 3-6 în fața americancei Alison Parks.</p>
<p>Pentru cele două jucătoare urmează turneul de la Roland Garros. Cristian o are adversară în primul tur pe jucătoarea australiană Kimberly Birrell (63 WTA), iar Joint pe Tomljanovic. Rămâne de văzut cât de gravă este accidentarea care a forțat-o pe Alja să abandoneze în semifinale la Rabat.</p>
<p>Joint este și o excelentă jucătoare de dublu, urmând să lupte pentru trofeu la Rabat. Ea și Oksana Kalashnikova le-au învins în finală la Rabat pe italiencele Angelica Moratelli și Camilla Rosatello cu 6-3, 7-5.</p>

]]></description>
    </item>
  </channel>
</rss>
