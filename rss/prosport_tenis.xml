<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Venus Williams a găsit puterea să vorbească despre operația grea prin care a trecut: „Mi s-a spus că aș putea să sângerez până la moarte pe masă”</title>
      <link>https://www.prosport.ro/alte-sporturi/tenis/venus-williams-a-gasit-puterea-sa-vorbeasca-despre-operatia-grea-prin-care-a-trecut-mi-s-a-spus-ca-as-putea-sa-sangerez-pana-la-moarte-pe-masa-20236434</link>
      <description><![CDATA[<img src="https://www.prosport.ro//wp-content/uploads/2025/08/Venus-Williams-a-gasit-puterea-sa-vorbeasca-despre-operatia-grea-prin-care-a-trecut-„Mi-s-a-spus-ca-as-putea-sa-sangerez-pana-la-moarte-pe-masa.jpg"/><br/><p>Venus Williams (45 de ani) a revenit pe terenul de tenis după o pauză de 16 luni, în care a trecut prin momente complicate în privința stării sale de sănătate. Pe 1 august 2024, Venus Williams a fost supusă unei intervenții chirurgicale complicate, iar după un an a avut puterea să vorbească despre acest lucru, dar a și tras un semnal de alarmă privind sănătatea femeii.</p>
<ul>
<li>Venus Williams are o carieră impresionantă, cu șapte titluri de Grand Slam de simplu, 11 de dublu și două de dublu mixt, la care se adaugă și cele trei medalii olimpice, două de aur la dublu, alături de Serena, și una de argint, la dublu mixt, conform <span>WTA Tennis</span>.</li>
</ul>
<p>Potrivit declarațiilor sale, boala i-a afectat viața personală, dar și-a și pus amprenta pe întreaga sa carieră.</p>
<h2><span>Venus Williams a găsit puterea să vorbească despre operația gea prin care a trecut: „Mi s-a spus că aș putea să sângerez până la moarte pe masă”</span></h2>
<p>În iulie 2025, Venus Williams a revenit în circuit, în baza unei invitații din partea organizatorilor turneului de la Washington Open, iar modul în care s-a prezentat <span>a ajutat-o să scrie istorie în tenisul mondial</span>, devenind a doua cea mai în vârstă jucătoare care a câștigat un meci, după Martina Navratilova (47 de ani, la Wimbledon în 2004).</p>
<p>Venus a jucat atât în proba de simplu, unde a învins-o pe Peyton Stears (23 de ani, locul 35 la acel moment), cât și la dublu, alături de Hailey Baptiste, unde s-a oprit în turul al doilea, după o înfrângere în fața perechii favorite 2 Taylor Townsend/Shuai Zhang.</p>
<p>Într-o postare făcută pe social media, Venus Williams a vorbit despre operația dificilă prin care a trecut, dar și despre importanța diagnosticării corecte și la timp a bolii care afectează o treime dintre femei, la nivel global.</p>
<p>„În această zi, în urmă cu un an, am suferit o intervenție chirurgicală, o miomectomie deschisă pentru a îndepărta fibroamele și un adenomiom focal mare care era înfipt în mușchiul uterului meu. Ce diferență face un an! Am jucat primul meu turneu în peste 16 luni, Washington Open, și mă pregătesc acum să joc la US Open. Această postare este pentru a celebra ultima zi a lunii de conștientizare a fibromului. Pot exista finaluri fericite!</p>
<p>Mi s-a spus că am fost inoperabilă. Mi s-a spus că aș putea sângera până la moarte pe masă. Mi s-a spus să apelez la o mamă surogat și să uit speranța de a purta copiii mei. Am fost diagnosticată greșit. Nu am fost tratată timp de ani și ani și ani. Este atât de important să vă apărați sănătatea! Am suferit de anemie severă, dureri debilitante, sângerări excesive și cicluri menstruale anormal de frecvente timp de mulți ani. Mi-a afectat tenisul și traiectoria carierei mele”, a scris Venus Williams în postarea sa, la care a publicat și o serie de poze din perioada spitalizării.</p>
<h2><span>Venus Williams: „M-ați readus la sportul pe care îl iubesc”</span></h2>
<p>Motivul pentru care <span>Venus Williams și-a expus experiența personală</span> în fața publicului este acela de a atrage un semnal de alarmă pentru alte femei care suferă, în tăcere, de această boală, care poate avea impact atât asupra calității vieții, cât și asupra vieții, în sine.</p>
<p>„Mi-am spus povestea pentru ca alte femei să nu fie nevoite să treacă prin asta și pentru a se putea face bine mai repede. Vă mulțumesc, dr Shirazian (eroul meu!) și NYU Langone pentru că mi-ați deschis calea spre sănătate, pentru că m-ați readus la sportul pe care îl iubesc și pentru că m-ați ajutat să conștientizez această problemă foarte curabilă. Joc tenis acum pentru că pot juca mai sănătos ca niciodată, este un vis devenit realitate”, a mai scris „veterana” tenisului feminin, fost număr 1 mondial.</p>
<p>În trecut, medicii nu i-au spus niciodată cât de mari sunt fibroamele pe care le avea sau nu i-au explicat că acestea au legătură cu durerile intense, greața și anemia persistente cauzate de menstruațiile abundente. Ani de zile, Venus Williams a trecut prin toate acestea în timp ce încerca să își mențină statutul de jucătoare de tenis de top.</p>

]]></description>
    </item>
    <item>
      <title>Aryna Sabalenka s-a pozat topless și i-a înnebunit pe fani! A publicat fotografia și i-a lăsat să-și imagineze restul</title>
      <link>https://www.prosport.ro/alte-sporturi/tenis/aryna-sabalenka-s-a-pozat-topless-si-i-a-innebunit-pe-fani-a-publicat-fotografia-si-i-a-lasat-sa-si-imagineze-restul-20238226</link>
      <description><![CDATA[<img src="https://www.prosport.ro//wp-content/uploads/2025/08/Aryna-Sabalenka-s-a-pozat-topless-si-i-a-innebunit-pe-fani-A-publicat-fotografia-si-i-a-lasat-sa-si-imagineze-restul.jpg"/><br/><p>Aryna Sabalenka, liderul mondial al tenisului feminin, se află în vacanță, unde pozează topless și nu ezită să publice fotografiile în care își expune corpul bine lucrat și să își înnebunească fanii și milioanele de urmăritori de pe social media.</p>
<p>Sabalenka își încarcă bateriile înainte de ultimul turneu de Grand Slam, cel de la US Open, unde este campioană en-titre, și încearcă să treacă peste eșecul de la Wimbledon, unde a pierdut în semifinale, în fața <span>Amandei Anisimova</span> (locul 12 la acel moment), scor 4-6, 6-4, 4-6.</p>
<h2><span>Aryna Sabalenka s-a pozat topless și i-a înnebunit pe fani!</span></h2>
<p>Cea mai bună jucătoare a momentului, Aryna Sabalenka se află în pauză competițională, în vacanță, de unde postează poze topless, care stârnesc imaginația fanilor.</p>
<p>În cea mai recentă postare, Aryna Sabalenka se află pe marginea piscinei, într-un costum din două piese, roșu, care o prinde foarte bine, iar modul în care s-a pozat lasă loc de interpretări.</p>
<p>Cu trei titluri majore în palmares, Aryna Sabalenka captează atenția celor 3,3 milioane de urmăritori pe care îi are pe Instagram, unde postează momente din vacanța alături de iubitul milionar, dar și de la o serie de evenimente la care este prezentă între turneele de tenis.</p>
<p>Ultimul meci pe care l-a disputat a fost cel din semifinalele de la Wimbledon, când a pierdut surprinzător în fața americancei Amanda Anisimova.</p>
<p>Pentru Aryna Sabalenka, următorul turneu important este cel de la US Open (24 august – 7 septembrie), unde trebuie să își apere trofeul. De atfel, Aryna Sabalenka va juca și în proba de dublu mixt, unde <span>va face pereche cu Grigor Dimitrov</span>, după lungi insistențe ale acestuia.</p>
<p>„Mi-a tot trimis mesaje o vreme, m-a implorat să joc cu el. I-am spus că nu vreau, dar a fost atât de insistent încât am ajuns să accept. Nu știam nimic despre cum va fi competiția și imediat după Australian Open am decis să jucăm împreună”, a declarat Aryna Sabalenka.</p>
<h2><span>Sabalenka, avans considerabil în clasamentul WTA</span></h2>
<p>Deși nu a mai jucat de aproape o lună, Aryna Sabalenka are un avans considerabil în clasamentul WTA, de peste 4.700 de puncte față de jucătoarea de pe locul 2, Coco Gauff, respectiv de peste 5.600 de puncte față de Iga Swiantek.</p>
<p>Cu cele 12.420 de puncte, Aryna Sabalenka se află pe locul 2 în rândul jucătoarelor care au trecut de „bariera” celor 11.000 de puncte, după Serena Williams, care în iunie 2013 avea 13.615 puncte, în timp ce Iga Swiatek a trecut de această bornă în mai 2024, cu 11.695 de puncte, potrivit <span>Tennis365</span>.</p>
<p>FOTO: Instagram @Aryna Sabalenka</p>

]]></description>
    </item>
    <item>
      <title>Iga Swiatek, eliminare șoc la Montreal. Adversara s-a impus, în premieră, în fața polonezei</title>
      <link>https://www.prosport.ro/alte-sporturi/tenis/iga-swiatek-eliminare-soc-la-montreal-adversara-s-a-impus-in-premiera-in-fata-polonezei-20237251</link>
      <description><![CDATA[<img src="https://www.prosport.ro//wp-content/uploads/2025/08/Iga-Swiatek-eliminare-soc-la-WTA-1.000-de-la-Montreal.-Adversara-s-a-impus-in-premiera-in-fata-polonezei.jpg"/><br/><p>Poloneza Iga Swiatek (locul 3 WTA) a fost eliminată în optimile de finală ale turneului WTA 1.000 de la Montreal, fiind învinsă de daneza Clara Tauson (locul 19 WTA), cu scorul de 7-6 (1), 6-3, într-o oră și 55 de minute de joc.</p>
<p>Pentru jucătoarea din Danemarca, aceasta a fost prima victorie din cele patru meciuri directe cu Swiatek, iar în urma succesului Tauson și-a asigurat 215 puncte WTA și un premiu de 107.000 de dolari.</p>
<p>Mai mult, Tauson și-a luat revanșa după înfrângerea drastică, 4-6, 1-6, din optimile de la Wimbledon, <span>turneu pe care poloneza l-a câștigat</span>, și i-a oprit acesteia seria de nouă victorii consecutive.</p>
<h2><span>Iga Swiatek, eliminare șoc la Montreal. Adversara s-a impus, în premieră, în fața polonezei</span></h2>
<p><span>Iga Swiatek (24 de ani), favorita a doua a turneului</span> WTA 1.000 de la Montreal, a fost învinsă în optimile de finală de Clara Tauson (22 de ani), care s-a impus în premieră în fața fostului lider mondial, cu scorul de 7-6 (1), 6-3.</p>
<p>Daneza a condus în primul set cu 4-2 și  5-3, însă poloneza a reușit să ducă primul act în prelungiri. Tauson a revenit și a trimis setul în tie-break, pe care l-a dominat.</p>
<p>În setul al doilea, Tauson a început în forță și a condus cu 4-1, ca apoi Iga Swiatek să-și câștige serviciul și să facă break, pentru 4-3, însă finalul setului i-a aparținut în totalitate tinerei jucătoare din Danemarca.</p>
<p>Astfel, Clara Tauson și-a luat revanța pentru înfrângerea de la Wimbledon, dar a și bifat prima victorie în fața fostului lider mondial. „Știam că, după ce am câștigat primul set, trebuie să continui pe aceeași linie, pentru că Iga nu se va da bătută niciodată. Știam că va veni peste mine și îmi va face viața grea. Să câștig contra ei, după ce m-a învins acum câteva săptămâni la Wimbledon, e extraordinar. Am simțit și la Londra că am o șansă, că joc bine contra ei, iar asta m-a ajutat să cred că pot să o înving în sfârșit”, a spus Clara Tauson, după meci, citată de<span> WTA Tennis</span>.</p>
<p>Celelalte două victorii ale polonezei în disputele directe cu daneza au fost la Fed Cup (actuala Billie Jean King Cup), în 2019, și în turul trei la  Indian Wells, în 2022.</p>
<p>Adversara Clarei Tauson în sferturile de finală de la Montreal este Madison Keys (SUA, locul 8 WTA). Cele două s-au mai confruntat în acest an, în sferturile de finală de la Auckland, meci încheiat cu victoria danezei, 6-4, 7-6 (7).</p>
<h2><span>Rogers Cup 2025, un turneu cu eliminări surpriză</span></h2>
<p>Rogers Cup, cum sunt cunoscute turneele WTA 1.000 și ATP Masters din Canada, se dispută alternativ între Montreal și Toronto. Campioana ediției din 2024 a fost Jessica Pegula (locul 4 WTA), care în acest an a fost eliminată în turul 3 de Anastasia Sevastova (locul 386 WTA) , scor 3-6, 6-4, 6-1. În turul următor, Sevastova a fost învinsă de Naomi Osaka, scor 6-1, 6-0. Osaka (locul 49 WTA) joacă, în sferturile de finală, cu Elina Svitolina (locul 13 WTA), iar meciul este programat marți.</p>
<p>O altă eliminare surpriză a fost cea a lui Coco Gauff (SUA), principala favorită, care a pierdut în fața Victoriei Mboko (locul 85, Canada), scor 6-1, 6-4.</p>
<p>Celelalte două sferturi de la Montreal sunt: Victoria Mboko – Jessica Bouzas Maneiro (locul 51 WTA) și Marta Kostyuk (locul 28 WTA) – Elena Rybakina (locul 12 WTA).</p>

]]></description>
    </item>
    <item>
      <title>Au copiat modelul Mircea Lucescu de la FRF! Șefii FR Tenis au numit un antrenor cu mare experiență la conducerea echipei de Cupa Davis a României. EXCLUSIV</title>
      <link>https://www.prosport.ro/alte-sporturi/tenis/au-copiat-modelul-mircea-lucescu-de-la-frf-sefii-fr-tenis-au-numit-un-antrenor-cu-mare-experienta-la-conducerea-echipei-de-cupa-davis-a-romaniei-exclusiv-20238316</link>
      <description><![CDATA[<img src="https://www.prosport.ro//wp-content/uploads/2021/12/Halep-si-Marcu-la-antrenament-e1638537529336.jpg"/><br/><p>După demisia lui Gabriel Trifu din funcția de căpitan nejucător al echipei de Cupă Davis a României, conducerea Federației Române de Tenis a luat decizia de a face o mutare la nivelul staff-ul tehnic.</p>
<p>Locul lui Gabriel Trifu a fost luat de experimentatul Adrian Marcu (64 de ani), cel mai în vârstă antrenor român de pe circuit, care va fi ajutat de antrenorii Daniel Dobre (56 de ani) și Ionuț Moldovan (47 de ani).</p>
<h2><span>Adrian Marcu preia funcția de căpitan nejucător al echipei României de Cupa Davis</span></h2>
<p>Președintele FR de Tenis, George Cosac, a explicat luarea acestei decizii:</p>
<p>„După ce am luat act de decizia lui Gabi Trifu care și-a anunțat demisia, am luat hotărârea de a aduce două nume importante în tenisul românesc. Este vorba despre Adrian Marcu și Daniel Dobre. Adrian Marcu este decanul de vârstă.</p>
<p>Am luat modelul celor de la fotbal care l-au numit la conducerea naționalei pe unul dintre decanii de vârstă ai fotbalului nostru, domnul Mircea Lucescu. Dacă în fotbal această mutare a funcționat foarte bine, nu văd de ce nu ar funcționa și în tenis”, a declarat George Copos (foto jos), președintele Federației Române de Tenis.</p>
<p><img alt="" class="aligncenter size-large wp-image-19640018" decoding="async" fetchpriority="high" height="787" sizes="(max-width: 1400px) 100vw, 1400px" src="https://www.prosport.ro/wp-content/uploads/2023/04/george-cosac-1400x787.jpg" srcset="https://www.prosport.ro/wp-content/uploads/2023/04/george-cosac-1400x787.jpg 1400w, https://www.prosport.ro/wp-content/uploads/2023/04/george-cosac-768x432.jpg 768w, https://www.prosport.ro/wp-content/uploads/2023/04/george-cosac-1536x864.jpg 1536w, https://www.prosport.ro/wp-content/uploads/2023/04/george-cosac.jpg 1919w" width="1400"/></p>
<p>În vârstă de 49 de ani, Trifu a evoluat timp de nouă ani pentru echipa României în 15 partide, fiind unul dintre jucătorii de bază ai echipei de dublu.</p>
<p>Printre cele mai importante rezultate obţinute de el, alături de Andrei Pavel, sunt victoriile din 1997, când cei doi au trecut cu 3-0 de ruşii Evgheni Kafelnikov (fost nr. 1 ATP) şi Andrei Olhovski, într-un meci din primul tur al Grupei Mondiale, şi din 2002, în Slovacia, tot în primul tur al Grupei Mondiale, când s-au impus cu 3-2 în faţa perechii Karol Beck/Dominik Hrbaty.</p>
<h2><span>Ce așteptări sunt de la cei doi tehnicieni</span></h2>
<p>În afara obținerii unor rezultate bune pentru echipa de Cupa Davis, Cosac își dorește ca noua echipă de tehnicieni să impună și acea personalitate în fața jucătorilor.</p>
<p>„Băieții ăștia care au ajuns să fie destul răsfățați trebuie să asculte și ei de cineva. Iar Adrian Marcu și Daniel Dobre sunt doi oameni care impun respectul”, a mai precizat Cosac .</p>
<p>De-a lungul timpului, atât Adrian Marcu dar Daniel Dobre, au lucrat împreună cu Simona Halep. Dobre, în calitate de antrenor, a reușit să câștige cu Simona Halep celebrul turneu de la Wimbledon.</p>
<p>Colaborarea dintre Adrian Marcu și Simona Halep s-a reluat în septembrie 2021, după ce jucătoarea din România s-a despărțit de Darren Cahill. Daniel Dobre (53 de ani) s-a întors alături de Simona în mai 2021 și s-au despărțit din nou în 2022 când Halep a început colaborarea cu Patrick Mouratoglou.</p>

]]></description>
    </item>
    <item>
      <title>„Am citit presa doar când am fost plictisită. Apar lucruri prea ridicole”. Iga Swiatek a măturat cu jurnaliștii polonezi</title>
      <link>https://www.prosport.ro/alte-sporturi/tenis/am-citit-presa-doar-cand-am-fost-plictisita-apar-lucruri-prea-ridicole-iga-swiatek-a-maturat-cu-jurnalistii-polonezi-20235915</link>
      <description><![CDATA[<img src="https://www.prosport.ro//wp-content/uploads/2025/08/„Am-citit-presa-doar-cand-am-fost-plictisita.-Apar-lucruri-prea-ridicule.-Iga-Swiatek-a-maturat-cu-jurnalistii-polonezi-e1754151401521.jpg"/><br/><p>Iga Swiatek este cea mai în formă jucătoare de tenis a lumii, dar prezența ei în mass-media este una redusă, poloneza fiind mai degrabă introvertită.</p>
<p>Întrebată dacă citește des știrile despre ea apărute în presa din Polonia, Iga Swiatek a dat de pământ cu jurnaliștii din țara natală, fiind de părere că aceștia scriu doar „lucruri ridicole”.</p>
<h2><span>„Am citit presa doar când am fost plictisită. Apar lucruri prea ridicole”. Iga Swiatek a măturat cu jurnaliștii polonezi</span></h2>
<p>Iga Swiatek continuă să impresioneze și în acest sezon la cel mai înalt nivel. Sportiva din Polonia a cucerit ediția din acest an de la Wimbledon, după un neverosimil 6-0, 6-0 în marea finală cu Anisimova.</p>
<p>Iga Swiatek participă acum la turneul WTA Montreal, acolo unde este mare favorită. La una dintre conferințele de presă, jucătoarea poloneză a fost întrebat ce părere are despre presa din țara natală.</p>
<p>Vădit nervoasă de întrebare, Iga Swiatek i-a făcut praf pe jurnaliști, ținând să precizeze că presa tinde să scrie „lucruri ridicole”, motiv pentru care ea nici măcar nu-și pierde timpul să citească ceea ce se scrie despre ea.</p>
<p>„Per total, nu citesc. Am făcut-o doar când am avut, de pildă, două luni libere de la turnee, doar pentru că mă cam plictiseam și erau o mulțime de lucruri ciudate care nu aveau niciun sens în presă.</p>
<p>Așa că am vrut să văd asta pentru că era atât de ridicol încât nu i-am crezut pe oamenii din jurul meu spunând ce scria presa. Am vrut să am dovada aceea.</p>
<p>Dar, în afară de asta, nu citesc deloc. Nu are sens. Îmi pare rău, băieți”, a explicat Iga Swiatek când a fost întrebată despre presa din Polonia, potrivit Tennis World USA.</p>
<h2><span>Ce declara Iga Swiatek după triumful senzațional din finala de la Wimbledon</span></h2>
<p>Finala feminină din 2025 de la Wimbledon se anunța una foarte echilibrată înainte de startul jocului, dar realitatea din teren a fost total diferită. Iga Swiatek nu a avut nicio emoție în fața Amandei Anisimova.</p>
<p>Dimpotrivă, poloneza a învins-o clar pe americancă, scor 6-0, 6-0, iar după meci a avut un discurs de mare campioană.</p>
<p>„Nu știu ce să spun, mi se pare incredibil ce trăiesc. Vreau să o felicit pe Amanda pentru cele două săptămâni, indiferent ce s-a întâmplat azi. Ai un joc fantastic și meriți tot ce ți se întâmplă. Felicitări!</p>
<p>Nu am visat. Nu credeam că pot să ajung aici. E mult prea departe. Am câștigat titluri de Mare Șlem în trecut, dar nu mă gândeam că o voi face și aici”, a spus Iga Swiatek după festivitatea de premiere de la Wimbledon.</p>

]]></description>
    </item>
  </channel>
</rss>
