<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cu cine a băut Simona Halep un cocktail la Londra</title>
      <link>https://www.prosport.ro/diverse/cu-cine-a-baut-simona-halep-un-cocktail-la-londra-20217370</link>
      <description><![CDATA[<img src="https://www.prosport.ro/wp-content/uploads/2025/07/Cu-cine-a-baut-Simona-Halep-un-cocktail-la-Londra.jpg"/><br/><p>Simona Halep, fost număr 1 mondial, a ajuns la Londra, unde ce organizatorii de la Wimbledon i-au făcut invitația să asiste la finala feminină din loja regală. Simona Halep a marcat acest moment printr-o întâlnire la un cocktail cu fostul său antrenor, Daniel Dobre.</p>
<p>Alături de Dobre, care a contribuit foarte mult în cariera sa, a câștigat cel de-al doilea titlul de Grand Slam, Wimbledon în 2019, după o victorie categorică în fața legendarei Serena Williams.</p>
<p>Simona Halep va asista, sâmbătă, la finala dintre Iga Swiatek (locul 4 WTA) și Amanda Anisimova (locul 12 WTA), aceasta fiind prima finală de la Wimbledon pentru cele două jucătoare. dar și primul meci direct. Până la această ediție a Wimbledon, cea mai bună performanță a celor două sportive a fost calificarea în sferturile de finală. Iga Swiatek cu Elina Svitolina, în 2023, în timp ce <span>Amanda Anisimova a fost învinsă de Simona Halep, în 2022</span>.</p>
<h2><span>Simona Halep, cocktail cu o persoană importantă, la Londra</span></h2>
<p>Simona Halep a acceptat invitația primită din partea organizatorilor de la Wimbledon, turneul unde a câștigat cel de-al doilea său trofeu major, în 2019. Românca s-a impus, scor 6-2, 6-2, în fața Serenei Williams (deținătoarea a 23 de titluri de Grand Slam, din care șapte sunt pe iarba londoneză).</p>
<p>„Chiar am spus acum câteva zile că singurul turneu de care îmi e dor e Wimbledonul. Voi merge acolo în weekend și abia aștept să retrăiesc amintirile pe care le am. Sunt invitată în tribuna regală, la finala feminină și abia aștept să merg”, a declarat Simona Halep, potrivit <span>SpotMedia</span>.</p>
<p>Vineri, Simona Halep a ajuns la Londra, unde s-a întâlnit cu Daniel Dobre, antrenorul care i-a fost alături când a bifat unul dintre cele mai frumoase momente din cariera sa.</p>
<p>Cei doi au fost împreună să bea un cocktail, iar Simona Halep a imortalizat intâlnirea și a postat fotografia într-un InstaStory, cu o descriere care indică în mod clar legătura dintre cei doi.</p>
<h2><span>Simona Halep și antrenorii săi</span></h2>
<p>De-a lungul carierei sale, Simona Halep a colaborat cu antrenori români, dar și străini. Intrarea în top 20 a realizat-o în 2013, an în care i-a avut antrenori pe Firicel Tomai, Andrei Mlendea și Adrian Marcu.</p>
<p>În 2014 începe colaborarea cu belgianul Wim Fissette, primul său antrenor străin, alături de care atinge, în premieră, o finală de Grand Slam, cea de la Roland Garros.</p>
<p>A urmat colaborarea cu Victor Ioniță, de care s-a despărțit chiar înainte de Wimbledon 2015, iar locul acestuia a fost luat de Daniel Dobre. Pentru că nu avea experiență la nivel înalt, la acea vreme, Dobre a fost trecut „secundul” lui <span>Darren Cahill, antrenorul care a avut cel mai mare impact asupra carierei Simonei Halep</span>.</p>
<p>Halep și Cahill s-au despărțit în toamna lui 2018, când australianul a anunțat că vrea să ia o pauză pentru a fi mai aproape de familie. Aflată deja pe primul loc în clasamentul WTA, Simona Halep l-a numit antrenor principal pe Dobre.</p>
<p>Ultimul antrenor pe care l-a avut Simona Halep, care s-a retras din activitate în februarie 2025, a fost francezul Patrick Mouratoglou. Cei doi au început colaborarea în primăvara lui 2022, iar ceea ce au bifat împreună a fost semifinala de la Wimbledon și cucerirea celui de-al 9-lea trofeu WTA 1.000 din carieră, Rogers Cup.</p>
<ul>
<li>Simona Halep are în portofoliul său 24 de titluri WTA, din care două sunt de Grand Slam: Roland Garros (2018) și Wimbledon (2019)</li>
</ul>

]]></description>
    </item>
    <item>
      <title>Stan Wawrinka s-a calificat în semifinale la Concord Iași Open</title>
      <link>https://www.prosport.ro/alte-sporturi/tenis/stan-wawrinka-s-a-calificat-in-semifinale-la-concord-iasi-open-20217213</link>
      <description><![CDATA[<img src="https://www.prosport.ro/wp-content/uploads/2025/07/Wawrinka1-1.jpeg"/><br/><p>Turneul ATP Challenger 100 Concord Iași Open powered by MET și-a desemnat, vineri, semifinaliștii ediției a 6-a, trei capi de serie rămânând în cursa pentru trofeu.</p>
<p>În meciul vedetă al sferturilor de la <span>Iași Open</span>, elvețianul Stanislas Wawrinka (40 de ani, locul 153 ATP), favorit 6, l-a învins pe moldoveanul Radu Albot (35 de ani, locul 298 mondial), scor 6-3, 7-5, după un meci spectaculos, care a ridicat tribunele în picioare.</p>
<h2><span>Stan Wawrinka s-a calificat în semifinale la Concord Iași Open, după un meci solid cu moldoveanul Radu Albot. Trei favoriți au rămas în cursa pentru trofeu la Iași</span></h2>
<p><span>Wawrinka a revenit</span> de la 0-2 în primul set, s-a distanțat la 4-2 și și-a adjudecat actul cu 6-3, iar în al doilea set a revenit, de asemenea, de la 1-4, pentru a se impune în final cu 7-5.</p>
<p>În semifinale, Wawrinka, triplu câștigător de Grand Slam, îl va întâlni pe danezul Elmer Moller (21 de ani, 117 ATP), favorit 4, care a dispus în sferturi de italianul Francesco Maestrelli (22 de ani, 247 ATP), scor 2-6, 6-2, 6-3.</p>
<p>În cea de-a doua semifinală se vor întâlni croatul Duje Ajdukovic (24 de ani, locul 183 ATP), favorit 8 și francezul Titouan Droguet (24 de ani, locul 194 ATP).</p>
<p>Ajdukovic l-a învins în trei seturi pe bolivianul Murkel Dellien (27 de ani, numărul 223 mondial), scor 6-4, 1-6, 6-1, în timp ce Titouan Droguet a trecut în sferturi de brazilianul Joao Lucas Reis Da Silva (25 de ani, numărul 250 mondial), 6-7 (4), 6-2, 6-1.</p>
<p>Jucătorii calificați în semifinale primesc câte 25 de puncte ATP și 7.225 de euro, în timp ce sfert-finaliștii rămân cu câte 14 puncte și un cec în valoare de 4.195 de euro.</p>
<p>Sâmbătă sunt programate semifinalele pe cele două tablouri, toate cele patru meciuri urmând să aibă loc pe ”Central”, cu începere de la ora 12:00.</p>
<p>Rezultatele înregistrate vineri, 11 iulie:</p>
<p>Simplu – Sferturi de finală<br/>
[8] Duje Ajdukovic (Croația) – Murkel Dellien (Bolivia) 6-4, 1-6, 6-1<br/>
Titouan Droguet (Franța) – [Alt] Joao Lucas Reis Da Silva (Brazilia) 6-7 (4), 6-2, 6-1<br/>
[6] [WC] Stan Wawrinka (Elveția) – [Q] Radu Albot (Moldova) 6-3, 7-5<br/>
[4] Elmer Moller (Danemarca) – Francesco Maestrelli (Italia) 2-6, 6-2, 6-3</p>
<p>Dublu – Sferturi<br/>
[3] Arjun Kadhe (India) / Vijay Sundar Prashanth (India) – Courtney John Lock (Zimbabwe) / Thijmen Loof (Olanda) 6-4, 7-6 (4)<br/>
Siddhant Banthia (India) / Alexander Donski (Bulgaria) – Hynek Barton (Cehia) / Michael Vrbensky (Cehia) 4-6, 6-4, 10-4<br/>
Szymon Kielan (Polonia) / Filip Pieczonka (Polonia) – [2] George Goldhoff (USA) / Gregoire Jacq (Franța) 6-4, 6-4<br/>
[1] Cleeve Harper (Canada) / Ryan Seggerman (USA) – Murkel Dellien (Bolivia) / Federico Zeballos (Bolivia) 6-4, 7-6 (4)</p>
<p>Programul zilei de sâmbătă, 12 iulie:<br/>
Terenul Central – Start ora 12.00<br/>
Dublu – Semifinale<br/>
[3] Arjun Kadhe (India) / Vijay Sundar Prashanth (India) vs Szymon Kielan (Polonia) / Filip Pieczonka (Polonia)<br/>
[1] Cleeve Harper (Canada) / Ryan Seggerman (USA) vs Siddhant Banthia (India) / Alexander Donski (Bulgaria)</p>
<p>Nu înainte de 16.00<br/>
Titouan Droguet (Franța) vs [8] Duje Ajdukovic (Croația)</p>
<p>Nu înainte de 18.00<br/>
[4] Elmer Moller (Danemarca) vs [6] [WC] Stan Wawrinka (Elveția)<br/>
(Narcis POHOAȚĂ)</p>
<p>Foto: Cristina Huțu</p>

]]></description>
    </item>
    <item>
      <title>Noua generație a preluat definitiv puterea: finală Alcaraz – Sinner la Wimbledon, după ce italianul l-a eliminat pe Djokovic!</title>
      <link>https://www.prosport.ro/alte-sporturi/tenis/wimbledon/noua-generatie-a-preluat-definitiv-puterea-finala-alcaraz-sinner-la-wimbledon-dupa-ce-italianul-l-a-eliminat-pe-djokovic-20217234</link>
      <description><![CDATA[<img src="https://www.prosport.ro/wp-content/uploads/2025/07/Noua-generatie-a-preluat-definitiv-puterea-finala-Alcaraz-–-Sinner-la-Wimbledon-dupa-ce-italianul-l-a-eliminat-pe-Djokovic-1.jpg"/><br/><p>Jucătorul italian de tenis Jannik Sinner, liderul mondial, s-a calificat fără niciun fel de emoții în finală la Wimbledon, unde îl va întâlni pe spaniolul Carlos Acaraz.</p>
<p>Trofeul de la Wimbledon va fi disputat în acest an de primii doi jucători ai lumii, Sinner și Alcaraz, după victorii concludente în semifinale.</p>
<h2><span>Prima finală de la Wimbledon pentru Sinner, adversar urmând să-i fie Alcaraz</span></h2>
<p>Jannik Sinner, principalul favorit al turneului de pe iarba londoneză, și-a asigurat un loc în prima sa finală de la Wimbledon cu o victorie clară, 6-3, 6-3, 6-4 <span>în fața sârbului Novak Djokovic</span>. I-a luat mai puțin de două ore să-l depășească pe cel mai titrat jucător de Mare Șlem.</p>
<p>„Nu-mi vine să cred. Este un turneu pe care îl urmăream mereu la televizor când eram mic. Nu mi-aș fi imaginat niciodată că aș putea juca aici în finală. A fost uimitor. Știu cât de mult muncim eu și echipa mea. Astăzi au sosit tatăl și fratele meu, așa că este și mai special.</p>
<p>Am servit foarte bine astăzi. Mă mișcam mult mai bine și cred că am văzut cu toții, mai ales în setul al treilea, că era…”, a spus Sinner, potrivit <span>site</span>-ului oficial, referindu-se la faptul că sârbul a condus cu 3-0.</p>
<p>În momentul în care i s-a spus că este doar al cincilea om din 1995 încoace care a ajuns în finala tuturor celor patru turnee de Grand Slam (ceilalți sunt Roger Federer, Rafael Nadal, Djokovic și Andy Murray), a părut surprins.</p>
<p>„O companie bună. Este uimitor. Arată că joc bine pe toate suprafețele”, a precizat jucătorul italian, care <span>se calificase în sferturi cu foarte mult noroc</span>.</p>
<h2><span>Sinner nu a mai câștigat un meci oficial în fața lui Alcaraz din octombrie 2023</span></h2>
<p>Alcaraz este câștigătorul ultimelor două ediții de la Wimbledon, învingându-l de fiecare dată pe Djokovic. La 23 de ani, spaniolul nu a pierdut până acum nicio finală de Mare Șlem. În plus, îl conduce pe Sinner cu 8-4 la meciurile directe, câștigând ultimele cinci confruntări.</p>
<p>Cea mai recentă este finala de la Roland Garros, când a revenit incredibil de la 0-2 la seturi pentru a câștigat al cincilea trofeu major al carierei.</p>
<p>„Nu știu la ce să mă aștept, având în vedere ultima finală… E o mare onoare să împart terenul cu Carlos. Ne forțăm reciproc limitele de fiecare dată. E un model pentru mine. Toți suntem de acord că va fi un meci grozav. Nu știu dacă putem face mai bine decât la Paris, totuși…”, a transmis Sinner.</p>
<p>Ultiomul meci oficial câștigat de Sinner în fața lui Alcaraz datează din octombrie 2023, în semifinale la Beijing, cu 7-6 (4), 6-1. De asemenea, s-a mai impus în toamna anului trecut, cu 6-7 (5), 6-3, 6-3, dar a fost vorba de finala unui turneu demonstrativ, cel de la Riad.</p>

]]></description>
    </item>
    <item>
      <title>Decizia luată de Alexander Zverev după ce a recunoscut că are probleme mintale</title>
      <link>https://www.prosport.ro/alte-sporturi/tenis/decizia-luata-de-alexander-zverev-dupa-ce-a-recunoscut-ca-are-probleme-mintale-20216627</link>
      <description><![CDATA[<img src="https://www.prosport.ro/wp-content/uploads/2025/07/Decizia-luata-de-Alexander-Zverev-dupa-ce-a-recunoscut-ca-are-probleme-mintale-1400x1018.jpg"/><br/><p>Alexander Zverev (28 de ani – 3 ATP), sportiv care reprezintă Germania în circuitul de tenis masculin, a mărturisit de curând că are probleme mintale.</p>
<p>Iar acum, când era așteptat să își facă apariția la turneul de la Gstaad, Elveția, Zverev a luat o decizie drastică.</p>
<h2><span>Ce urmează pentru Alexander Zverev? A anunțat că are probleme mintale, iar acum s-a retras de la un turneu</span></h2>
<p>După ce a câștigat turneul ATP de la Munchen, în aprilie, Alexander Zverev a intrat într-o ușoară scădere de formă, iar treptat lucrurile s-au amplificat.</p>
<p><span>Zverev a părăsit Roland Garros 2025 în sferturile de finală și imediat după a găsit drept scuză pentru înfrângere o explicație ilară</span>.</p>
<p>Ulterior, neamțul nu a reușit să se impună în turneele de la Stuttgart și Halle, ambele desfășurate în Germania, la el acasă, iar la Wimbledon 2025 a fost eliminat încă din primul tur, de mult mai slab cotatul Arthur Rinderknech (29 de ani – 72 ATP).</p>
<p>Însă, punctul culminant a urmat abia după eliminarea de la Wimbledon, când <span>Alexander Zverev a clacat și a dezvăluit public că are probleme mintale</span>. Sportivul a sugerat că se luptă cu un soi de depresie, deoarece se simte „destul de singur în viață” și nu mai reușește să găsească bucurie în afara terenului de tenis.</p>
<p>Iar probleme lui Zverev par să fie serioase, deoarece s-a retras deja de la un prim turneu. Neamțul era așteptat să ia parte la competiția de la Gstaad, Elveția, însă i-a anunțat deja pe organizatori că nu îi va mai onora cu prezența.</p>
<p>Rămâne de văzut dacă este doar o decizie de moment sau Alexander Zverev se gândește să ia o pauză mai îndelungată de la tenis.</p>
<h2><span>Vrea să apeleze la serviciile unui terapeut</span></h2>
<p>Pe de altă parte, conștient fiind de problemele mintale cu care se confruntă, Alexander Zverev a anunțat că vrea să ia măsuri în perioada imediat următoare. Astfel, după cum a afirmat el însuși, va apela în premieră la serviciile unui terapeut.</p>
<blockquote><p>Este posibil ca, pentru prima dată în viața mea, să am nevoie să merg la terapie. Am trecut prin multe greutăți în ultima perioadă, dar niciodată nu m-am simțit atât de gol ca acum. Îmi lipsește bucuria în tot ceea ce fac. Nu doar în tenis, ci și în afara terenului”, a explicat Zverev.</p></blockquote>
<p>Alexander Zverev ocupă în prezent locul 3 ATP, iar cea mai bună clasare a sa a fost înregistrată în iunie 2022. Atunci a ocupat poziția a doua în ierarhia mondială.</p>
<p>Zverev a jucat trei finale de Grand Slam, anume US Open 2020, Roland Garros 2024 și Australian Open 2025, dar nu a câștigat niciuna. Totuși, la simplu, el a izbutit să se impună în 24 de competiții ATP.</p>

]]></description>
    </item>
    <item>
      <title>Iga Swiatek, calificată în finală la Wimbledon după ce și-a distrus adversara! Se luptă pentru trofeu cu jucătoarea retrasă temporar din cauza bullying-ului</title>
      <link>https://www.prosport.ro/alte-sporturi/tenis/iga-swiatek-calificata-in-finala-la-wimbledon-dupa-ce-si-a-distrus-adversara-se-lupta-pentru-trofeu-cu-jucatoarea-retrasa-temporar-din-cauza-bullying-ului-20216332</link>
      <description><![CDATA[<img src="https://www.prosport.ro/wp-content/uploads/2025/07/Iga-Swiatek-calificata-in-finala-la-Wimbledon-dupa-ce-si-a-distrus-adversara-1400x909.jpg"/><br/><p>Iga Swiatek (24 de ani – 4 WTA) și-a distrus adversara în semifinalele de la Wimbledon, pe elvețianca Belinda Bencic (28 de ani – 35 WTA), după ce s-a impus în doar o oră și 12 minute, scor 6-2, 6-0.</p>
<p>Legenda tenisului din Polonia s-a calificat în finala de la All England Club, unde se va lupta pentru trofeu cu o jucătoare retrasă temporar din cauza bullying-ului.</p>
<h2><span>Iga Swiatek a spulberat-o pe Belinda Bencic și va da în marea finală de la Wimbledon peste Amanda Anisimova, jucătoare afectată grav de bullying</span></h2>
<p>S-a stabilit finala feminină de la Wimbledon 2025, confruntare care este programată să aibă loc sâmbătă, 12 iulie, de la ora 18:00.</p>
<p><span>Iga Swiatek și-a asigurat</span> ultimul bilet către actul final, după ce a spulberat-o în semifinale pe elvețianca Belinda Bencic, scor 6-2, 6-0.</p>
<p>Swiatek venea după un parcurs foarte bun la All England Club, iar singurul set pe care l-a pierdut s-a consemnat în turul 2, atunci când a învins-o pe americanca Caty McNally (23 de ani – 208 WTA), scor 5-7, 6-2, 6-1.</p>
<p>Revenind la disputa cu Bencic, Swiatek nu a avut niciun fel de emoție și a dominat autoritar la toate capitolele, având un procent de 83% pentru punctele câștigate pe primul serviciu.</p>
<p>În marea finală de la Wimbledon, Iga Swiatek se va lupta pentru trofeu cu <span>Amanda Anisimova (23 de ani – 12 WTA), jucătoare care, la un moment dat, s-a retras temporar din tenis din cauza bullying-ului</span>. Pe scurt, aproximativ 8 luni de zile a stat pe bară sportiva născută în New Jersey, SUA, după ce a fost atacată în mediul online pentru aspectul ei fizic.</p>
<blockquote><p>Am fost în dificultate cu sănătatea mea mintală și cu burnout-ul încă din vara lui 2022”, mărturisea Anisimova, în momentul în care hotărâse să ia pauză de la „sportul alb”.</p></blockquote>
<h2><span>Cum s-a descurcat Amanda Anisimova la Wimbledon 2025</span></h2>
<p>Spre deosebire de Iga Swiatek, Amanda Anisimova a cedat un total de 3 seturi la All England Club. După victoriile la zero din primele două tururi, scor 6-0, 6-0 și 6-4, 6-3 cu Putintseva și Zarazua, Anisimova a avut ceva de furcă împotriva maghiarei Dalma Galfi (26 de ani – 110 WTA), pe care a învins-o după două ore și jumătate de joc, 6-3, 5-7, 6-3.</p>
<p>A urmat o nouă confruntare dificilă în optimi, împotriva cehoaicei Linda Noskova (20 de ani – 27 WTA), pe care a răpus-o cu 6-2, 5-7, 6-4.</p>
<p>În sferturi, Anisimova a trecut la zero de Anastasia Pavlyuchenkova (34 de ani – 50 WTA), 6-1, 7-6(9), iar în semifinale, americanca a învins-o pe una dintre marile favorite ale turneului, Aryna Sabalenka (27 de ani – 1 WTA), scor 6-4, 4-6, 6-4.</p>
<p>La capitolul dueluri directe, între Iga Swiatek și Amanda Anisimova nu există niciun istoric, astfel că finala feminină de la Wimbledon 2025 se anunță a fi electrizantă.</p>

]]></description>
    </item>
  </channel>
</rss>
