<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Se vede că e nora lui Ion Țiriac! Câți bani a strâns Sorana Cîrstea</title>
      <link>https://www.prosport.ro/alte-sporturi/tenis/se-vede-ca-e-nora-lui-ion-tiriac-cati-bani-a-strans-sorana-cirstea-20207297</link>
      <description><![CDATA[<img src="https://www.prosport.ro/wp-content/uploads/2025/07/Se-vede-ca-e-nora-lui-Ion-Tiriac-Cati-bani-a-strans-Sorana-Cirstea-1400x778.jpg"/><br/><p>Sorana Cîrstea are o avere impresionantă, demnă de statutul de noră a lui Ion Țiriac. Conform noii actualizări legate de sumele câștigate din tenis, a reușit să depășească pragul de zece milioane de dolari.</p>
<p>Forma sportivă, în schimb, nu este cea mai bună. Jucătoarea originară din București se află acum pe locul 168 în ierarhia mondială, dar speră să facă o figură frumoasă la Wimbledon, unde va lua startul marți, 1 iulie, contra americancei Hailey Baptiste.</p>
<p>Acesta ar putea fi ultimul sezon al carierei. Nu de puține ori a lăsat de înțeles că <span>retragerea din activitate</span> se apropie cu pași repezi.</p>
<h2><span>Sorana Cîrstea, tun financiar datorită tenisului</span></h2>
<p>La cei 35 de ani ai săi, „Sori” se poate mândri cu două titluri WTA, prezențe în sferturile de finală ale turneelor de Grand Slam Roland Garros și US Open, dar și cu <span>venituri obținute datorită sportului alb</span>, după aproape două decenii de carieră. Suma totală este de 10.247,871 de dolari, dar trebuie spus că nu include și câștigurile din contractele de publicitate.</p>
<p>Practic, ea este a doua cea mai bogată dintre jucătoarele de tenis din România, foste sau actuale. Doar Simona Halep o depășește, cu 40.236,618 de dolari. Topul 10 arată astfel:</p>
<ol>
<li>Simona Halep – 40.236,618 de dolari</li>
<li>Sorana Cîrstea – 10.247,871 de dolari</li>
<li>Irina Begu – 8.658,683 de dolari</li>
<li>Monica Niculescu – 7.098,666 de dolari</li>
<li>Ana Bogdan – 3.503,944 de dolari</li>
<li>Mihaela Buzărnescu – 2.752,991 de dolari</li>
<li>Irina Spîrlea – 2.652,068 de dolari</li>
<li>Gabriela Ruse – 2.619,055 de dolari</li>
<li>Jaqueline Cristian – 2.361,157 de dolari</li>
<li>Alexandru Dulghereu – 2.329,967 de dolari</li>
</ol>
<h2><span>Cel mai greu moment din cariera Soranei Cîrstea: „Era jos de tot”</span></h2>
<p>În 2015, pe când avea doar 25 de ani, Sorana Cîrstea a coborât pentru prima dată după o lungă perioadă în zona locurilor 240-250. Acela a fost cel mai dificil moment al carierei, în condițiile în care se confrunta atât cu probleme fizice – veșnicele dureri la umăr – cât și mentale.</p>
<blockquote><p>„Când ne-am adunat noi, era jos de tot, era în cădere. Aș fi vrut să lucrez mai mult cu ea. Ne-am oprit, poate, prea devreme.</p>
<p> </p>
<p>Nu cred că am apreciat corect, la momentul respectiv, următorii pași ai Soranei.  Părea că nu își mai dorește foarte mult să joace tenis și nu era mulțumită cu o poziție de prima sută, de locurile 60-70. Am avut discuții clare cu ea, iar, pe fondul acela, era greu să aduc ceva în plus.</p>
<p> </p>
<p>Întotdeauna am preferat să mă dau la o parte și să o las să aibă șansa de a lucra cu altcineva care să îi aducă plusul căutat. Nu îmi place să stau agățat, dacă nu simt că pot. Cred că m-am grăbit un pic”, a dezvăluit fostul ei antrenor, Marius Comănescu, pentru<span> sport.ro</span>.</p></blockquote>

]]></description>
    </item>
    <item>
      <title>Gest surprinzător după Alcaraz – Fognini. Italianul s-a dus direct la spaniol: „Poți să-mi dai tricoul tău?”</title>
      <link>https://www.prosport.ro/alte-sporturi/tenis/gest-surprinzator-dupa-alcaraz-fognini-italianul-s-a-dus-direct-la-spaniol-poti-sa-mi-dai-tricoul-tau-20207275</link>
      <description><![CDATA[<img src="https://www.prosport.ro/wp-content/uploads/2025/07/Gest-surprinzator-dupa-Alcaraz-Fognini.-Italianul-s-a-dus-direct-la-spaniol.-„Poti-sa-mi-dai-tricoul-tau.jpg"/><br/><p>Fabio Fognini a făcut un meci memorabil la Wimbledon în fața dublului campion en-titre Carlos Alcaraz, însă la final s-a înclinat după cinci seturi incredibile, în meciul său de adio din tenis.</p>
<p>La final, italianul s-a dus glonț la spaniol și i-a cerut acestuia tricoul. Nu pentru el, ci pentru fiul său Federico, mare fan al jucătorului iberic.</p>
<h2><span>Gest mai puțin obișnuit la finalul meciului Alcaraz – Fognini de la Wimbledon</span></h2>
<p>La 38 de ani, Fabio Fognini a dat totul în poate ultimul său meci din carieră. Iar asta s-a văzut în duelul de la Wimbledon cu <span>dublul campion en-titre </span>Carlos Alcaraz, în fața căruia s-a văzut nevoit să cedeze după cinci seturi de pus în ramă. La finalul disputei, italianul s-a dus glonț la spaniol și i-a solicitat acestuia tricoul. Nu pentru el, ci pentru fiul său Federico, mare fan al jucătorului iberic, scrie <span>tennistemple.com</span>.</p>
<p>Fognini și-a luat rămas bun de la legendarul turneu de la Wimbledon în ovațiile publicului, după un meci de zile mari cu Alcaraz, scor 7-5, 6-7, 7-5, 2-6, 6-1).</p>
<p>Chiar dacă italianul a susținut în glumă înainte de meci că i-a interzis fiului său să-și salute idolul, pe Carlos Alcaraz, italianul nu a ratat oportunitate să-i ofere băiatului său un suvenir de neuitat. „Dă-mi tricoul tău, Charlie. Îmi dai tricoul tău pentru Federico?”, și-a întrebat italianul adversarul după meci.</p>
<h2><span>A izbucnit în lacrimi la vestiare</span></h2>
<p>La a 15-a sa apariție la prestigiosul turneu englez, Fognini a dat de înțeles că e ultima sa apariție la turneul britanic, dar și din carieră, un anunț oficial urmând a fi făcut în zilele următoare: „E greu să spun ceva. Acesta este cel mai bun mod de a-mi lua rămas bun de la Wimbledon – și poate chiar de la tenis.” Ce va anunța în zilele următoare rămâne de văzut.</p>
<p>La conferința de presă e după meciul maraton întins pe durata a 4 ore, veteranul jucător de tenis italian a recunoscut că nu a mai putut să-și stăpânească emoțiile și a început să plângă la vestiare, fiind impresionat de faptul că Alcaraz <span>l-a aplaudat frenetic pe teren</span>.</p>
<p>„Am fost foarte emoționat, să fiu sincer. Am plâns în vestiar. Nu m-aș fi așteptat să joc 5 seturi împotriva lui Alcaraz. Eu am venit aici fără așteptări. Am început acest an foarte rău, după accidentare. Am pierdut multe meciuri, jucam foarte prost. Nu există o senzație mai bună, decât să joci pe acest teren împotriva unui asemenea campion, pe care îl respect enorm”, a declarat Fognini.</p>
<p>Pe de altă parte, Carlos Alcaraz avansează în turul 2, unde va da piept cu britanicul Oliver Tarvet, venit din calificări, cel care ocupă locul 733 ATP.</p>
<p> </p>

]]></description>
    </item>
    <item>
      <title>Aryna Sabalenka nu s-a ferit să-i facă aceste complimente adversarei: „E foarte frumoasă. E singurul lucru pe care îl știu despre ea”</title>
      <link>https://www.prosport.ro/alte-sporturi/tenis/aryna-sabalenka-nu-s-a-ferit-sa-i-faca-aceste-complimente-adversarei-e-foarte-frumoasa-e-singurul-lucru-pe-care-il-stiu-despre-ea-20206392</link>
      <description><![CDATA[<img src="https://www.prosport.ro/wp-content/uploads/2025/06/Aryna-Sabalenka-nu-s-a-ferit-sa-i-faca-aceste-complimente-adversarei-„E-foarte-frumoasa.-E-singurul-lucru-pe-care-il-stiu-despre-ea.jpg"/><br/><p>Aryna Sabalenka, liderul mondial al tenisului feminin, nu s-a ferit să o complimenteze pe adversara sa din turul inaugural al turnuleui de Grand Slam de la Wimbledon, despre care spune că ar putea participa fără ezitare la un concurs de frumusețe, pe care să îl și câștige detașat.</p>
<p>Pentru <span>Aryna Sabalenka (27 de ani), finalista de la Roland Garros</span>, și Carson Branstine (Canada, 24 de ani, locul 194 WTA) a fost prima confruntare directă în circuit, încheiată cu victoria jucătoarei din Belarus, scor 6-1, 7-5, în numai 74 de minute de joc.</p>
<ul>
<li>Campioana en-titre de la Wimbledon este Barbora Krejcikova (Cehia), iar în primul tur o va întâlni pe Alexandra Eala (Filipine).</li>
</ul>
<h2><span>Sabalenka: </span><span>„E foarte frumoasă. E singurul lucru pe care îl știu despre ea”</span></h2>
<p>Aryna Sabalenka a revenit la Wimbledon, după ce în 2024 a fost nevoită să se retragă din cauza unei accidentări la umăr. La ediția din acest an a întâlnit în turul inaugural o jucătoare care a făcut legea în calificări, despre care a spus, în conferința de presă dinaintea turneului, chiar după tragerea la sorți, că este extraordinar de frumoasă.</p>
<p>„Știu că e super drăguță. Zilele trecute am deschis rețele sociale și ea dădea un interviu, tocmai se calificase pe tabloul principal de la Wimbledon. M-am gândit: «Dumnezeule, fata asta e foarte frumoasă!». E singurul lucru pe care îl știu despre ea.</p>
<p>O să las în seama echipei mele pregătirea partidei și cu siguranță o să-i urmărim meciurile și voi ști ce trebuie să fac contra ei. Voi vorbi despre tactici și tot ce e necesar să știu despre Carson cu echipa mea. Momentan, tot ce știu e că e foarte frumoasă”, a declarat Aryna Sabalenka în conferința de presă menționată, scrie <span>MundoDeportivo</span></p>
<p>Carson Branstine s-a impus în calificări în fața franțuzoaicei Lois Boisson, care a făcut senzație la Roland Garros (a ajuns până în semifinale), a <span>Biancăi Andreescu (campioana de la US Open în 2019)</span> și a Ralucăi Șerban, care reprezintă Cipru. În primul tur de pe tabloul principal, lucrurile au stat cu totul altfel, iar experiența liderului mondial, triplă campioană de Grand Slam, și-a spus cuvântul.</p>
<p>Branstine este născută în SUA, a fost campioană universitară NCAA cu Texas A&amp;M, iar în acest sezon a fost finalistă la WTA 125 de la Cancun. Brastine s-a făcut remarcată în afara tenisului înainte de parcursul bun pe care l-a avut în preliminariile de la Wimbledon, iar acest lucru se datorează faptului că este un model profesionist, De altfel, succesul pe care îl are domeniul modellngului este cel care îi permite să își susțină cariera sportivă.</p>
<p>„Îmi place să fiu în fața unei camere în timpul unei ședințe foto. E distractiv, iubesc moda. Acesta a fost unul dintre motivele pentru care mi-am permis multe dintre călătoriile mele. Am vrut ca totul să depindă de mine și să nu le cer nimic părinților mei”, a declarat Brastine într-un interviu acordat <span>ClayTennis</span>.</p>
<p>Pentru prezența în primul tur al tabloului principal, Carson Branstine a primit 10 puncte WTA și un cec în valoare de 66.000 de lire sterline, în timp ce Aryna Sabalenka și-a asigurat 70 de puncte WTA și un cec de 99.000 de lire sterline.</p>
<h2><span>Aryna Sabalenka, a șasea oară pe iarba londoneză</span></h2>
<p>Pentru liderul mondial, ediția din acest an la Wimbledon este a șasea din cariera sa. Debutul pe iarba lonodneză și l-a făcut în 2017,  pe când ocupa locul 136 WTA. A intrat pe tabloul de calificări, iar pe cel principal s-a oprit în turul al doilea, fiind invinsă de Carina Witthoeft (Germania).</p>
<p>În 2018, aflată pe locul 32 WTA, Sabalenka a intrat direct pe tabloul principal, dar a pierdut din primul tur, în fața româncei Mihaela Buzărnescu. În 2021 și 2023 a avut cele mai bune performanțe la Wimbledon, ajungând până în faza semifinalelor, pe care le-a pierdut în fața Karolinei Pliskova, respectiv Ons Jabeur.</p>
<p>Aryna Sabalenka are în palmares trei trofee de Grand Slam, la simplu, la Australian Open (2023 și 2024), respectiv US Open în 2024. De asemenea, Sabalenka are și două titluri majore în proba de dublu, la US Open (2019) și la Australian Open (2021), ambele alături de belgianca Elise Mertens.</p>
<p>Jucătoarea din Belarus a fost finalistă la US Open (2023), Australian Open (2025) și Roland Garros (2025).</p>

]]></description>
    </item>
    <item>
      <title>„Nu mai puteam!”. Româncei i s-a făcut rău la Wimbledon</title>
      <link>https://www.prosport.ro/alte-sporturi/tenis/nu-mai-puteam-romancei-i-s-a-facut-rau-la-wimbledon-20207057</link>
      <description><![CDATA[<img src="https://www.prosport.ro/wp-content/uploads/2025/07/„Nu-mai-puteam.-Romancei-i-s-a-facut-rau-la-Wimbledon.jpg"/><br/><p>Gabriela Ruse (locul 58 WTA) a pierdut dramatic în primul tur al turneului de Grand Slam de la Wimbledon, cu Madison Keys (locul 8 WTA), scor 7-6 (4), 5-7, 5-7, după un meci maraton de 2 ore și 41 de minute.</p>
<p>În timpul partidei, românca s-a confruntat nu doar cu un joc solid al favoritei 6, ci și cu probleme medicale, având mai multe momente în care a fost pe punctul de a abandona.</p>
<p><span>După prima zi, în care au fost eliminate Anca Todoni</span> și Gabriela Ruse, România a mai rămas cu doar trei jucătoare pe tabloul principal la Wimbledon, Jaqueline Cristian, Irina Begu și Sorana Cîrstea.</p>
<h2><span>„Nu mai puteam”. Mărturia Gabrielei Ruse, eliminată de la Wimbledon</span></h2>
<p>Gabriela Ruse a vorbit despre meciul pierdut într-un mod dramatic, în turul inaugural, în fața americancei Madison Keys, o partidă în care a fost vorba mai puțin despre tenis, în care din motive medicale a simțit în mai multe momente că ar fi vrut să abandoneze, dar a rezistat până la ultima minge.</p>
<p>„Cred că astăzi nu s-a pus nicio secundă problema de tenis, nu s-a pus problema să câștig, ci a fost vorba dacă pot să intru să joc. Cred că a fost un moment în setul 2 când, probabil, dacă aș fi luat, ar fi existat o variantă să câștig meciul în două seturi, doar că nu am ce să-mi reproșez.</p>
<p>Am făcut niște eforturi supraomenești să rămân pe teren, nu m-au ajutat nici condițiile meteo absolut deloc… A fost foarte cald. M-am confruntat și cu o răceală, și cu un virus la stomac de 3 zile, am încercat să mă fac bine, însă atât am putut. Plus că tragerea la sorți a fost foarte proastă pentru mine.</p>
<p>După meci am stat și m-am uitat la câteva secvențe. Fiindu-mi atât de rău nici nu am putut să mă concentrez pe tenis, încercam să mă concentrez pe starea mea. Văzând apoi acele imagini cu mine mi-am dat seama că am jucat destul de bine… Având în vedere că Madison e top 10, bănuiesc că ar fi trebuit să joc destul de bine ca să pierd cu 7-5 în decisiv.</p>
<p>Dar astăzi, dacă mă întrebai în timpul meciului cum joc și ce simt, nu puteam să dau un răspuns pentru că nu era despre tenis. A fost pur și simplu despre mentalul meu și cât de mult pot să duc acest meci pentru că au fost nenumărate momente în care am vrut să abandonez pentru că nu mai puteam”, a declarat Gabriela Ruse, pentru <span>Eurosport</span>.</p>
<p>Pentru Gabriela Ruse a fost prima prezență direct pe tabloul principal de la Wimbledon. Debutul și l-a făcut în 2018, în calificări, când se afla pe locul 195 WTA, iar pe „principal” s-a oprit în turul inaugural, unde a fost învinsă de poloneza Agnieszka Radwanska (locul 32 WTA, la acel moment). În niciuna dintre aparițiile sale de la Wimbledon nu a reușit să treacă de primul tur.</p>
<h2><span>Trei românce joacă azi la Wimbledon</span></h2>
<p>Celelalte trei jucătoare din România care se află pe tabloul principal vor juca astăzi. Irina Begu (locul 115 WTA) o întâlnește pe Kaja Juvan (locul 240 WTA), meciul fiind programat la ora 13.00, ora României. Aceasta este a doua confruntare directă între cele două sportive, după victoria româncei, la București (2019).</p>
<p>Jaqueline Cristian (locul 52 WTA) se confruntă, în premieră, cu Zeynep Sonmez (Turcia, locul 88 WTA), nu înainte de 14.30.</p>
<p>Sorana Cîrstea (locul 168 WTA) joacă cu Hailey Baptiste (SUA, locul 55 WTA), de la ora 16.00. Cele două s-au mai întâlnit în acest an, în turul inaugural la Madrid, meciul fiind câștigat de jucătoarea americancă.</p>
<p>Cea mai bună perfoamnță a unei românce la Wimbledon a fost în 2019, când <span>Simona Halep a câștigat trofeul, după ce a învins-o în finală pe legendara Serena Williams</span>.</p>

]]></description>
    </item>
    <item>
      <title>Finalistul de la Wimbledon, închisoare pe viață pentru crimă! Ce i-ar fi făcut unei femei</title>
      <link>https://www.prosport.ro/diverse/finalistul-de-la-wimbledon-inchisoare-pe-viata-pentru-crima-ce-i-ar-fi-facut-unei-femei-20206686</link>
      <description><![CDATA[<img src="https://www.prosport.ro/wp-content/uploads/2025/06/Finalistul-de-la-Wimbledon-inchisoare-pe-viata-pentru-crima-Ce-i-ar-fi-facut-unei-femei.jpg"/><br/><p>Finalistul turneului de la Wimbledon a fost condamnat la închisoare pe viață pentru uciderea unei femei.</p>
<p>Victima soților Vere St. Leger Goold și Marie Giraudin a fost chiar Emma Levin, care le oferise bani pentru cazinou.</p>
<h2><span>Finalistul de la Wimbledon, închisoare pe viață pentru crimă! Ce i-ar fi făcut unei femei</span></h2>
<p>Vere St. Leger Goold, finalist la Wimbledon în 1879, <span>a fost condamnat la închisoare pe viață</span> pentru uciderea unei femei. Irlandezul și soția sa Marie Giraudin au petrecut mult timp în cazinourile din Monte Carlo.</p>
<p>Emma Levin le-a împrumutat 1.000 de franci – o sumă semnificativă la acea vreme – pe care au pierdut-o. Levin a venit la hotelul lor din Monte Carlo în august 1907 pentru a recupera datoria, dar <span>nu a mai fost văzută niciodată în viață</span>.</p>
<p>„Jucătorul de tenis Vere Goold și soția sa, Marie Giraudin, au fost acuzați de uciderea doamnei Levin și condamnați la închisoare pe viață. Vere Thomas St Leger Goold, al doilea fiu al unui baron irlandez și finalist la turneul de la Wimbledon din 1879, a fost condamnat la închisoare pe viață pentru uciderea și dezmembrarea unei femei.</p>
<p>Jucătorul de tenis irlandez «cu un rever ucigaș» nu și-a revenit niciodată după înfrângerea suferită împotriva reverendului John Thorneycroft Hartley în 1883, cedând alcoolului și drogurilor (în special opiumului) și renunțând la tenis în 1885. În 1891 s-a căsătorit cu franțuzoaica Marie Giraudin, iar în 1891 s-a mutat în Quebec (Canada) pentru a scăpa de datorii.</p>
<p>În 1907, Marie Giraudin l-a convins pe Vere Goold să meargă la Cazinoul din Monte Carlo pentru a testa o metodă de a sparge banca, dar nu au reușit. La scurt timp după aceea, poliția a găsit rămășițele doamnei Levin, femeia care le oferise bani la cazinou, în niște valize pe care cuplul intenționa să le trimită la Marsilia.</p>
<p>În camera lui Marie Giraudin și a lui Vere Thomas St Leger Goold au găsit un ciocan, un cuțit, un topor și perdele însângerate. Acuzarea a susținut că doamna Goold a instigat crima și că Vere Thomas a fost ușor de manipulat.</p>
<p>Marie Giraudin, a cărei condamnare la moarte a fost schimbată în închisoare pe viață, a murit de febră tifoidă în 1914 în închisoarea din Montpellier. Vere Thomas s-a sinucis la vârsta de 55 de ani pe Insula Diavolului (în Guyana Franceză) în 1909, unde își ispășea condamnarea pe viață pentru crimă”, a notat <span>MARCA</span>.</p>

]]></description>
    </item>
  </channel>
</rss>
