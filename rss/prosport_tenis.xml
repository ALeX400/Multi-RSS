<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Viitoarea adversară a Soranei Cîrstea a fost „stresată” de presiunea publicului în meciul cu Venus Williams! Reacția sinceră a Karolinei Muchova: „Mă bucur că am scos-o la capăt”</title>
      <link>https://www.prosport.ro/alte-sporturi/tenis/us-open/viitoarea-adversara-a-soranei-cirstea-a-fost-stresata-de-presiunea-publicului-in-meciul-cu-venus-williams-reactia-sincera-a-karolinei-muchova-ma-bucur-ca-am-scos-o-la-capa-20257204</link>
      <description><![CDATA[<img src="https://www.prosport.ro//wp-content/uploads/2025/08/Viitoarea-adversara-a-Soranei-Cirstea-a-fost-„stresata-de-presiunea-publicului-in-meciul-cu-Venus-Williams-Reactia-sincera-a-Karolinei-Muchova-„Ma-bucur-ca-am-scos-o-la-capat-e1756295353995.jpg"/><br/><p>Karolina Muchova, viitoarea adversară a Soranei Cîrstea în turul 2 de la US Open, a avut parte de un mediu ostil din partea publicului în meciul din runda inaugurală, când s-a impus în fața legendarei Venus Williams (45 de ani), scor 6-3, 2-6, 6-1. Muchova s-a declarat „stresată” de presiunea publicului care a susținut-o pe dubla campioană de la US Open.</p>
<p>Venus Williams a primit un wild-card din partea organizatorilor US Open, acest turneu fiind al treilea la care a jucat după <span>o pauză competițională de peste 16 luni, din motive medicale</span>. Celelate două au fost Washington Open (WTA 500), unde a reușit o victorie, respectiv Cincinnati Open (WTA 1.000).</p>
<p>Williams are șapte titluri de Grand Slam, la simplu, din care două sunt la US Open, în 2000 și 2001, iar celelalte cinci sunt la Wimbledon (2000, 2001, 2005, 2007 și 2009). De asemenea, are și două titluri la dublu, la Flushing Meadows, alături de Serena Williams, în 1999 și 2009. Cu un astfel de palmares la US Open, publicul a susținut-o în meciul cu Muchova, care s-a declarat „stresată” de presiunea venită din tribune, dar fericită că a reușit să depășească momentul.</p>
<h2><span>Karolina Muchova a fost „stresată” în meciul cu Venus Williams</span></h2>
<p>Jucătoarea cehă Karolina Muchova (29 de ani), de două ori semifinalistă la US Open, în 2023 și 2024, a început cu dreptul actuala ediție a ultimului turneu de Grand Slam al anului. Muchova a reușit să se impună în fața lui Venus Williams, scor 6-3, 2-6, 6-1, în două ore și un minut de joc.</p>
<p>Pentru Karolina Muchova acesta a fost al doilea meci direct cu Venus Willims, și al doilea succes, după cel din 2020, tot de la US Open, din primul tur, când a câștigat cu scorul de 6-3, 7-5. La cel moment, Karolina Muchova era pe locul 26 WTA, în timp ce Venus ocupa poziția 67 în ierarhia feminină.</p>
<p>„Am fost stresată. Voi mă stresați. Nu, a fost o atmosferă incredibilă. Ea este o legendă a sportului nostru, înțeleg. E atât de frumos să împart terenul cu ea. Mă bucur că am avut norocul să câștig astăzi. Am încercat să ignor zgomotul și să mă concentrez doar pe mine. Credeam că fac multe greșeli.</p>
<p>Ea lovește atât de puternic, încât m-am simțit puțin pierdută în setul al doilea și mă bucur că mi-am revenit în setul al treilea. M-am concentrat mai mult pe serviciul meu. Mă bucur că am scos-o la capăt și că am reușit să câștig” a declarat Muchova în interviul acordat pe teren, citată de <span>The Tennis Gazette</span>.</p>
<h2><span>Karolina Muchova și Sorana Cîrstea joacă al șaptelea meci direct</span></h2>
<p><span>Sorana Cîrstea (35 de ani, locul 71 WTA) s-a calificat în turul 2 la US Open</span>, după o victorie facilă în fața jucătoarei din Argentina, Solana Sierra, scor 7-5, 6-0, după 71 de minute de joc, cu un prim set extrem de echilibrat.</p>
<p>În turul 2, Sorana Cîrstea va juca împotriva Karolinei Muchova, cea care în 2023 o învingea în sferturile de finală. Pentu Sorana Cîrstea, în 2023 a fost cea mai bună performanță a sa la US Open. Muchova conduce cu 5-1 în meciurile directe cu Sorana Cîrstea, singura victorie a româncei fiind în turul 3 la Miami Open (WTA 1.000), în 2023.</p>
<p>Celelalte meciuri dintre Muchova și Cîrstea au fost la US Open (2020), Dubai (2023 și 2025) și Montreal (2023).</p>
<p>Pentru accderea în turul 2 la US Open, Sorana Cîrstea primește 70 de puncte WTA și și-a asigurat un cec de 154.000 de dolari. În clasamentul WTA Live, Sorana Cîrstea a urcat până pe poziția 63. Cea mai bună clasare a sportivei din România, care recent a vorbit despre retragerea sa din tenisul profesionist, a fost locul 21 WTA, pe care l-a atins în 21 august 2013.</p>

]]></description>
    </item>
    <item>
      <title>Controversata Aryna Sabalenka a spus de ce n-a idolatrizat-o niciodată pe Serena Williams</title>
      <link>https://www.prosport.ro/alte-sporturi/tenis/controversata-aryna-sabalenka-a-spus-de-ce-n-a-idolatrizat-o-niciodata-pe-serena-williams-20257451</link>
      <description><![CDATA[<img src="https://www.prosport.ro//wp-content/uploads/2025/08/Controversata-Aryna-Sabalenka-a-spus-de-ce-n-a-idolatrizat-o-niciodata-pe-Serena-Williams.jpg"/><br/><p>Aryna Sabalenka a vorbit deschis despre motivul pentru care nu a idolatrizat-o niciodată pe Serena Williams.</p>
<p>Cea mai titrată jucătoare de tenis din istorie, cu 23 de titluri de Grand Slam, are numeroase admiratoare în rândul sportivelor din circuit. Totuși, nu a reușit să o impresioneze suficient de mult pe <span>controversata Sabalenka</span>. Bielorusa a precizat că ea a vrut mereu să inspire pe alții, nu să fie cea care caută inspirație de la alte jucătoare.</p>
<h2><span>Aryna Sabalenka nu are niciun idol în tenisul feminin: „Nu știu dacă e bine sau rău”</span></h2>
<p>Serena Williams va rămâne în istorie drept cea mai puternică jucătoare din circuit, dar asta nu a convins-o pe Aryna Sabalenka să o aibă ca model. Jocul bielorusei semăna destul de mult cu cel al fostei sportive amercicane. Nu a ascuns că vrea să fie o jucătoare agresivă și cu lovituri puternice, ceea ce a dus la comparații cu deținătoarea a 23 de titluri de Grand Slam.</p>
<p>Aryna Sabalenka a vorbit despre comparațiile cu americanca și a precizat că i-ar plăcea să domine competițiile la fel ca Serena Williams. De asemenea, vrea să fie și ea o inspirație pentru următoarea generație de sportive, deși a crescut fără să aibă idoli în tenis.</p>
<p>„Desigur, vreau să domin așa cum Serena a dominat circuitul. Dar, crescând, nu am avut idoli. Nu știu dacă e bine sau rău, pentru că toată lumea era inspirată de cineva, iar eu vreau să fiu o inspirație pentru următoarea generație. Cred că acesta este scopul în viață”, a declarat Sabalenka, pentru Boardroom.</p>
<p>La începutul anului trecut, Sabalenka și-a trecut în palmares primul titlu de Grand Slam, la Asutralian Open. După 7 luni a mai bifat o bornă importantă în carieră. A ajuns lider mondial WTA pentru prima dată în carieră. A devenit rapid populară în rândul fanilor și acum tot mai multe viitoare sportive o privesc ca pe un model.</p>
<h2><span>Performanța uriașă bifată de Sabalenka: doar Serena Williams a mai reușit asta</span></h2>
<p>La finalul lunii iulie, Aryna Sabalenka a bifat o bornă importantă în carieră. <span>Bielorusa a depășit pragul de 12.000 de puncte în circuit</span>, devenind prima sportivă, după Serena Williams, care reușește asta. Are un avans uriaș față de următoarele adversare în clasament astfel că e puțin probabil să fie detronată prea curând.</p>
<p>Serena Williams a avut și peste 13.000 de puncte în clasamentul WTA. Nicio altă sportivă nu a reușit această performanță din postura de lider WTA. Doar Iga Swiatek s-a mai apropiat de 12.000 de puncte în 2024. Simona Halep a avut un maximum de 8.061 de puncte în 2018, atunci când ajungea în fruntea clasamentului după succesul la Roland Garros.</p>

]]></description>
    </item>
    <item>
      <title>„Inepuizabila Sorana Cîrstea a distrus-o pe Sierra”. Presa internațională e impresionată de victoria româncei la US Open</title>
      <link>https://www.prosport.ro/alte-sporturi/tenis/inepuizabila-sorana-cirstea-a-distrus-o-pe-sierra-presa-internationala-e-impresionata-de-victoria-romancei-la-us-open-20257208</link>
      <description><![CDATA[<img src="https://www.prosport.ro//wp-content/uploads/2025/08/„Inepuizabila-Sorana-Cirstea-a-distrus-o-pe-Sierra.-Presa-internationala-e-impresionata-de-victoria-romancei-la-US-Open-1400x933.jpg"/><br/><p>Miercuri, 27 august 2025, Sorana Cîrstea (35 de ani – 71 WTA) a distrus-o pe argentinianca Solana Sierra (21 de ani – 74 WTA) și s-a calificat în turul 2 la US Open.</p>
<p>Românca a dominat autoritar partida și a avut nevoie de doar o oră și 12 minute pentru a se impune, scor 7-5, 6-0. Victoria impresionantă a Soranei a fost comentată și în presa internațională.</p>
<h2><span>Ce au scris jurnaliștii de la Tennis Tonic despre desfășurarea partidei Sorana Cîrstea – Solana Sierra 7-5, 6-0, de la US Open</span></h2>
<p><span>Sorana Cîrstea a câștigat turneul de la Cleveland</span>, triumf care i-a asigurat o urcare spectaculoasă în clasamentul WTA, iar românca pare determinată să își continue forma bună și cu ocazia US Open.</p>
<p>Miercuri, sportiva din Târgoviște <span>s-a calificat la pas în turul 2 de la Flushing Meadows, după ce a învins-o pe argentinianca Solana Sierra în două seturi, 7-5, 6-0</span>.</p>
<p>Sorana a dominat la mai toate capitolele, reușind și un total de 4 ași în cele două seturi, iar victoria ei a stârnit o reacție din partea specialiștilor de la <span>Tennis Tonic</span>:</p>
<p>„Inepuizabila Sorana Cîrstea a distrus-o pe Sierra în prima rundă a turneului de la US Open. Va juca împotriva lui Muchova”, titrează Tennis Tonic.</p>
<p>Jurnaliștii au continuat cu laudele la adresa româncei, despre care au afirmat că a jucat extraordinar:</p>
<p>„A reușit un meci extraordinar în fața Solanei Sierra și va da peste Karolina Muchova în runda a doua. Meciul a durat doar o oră și 12 minute. Trebuie amintit că cea mai notabilă reușită a ei la US Open a fost sfertul de finală din 2023”, se mai arată pe publicația menționată.</p>
<h2><span>Unde s-a făcut diferența</span></h2>
<p>În continuarea articolului, specialiștii au dezvăluit și câteva statistici care, în opinia lor, au fost decisive pentru confruntarea din primul tur al US Open 2025.</p>
<p>„Cîrstea a servit foarte bine, izbutind să câștige 92% din puncte (22/24) cu primul seriviciu și 64% (16/25) cu al doilea serviciu. De asemenea, a fost foarte concentrată atunci când a venit vorba despre mingile de break, pe care și le-a adjudecat în proporție de 80% (4/5). Pe de altă parte, Solana nu a reușit niciun break (0/1), dar aceasta a fost doar una dintre multiplele cauze ale dezastrului”, mai informează cei de la Tennis Tonic.</p>
<p>Partida din turul 2 de la US Open, contra Karolinei Muchova, se anunță mult mai dificilă. Aceasta din urmă a eliminat-o în runda inaugurală pe americanca Venus Williams, care continuă să evolueze chiar și la cei 45 de ani ai ei.</p>
<p>La capitolul dueluri directe, Sorana a fost învinsă de Muchova în cinci din totalul de șase întâlniri. Ultima oară s-au duelat în februarie 2025, în sferturile de finală ale turneului de la Dubai, iar Sorana a cedat în două seturi, 2-6, 5-7.</p>

]]></description>
    </item>
    <item>
      <title>Sorana Cîrstea, calificare spectaculoasă la US Open. Câți bani ia pentru accederea în turul 2</title>
      <link>https://www.prosport.ro/alte-sporturi/sorana-cirstea-calificare-spectaculoasa-la-us-open-cati-bani-ia-pentru-accederea-in-turul-2-20256968</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-calificare-spectaculoasa-la-US-Open.-Cati-bani-ia-pentru-accederea-in-turul-2.jpg"/><br/><p>Sorana Cîrstea, locul 71 WTA, a început cu dreptul turneul de la US Open și s-a calificat în turul 2, după ce a învins-o pe Solana Sierra (locul 74 WTA), scor 7-5, 6-0.</p>
<p>Pentru accederea în turul al doilea, fostul număr 21 mondial, va primi 70 de puncte WTA și și-a asigurat un premiu de 154.000 de dolari.</p>
<p><span>Campioană la Cleveland</span>, Sorana Cîrstea a ajuns la opt victorii la rând, iar pentru succesul de la Flushing Meadows a avut nevoie de 71 de minute de joc. Următoarea adversară Karolina Muchova a dominat-o de-a lungul timpului, unde în meciurile directe o conduce cu 5-1.</p>
<h2><span>Calificată în turul 2 la US Open, Sorana Cîrstea va primi o sumă uriașă pentru succesul său</span></h2>
<p>Sorana Cîrstea (35 de ani), ultima jucătoare din România care a intrat în concurs la US Open, s-a impus în două seturi în fața argentiniencei Solana Sierra, 7-5, 6-0.</p>
<p>Primul set a fost extrem de echilibrat, fiecare dintre jucătoare a câștigat pe propriul serviciu. Sorana Cîrstea a reușit să facă break-ul în ultimul game al setului. Actul secund a fost unul intens, cu game-uri lungi și foarte disputate, în ciuda scorului de 6-0.</p>
<p>Sorana Cîrstea a reușit patru ași, dublu față de adversară, dar și trei duble greșeli. De asemenea, românca s-a remarcat prin procentajul punctelor câștigate pe primul serviciu, unul de 92%, comparativ cu doar 62% al argentiniencei. Și la punctele pe al doilea serviciu, Cîrstea a stat mai bine decât adversara sa, cu 64% față de 42%.</p>
<p>Pentru succesul său, fosta sfert-finalistă la US Open în 2023, Sorana Cîrstea va primi 70 de puncte WTA și un premiu de 154.000 de dolari.</p>
<p>„Prima rundă WTA s-a încheiat”, este mesajul pe care Sorana Cîrstea l-a transmis printr-un InstaStory, după succesul din runda inaugurală de la US Open.</p>
<h2><span>Cîrstea, adversară dificilă în turul 2 la US Open</span></h2>
<p>În turul al doilea de la US Open, Sorana Cîrstea va juca împotriva Karolinei Muchova (Cehia, locul 13 WTA), cea care a eliminat-o în runda inaugurală pe <span>Venus Williams (45 de ani).</span></p>
<p><span><span>Muchova s-a impus în cinci dintre cele șase meciuri directe, iar cea mai dureroasă înfrângere a româncei a fost la US Open 2023, în sferturile de finală, 6-0, 6-3. La US Open s-au mai confruntat și în 2020, în turul 3. Singura victorie a Soranei Cîrstea a fost în turul 3 la Miami Open 2023, 7-5, 6-1. </span></span></p>
<p>Pentru Sorana Cîrstea, cel mai bun rezultat de la US Open a fost cel din 2023, când a ajuns până în faza sferturilor de finală. Prima sa participare la US Open a fost în 2007, când a jucat în calificări, ediția din acest an fiind a 17-a la care joacă.</p>

]]></description>
    </item>
    <item>
      <title>„Nu există suficiente cuvinte să spun cât sunt de mândră de tine!”. Serena Williams, plecăciune în fața surorii Venus după revenirea acesteia la 45 de ani, la US Open</title>
      <link>https://www.prosport.ro/alte-sporturi/tenis/nu-exista-suficiente-cuvinte-sa-spun-cat-sunt-de-mandra-de-tine-serena-williams-plecaciune-in-fata-surorii-venus-dupa-revenirea-acesteia-la-45-de-ani-la-us-open-20256907</link>
      <description><![CDATA[<img src="https://www.prosport.ro//wp-content/uploads/2025/08/„Nu-exista-suficiente-cuvinte-sa-spun-cat-sunt-de-mandra-de-tine.-Serena-Williams-plecaciune-in-fata-surorii-Venus-dupa-revenirea-acesteia-la-45-de-ani-la-US-Open.jpg"/><br/><p>Serena Williams a vorbit la superlativ despre sora sa Venus, după ce a revenit la US Open la 45 de ani.</p>
<p>Venus Williams a demonstrat că este o luptătoare și a acceptat invitația organizatorilor US Open. La 45 de ani, sora celei mai titrate sportive din istoria tenisului feminin a reușit să câștige un set în fața semifinalistei US Open din ultimii doi ani, Karolina Muchova. Reacția Serenei Williams a fost una pe măsură pentru sora sa mai mare.</p>
<h2><span>Mesajul emoționant postat de Serena Williams pentru sora sa: „Sper să fiu ca tine”</span></h2>
<p>Venus Williams nu pare pregătită să pună „racheta în cui” nici la 45 de ani. Americanca a încântat publicul cu o prestație fabuloasă, dar nu s-a putut împotrivi până la final în fața finalistei de la Roland Garros.</p>
<p>Sora sa a fost impresionată de curajul și determinarea de care a dat dovadă Venus Williams la o vârstă la care alți sportivi își petrec timpul în vacanțe. Mesajul Serenei Williams dă de înțeles că și-ar dori să poată avea aceeași ambiție și poate să revină pe teren la un moment dat, dacă tot <span>a fost provocată de Novak Djokovic.</span></p>
<p>„Forță, curaj, determinare, eleganță, perseverență, inspirație… nu sunt suficiente cuvinte ca să descriu cât de mândră sunt de tine. P.S. Sper să fiu ca tine.”, a scris Serena Williams pe rețelele de socializare.</p>
<p>Venus Williams ca câștigat două titluri la US Open, în 2000 și 2001. Al doilea triumf a fost chiar împotriva surorii sale, Serena Williams, cea care avea să devină deținătoarea a 23 de titluri de Grand Slam.</p>
<p>Cele două surori au triumfat de două ori la US Open la dublu, în 1999 și 2009. Sora cea mare din familia Williams a ajuns la 100 de meciuri în cadrul turneului din SUA, o bornă importantă, atinsă doar de alte câteva jucătoare.</p>
<h2><span>Venus Williams, despre revenirea la US Open: „Mulți au crezut în mine”</span></h2>
<p>La conferința de presă, <span>veterana din circuitul feminin </span>de tenis a precizat că i-ar mai plăcea să joace, dar fără să fie nevoită să mai călătorească. S-a arătat recunoscătoare pentru șansa pe care a primit-o și e fericită că a reușit să se ridice la nivelul așteptărilor.</p>
<p>„Mai sunt turnee în zonă? Pentru că aș vrea să mai joc, dar nu vreau să călătoresc. Obiectivul meu e să fac doar ce vreau să fac.</p>
<p>Am vrut să joc aici în această vară. Sunt foarte recunoscătoare pentru wildcardul primit. Ar fi putut să îmi spună că nu am mai jucat de mult timp, că nu am mai câștigat meciuri în ultimii ani. Dar mulți au crezut în mine și sunt fericită că am reușit să ies pe teren și să lovesc mingea cât de tare pot eu. În ultimele trei luni nu am făcut nimic decât să mă antrenez”, a declarat americanca.</p>

]]></description>
    </item>
  </channel>
</rss>
