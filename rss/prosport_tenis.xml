<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Arbitrul a oprit meciul Jannik Sinner – Carlos Alcaraz. A urmat un anunț neverosimil: „Vă rog să nu mai faceți asta”</title>
      <link>https://www.prosport.ro/alte-sporturi/tenis/arbitrul-a-oprit-meciul-jannik-sinner-carlos-alcaraz-a-urmat-un-anunt-neverosimil-va-rog-sa-nu-mai-faceti-asta-20218911</link>
      <description><![CDATA[<img src="https://www.prosport.ro/wp-content/uploads/2025/07/Arbitrul-a-oprit-meciul-Jannik-Sinner-–-Carlos-Alcaraz.-A-urmat-un-anunt-neverosimil.-„Va-rog-sa-nu-mai-faceti-asta-1400x707.jpg"/><br/><p>Finala de la Wimbledon dintre Carlos Alcaraz și Jannik Sinner a fost întreruptă, arbitrul fiind obligat să recurgă la un anunț mai puțin obișnuit în momentul în care italianul se pregătea să servească.</p>
<p>Un spectator de pe terenul central a fost taxat de Alison Hughes după ce a scos un dop de șampanie în timpul ultimului act al turneului de Grand Slam.</p>
<h2><span>Finala Jannik Sinner – Carlos Alcaraz a fost oprită și arbitrul a luat atitudine</span></h2>
<p>Finala de la Wimbledon dintre Carlos Alcaraz și Jannik Sinner a fost întreruptă, arbitrul văzându-se obligat să facă anunț mai puțin obișnuit, în momentul în care jucătorul peninsular se pregătea să servească.</p>
<p>Un spectator de pe terenul central a fost taxat de Alison Hughes după ce a desfăcut o șampanie <span>în timpul ultimului act al turneului britanic</span> de Mare Șlem, scrie <span>thesun.co.uk</span>.</p>
<p>Duelul a fost serios perturbat, după ce dopul a ajuns chiar și pe teren, provocând huiduieli serioase din partea publicului.</p>
<p>În timp ce Jannik Sinner s-a oprit să ridice dopul și să-l dea unui copil de mingi, Hughes a lansat un avertisment serios: „Vă rugăm să nu mai scoateți dopurile de șampanie în timp ce jucătorii sunt pe cale să servească”</p>
<p>De partea cealaltă, Carlos Alcaraz a dat din brațe frustrat spre celălalt capăt al terenului.</p>
<p>Sinner, în vârstă de 23 de ani, servea la scorul de 4-6, 2-1 AD. Când în sfârșit i s-a permis să joace punctul, numărul 1 mondial a irosit reverul încrucișat, iar egalitatea a revenit în setul 2.</p>
<h2><span>Fanii au reacționat furibund pe rețelele sociale</span></h2>
<p>Fanii care urmăreau acasă și-au exprimat opinia despre evenimentul tipic de la Wimbledon. Unul dintre ei a comentat pe X: „Cel mai mare anunț Wimbledon din toate timpurile”, iar un al doilea a scris cu obraznicie: „Va trebui să interzică șampania!”</p>
<p>Un al treilea a criticat vehement: „Idioți care probabil nu sunt interesați de tenis, dar trebuie văzuți acolo”. Iar un altul a glumit: „Wimbledon nu este un loc real”.</p>
<p>Carlos Alcaraz (22 de ani, 2 ATP) <span>a cedat finala din acest an de la Wimbledon</span>, scor 6-4, 4-6, 4-6, 4-6, în fața italianului Jannik Sinner (23 de ani, 1 ATP). Italianul a câștigat la Australian Open în 2024 și în 2025 și la US Open în 2024. Îi lipsește acum doar trofeul la Roland Garros, unde a fost finalist în acest an.</p>
<p>La Paris, în iunie, Carlos Alcaraz a fost cel care l-a învins pe Jannik Sinner, într-un meci de vis, întins pe durata a cinci ore și jumătate, cel mai lung din istoria competiției, încheiat 6-4, 7-6 (7-4), 4-6, 6-7 (3-7), 6-7 (2-10).</p>

]]></description>
    </item>
    <item>
      <title>Trei românce în turul 2 al calificărilor la UniCredit Iași Open. Miriam Bulgaru, Irina Begu și Ana Bogdan debutează luni pe tabloul principal</title>
      <link>https://www.prosport.ro/alte-sporturi/tenis/trei-romance-in-turul-2-al-calificarilor-la-unicredit-iasi-open-miriam-bulgaru-irina-begu-si-ana-bogdan-debuteaza-luni-pe-tabloul-principal-20218945</link>
      <description><![CDATA[<img src="https://www.prosport.ro/wp-content/uploads/2025/07/Trei-romance-in-turul-2-al-calificarilor-la-UniCredit-Iasi-Open.-Miriam-Bulgaru-Irina-Begu-si-Ana-Bogdan-debuteaza-luni-pe-tabloul-principal.jpeg"/><br/><p>Surpriză uriașă în calificări la UniCredit Iași Open WTA 250! Giulia Safina Popa, 15 ani, numărul 1218 WTA, a învins-o în primul tur al calificărilor la turneul WTA 250 UniCredit Iași Open pe jucătoarea iberică Andrea Lazaro Garcia, principala favorită a tabloulului de calificări, scor 7-6 (10), 6-4.</p>
<h2><span>Giulia Safina Popa, Georgia Crăciun și Ilinca Amariei, în turul 2 al calificărilor la UniCredit Iași Open</span></h2>
<p>Lazaro Garcia, 30 de ani, ocupă locul 186 în circuitul WTA și a câștigat în carieră 10 titluri de simplu și 8 de dublu în circuitul ITF.</p>
<p>O frumoasă surpriză a furnizat și Georgia Crăciun. Sportiva noastră în vârstă de 25 de ani, situată pe locul 344 în ierarhia mondială, a învins-o în primul tur al calificărilor pe favorita 4, Julie Belgraver (Franța, numărul 231 mondial), scor 2-6, 7-5, 6-1.</p>
<p>În turul 2 al calificărilor a ajuns și ieșeanca Ilinca Amariei (22 de ani, 351 WTA), după 6-4, 6-1 cu jucătoarea braziliană Carolina Alves (29 de ani, locul 239 WTA), favorită 5.</p>
<p>În turul decisiv al calificărilor, Ilinca Amariei va juca cu iberica Herrero Linana, Georgia Crăciun o va întâlni pe Margaux Rouvroy (Franța), iar Giulia Safina Popa va juca cu italianca Silvia Ambrosio.</p>
<ul>
<li>Duel-șoc în primul tur la UniCredit Iași Open WTA 250, între Sorana Cîrstea și Mihaela Buzărnescu</li>
</ul>
<h2><span>Miriam Bulgaru, Irina Begu și Ana Bogdan debutează luni pe tabloul principal</span></h2>
<p>Luni debutează și meciurile de pe tabloul principal de la Unicredit Iași Open. Miriam Bulgaru va juca cu elvețianca Jil Teichmann (favorită 6), nu înainte de ora 15.30, după această partidă Irina Begu, favorită 7, o va întâlni pe nipona Nao Hibino, iar nu înainte de 18.30 este programată întâlnirea dintre Ana Bogdan și Varvara Gracheva, din Franța, favorită 5.</p>
<p>Ana Bogdan a câștigat de două ori turneul de la Iași, de categorie WTA 125, în anii 2022 și 2023, a doua oară după o finală cu Irina Begu.</p>
<h3><span>Rezultatele din primul tur al calificărilor la UniCredit Iași Open</span></h3>
<p>Selena Janicijevic (Franța, 3) – Lian Tran (Olanda) 6-0, 7-5</p>
<p>Ilinca Amariei (România, WC) – Carolina Alves (Brazilia, 5) 6-4, 6-1</p>
<p>Margaux Rouvroy (Franța, 11) – Lavinia Tănăsie (România, WC) 1-6, 6-3, 6-2</p>
<p>Giulia Safina Popa (România) – Andrea Lazaro Garcia (Spania, 1) 7-6 (10), 6-4</p>
<p>Alicia Herrero Linana (Spania) – Lia Karatancheva (Bulgaria, 7) 4-6, 6-1, 6-2</p>
<p>Georgia Crăciun (România) – Julie Belgraver (Franța, 4) 2-6, 7-5, 6-1</p>
<p>Silvia Ambrosio (Italia, 9) – Jessica Failla (SUA) 6-1, 6-2</p>
<p>Daria Lodikova – Priska Nugroho (Indonezia, 10) 7-6 (3), 7-5</p>
<p>Anna Siskova (Cehia) – Arina Rodionova (Australia, 2) 6-3, 4-6, 7-5</p>
<p>Irene Burillo (Spania, 6) – Tatiana Pieri (Italia) 4-6, 6-1, 6-0</p>
<p>Aliona Bolsova (Spania, 8) – Anastasia Necula (România, WC) 6-1, 6-0</p>
<p>Mia Ristic (Serbia, 12) – Tina Smith (Australia) 7-5, 7-5</p>

]]></description>
    </item>
    <item>
      <title>Danezul Elmer Moller, noul campion al turneului Concord Iași Open, după o finală de vis cu francezul Titouan Droguet</title>
      <link>https://www.prosport.ro/alte-sporturi/tenis/danezul-elmer-moller-noul-campion-al-turneului-concord-iasi-open-dupa-o-finala-de-vis-cu-francezul-titouan-droguet-20218893</link>
      <description><![CDATA[<img src="https://www.prosport.ro/wp-content/uploads/2025/07/Danezul-Elmer-Moller-noul-campion-al-turneului-Concord-Iasi-Open-dupa-o-finala-de-vis-cu-francezul-Titouan-Droguet-1.jpeg"/><br/><p>Jucătorul danez Elmer Moller, locul 117 ATP, este noul campion al turneului ATP Challenger 100 Concord Iași Open.</p>
<p>Sportivul danez în vârstă de 22 de ani, al patrulea favorit al competiției, l-a învins în finala disputată duminică seară, la Baza Sportivă Ciric, pe francezul Titouan Droguet (24 de ani, numărul 194 mondial), scor 3-6, 6-1, 7-6 (2), la capătul unui meci superb ce s-a întins pe durata a două ore și jumătate.</p>
<h2><span>Danezul Elmer Moller, campion la turneului Concord Iași Open</span></h2>
<p>Francezul a câștigat primul set cu 6-3, însă actul secund a fost dominat clar de Moller, care s-a impus cu 6-1, astfel că s-a ajuns în decisiv. În setul 3, unul extrem de echilibrat, în care ambii jucători au oferit un tenis de clasă, Moller a anulat nu mai puțin de cinci mingi de meci ale adversarului, după care a fructificat la rândul său prima oportunitate de a închide meciul, în tie-break.</p>
<p>Pentru triumful de la Iași, Moller va primi 100 de puncte ATP și un cec în valoare de 20.630 de euro, în timp ce finalistul Titouan Droguet rămâne cu 50 de puncte ATP și 12.110 euro.</p>
<p>Moller a reușit să se califice în ultimul act al competiției după ce a trecut, în „careul de ași”, de celebrul Stan Wawrinka, acum în vârstă de 40 de ani. Fostul număr 3 mondial și-a arătat limitele, fiind la final de carieră, și a rezistat numai două seturi pe teren, rezultat 6-2, 7-6 (4).</p>
<p>A doua semifinală a adus față în față doi capi de serie și două generații, elvețianul Stan Wawrinka (Nr. 6, 40 de ani) și danezul Elmer Moller (Nr. 4, 22 de ani, locul 117 ATP). Un jucător uriaș aflat la final de carieră, triplu campion de Grand Slam și fost număr 3 mondial, față în față cu un tânăr promițător, de doar 22 de ani, ce aspiră la Top 100.</p>
<h3><span>Rezultatele finalelor ediției 2025 a turneului Concord Iași Open</span></h3>
<p>Finala simplu</p>
<p>[4] Elmer Moller (Danemarca) – Titouan Droguet (Franța) 3-6, 6-1, 7-6 (2)</p>
<p>Finala dublu</p>
<p>Szymon Kielan (Polonia) / Filip Pieczonka (Polonia) – [1] Cleeve Harper (Canada) / Ryan Seggerman (USA) 7-5, 6-3</p>

]]></description>
    </item>
    <item>
      <title>Mesajul lui Carlos Alcaraz pentru familia regală spaniolă, care a venit special la Londra pentru finala de la Wimbledon</title>
      <link>https://www.prosport.ro/alte-sporturi/tenis/wimbledon/mesajul-lui-carlos-alcaraz-pentru-familia-regala-spaniola-care-a-venit-special-la-londra-pentru-finala-de-la-wimbledon-20218828</link>
      <description><![CDATA[<img src="https://www.prosport.ro/wp-content/uploads/2025/07/Mesajul-lui-Carlos-Alcaraz-pentru-familia-regala-spaniola-care-a-venit-special-la-Londra-pentru-finala-de-la-Wimbledon-1-1400x923.jpg"/><br/><p>Carlos Alcaraz a fost învins în finala de la Wimbledon de Jannik Sinner, iar după meci a mulțumit familiei regale, care a venit de la Madrid special să vadă meciul.</p>
<p>Turneul de la Wimbledon are un nou campion, pe Sinner, care l-a învins în 4 seturi pe deținătorul trofeului de la ultimele două ediții.</p>
<h2><span>Carlos Alcaraz i-a mulțumit Regelui Spaniei, care a venit să-l vadă jucând finala de la Wimbledon</span></h2>
<p><span>Partida a durat 3 ore și 6 minute</span> și toate cele patru seturi s-au încheiat cu același scor, 6-4, cu mențiunea că primul a fost adjudecat de Alcaraz. La festivitatea de premiere, el a fost primul care a intrat în posesia trofeului, conform tradiției, după care a rostit un scurt discurs.</p>
<p>„Este greu să pierzi aici. Îl felicit pe Jannik pentru ce face în fiecare săptămână. Este un trofeu meritat. A făcut două săptămâni grozave la Wimbledon. Felicitări echipei tale, știu că familia ta este aici, prietenii au venit să te vadă!</p>
<p>Mă bucur pentru voi toți, mă bucur că avem o relație excelentă în afara terenului. Avem o rivalitate care mă face să devin mai bun.</p>
<p>Sunt fericit și mândru de ce am reușit în acest sezon. La începutul anului am avut probleme pe teren și în afara lui, dar după aia m-am bucurat de ceea ce fac.</p>
<p>Mulțumesc echipei, familiei, prietenilor, care mă ajută în fiecare moment. E imposibil să joc aici un tenis de calitate fără ei. Este o călătorie de care sunt mândru. Vreau să continue și vreau să mă bucur în continuare de ea pe teren.</p>
<p>Wimbledon e probabil cel mai frumos turneu din lume. Mă simt ca acasă. Terenurile sunt atât de frumoase. Îmi place să joc. Atmosfera e superbă. Cu siguranță mă întorc.</p>
<p>Nu vreau să închei fără să-i mulțumesc Regelui Spaniei pentru că a venit să mă susțină. Este o onoare pentru mine să-l am în tribune și să mă susțină și pentru că a călătorit până aici. Vă mulțumesc foarte mult că ați venit”, a spus Alcaraz, pe teren.</p>
<p>El rămâne cu cinci trofee de Mare Șlem în palmares. Două au fost câștigate la <span>Roland Garros, în 2024 și 2025</span>, tot atâtea la Wimbledon, în 2023 și 2024, și unul la US Open, acum 3 ani.</p>

]]></description>
    </item>
    <item>
      <title>Reacția de mare campion a lui Jannik Sinner despre rivalul Alcaraz. Ce a zis despre momentul viral cu șampania desfăcută în timpul finalei, în tribune</title>
      <link>https://www.prosport.ro/alte-sporturi/tenis/wimbledon/reactia-de-mare-campion-a-lui-jannik-sinner-despre-rivalul-alcaraz-ce-a-zis-despre-momentul-viral-cu-sampania-desfacuta-in-timpul-finalei-in-tribune-20218872</link>
      <description><![CDATA[<img src="https://www.prosport.ro/wp-content/uploads/2025/07/Reactia-de-mare-campion-a-lui-Jannik-Sinner-despre-rivalul-Alcaraz.-Ce-a-zis-despre-momentul-viral-cu-sampania-desfacuta-in-timpul-finalei-in-tribune-1400x816.jpg"/><br/><p>Sinner l-a învins pe Alcaraz în finală la Wimbledon, după ce spaniolul câștigase trofeul al precedentele două ediții, iar la final a avut o reacție de mare campion.</p>
<p>În vârstă de 23 de ani, Jannik Sinner este primul reprezentant al Italiei care devine campion la Wimbledon, după un meci care a durat 3 ore și 6 minute.</p>
<h2><span>Ce a spus Sinner despre momentul viral cu șampania desfăcută în timpul finalei, în tribune</span></h2>
<p>Italianul, lider mondial și principalul favorit la Wimbledon, <span>s-a impus cu 4-6, 6-4, 6-4, 6-4 în fața lui Alcaraz</span>, care cucerise trofeul pe iarba londoneză în 2023 și 2024.</p>
<p>El are acum în palmares patru titluri de Mare Șlem, după cele de la Australian Open (2024, 2025) și US Open (2024), toate pe suprafață dură.</p>
<p>„Felicitări lui Carlos pentru un turneu grozav. Ești un jucător grozav, e dificil să joc împotriva ta. Fără echipele noastre nu am avea această rivalitate. O să câștigi de mai multe ori acest trofeu. Ai, deja, două.</p>
<p>Sunt aici membrii familiei, prietenii. Mulțumesc fratelui meu care a venit să mă vadă, probabil pentru că nu e cursă de formula 1 în acest weekend.</p>
<p>La Paris am pierdut în fața acestui om. Nu contează cum câștigi sau pierzi. Nu contează dacă pierzi sau câștigi. Trebuie să ai o reacție. Am muncit mult și probabil acesta e motivul pentru care țin trofeul în mâini. Sunt recunoscător că sunt sănătos și am oameni grozavi în jurul meu.</p>
<p>Am avut emoții la ultimul game, dar am servit bine. Au fost momente dificile în afara terenului. Orice putea schimba direcția în care mergea meciul și mă bucur că mi-am stăpânit emoțiile”, a spus el.</p>
<h2><span>Momentul viral cu șampania desfăcută în timpul finalei nu a fost singular la ediția din acest an de la Wimbledon</span></h2>
<p>Meciul a avut parte și de un moment aparte, chiar dacă <span>în tribune se afla și Regele Spaniei</span>. În setul secund, când Sinner se pregătea să servească la 3-1 pentru el, un spectator a deschis o sticlă de șampanie în tribune.</p>
<p>Alcaraz a reacționat printr-o grimasă, ridicând brațele în semn de nemulțumire. Întreruperea a durat câteva zeci de secunde, până când Sinner a luat dopul de pe teren și i l-a dat unei fete de mingi.</p>
<p>„E prima dată când se deschide o șampanie în tribune, dar tocmai de aceea e atât de frumos la Wimbledon. Este un turneu scump.</p>
<p>Era un vis îndepărtat să câștig aici, dar sunt fericit. Mulțumesc echipei că m-a ajutat să devin un jucător mai bun, dar mai ales o persoană mai bună”, a mai transmis noul campion de la Wimbledon.</p>
<p>Incidentul respectiv nu este singular. La meciul dintre americanca Amanda Anisimova și maghiara Dalma Galfi, care a contat pentru turul 3, s-a întâmplat același lucru, în setul decisiv.</p>
<p>„Vă mulțumesc, doamnelor și domnilor. Dacă puteți, evitați să deschideți sticlele de șampanie, când jucătorii sunt pe cale să servească”, a reacționat arbitrul de scaun.</p>

]]></description>
    </item>
  </channel>
</rss>
