<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Serena Williams a dezvăluit ce a sacrificat pentru imperiul financiar pe care îl deține: „M-a costat și relații”</title>
      <link>https://www.prosport.ro/alte-sporturi/tenis/serena-williams-a-dezvaluit-ce-a-sacrificat-pentru-imperiul-financiar-pe-care-il-detine-m-a-costat-si-relatii-20146187</link>
      <description><![CDATA[<img src="https://www.prosport.ro/wp-content/uploads/2025/04/profimedia-0717506894.jpg"/><br/><p>Americanca Serena Williams (43 de ani) este una dintre cele mai emblematice figuri sportive din lume, iar recent a vorbit despre „costul mare” cu care s-a confruntat în gestionarea afacerilor sale după ce s-a retras din circuit, la aproape 41 de ani.</p>
<p><span>Serena Williams, cu 23 de titluri de Grand Slam</span> și alte 50 de titluri WTA, se află pe locul 5 în rândul jucătoarelor cu cele mai multe trofee de simplu din carieră, iar doar din tenis a acumulat premii de peste 94 de milioane de dolari.</p>
<p>Top 3 al jucătoarelor cu cele mai multe trofee de simplu câștigate în carieră este format din Martina Navratilova (167 de titluri, obținute între 1974 și 1994), Chris Evert (154 de titluri, câștigate între 1971 și 1988) și Steffi Graf (107 titluri, câștigate între 1986 și 1999).</p>
<h2><span>Sacrificiile Serenei Williams după retragerea din activitatea sportivă</span></h2>
<p>Serena William, fost număr 1 mondial, s-a retras din activitate în 2022, după ce a pierdut în turul al treilea de la US Open, în fața Ajlei Tomljanovic, după mai multe încercări de a atinge recordul de titluri majore, 24, stabilit în 1973 de australianca Margaret Court.</p>
<p>Dacă după „pensionare” cei mai mulți dintre sportivi își dedică timpul familiei, Serena Williams a rămas foarte activă fiind implicată în afacerile și investițiile sale, care variază de la modă, tehnologie, nutriție sau sport până la investițiile financiare.</p>
<p>Într-un interviu recent, fostul lider al tenisului feminin, a vorbit despre costurile pe care le are de plătit pentru a rămâne implicată în lumea afacerilor.</p>
<p>„Cu siguranță constă mult. Sunt aici, în California, fără copiii mei, iar acesta este un cost mare pentru mine, deoarece petrec mult timp cu copiii mei și sunt foarte atașați de ine, ceea ce o parte din mine adoră. Deci, întotdeauna există un cost.</p>
<p>Toată viața mea a trebuit să mă gândesc: «Dacă vreau să câștig un campionat, cât mă va costa asta?» Mă va costa timpul petrecut cu familia mea, mă vor costa prietenii, mă vor costa relațiile.</p>
<p>Și sunt foarte scumpe. Trebuie să decizi dacă merită pentru tine”, a declarat Serena Williams, pentru revista <span>People</span>.</p>
<h2><span>Serena Willimas: Am terminat. Suntem bine</span></h2>
<p>Întrebată dacă ia în calcul să mai demareze o afacere majoră, Serena Williams a afirmat că se oprește la ceea ce are deja.</p>
<p>„Am terminat. Nu mai lansez nimic asemănător. Sunt fericită să fac WYN Beauty. Și sunt fericită să fiu mamă și sunt fericită cu compania mea de risc (n.r. investiții financiare), și asta e mult. Suntem bine!”, a concluzionat Serena Williams.</p>
<p>Serena Williams a lansat WYN Beauty X Shopify, un parteneriat între brandul său și gigantul comerțului electronic.</p>
<ul>
<li>Serena Williams este căsătorită din 2017 cu Alexis Ohanian, antreprenor și investitor american, cunoscut ca fiind co-fondatorul Reddit, iar împreună au două fiice, Alexis Olympia (7 ani) și Adira River (un an).</li>
<li>Serena Williams are o avere netă de 300 de milioane de dolari și este cea mai valoriasă sportivă din toate timpurile, cu un câștig de 94,5 milioane de dolari, notează <span>CelebrityNetWorth</span>.</li>
</ul>

]]></description>
    </item>
    <item>
      <title>Gabriela Ruse, în optimile turneului WTA 250 de la Rouen. Ce premiu și-a asigurat</title>
      <link>https://www.prosport.ro/alte-sporturi/tenis/gabriela-ruse-in-optimile-turneului-wta-250-de-la-rouen-ce-premiu-si-a-asigurat-20146156</link>
      <description><![CDATA[<img src="https://www.prosport.ro/wp-content/uploads/2025/04/profimedia-0978158395.jpg"/><br/><p>Gabriela Ruse (locul 90 WTA) s-a calificat în optimile turneului WTA 250 de la Rouen, după o revenire spectaculoasă, de la 0-1 la seturi, în fața franțuzoaicei Elsa Jacquemot (locul 143 WTA). Turneul este dotat cu premii totale de 275.094 de dolari.</p>
<p>Ruse (27 de ani) s-a impus cu 1-6, 6-1, 6-4, în meciul cu Elsa Jacquemot (21 ani), beneficiara unui wild-card, în aproape două ore de joc.</p>
<p>Elina Svitolina (Ucraina, locul 18 WTA) este principala favorită a turneului de la Rouen, un turneu la care pe tabloul principal se află opt jucătoare din Franța.</p>
<p>Acesta era turneul de revenire al lui Alize Cornet, pentru care beneficiase de un wild card, însă din motive medicale a fost nevoită să se retragă în ultimul moment. Campioana din 2024 este americanca Sloane Stephens.</p>
<h2><span>Gabriela Ruse, revenire spectaculoasă la Rouen</span></h2>
<p>În ediția precendentă, Gabriela Ruse, venită din calificări, a ajuns până în faza sferturilor de finală, pe care le-a pierdut în fața experimentatei Caroline Garcia, locul 23 WTA la acel moment.</p>
<p>În meciul cu Elsa Jacquemot, Gabriela Ruse a avut un as, patru duble greșeli și un procentaj de 80% pe primul serviciu, reușind trei break-uri din șapte.</p>
<p>„Elsa e una dintre prietenele mele, a fost un meci greu. Nu am jucat prea bine la început, am greșit mult, dar apoi am reușit să fiu mai agresivă și să îmi fac jocul. Știam că aleargă mult și că rezistă. Anul trecut am ajuns în sferturi și sunt foarte fericită că sunt din nou aici”, a spus Gabriela Ruse în interviul de pe teren.</p>
<p>Pentru accesul în optimile de finală Gabriela Ruse și-a asigurat 30 de puncte WTA și un premiu de 3.624 euro.</p>
<p>În optimi, românca o va întâlni pe învingătoarea dintre Camilla Rosatello (Italia, locul 288 WTA) și Alycia Parks (SUA, locul 53 WTA).</p>
<h2><span>Jaqueline Cristian, meci cu Diane Parry</span></h2>
<p>România mai are o jucătoare pe tabloul principal de la Rouen, pe Jaqueline Cristian (locul 66 WTA), care va juca, marți, cu franțuzoaica Diane Parry (locul 115 WTA).</p>
<p>Acesta este al treilea meci direct între Cristian și Parry, fiecare având câte o victorie. Cristian s-a impus în 2021, la un turneu ITF W60, iar succesul lui Parry a fost în 2024, în turul inagural de la Miami Open.</p>
<p>Dacă trece de primul tur, Cristian se va confrunta cu o altă jucătoare din Franța, Tiantsoa Rakotomanga Rajaonah (locul 291 WTA). Aceasta, venită din calificări, a reușit să o învingă pe italianca Lucia Bronzetti (locul 58), cu 6-2, 6-3.</p>
<h2><span>Ce poziții ocupă româncele în clasamentul WTA</span></h2>
<p>În clasamentul WTA publicat luni, 14 aprilie, nu a fost consemnată vreo schimbare în top, astfel că primul loc este ocupat în continuare de Aryna Sabalenka (Belarus, cu 10.541 de puncte). Aceasta este urmată de poloneza Iga Swiatek (7.470 puncte) și americanca Jessica Pegula (6.101 puncte).</p>
<p>Cea mai bună jucătoare din România este Jaqueline Cristian (locul 66 WTA, cu 948 de puncte). În Top 100 mai sunt: Irina Begu (locul 74 WTA, cu 880 puncte), Anca Todoni (locul 88 WTA, cu 776 puncte) și Gabriela Ruse (locul 90 WTA, cu 771 puncte). <span>Una dintre cele mai longevive jucătoare din România, Sorana Cîrstea </span>se află pe locul 119 WTA, cu 620 de puncte.</p>

]]></description>
    </item>
    <item>
      <title>Patrick Mouratoglou, încă o dovadă că nu o suportă sub nicio formă pe Simona Halep. A numit cele 3 jucătoare care l-au schimbat şi nu doar că a ignorat-o pe româncă, dar a şi ales-o pe rivala Serena Williams</title>
      <link>https://www.prosport.ro/alte-sporturi/tenis/simona-halep/patrick-mouratoglou-inca-o-dovada-ca-nu-o-suporta-sub-nicio-forma-pe-simona-halep-a-numit-cele-3-jucatoare-care-l-au-schimbat-si-nu-doar-ca-a-ignorat-o-pe-romanca-dar-a-si-ales-o-pe-rivala-serena-w-20146989</link>
      <description><![CDATA[<img src="https://www.prosport.ro/wp-content/uploads/2025/04/Patrick-Mouratoglou-inca-o-dovada-ca-nu-o-suporta-sub-nicio-forma-pe-Simona-Halep-1400x776.jpg"/><br/><p>Reputatul antrenor Patrick Mouratoglou a dat încă o dovadă că nu o suportă deloc pe Simona Halep, când a numit cele 3 jucătoare care l-au schimbat.</p>
<p>Americanca Serena Williams, rusoaica Anastasia Pavlyuchenkova și iraniano-franceza Aravane Rezai sunt cele 3 jucătoare care l-au schimbat pe Patrick Mouratoglou.</p>
<h2><span>Mouratoglou a ales-o pe Serena Williams în detrimentul Simonei Halep, când a nominalizat 3 jucătoare care l-au schimbat</span></h2>
<p>Celebrul antrenor de tenis Patrick Mouratoglou a oferit, recent, un interviu, în care a fost rugat, printre altele, să menționeze trei jucătoare care l-au schimbat.</p>
<p>Tehnicianul le-a nominalizat pe americanca Serena Williams, rusoaica Anastasia Pavlyuchenkova și iraniano-franceza Aravane Rezai, făcând abstracție în totalitate de Simona Halep, <span>pe care a pregătit-o din aprilie 2022</span> până în toamna aceluiași an, când românca a dost depistată pozitiv la roxadustat.</p>
<p>Dubla câștigătoare de turnee de Mare Șlem anunța, în decembrie 2023, că <span>a încetat să mai lucreze cu Academia lui Patrick Mouratoglou</span> de ceva timp, fără să precizeze o dată anume.</p>
<p>„Cei trei jucătoare care m-au învățat cel mai mult… Serena, desigur, pentru că am avut de-a face cu o presiune enormă pe care am crescut-o spunând presei când am început cu ea: «Dacă nu s-ar descurca mult mai bine decât a făcut-o anterior, aș eșua».</p>
<p>Stacheta era destul de mare: ea a avut 13 turnee de Grand Slam și am zis: «Cu mine, trebuie să câștige mai multe».</p>
<p>Presiunea era enormă, dar nu știam până atunci cât de mult îmi plăcea. Din acea zi am știut un adevăr: mă face mai bun.</p>
<p>Pentru a doua aș spune: Anna (n.r. – rusoaica Anastasia Pavlyuchenkova), pentru că m-a învățat să îmi pot controla emoțiile pentru a ajunge la obiectivul pe care nu îl cunoșteam înainte. Am fost foarte apropiați și m-a ajutat și în viața personală.</p>
<p>Iar a treia este Aravane Rezai. Mi-am dat seama cât de motivat și hotărât eram pentru jobul meu, lucru pe care l-am simțit, dar în acest caz a necesitat foarte mult”, a spus el, într-un interviu pe care l-a publicat pe pagina personală de <span>YouTube</span>.</p>
<h2><span>Ce sportivi a mai antrenat Patrick Mouratoglou</span></h2>
<p>De-a lungul timpului, Patrick Mouratoglou a pregătit mai mulți jucători și jucătoare, dar parteneriatul cu Serena Williams rămâne unul dintre cele mai importante din istoria tenisului.</p>
<p>Împreună, au câștigat 10 titluri de Grand Slam, marcând o dominație de necontestat. Patrick a adus o nouă dinamică în cariera Serenei, consolidându-i statutul de legendă și ajutând-o să obțină recorduri impresionante.</p>
<p>Sub îndrumarea lui Patrick, tânărul „danez minune” Holger Rune a câștigat primul său Masters 1000 la Bercy, la doar 19 ani, demonstrând o maturitate și un talent remarcabile.</p>
<p>Fostul lider mondial Simona Halep a lucrat cu Patrick Mouratoglou pentru a continua să-și perfecționeze jocul și să rămână în partea de sus a clasamentului.</p>
<p>Antrenată în prezent de Patrick, Naomi Osaka, de patru ori campioană de Grand Slam, caută să revină în vârf datorită experienței pe care o are.</p>
<p>Anastasia Pavlyuchenkova și Aravane Rezaï: au strălucit în circuit datorită muncii precise la tehnica și forța mentală. Cele două au câștigat Madrid Masters 1000, iar până astăzi Rezai rămâne singura sportivă franceză care și-a adjudecat acest trofeu.</p>
<p>Una dintre cele mai promițătoare vedete ale generației sale, Grigor Dimitrov a beneficiat de sfaturile solide ale lui Patrick în primii săi ani pe circuit.</p>
<p>Finalist la Australian Open, Marcos Baghdatis rămâne unul dintre cei mai carismatici jucători care au lucrat cu el.</p>
<p>Jérémy Chardy a putut conta și pe experiența lui Patrick pentru a-l ajuta să progreseze în circuitul ATP și să atingă cea mai bună clasare în ierahia mondială.</p>

]]></description>
    </item>
    <item>
      <title>De ce a pierdut Emma Răducanu un sponsor uriaș</title>
      <link>https://www.prosport.ro/alte-sporturi/tenis/de-ce-a-pierdut-emma-raducanu-un-sponsor-urias-20146055</link>
      <description><![CDATA[<img src="https://www.prosport.ro/wp-content/uploads/2025/04/De-ce-a-pierdut-Emma-Raducanu-un-sponsor-urias.jpg"/><br/><p>Emma Răducanu a încheiat colaborarea cu unul din cei mai importanți sponsori, iar motivul e unul uluitor.</p>
<p>Sportiva britanică a dezamăgit în ultimii ani, nereușind să se ridice la nivelul așteptărilor după un start spectaculos de carieră cu un titlu la US Open, în 2021. Emma Răducanu a devenit o atracție pentru sponsori importanți în acel moment, dar după ce rezultatele nu mai sunt de partea sa, sponsorii nu mai sunt la fel de fericiți să îi satisfacă cererile financiare, astfel că unul dintre sponsori a refuzat să continue colaborarea fiindcă sportiva a cerut prea mulți bani.</p>
<h2><span>„Fata de un miliard de dolari” nu mai face senzație în fața sponsorilor</span></h2>
<p><span>Emma Răducanu suferă </span>din cauza rezultatelor slabe din ultimii ani. În urmă cu 4 ani reușea să facă senzație în circuitul de tenis și atrăgea numeroși sponsori fiind cunoscută drept „fata de un miliard de dolari”, dar lucrurile s-au schimbat între timp. Frumoasa sportivă a avut probleme de sănătate care au ținut-o multă vreme departe de teren și nu a mai revenit într-o formă prea bună, fapt pentru care brandurile mari au început să refuze să mai colaboreze.</p>
<p>Motivul principal pentru care cei de la British Telecom au decis să încheie colaborarea cu Răducanu este suma prea mare cerută de jucătoarea de tenis, relatează <span>Dailymail</span>. Sportiva nu mai are parte de aceeași notorietate ca în anii trecuți, astfel că sumele cerute nu mai pot fi justificate în rezultate notabile din campaniile de promovare.</p>
<p>Doar anul trecut, sportiva a obținut peste 14 milioane de dolari din sponsorizări de la branduri precum Dior, Tiffany &amp; Co., Evian, British Airways sau Vodafone. Parteneriatrul cu British Telecom era unul foarte important care îi umplea conturile cu aproximativ 3.5 milioane de euro anual.</p>
<h2><span>Performanță uriașă la doar 18 ani</span></h2>
<p>Emma Răducanu a fost o apariție spectaculoasă în 2021, atunci când cucerea un turneu de Mare Șlem la doa 18 ani. A impresionat prin faptul că a obținut marele trofeu la US Open după ce a început încă din calificări, fiind singura jucătoare din istorie care a reușit această performanță.</p>
<p><span>Ultima apariție a Emmei Răducanu </span>a fost la Miami Open, acolo unde a ajuns până în sferturi. Jessica Pegula, vicecampioana de la US Open 2024, a fost un adversar prea dificil și sportiva cu origini românești a cedat în trei seturi: 6-4, 6-7, 6-2.</p>
<blockquote><p>„Chiar dacă am pierdut azi (n.r. cu Pegula), pot pleca acasă cu multe lucruri bune. Săptămâna aceasta a fost una pozitivă, dar am nevoie să iau o pauză și să reevaluez ce fac. Trebuie să îmi dau seama exact care va fi planul meu mai departe”, a declarat Răducanu.</p></blockquote>

]]></description>
    </item>
    <item>
      <title>A fost prima sportivă care a bătut-o pe Serena Williams, dar s-a retras la 21 de ani ca să fie contabilă. Acum e o mamă casnică</title>
      <link>https://www.prosport.ro/alte-sporturi/tenis/a-fost-prima-sportiva-care-a-batut-o-pe-serena-williams-dar-s-a-retras-la-21-de-ani-ca-sa-fie-contabila-acum-e-o-mama-casnica-20145713</link>
      <description><![CDATA[<img src="https://www.prosport.ro/wp-content/uploads/2025/04/A-fost-prima-sportiva-care-a-batut-o-pe-Serena-Williams-dar-s-a-retras-la-21-de-ani-ca-sa-fie-contabila.-Acum-e-o-mama-casnica-e1744636762847-1400x793.jpg"/><br/><p>Serena Williams a fost învinsă la debutul în tenisul profesionist de Annie Miller, care a renunțat la carieră la vârsta de doar 21 de ani pentru a deveni contabilă. Acum, sportiva americană este o mamă casnică.</p>
<p>Cu o carieră de invidiat, <span>Serena Williams a strâns o avere de peste 94 de milioane de dolari de-a lungul celor 27 de ani</span> de activitate. Americana a fost învinsă, la debutul la profesioniști, de Annie Miller, care a avut o soartă diametral opusă față de ea.</p>
<h2><span>Ce face acum jucătoarea care a învins-o pe Serena Williams la debutul profesionist</span></h2>
<p><span>Câștigătoare de 23 de turnee majore din tenis</span>, Serena Williams s-a văzut învinsă la debutul la profesioniști de un nume nu foarte cunoscut publicului și iubitorilor de tenis. În luna octombrie 1995, într-un turneu la Quebec, Serena (14 ani pe atunci) o întâlnea pe Annie Miller (18 ani).</p>
<p>„A fost o retragere foarte dificilă pentru mine. Eram tânără, mi-am petrecut anii uitându-mă în spate, gândindu-mă dacă am luat decizia potrivită. Psihic, simt că a fost bine că am văzut ce înseamnă viața, dincolo de terenul de tenis.</p>
<p>Pe vremea respectivă era un sport pentru tineri. Trebuia să ieși în față la 16 ani, să câștigi, să devii profesionist și să te îmbărbătezi. La 18 ani simțeam că deja am trecut prin destule. A fost multă muncă.</p>
<p>Acum mă uit la Serena cum juca după 30 de ani și mă gândesc că era posibil să joc și eu atât de mult. E incredibil, ea și Venus au avut cariere foarte lungi și de succes”, a spus Annie Miller, conform <span>talksport</span>.</p>
<p>Acum, aceasta lucrează ca și contabil pentru o firmă de marketing, dar și pentru Adidas, fiind o mamă casnică. Annie locuiește în Portland, acolo unde este și membră într-un ONG. Ea recunoaște că este fericită cu ce alegere a făcut.</p>
<h2><span>Meci fără precedent la debutul profesionist al Serenei Williams</span></h2>
<p>Miller a învins-o pe americană cu scorul de 6-1, 6-1, într-un meci fără precedent, care a dat startul unei cariere de top. În 2015, Serena Williams a făcut o serie de declarații scurte despre debutul de coșmar avut în Canada.</p>
<p>„Practic m-a distrus.. Nu doar că am arătat ca o începătoare, dar am arătat că nu merit să fiu pe teren. Nu am jucat ceea ce voiam să joc, am jucat ca o amatoare”, a spus Serena Williams, conform sursei.</p>
<p>După ce a atins locul 43 în clasamentul WTA, Miller a renunțat la cariera din tenis pentru a se înscrie la Universitatea din Michigan pentru a deveni contabilă. Aceasta a declarat că decizia de a renunța la tenis a fost una foarte dificilă.</p>

]]></description>
    </item>
  </channel>
</rss>
