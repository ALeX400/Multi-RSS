<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Înfrângere rușinoasă pentru cea mai bună jucătoare de tenis a României. A pierdut în fața unei adversare din Madagascar, cu 180 de locuri mai slab clasată</title>
      <link>https://www.prosport.ro/alte-sporturi/tenis/infrangere-rusinoasa-pentru-cea-mai-buna-jucatoare-de-tenis-a-romaniei-a-pierdut-in-fata-unei-adversare-din-madagascar-cu-180-de-locuri-mai-slab-clasata-20147855</link>
      <description><![CDATA[<img src="https://www.prosport.ro/wp-content/uploads/2025/04/profimedia-0974162479.jpg"/><br/><p>Jaqueline Cristian a furnizat supriza negative a săptămânii. Aflată pe locul 66 WTA, cea mai înaltă poziție ocupată de o jucătoare din România, ea a fost eliminată aseară în optimile turneului WTA 250 Open Capfinances Rouen Metropole.</p>
<p>Jaqueline a cedat la jucătoarea franceză, originară din Madagascar, Tiantsoa Sarah Rakotomanga Rajaonah. În vârstă de numai 19 ani, aceasta ocupă locul 246 WTA. A trecut de jucătoarea noastră în două seturi, cu un surprinzător scor 6-2, 6-3, după o oră şi douăzeci şi cinci de minute de joc.</p>
<h2><span>Înfrângere rușinoasă pentru Jaqueline Cristian</span></h2>
<p>Fiind un turneu mic, de categorie 250 WTA, pentru parcursul de la Rouen, Jaqueline Cristian și-a asigurat o sumă mică de bani. Ea va primi doar 3.624 de euro.</p>
<p>În total, în 2025, Jaqueline a câștigat 326.490 dolari și a ajuns la 2.080.758 dolari adjudecați în toată cariera ei.</p>
<p>Chiar dacă Jaqueline Cristian a fost eliminate în mod neașteptat de o jucătoare mult mai slab clasată, România nu a rămas fără sportivă la turneul din Franța.</p>
<p>Gabriela Ruse s-a calificat pentru al doilea an consecutiv în sferturile de finală ale turneului. Aflată pe locul 90 <span>WTA</span>, Gabi a trecut de italianca Camilla Rosatello, locul 288 mondial. Ruse a câștigat primul set cu 6-0 și pe cel de-al doilea cu 6-4.</p>
<p>În sferturile de finală, Gabriela Ruse o va întâlni pe franţuzoaica Jessika Ponchet. Pentru accesul în sferturi, ea are asigurat cu cec în valoare de 5.925 de euro.</p>
<p>Gabriela Ruse are câștiguri în valoare de 250.810 dolari în acest an. În total, Ruse a ajuns la 2.419.087 dolari adjudecați în cariera ei.</p>
<p>Competiția de la Rouen este ultimul dinaintea marelui turneu de la Madrid, una dintre cele mai importante competiții din circuitul de tenis. Acesta este programat să înceapă la 20 aprilie.</p>

]]></description>
    </item>
    <item>
      <title>Şoc în tenis. Jucătorul a desenat o cruce pe terenul de zgură şi s-a „răstignit” ca Iisus, la turneul ATP 500 de la Munchen</title>
      <link>https://www.prosport.ro/alte-sporturi/tenis/soc-in-tenis-jucatorul-a-desenat-o-cruce-pe-terenul-de-zgura-si-s-a-rastignit-ca-iisus-la-turneul-atp-500-de-la-munchen-20147403</link>
      <description><![CDATA[<img src="https://www.prosport.ro/wp-content/uploads/2025/04/Soc-in-tenis.-Jucatorul-a-desenat-o-cruce-pe-terenul-de-zgura-si-s-a-„rastignit-ca-Iisus-la-turneul-ATP-500-de-la-Munchen.jpg"/><br/><p>Un jucător de doar 17 ani a ales să se bucure într-o manieră extrem de controversată, imediat ce adversarul său a decis să abandoneze la turneul de la Munchen.</p>
<p>Diego Dedura-Palomero a desenat o cruce pe teren și s-a „răstignit” asemeni lui Iisus după ce a devenit primul jucător născut în 2008 care reușește să bifeze o victorie la nivel de ATP Tour.</p>
<h2><span>Adolescentul german a desenat o cruce pe teren şi s-a „răstignit” ca Iisus, la turneul de la Munchen</span></h2>
<p>Adolescentul neamț a fost protagonistul unui <span>moment extrem de ciudat</span>, în urma primului său succes pe tabloul principal. Adversarul său, canadianul Denis Shapovalov, pornea ca mare favorit, însă pe zgura de la Munchen nu s-a descurcat grozav. Pe deasupra, o accidentare l-a forțat să abandoneze, la scorul 7-6, 3-0 pentru adversarul său.</p>
<p>A fost momentul în care Diego Dedura-Palomero, jucător aflat pe locul 549 ATP, a dat drumul unor gesturi de bucurie extrem de controversate, scrie <span>sportskeeda.com</span>. A început să țopăie pe teren, apoi a desenat o cruce pe zgură și s-a aruncat pe jos fix în dreptul ei, asemeni cum a fost răstingnit Mântuitorul Iisus.</p>
<p>Satisfacția puștiului a dovedit încă o dată cât de imatur este la vârsta aceasta și a arătat cum n-ar fi trebuit totuși să se bucure de suferința oponentului său.</p>
<p><img alt="" class="size-full wp-image-20147408" decoding="async" fetchpriority="high" height="1362" sizes="(max-width: 1220px) 100vw, 1220px" src="https://www.prosport.ro/wp-content/uploads/2025/04/491024640_1244481160447188_8532947630874297900_n.jpg" srcset="https://www.prosport.ro/wp-content/uploads/2025/04/491024640_1244481160447188_8532947630874297900_n.jpg 1220w, https://www.prosport.ro/wp-content/uploads/2025/04/491024640_1244481160447188_8532947630874297900_n-768x857.jpg 768w" width="1220"/></p>
<h2><span>Explicațiile puștiului. „Am luat toată puterea pe teren”</span></h2>
<p>După meci, mulți au dorit să afle ce a fost <span>ce se ascunde în spatele celebrării sale ciudate</span>, chiar în săptămâna Paștelui. Diego Dedura-Palomero a explicat nonșalant că nu a vrut să facă vreun gest controversat, ci doar a ținut să-și arate mulțumirea Divinității pentru primul succes din circuit masculin.</p>
<p>„Sunt foarte religios și cred că Dumnezeu m-a ajutat în drumul meu spre victorie. M-am rugat cinci minute înainte de meci, apoi am luat toată puterea pe teren. După meci, a fost vorba de pură recunoștință”, a explicat jucătorul de tenis german.</p>
<p>„Nu puștiule, la naiba, nu. Ești tânăr, dar nu te poți comporta așa. Te rog să ai un pic mai mult sportivitate în viitor”, a postat un fan, completat de un altul: „Aceasta este , fără exagerare, cea mai ciudată sărbătoare pe care am văzut-o vreodată. Cum ar fi, este OK?”. „Ce face? Shapo s-a retras, dar este atât de lipsit de respect”, a scris un alt fan.</p>
<p>Diego Dedura-Palomero îl va întâlni în turul secund de la Munchen pe Zizou Bergs, jucător din Top 50 ATP. În primul tur, belgianul l-a învins greu pe Sascha Bublik, scor 6-7, 6-4, 7-5.</p>

]]></description>
    </item>
    <item>
      <title>Serena Williams, reacție devastatoare despre suspendarea lui Sinner: „Mie mi-ar fi dat 20 de ani şi mi-ar fi luat titlurile de Grand Slam. Nu pot să nu mă gândesc la Sharapova”</title>
      <link>https://www.prosport.ro/alte-sporturi/tenis/serena-williams-reactie-devastatoare-despre-suspendarea-lui-sinner-mie-mi-ar-fi-dat-20-de-ani-si-mi-ar-fi-luat-titlurile-de-grand-slam-nu-pot-sa-nu-ma-gandesc-la-sharapova-20147639</link>
      <description><![CDATA[<img src="https://www.prosport.ro/wp-content/uploads/2025/04/Serena-Williams-reactie-devastatoare-despre-suspendarea-lui-Sinner-„Mie-mi-ar-fi-dat-20-de-ani-si-mi-ar-fi-luat-titlurile-de-Grand-Slam.-Nu-pot-sa-nu-ma-gandesc-la-Sharapova.jpg"/><br/><p>Serena Williams consideră că ea ar fi primit o suspendare uriașă comparativ cu Jannik Sinner, italianul care a scăpat foarte ușor după ce a fost prins dopat în martie 2024.</p>
<p><span>Jannik Sinner a căzut la două teste</span> antidopaj anul trecut, dar cei de la ITIA au făcut anunțul abia după câteva luni, timp în care sportivul a continuat să joace. În cele din urmă, italianul a fost suspendat doar câteva luni, în urma unui acord cu WADA. Serena Williams a reacționat dur cu privire la decizia celor de la ITIA și WADA.</p>
<h2><span>Serena Williams, despre cazul lui Sinner: „Hai să fim sinceri, mie mi-ar fi dat 20 de ani”</span></h2>
<p>Tot mai mulți sportivi și foști sportivi critică modul în care a fost gestionat cazul lui Jannik Sinner. Liderul ATP a reușit să scape de o pedeapsă uriașă, ITIA precizând că sportivul și-a recunoscut greșeala și a avut dovezi concrete prin care a demonstrat că<span> „s-a dopat” involuntar cu Clostebol.</span></p>
<p>Serena Williams a fost inclusă în topul celor mai influente 100 de persoane ale anului 2025 și a acordat un interviu special pentru publicația Time, acolo unde a vorbit deschis despre situațiile jenante la care a fost supusă de-a lungul timpului. Americanca consideră că dacă era ea prinsă dopată ar fi primit 20 de ani de suspendare și i-ar fi fost retrase toate titlurile de Grand Slam.</p>
<blockquote><p>„Am fost umilită de atât de multe ori, nu vreau să minimalizez cazul nimănui. Tenisul masculin are nevoie de el – dar, hai să fim sinceri – dacă aș fi făcut eu asta, mi-ar fi dat 20 de ani de suspendare. Mi-ar fi retras toate titlurile de Grand Slam. Ați fi auzit despre asta într-un alt univers paralel”, a declarat Serena Williams, pentru <span>Time</span>.</p></blockquote>
<p>Și Simona Halep a suferit mult mai tare din cauza unei acuzații de dopaj din partea ITIA, dar Serena Williams a amintit doar de Maria Sharapova, rusoaica suspendată timp de 2 ani în 2016 pentru dopaj. Ulterior, suspendarea a fost redusă la doar 15 luni, o comisie luând decizia că sportiva nu a încălcat intenționat regulamentul de la acea vreme.</p>
<blockquote><p>„Este ciudat, și nu pot să nu mă gândesc la Maria în tot acest timp. Nu pot să nu simt milă pentru ea”, a mai spus fosta jucătoare de tenis.</p></blockquote>
<h2><span>Jannik Sinner, unul dintre preferații Serenei Williams din circuitul ATP</span></h2>
<p>Cea mai titrată jucătoare de tenis din istoria WTA a vorbit deseori despre Jannik Sinner, jucător pe care l-a urmărit la meciuri și din tribună. Ea a precizat că și-ar dori să aibă lovitura de dreapta a italianului pe care l-a felicitat după ce l-a învins în martie 2024 pe Daniil Medvedev în semifinala de la Miami Open.</p>
<p>„Mi-ar fi plăcut să am dreapta ta!. Felicitări, incredibil!”, a spus atunci Serena Williams. „Are o personalitate fantastică. Îl ador pe băiatul ăsta, ador acest sport. Este un mare plus pentru tenis. Sunt fericită că va reveni la Roma, tenisul are nevoie de el”, a punctat recent americanca.</p>

]]></description>
    </item>
    <item>
      <title>Patrick Mouratoglou, încă o dovadă că nu o suportă sub nicio formă pe Simona Halep. A numit cele 3 jucătoare care l-au schimbat şi nu doar că a ignorat-o pe româncă, dar a şi ales-o pe rivala Serena Williams</title>
      <link>https://www.prosport.ro/alte-sporturi/tenis/simona-halep/patrick-mouratoglou-inca-o-dovada-ca-nu-o-suporta-sub-nicio-forma-pe-simona-halep-a-numit-cele-3-jucatoare-care-l-au-schimbat-si-nu-doar-ca-a-ignorat-o-pe-romanca-dar-a-si-ales-o-pe-rivala-serena-w-20146989</link>
      <description><![CDATA[<img src="https://www.prosport.ro/wp-content/uploads/2025/04/Patrick-Mouratoglou-inca-o-dovada-ca-nu-o-suporta-sub-nicio-forma-pe-Simona-Halep-1400x776.jpg"/><br/><p>Reputatul antrenor Patrick Mouratoglou a dat încă o dovadă că nu o suportă deloc pe Simona Halep, când a numit cele 3 jucătoare care l-au schimbat.</p>
<p>Americanca Serena Williams, rusoaica Anastasia Pavlyuchenkova și iraniano-franceza Aravane Rezai sunt cele 3 jucătoare care l-au schimbat pe Patrick Mouratoglou.</p>
<h2><span>Mouratoglou a ales-o pe Serena Williams în detrimentul Simonei Halep, când a nominalizat 3 jucătoare care l-au schimbat</span></h2>
<p>Celebrul antrenor de tenis Patrick Mouratoglou a oferit, recent, un interviu, în care a fost rugat, printre altele, să menționeze trei jucătoare care l-au schimbat.</p>
<p>Tehnicianul le-a nominalizat pe americanca Serena Williams, rusoaica Anastasia Pavlyuchenkova și iraniano-franceza Aravane Rezai, făcând abstracție în totalitate de Simona Halep, <span>pe care a pregătit-o din aprilie 2022</span> până în toamna aceluiași an, când românca a dost depistată pozitiv la roxadustat.</p>
<p>Dubla câștigătoare de turnee de Mare Șlem anunța, în decembrie 2023, că <span>a încetat să mai lucreze cu Academia lui Patrick Mouratoglou</span> de ceva timp, fără să precizeze o dată anume.</p>
<p>„Cei trei jucătoare care m-au învățat cel mai mult… Serena, desigur, pentru că am avut de-a face cu o presiune enormă pe care am crescut-o spunând presei când am început cu ea: «Dacă nu s-ar descurca mult mai bine decât a făcut-o anterior, aș eșua».</p>
<p>Stacheta era destul de mare: ea a avut 13 turnee de Grand Slam și am zis: «Cu mine, trebuie să câștige mai multe».</p>
<p>Presiunea era enormă, dar nu știam până atunci cât de mult îmi plăcea. Din acea zi am știut un adevăr: mă face mai bun.</p>
<p>Pentru a doua aș spune: Anna (n.r. – rusoaica Anastasia Pavlyuchenkova), pentru că m-a învățat să îmi pot controla emoțiile pentru a ajunge la obiectivul pe care nu îl cunoșteam înainte. Am fost foarte apropiați și m-a ajutat și în viața personală.</p>
<p>Iar a treia este Aravane Rezai. Mi-am dat seama cât de motivat și hotărât eram pentru jobul meu, lucru pe care l-am simțit, dar în acest caz a necesitat foarte mult”, a spus el, într-un interviu pe care l-a publicat pe pagina personală de <span>YouTube</span>.</p>
<h2><span>Ce sportivi a mai antrenat Patrick Mouratoglou</span></h2>
<p>De-a lungul timpului, Patrick Mouratoglou a pregătit mai mulți jucători și jucătoare, dar parteneriatul cu Serena Williams rămâne unul dintre cele mai importante din istoria tenisului.</p>
<p>Împreună, au câștigat 10 titluri de Grand Slam, marcând o dominație de necontestat. Patrick a adus o nouă dinamică în cariera Serenei, consolidându-i statutul de legendă și ajutând-o să obțină recorduri impresionante.</p>
<p>Sub îndrumarea lui Patrick, tânărul „danez minune” Holger Rune a câștigat primul său Masters 1000 la Bercy, la doar 19 ani, demonstrând o maturitate și un talent remarcabile.</p>
<p>Fostul lider mondial Simona Halep a lucrat cu Patrick Mouratoglou pentru a continua să-și perfecționeze jocul și să rămână în partea de sus a clasamentului.</p>
<p>Antrenată în prezent de Patrick, Naomi Osaka, de patru ori campioană de Grand Slam, caută să revină în vârf datorită experienței pe care o are.</p>
<p>Anastasia Pavlyuchenkova și Aravane Rezaï: au strălucit în circuit datorită muncii precise la tehnica și forța mentală. Cele două au câștigat Madrid Masters 1000, iar până astăzi Rezai rămâne singura sportivă franceză care și-a adjudecat acest trofeu.</p>
<p>Una dintre cele mai promițătoare vedete ale generației sale, Grigor Dimitrov a beneficiat de sfaturile solide ale lui Patrick în primii săi ani pe circuit.</p>
<p>Finalist la Australian Open, Marcos Baghdatis rămâne unul dintre cei mai carismatici jucători care au lucrat cu el.</p>
<p>Jérémy Chardy a putut conta și pe experiența lui Patrick pentru a-l ajuta să progreseze în circuitul ATP și să atingă cea mai bună clasare în ierahia mondială.</p>

]]></description>
    </item>
    <item>
      <title>Serena Williams a dezvăluit ce a sacrificat pentru imperiul financiar pe care îl deține: „M-a costat și relații”</title>
      <link>https://www.prosport.ro/alte-sporturi/tenis/serena-williams-a-dezvaluit-ce-a-sacrificat-pentru-imperiul-financiar-pe-care-il-detine-m-a-costat-si-relatii-20146187</link>
      <description><![CDATA[<img src="https://www.prosport.ro/wp-content/uploads/2025/04/profimedia-0717506894.jpg"/><br/><p>Americanca Serena Williams (43 de ani) este una dintre cele mai emblematice figuri sportive din lume, iar recent a vorbit despre „costul mare” cu care s-a confruntat în gestionarea afacerilor sale după ce s-a retras din circuit, la aproape 41 de ani.</p>
<p><span>Serena Williams, cu 23 de titluri de Grand Slam</span> și alte 50 de titluri WTA, se află pe locul 5 în rândul jucătoarelor cu cele mai multe trofee de simplu din carieră, iar doar din tenis a acumulat premii de peste 94 de milioane de dolari.</p>
<p>Top 3 al jucătoarelor cu cele mai multe trofee de simplu câștigate în carieră este format din Martina Navratilova (167 de titluri, obținute între 1974 și 1994), Chris Evert (154 de titluri, câștigate între 1971 și 1988) și Steffi Graf (107 titluri, câștigate între 1986 și 1999).</p>
<h2><span>Sacrificiile Serenei Williams după retragerea din activitatea sportivă</span></h2>
<p>Serena William, fost număr 1 mondial, s-a retras din activitate în 2022, după ce a pierdut în turul al treilea de la US Open, în fața Ajlei Tomljanovic, după mai multe încercări de a atinge recordul de titluri majore, 24, stabilit în 1973 de australianca Margaret Court.</p>
<p>Dacă după „pensionare” cei mai mulți dintre sportivi își dedică timpul familiei, Serena Williams a rămas foarte activă fiind implicată în afacerile și investițiile sale, care variază de la modă, tehnologie, nutriție sau sport până la investițiile financiare.</p>
<p>Într-un interviu recent, fostul lider al tenisului feminin, a vorbit despre costurile pe care le are de plătit pentru a rămâne implicată în lumea afacerilor.</p>
<p>„Cu siguranță constă mult. Sunt aici, în California, fără copiii mei, iar acesta este un cost mare pentru mine, deoarece petrec mult timp cu copiii mei și sunt foarte atașați de ine, ceea ce o parte din mine adoră. Deci, întotdeauna există un cost.</p>
<p>Toată viața mea a trebuit să mă gândesc: «Dacă vreau să câștig un campionat, cât mă va costa asta?» Mă va costa timpul petrecut cu familia mea, mă vor costa prietenii, mă vor costa relațiile.</p>
<p>Și sunt foarte scumpe. Trebuie să decizi dacă merită pentru tine”, a declarat Serena Williams, pentru revista <span>People</span>.</p>
<h2><span>Serena Willimas: Am terminat. Suntem bine</span></h2>
<p>Întrebată dacă ia în calcul să mai demareze o afacere majoră, Serena Williams a afirmat că se oprește la ceea ce are deja.</p>
<p>„Am terminat. Nu mai lansez nimic asemănător. Sunt fericită să fac WYN Beauty. Și sunt fericită să fiu mamă și sunt fericită cu compania mea de risc (n.r. investiții financiare), și asta e mult. Suntem bine!”, a concluzionat Serena Williams.</p>
<p>Serena Williams a lansat WYN Beauty X Shopify, un parteneriat între brandul său și gigantul comerțului electronic.</p>
<ul>
<li>Serena Williams este căsătorită din 2017 cu Alexis Ohanian, antreprenor și investitor american, cunoscut ca fiind co-fondatorul Reddit, iar împreună au două fiice, Alexis Olympia (7 ani) și Adira River (un an).</li>
<li>Serena Williams are o avere netă de 300 de milioane de dolari și este cea mai valoriasă sportivă din toate timpurile, cu un câștig de 94,5 milioane de dolari, notează <span>CelebrityNetWorth</span>.</li>
</ul>

]]></description>
    </item>
  </channel>
</rss>
