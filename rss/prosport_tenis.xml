<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gestul neașteptat al lui Novak Djokovic în timpul meciului de la Roland Garros. A fost sancționat pe loc</title>
      <link>https://www.prosport.ro/alte-sporturi/tenis/gestul-neasteptat-al-lui-novak-djokovic-in-timpul-meciului-de-la-roland-garros-a-fost-sanctionat-pe-loc-20181187</link>
      <description><![CDATA[<img src="https://www.prosport.ro/wp-content/uploads/2025/05/Gestul-neasteptat-al-lui-Novak-Djokovic-in-timpul-meciului-de-la-Roland-Garros.-A-fost-sanctionat-pe-loc.jpg"/><br/><p>Novak Djokovic, cel mai titrat jucător de tenis din toate timpurile, a făcut un gest neașteptat în timpul meciului cu Mackenzie McDonald.</p>
<p>Locul 6 ATP a oprit duelul din cauza vântului puternic și a fost sancționat pe loc pentru întreruperea jocului.</p>
<h2><span>Gestul neașteptat al lui Novak Djokovic în timpul meciului de la Roland Garros. A fost sancționat pe loc</span></h2>
<p>Novak Djokovic a oprit meciul cu Mackenzie McDonald din cauza vântului. <span>Sârbul a fost imediat sancționat</span> pentru întreruperea jocului.</p>
<p>„Djokovic oprește meciul din cauza vântului și primește un avertisment. Meciul dintre Novak Djokovic și Mackenzie McDonald a avut momentul său controversat când sârbul a oprit meciul din cauza vântului puternic.</p>
<p>Djokovic a primit un avertisment pentru întreruperea jocului și apoi a solicitat prezența supraveghetorului turneului. Supraveghetorul l-a invitat să continue să concureze, în timp ce campionul a discutat despre posibilitatea închiderii acoperișului. Pe lângă vântul puternic, a început și să plouă la Paris.</p>
<p>Arbitrul de scaun a refuzat inițial să închidă acoperișul terenului central, deoarece turneul este declarat în aer liber și poate fi închis doar din cauza ploilor abundente.</p>
<p>Pe măsură ce minutele treceau și furtuna se intensifica în capitala Franței, s-a decis în cele din urmă să se joace cu acoperișul pus. Acesta a fost instalat în același timp în care Djokovic și McDonald jucau. Nole câștigase deja primul set, cu 6-3”, a notat <span>MARCA</span>.</p>
<blockquote><p>Tenisul este principalul lucru în viața mea de trei decenii. Este ceea ce cunosc cel mai bine în viață și ceea ce știu cel mai bine să fac, dar când am devenit părinte acum 10 ani, lucrurile s-au schimbat în bine. Am primit o doză suplimentară de motivație, am simțit că vreau să fac și mai mult, pentru a-mi face fiul fericit. Când am devenit tată, mi-a dat aripi și am avut câțiva ani fantastici”, <span>a transmis Novak Djokovic</span> înainte de Roland Garros.</p></blockquote>

]]></description>
    </item>
    <item>
      <title>Şoc la Roland Garros! Rusul Medvedev a fost eliminat în primul tur</title>
      <link>https://www.prosport.ro/alte-sporturi/tenis/soc-la-roland-garros-rusul-medvedev-a-fost-eliminat-in-primul-tur-20181154</link>
      <description><![CDATA[<img src="https://www.prosport.ro/wp-content/uploads/2025/05/Soc-la-Roland-Garros-Rusul-Medvedev-a-fost-eliminat-in-primul-tur.jpg"/><br/><p>Rezultat bombă la Paris! Daniil Medvedev a fost eliminat în primul tur la Roland Garros de către britanicul Cameron Norrie, numărul 81 în clasamentul ATP.</p>
<p>Jucătorul de tenis rus a trebuit să se recunoască învins în fața mult mai slab cotatului său adversar după un maraton de cinci seturi și aproape 4 ore de joc, scor 7-5, 6-3, 4-6, 1-6, 7-5.</p>
<h2><span>Rusul Daniil Medvedev, trimis acasă după primul tur la Ronald Garros</span></h2>
<p>Daniil Medvedev a fost învins în primul tur la Roland Garros de către britanicul Cameron Norrie, numărul 81 în ierarhia masculină mondială, scrie <span>marca.com</span>. Jucătorul de tenis rus s-a văzut nevoit să-și recunoască eșecul în fața modestului său adversar, după un meci de cinci seturi și aproape 4 ore de joc, scor 7-5, 6-3, 4-6, 1-6, 7-5. este prima victorie din carieră la un Grand Slam a britanicului în fața unui fost campion de Mare Șlem.</p>
<p>Rusul Medvedev a fost condus cu 2-0 la seturi, dar a revenit și a servit pentru meci la 5-3 în setul decisiv. Numai că Norrie a avut ultimul cuvânt și a câștiga patru game-uri consecutive și și-a trecut în cont un succes nesperat.</p>
<p>La abia a cincea prezență în turul al doilea la Roland Garros, britanicul va da piept cu argentinianul Federico Gomez. Acesta venea după o semifinală pierdută la Geneva împotriva lui Novak Djokovic în trei seturi (6-4, 6-7, 6-1).</p>
<p>La rândul său, <span>tenismenul din Rusia</span> nu a mai câștigat un turneu în circuitul ATP din primăvara anului 2023. Rusul vine după a doua înfrângere rușinoasă într-un turneu de Grand Slam, după ce a pierdut în turul doi la Australian Open în luna ianuarie a acestui an. Cea mai bună performanță a lui Medvedev la Paris rămâne astfel un sfert de finală în 2021.</p>
<p><img alt="" class="size-large wp-image-20181222" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7973041-Hepta_Mediafax_Foto-DPA_Hepta-1400x933.jpg" srcset="https://www.prosport.ro/wp-content/uploads/2025/05/7973041-Hepta_Mediafax_Foto-DPA_Hepta-1400x933.jpg 1400w, https://www.prosport.ro/wp-content/uploads/2025/05/7973041-Hepta_Mediafax_Foto-DPA_Hepta-768x512.jpg 768w, https://www.prosport.ro/wp-content/uploads/2025/05/7973041-Hepta_Mediafax_Foto-DPA_Hepta-1536x1024.jpg 1536w, https://www.prosport.ro/wp-content/uploads/2025/05/7973041-Hepta_Mediafax_Foto-DPA_Hepta-2048x1366.jpg 2048w" width="1400"/></p>
<h2><span>Britanicul a comentat cu umor succesul. „Merit o diplomă ”</span></h2>
<p>La finalul meciului de aproape 4 ore, Cameron Norrie a comentat cu umor deznodământul întâlnirii cu <span>mult mai titratul său oponent</span>, referindu-se mai ales la mingea de meci pe care a avut-o și pe care a fructificat-o.</p>
<p>„Nu m-am gândit la mare lucru, sincer. A fost o atmosferă grozavă, chiar am simțit că aveam ritmul de partea mea în primul set, iar apoi el și-a ridicat nivelul.<br/>
A fost un meci nebun. E atât de greu să-l bați pe Medvedev. Cred că merit o diplomă pentru asta. M-a bătut de cinci ori până acum”, a spus britanicul.</p>
<p> </p>
<p> </p>

]]></description>
    </item>
    <item>
      <title>Azarenka a scris istorie la Roland Garros, cu „scorul ruşinii”. Recordul surorilor Williams, doborât</title>
      <link>https://www.prosport.ro/alte-sporturi/tenis/roland-garros/azarenka-a-scris-istorie-la-roland-garros-cu-scorul-rusinii-recordul-surorilor-williams-doborat-20181345</link>
      <description><![CDATA[<img src="https://www.prosport.ro/wp-content/uploads/2025/05/Azarenka-a-scris-istorie-la-Roland-Garros-cu-„scorul-rusinii-1400x799.jpg"/><br/><p>Jucătoarea belarusă de tenis Victoria Azarenka a scris istorie la Roland Garros, doborând recordul surorilor Williams.</p>
<p>Fost lider mondial, Victoria Azarenka s-a calificat fără niciun fel de emoții în turul 2 la Roland Garros, după ce a distrus-o pe belgianca Yanina Wickmayer.</p>
<h2><span>Azarenka a obținut o victorie cu „scorul ruşinii”, scriind istorie la Roland Garros</span></h2>
<p>Deținătoarea a două titluri de Mare Șlem, <span>ambele la Australian Open, în 2012 și 2013</span>, Azarenka s-a impus în fața lui Wickmayer cu 6-0, 6-0, în doar 48 de minute. La cei 36 de ani, pe care-i va împlini pe 31 iulie, ea a devenit cea mai în vârstă jucătoare din Era Open care câștigă un meci de Mare Șlem, la simplu, cu acest scor.</p>
<p>Recordul anterior era deținut de Venus Williams, care a reușit performanța la Wimbledon, în 2015. Din 2000, doar Maria Sharapova și Kim Clijsters (de 6 ori fiecare) au câștigat mai multe meciuri de Mare Șlem la simplu, cu 6-0, 6-0, decât Azarenka (5), eclipsând-o pe Serena Williams, cu 4, scrie <span>talkSPORT</span>.</p>
<p>Este a doua victorie a Victoriei Azarenka, la Roland Garros, cu 6-0, 6-0, după ce <span>în 2008 trecea de Sorana Cîrstea, în turul secund</span>.</p>
<h2><span>Azarenka a învins-o pe Kenin cu 6-0, 6-0, în 2020, la Roma</span></h2>
<p>Wickmayer a dezvăluit că se va retrage din tenis după turneul de Mare Șlem de la Wimbledon, care începe la sfârșitul lunii iunie. Clasată în afara primelor 1.000 de jucătoare ale lume, Wickmayer a avut un singur punct câștigător în meciul cu Azarenka.</p>
<p>Jucătoarea din Belarus a dominat confruntarea încă de la început și a câștigat 49 din cele 66 de puncte disputate, în timp ce Wickmayer a avut 26 de erori neforțate.</p>
<p>Numărul 75 mondial o va înfrunta în runda următoare pe americanca Sofia Kenin (30 WTA, cs 31), care a trecut de rusoaica naturalizată franceză Varvara Gracheva (72 WTA) cu 6-3, 6-1.</p>
<p>Kenin are un sezon excelent până acum, mai ales pe zgură, ajungând în finală la Charleston, unde a fost învinsă de americanca Jessica Pegula cu 3-6, 5-7. Ea sper să facă un pas în față comparativ cu prestația din 2020, când a cedat în ultimul act la poloneza Iga Swiatek, cu 4-6, 1-6.</p>
<p>Azarenka și Kenin s-au mai întâlnit până acum de 3 ori în circuitul WTA, americanca având avantaj cu 2-1 la meciurile directe. S-a impus cu 6-4, 4-6, 7-5 în 2019 în sferturi la Acapulco și cu 6-4, 7-6 (3) îăn 2023, în runda de debut la Australian Open.</p>
<p>La rândul ei, „Vica” a câștigat în 2020, la Roma, în turul 2, cu 6-0, 6-0. A fost singurul meci pe zgură. Învingătoarea dă în turul 3 la Roland Garros peste Madison Keys (Statele Unite, cs 7) sau Katie Boulter (Marea Britanie).</p>

]]></description>
    </item>
    <item>
      <title>Ion Țiriac, verdict despre operația la sâni a Simonei Halep: „O decizie senzațională”</title>
      <link>https://www.prosport.ro/alte-sporturi/tenis/simona-halep/ion-tiriac-verdict-despre-operatia-la-sani-a-simonei-halep-o-decizie-senzationala-20180795</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-verdict-despre-operatia-la-sani-a-Simonei-Halep.jpg"/><br/><p>De-a lungul anilor, Simona Halep a fost nevoită să facă foarte multe sacrificii pentru a ajunge în topul clasamentului WTA. Recent, Ion Țiriac a dat un verdict despre operația la sâni a sportivei din Constanța și crede că decizia pe care a luat-o a fost una senzațională.</p>
<p>Cel mai bogat român consideră că fostul lider WTA a avut foarte mult noroc pe parcursul carieri, dar a vorbit și despre momentul în care Simona Halep a decis să se retragă.</p>
<h2><span>Decizia luată de Simona Halep, catalogată ca „senzațională”</span></h2>
<p><span>Simona Halep, sportivă care a avut parte de o carieră impresionantă</span>, a fost nevoită să facă mai multe sacrificii de-a lungul anilor pentru a reuși să ajungă în top. Astfel, la vârsta de doar 17 ani, fostul lider WTA a decis să intre în sala de operație, pentru o intervenție de micșorare a sânilor.</p>
<p>Recent, Ion Țiriac a dat un verdict despre operația la care a fost supusă sportiva din Constanța și crede că decizia pe care a luat-o a fost una senzațională. <span>Cel mai bogat român </span>consideră că fostul lider WTA a avut foarte mult noroc pe parcursul carieri, dar a vorbit și despre momentul în care Simona Halep a decis să se retragă.</p>
<p>„Simona, o fată care a avut curajul să intre în fizicul ei, la operația pe care a avut-o de tânără, o decizie senzațională. Tenisul ei nu m-a impresionat. A avut mult noroc în viață, dar și ghinionul din momentul ăla. Mai putea încă doi-trei ani, atâta”, a declarat Ion Țiriac, la podcastul „Școala Sportivă”.</p>
<h2><span>De ce a apelat Simona Halep la această operație</span></h2>
<p>În anul 2009, când avea doar 17 ani, Simona Halep a decis să fie supusă la o operație de micșorare a sânilor, fiind motivată de dorința de a-și îmbunătăți performanțele de pe terenul de tenis.</p>
<p>Fostul lider WTA a declarat că această intervenție a fost esențială pentru cariera ei, întrucât i-a permis să aibă viteză de reacție mult mai bună în timpul meciurilor și să se simtă mai confortabil în timpul jocurilor pe care le disputa. Chiar dacă a recunoscut că a fost o decizie dificilă, sportiva din Constanța a precizat că a fost necesară pentru a reuși să atingă performanțele pe care le visa.</p>
<p>Decizia pe care a luat-o s-a dovedit a fi una bună. După operația la care a fost supusă, Simona Halep a cunoscut o ascensiune remarcabilă în clasamentul WTA. Astfel, a ajuns de pe locul 263 WTA până pe prima poziție.</p>

]]></description>
    </item>
    <item>
      <title>Ion Țiriac s-a minunat de ce a trăit la Paris: „Nu cred că o să mai vedem vreodată”. EXCLUSIV</title>
      <link>https://www.prosport.ro/alte-sporturi/tenis/ion-tiriac-s-a-minunat-de-ce-a-trait-la-paris-nu-cred-ca-o-sa-mai-vedem-vreodata-exclusiv-20180365</link>
      <description><![CDATA[<img src="https://www.prosport.ro/wp-content/uploads/2025/05/Ion-Tiriac-s-a-minunat-de-ce-a-trait-la-Paris-„Nu-cred-ca-o-sa-mai-vedem-vreodata22.-EXCLUSIVIon-Tiriac-s-a-minunat-de-ce-a-trait-la-Paris-„Nu-cred-ca-o-sa-mai-vedem-vreodata22.-EXCLUSIV-e1748273760314.webp"/><br/><p>Duminică, 25 mai, în prima zi de la Roland Garros 2025, organizatorii parizieni au pregătit un eveniment special în onoarea lui Rafael Nadal (38 de ani), cel mai titrat jucător de tenis din istoria turneului de Grand Slam menționat.</p>
<p>De la eveniment nu a lipsit nici Ion Țiriac (86), magantul român fiind cunoscut pentru relația de prietenie pe care o are cu legenda tenisului iberic.</p>
<h2><span>Ion Țiriac a fost alături de Rafael Nadal la ceremonia de la Roland Garros 2025. Ce a spus despre evenimentul de la Paris</span></h2>
<p>Duminică, la <span>Paris a început în mod oficial Roland Garros 2025, turneu de Grand Slam la care sunt prezente și cinci românce pe tabloul principal</span>.</p>
<p>În prima zi turneului, organizatorii francezi au dorit să îl cinstească pe cel mai titrat jucător de tenis din istoria zgurii pariziene, anume Rafael Nadal.</p>
<p>Ibericul a câștigat Roland Garros de 14 ori de-a lungul carierei, record fără precedent, însă în 2025 nu va mai lua parte la competiție, deoarece este retras din „sportul alb” deja de mai bine de jumătate de an.</p>
<p>Totuși, Rafael Nadal le-a făcut deliciul organizatorilor și s-a prezentat la Paris. Și nu a mers singur acolo, ci alături de o mulțime de legende din lumea tenisului, care au dorit să îi fie alături într-un moment cu totul special. Roger Federer, Novak Djokovic sau Andy Murray și-au arătat susținerea față de Nadal.</p>
<p>Și, de asemenea, de la eveniment nu a lipsit nici <span>Ion Țiriac, care este cunoscut pentru relația de prietenie pe care o are cu legenda tenisului iberic</span>.</p>
<p>La ieșirea din arenă, cel mai bogat român din ultimii mulți ani a fost întâmpinat de reporterii <span>ProSport</span>, care au dorit să îi ia o reacție la cald. Minunat de ce a trăit la Paris, Ion Țiriac ne-a declarat:</p>
<blockquote><p>E o treabă meritată, e o treabă bine făcută. Ai văzut aproape 100 de Grand Slam-uri pe același teren, mai mult de atât nu se poate. Merită omul, rar ai văzut așa o treabă și nici nu cred că o să mai vedem vreodată. (n.r. – Se va mai naște un alt Nadal?) Da, totdeauna se naște un altul! Dar deocamdată nu e cazul”, a declarat Ion Țiriac, în exclusivitate pentru <span>ProSport</span>.</p></blockquote>
<h2><span>Ce a spus Rafael Nadal în cadrul ceremoniei de la Paris. Lacrimile i-au inundat din nou ochii</span></h2>
<p>Printre multele nume importante din lumea tenisului care și-au făcut apariția la Paris s-a regăsit și Simona Halep. Fostul lider WTA a urmărit evenimentul din tribune și a avut ocazia de a-l vedea pe Nadal cu lacrimi în ochi.</p>
<blockquote><p>E foarte dificil. Bună seara tuturor. Nu știu cum să încep. Am jucat pe acest teren atâția ani. Am suferit, am câștigat, am pierdut dar, mai presus de toate, mă bucur că am avut șansa de a juca aici. A fost o poveste incredibilă, care a început în 2004, când am sosit la Roland Garros pentru prima oară. Abia puteam umbla din cauza accidentărilor, însă am urcat în cârje până în vârful arenei. Am privit și am visat să mă întorc aici. În 2005 am fost pentru prima oară aici ca jucător, aveam 18 ani. Am jucat împotriva lui Richard Gasquet, prietenul și rivalul meu din copilărie. Din acea zi, am înțeles pe deplin ce înseamnă Roland Garros. Am experimentat totul în acești 20 ani, am avut rivali extraordinari precum Andy, Novak și Roger, dar și mulți alții care mi-au împins limitele mentale și fizice. Nimic nu ar fi fost așa de frumos fără aceste emoții. Roland Garros e un turneu unic, nu doar pentru că e fundamental în istoria tenisului, dar și datorită oamenilor care lucrează zi de zi pentru a face acest turneu unic”, a declarat Rafael Nadal, printre altele, la Paris.</p></blockquote>
<p>De-a lungul impresionantei sale cariere, Rafael Nadal a cucerit nu mai puțin de 22 de titluri de Grand Slam. Așa cum am preciza deja, 14 dintre acestea au fost adjudecate la Paris, ibericul lăsând o adevărată moștenire în capitala Franței.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/jMaSEkv1OIw?si=Bk3GgOuNpyy85DqD" title="YouTube video player" width="560"></iframe></p>

]]></description>
    </item>
  </channel>
</rss>
