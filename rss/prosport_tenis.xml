<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Cu profundă tristețe a trebuit să fac asta”. Anunțul Soranei Cîrstea</title>
      <link>https://www.prosport.ro/alte-sporturi/tenis/cu-profunda-tristete-a-trebuit-sa-fac-asta-anuntul-soranei-cirstea-20165017</link>
      <description><![CDATA[<img src="https://www.prosport.ro/wp-content/uploads/2025/05/„Cu-profunda-tristete-a-trebuit-sa-fac-asta.-Anuntul-Soranei-Cirstea.jpg"/><br/><p>Sorana Cîrstea a făcut un anunț care îi va întrista pe fanii sportivei, la doar câteva zile după ce a dat lovitura în cadrul turneului Masters 1000 de la Madrid.</p>
<p>Una din cele mai în formă jucătoare din acest an a reușit să triumfe la dublu alături de Anna Kalinskaya. Sorana Cîrstea și-a anunțat revenirea în acest sezon după un an în care accidentările i-au dat mari bătăi de cap și a lipsit mai bine de jumătate de an din circuit din cauza unei operații complicate.</p>
<p>La scurt timp de la succesul de la Madrid, Sorana Cîrstea și-a anunțat fanii că s-a accidentat din nou și va rata turneul de la Roma.</p>
<h2><span>Sorana Cîrstea, noi probleme din cauza unei accidentări: e out de la Roma</span></h2>
<p>Românca era în formă maximă înaintea turneului de la Roma. A triumfat după o pauză de șase ani și a pus mâna pe cel mai valoros trofeu din cariera sa.</p>
<p>Sorana Cîrstea se pregătea pentru debutul de la BNL D’Italia, de la Roma, dar în timpul încălzirii s-a accidentat la gambă și a fost nevoită să abandoneze chiar înainte de duelul cu americanca Caroline Dolehide (73 WTA).</p>
<blockquote><p>„Din păcate, în timpul încălzirii de astăzi m-am accidentat la gambă și, cu mare tristețe, a trebuit să mă retrag din meciul meu de simplu. Iubesc Roma și îmi pare foarte rău că trebuie să mă retrag. Ca întotdeauna, vă mulțumesc pentru susținere și ne vedem curând pe teren!”, a transmis Sorana Cîrstea pe rețelele de socializare.</p></blockquote>
<p>Pe tabloul principal din cadrul turneului WTA 1000 <span>sunt prezente alte trei românce,</span> Jaqueline Cristian, Irina Begu și Gabriela Ruse, sportivă venită din calificări.</p>
<p>Turneul de la Roma este dotat cu premii de peste 6.9 milioane de dolari, iar liderul WTA Aryna Sabalenka e cotată cu prima șansă.</p>
<h2><span>Accidentările i-au pus mari probleme în 2024 Soranei Cîrstea: „Durerile sunt îngrozitoare”</span></h2>
<p>După un început slab de sezon în 2024, <span>Sorana Cîrstea a decis să ia o pauză</span> de la competiții și s-a operat. Ea a trecut printr-o perioadă foarte dificilă în care durerile insuportabile au făcut-o să cedeze și să se opereze. Rămâne de văzut cât de gravă e accidentarea suferită și în acest an deoarece românca a spus în trecut că acesta poate fi ultimul sezon din cariera sa.</p>
<blockquote><p>„În ultimele 5 luni am avut probleme cu fasceita plantară severă. Am făcut tot ce era posibil ca să joc şi să nu pierd turnee importante. Dar am ajuns la un punct în care durerea este insuportabilă, este foarte greu să mă antrenez şi singura soluţie rămasă este o perioadă mai lungă de pauză.</p>
<p> </p>
<p>Nu ştim în acest moment cât timp va dura recuperarea, dar voi face tot posibilul pentru a reveni pe teren cât mai curând posibil”, a scris Sorana Cîrstea, în 2024, pe Instagram.</p></blockquote>

]]></description>
    </item>
    <item>
      <title>Lovitură! Sorana Cîrstea s-a retras, în mod total neașteptat</title>
      <link>https://www.prosport.ro/alte-sporturi/tenis/lovitura-sorana-cirstea-s-a-retras-in-mod-total-neasteptat-20164848</link>
      <description><![CDATA[<img src="https://www.prosport.ro/wp-content/uploads/2025/05/Lovitura-Sorana-Cirstea-s-a-retras-in-mod-total-neasteptat-scaled-e1746620770546-1400x891.jpg"/><br/><p>Sorana Cîrstea, locul 131 WTA, s-a retras cu puțin timp înainte de meciul din turul inaugural al turneului WTA 1.000 de la Roma, dotat cu premii totale de 6.911.032 de dolari.</p>
<p><span>Campioană de la Madrid, în proba de dublu, Sorana Cîrstea</span> s-a accidentat la piciorul drept, motiv pentru care nu s-a mai prezentat la meciul împotriva Carolinei Dolehide (26 de ani, locul 73 WTA).</p>
<p>În locul Soranei, Dolehide va juca cu australianca Olivia Gadeki (locul 91 WTA), care a intrat pe tabloul principal din postura de „lucky-loser”, după înfrângerea cu australianca Ajla Tomljanovic (locul 79 WTA).</p>
<h2><span>Sorana Cîrstea, nevoită să se retragă din turneul de la Roma</span></h2>
<p>Din cauza problemelor de natură medicală, Sorana Cîrstea a anunțat organizatorii că nu va mai lua startul la competiția din capitala Italiei.</p>
<p>Românca se afla la a noua participare la turneul de la Roma, unde a debutat în 2012 și unde a obținut cele mai bune rezultate în 2012 și 2024, când ajungea în turul 4 al turneului. Anul trecut a pierdut în fața lui Madison Keys, cu scorul 6-2, 6-1.</p>
<p>România a avut două jucătoare pe tabloul de calificări din acest an, Gabriela Ruse (locul 88 WTA) și Anca Todoni (locul 91 WTA).</p>
<p>În calificări, Ruse a trecut de argentinianca Solana Sierra (locul 111 WTA), cu scorul de 6-2, 7-5, iar în „finala” calificărilor a învins-o pe germanca Laura Siegemund (locul 101 WTA), cu scorul de 7-5, 6-2.</p>
<p>Anca Todoni, favorita 13, a trecut de britanica Harriet Dart (locul 118 WTA), cu 6-2, 6-2, dar nu s-a mai prezentat la meciul cu Anna Blinkova, cel mai probabil din motive medicale, potrivit <span>Eurosport</span>. Pentru Todoni este a treia retragere în mai puțin de două luni. Astfel, pe tabloul principal a ajuns, din calificări, doar Ruse, care o va întâlni în turul inaugural pe Polina Kudermetova (locul 57 WTA). Aceasta este a doua confruntare între cele două jucătoare. Ruse s-a impus,  în primul tur de la Miami Open 2025, cu scorul de 6-1, 6-7 (5), 6-2.</p>
<h2><span>Jaqueline Cristian, în turul 2 la Roma după victoria cu Alycia Parks</span></h2>
<p>Pe tabloul principal România o mai are pe Jaqueline Cristian, locul 74 WTA, care s-a calificat în turul al doilea după ce a învins-o pe Alycia Parks (SUA, locul 51 WTA), scor 6-2, 6-0. În turul secund, Cristian se va confrunta cu Yulia Putintseva (locul 29 WTA). Jucătoarea din Kazahstan conduce cu 1-0 în meciurile directe, succesul fiind înregistat în 2021, la Portoroz (hard).</p>
<p>Irina Begu (locul 83 WTA) a fost a treia româncă intrată direct pe tabloul principal, însă nu i-a făcut față colegei de generație, cehoaica Petra Kvitova, care a învins-o pentru a șaptea oară din cele opt meciuri directe. Victoria cu 7-5, 6-1, a rupt seria înfrângerilor pe care Kvitova le-a avut de la revenirea în circuit după ce a născut.</p>
<p>Campioana en-titre la Roma este Iga Swiatek, iar principala favorită a turneului este <span>Aryna Sabalenka, finalista ediției din 2024, care are ocazia să facă „dubla” pe zgura europeană, după ce a câștigat turneul de la Madrid</span>.</p>

]]></description>
    </item>
    <item>
      <title>Ce a trăit în închisoare „copilul lui Ion Țiriac”. Boris Becker: „Am fost speriat”</title>
      <link>https://www.prosport.ro/sport-life/ce-a-trait-in-inchisoare-copilul-lui-ion-tiriac-boris-becker-am-fost-speriat-20164831</link>
      <description><![CDATA[<img src="https://www.prosport.ro/wp-content/uploads/2025/05/Ce-a-trait-in-inchisoare-„copilul-lui-Ion-Tiriac.-Boris-Becker.-„Am-fost-speriat-1400x933.jpg"/><br/><p>Boris Becker, fostul mare jucător de tenis german, a povestit cât de speriat a fost în perioada petrecută în închisoare și în ce fel i-a schimbat viața această experiență.</p>
<p>În acest context, cel poreclit „copilul lui Ion Țiriac”, de pe vremea când magnatul român îi manageria cariera, spune că întotdeauna a plătit greșelile comise și a învățat mereu mai mult din eșecuri decât din victorii.</p>
<h2><span>Boris Becker și experiența din spatele gratiilor. „Viața e dificilă”</span></h2>
<p><span>Legendarul jucător de tenis german</span>, cel mai tânăr câștigător all-time al turneului de la Wimbledon, a povestit cât de traumatizat a fost pentru el în perioada în care a fost închis și în ce fel i-a schimbat viața această perioadă negativă.</p>
<p>În contextul vieții sale controversate, atât pe teren, cât și în viața personală, Boris Becker susține că mereu și-a plătit greșelile comise și a învățat mult mai multe din înfrângeri decât din victorii.</p>
<p>„Mi-a fost greu să-mi găsesc locul în viață după tenis. Am făcut greșeli, am avut o perioadă dificilă, dar acum sunt fericit. Închisoarea m-a făcut un om mult mai bun. Am fost speriat, uneori, și am plătit prețul greșelilor comise, dar întotdeauna am învățat mai mult din eșecuri decât din victorii.</p>
<p>Mi s-a întâmplat atât în tenis, cât și în viață. Chiar și în închisoare. Când ai atât de mult succes precum am avut eu când eram tânăr, presupui că lucrurile se vor derula mereu așa, că ești de neatins. Dar nu eram. A fost nevoie să învăț că majoritatea oamenilor nu câștigă și că viața e dificilă”, a declarat Boris Becker, pentru <span>El Mundo</span>.</p>
<p><img alt="" class="size-large wp-image-20164844" decoding="async" fetchpriority="high" height="932" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-1400x932.jpg" srcset="https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-1400x932.jpg 1400w, https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-768x511.jpg 768w, https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-1536x1022.jpg 1536w, https://www.prosport.ro/wp-content/uploads/2025/05/7495386-Hepta_Mediafax_Foto-FAMOUS_Hepta-2048x1363.jpg 2048w" width="1400"/></p>
<h2><span>A dezvăluit cum și-a irosit averea agonisită în tenis</span></h2>
<p>Acuzat de faliment, ascundere de bunuri, afaceri păguboase și un stil de viață care a epatat mereu, Boris Becker <span>și-a isprăvit banii strânși cu greu din tenis </span>în partaj, pensii alimentare și amenzi.</p>
<p>„Am avut perioade în care tot ce îmi doream era să dispar. Am avut o totală lipsă de intimitate pe care nu i-aș dori-o nici măcar celui mai mare dușman. Au fost ani dificili pentru mine. Să trăiești așa e insuportabil. A fost un coșmar, dar a făcut parte din proces.</p>
<p>Acum sunt împăcat cu viața. Tot ce mi s-a întâmplat e o consecință a succeselor mele. Dacă nu aș fi câștigat Wimbledon la 17 ani, nu aș fi fost număr unu mondial.</p>
<p>Dacă aș fi fost un jucător de duzină, nu aș fi suferit aceste probleme. Sunt două fețe ale aceleiași monede pe care o accept acum, dar am avut și perioade în care tot ce îmi doream era să dispar” a conchis Boris Becker pentru sursa citată mai sus.</p>
<p> </p>
<p> </p>

]]></description>
    </item>
    <item>
      <title>Cum și-a dat seama antrenorul jucătoarei din România că aceasta are legături cu mafia pariurilor: „Mi s-a părut dubios să aibă laptop de 10.000 de lei”</title>
      <link>https://www.prosport.ro/alte-sporturi/tenis/cum-si-a-dat-seama-antrenorul-jucatoarei-din-romania-ca-aceasta-are-legaturi-cu-mafia-pariurilor-mi-s-a-parut-dubios-sa-aiba-laptop-de-10-000-de-lei-20164159</link>
      <description><![CDATA[<img src="https://www.prosport.ro/wp-content/uploads/2025/05/Cum-si-a-dat-seama-antrenorul-jucatoarei-din-Romania-ca-aceasta-are-legaturi-cu-mafia-pariurilor-1400x1000.jpg"/><br/><p>Alex Berbec, fostul antrenor al jucătoarei Alexandra Iordache, a dezvăluit cum și-a dat seama că sportiva din România are legături cu mafia pariurilor, în perioada în care o pregătea.</p>
<p>Acesta a observat un mic detaliu, care l-a pus imediat pe gânduri. Reamintim că Alexandra Iordache a fost suspendată săptămâna trecută pentru încălcarea Programului Anticorupţie în Tenis.</p>
<h2><span>Cum și-a dat seama că Alexandra Iordache are legături cu mafia pariurilor</span></h2>
<p><span>Alexandra Iordache a fost suspendată</span> săptămâna trecută pentru încălcarea Programului Anticorupție în Tenis. Sportiva în vârstă de 21 de ani va sta pe tușă pentru o perioadă de doi ani de zile și este obligată să plătească și o amendă în valoare de 15.000 de dolari, dintre care 5.000 de dolari sunt cu suspendare.</p>
<p>Alexandra Iordache a recunoscut că a aranjat rezultatul unui meci disputat în anul 2023, în schimbul unei sume de bani.</p>
<p>Alex Berbec, fostul antrenor al sportivei în vârstă de 21 de ani, a dezvăluit cum și-a dat seama că jucătoarea are legături cu mafia pariului. Acesta a povestit că a observat un mic detaliu, care l-a pus pe gânduri.</p>
<p>„Am văzut-o cu un laptop performant. I-am reproșat că nu are bani de transport și de cazare la turnee, dar își cumpără laptop de 10.000 de lei? Atunci mi s-a părut ceva ciudat, mi-a dat de bănuit. Am întrerupt colaborarea.</p>
<p>Atunci, ea a crezut că se poate descurca și singură, socotind că se ajunge bătând din palme de pe locul 700 între primele 100 locuri în lume și astfel nu mai are nevoie de ajutor extern.</p>
<p>Din ce știu, a fost prinsă la un turneu de 15.000 de dolari la Monastir, Tunisia. I-au confiscat telefonul și au găsit totul acolo. Ar fi trebuit ca, după ce a fost prinsă, să semneze un acord și să le dea în vileag pe celelalte.</p>
<p>Își lua un avocat bun și, fiind la prima abatere, poate ar fi scăpat cu un avertisment. Așa însă, și-a luat și amendă și s-a ales și cu suspendare”, a declarat Alex Berbec, conform <span>Adevărul</span>.</p>
<h2><span>De ce a ajuns sportiva să aibă legături cu mafia pariurilor</span></h2>
<p>Antrenorul în vârstă de 39 de ani este de părere că sportiva a ajuns să fie implicată în mafia pariurilor din cauza problemelor financiare pe care le avea.</p>
<p>„Nu te poți întreține în circuit fără sponsorizare, doar din premii de la turrnee. La un turneu de 15.000 de dolari, o victorie în primul tur îți asigură 100, 200 de dolari.</p>
<p>Ce să faci cu ei? Ar trebui mărite premiile, să se ofere 1.000 de dolari, ca să existe motivație și să nu mai fie luate în calcul alte tentații”, a mai povestit antrenorul, conform sursei menționate anterior.</p>

]]></description>
    </item>
    <item>
      <title>Câți bani a câştigat Jaqueline Cristian, după calificarea spectaculoasă în turul 2 de la Roma</title>
      <link>https://www.prosport.ro/alte-sporturi/tenis/cati-bani-a-castigat-jaqueline-cristian-dupa-calificarea-spectaculoasa-in-turul-2-de-la-roma-20164332</link>
      <description><![CDATA[<img src="https://www.prosport.ro/wp-content/uploads/2025/05/Cati-bani-a-castigat-Jaqueline-Cristian-dupa-calificarea-spectaculoasa-in-turul-2-de-la-Roma-e1746550644501.jpg"/><br/><p>Jaqueline Cristian a obținut o victorie impresionantă, scor 6-2, 6-0, în fața jucătoarei Alycia Parks, și a reușit să se califice în turul al doilea al turneului WTA 1000 de la Roma. Pentru această performanță, sportiva va încasa o sumă impresionantă de bani.</p>
<p>Sportiva în vârstă de 26 de ani, care ocupă locul 74 în lume, a avut nevoie de doar 61 de minute pentru a se impune în fața Alyciei Parks, în vârstă de 25 de ani, care ocupă locul 51 WTA.</p>
<h2><span>Ce suma încasează Jaqueline Cristian pentru calificarea în turul al doilea</span></h2>
<p>Jaqueline Cristian a obținut o victorie spectaculoasă, scor 6-2, 6-0, în fața Alyciei Parks, și s-a calificat în turul al doilea al<span> turneului WTA 1000 de la Roma</span>. Americanca în vârstă de 24 de ani, care ocupă locul 51 WTA, a cedat în doar 61 de minute. Reamintim că Jaqueline Cristian, în vârstă de 26 de ani, ocupă locul 74 WTA.</p>
<p>Pentru această calificare, Jaqueline Cristian va încasa și o sumă importantă de bani: 21.215 euro vor intra în conturile sportivei pentru că a ajuns în turul al doilea al turneului de la Roma. Totodată, Jaqueline Cristian va primi și 35 de puncte în clasamentul WTA.</p>
<p>Premiile turneului de la Roma au crescut considerabil anul acesta, față de anul 2024. În ediția anterioară, o sportivă care se califica în turul al doilea încasa suma de 16.965 de euro și 35 de puncte WTA. În turul al doilea al competiției din capitala Italiei, Jaqueline Cristian va da peste Yulia Putintseva, a 23-a favorită de la Foro Italico.</p>
<p>Tot în cursul zilei de marți, 6 mai 2025, a evoluat și Irina Begu la turneul de la Roma. Aceasta a fost învinsă de Petra Kvitova, scor 7-5, 6-1, după un meci de o oră și 37 de minute. Irina Begu va primi un cec în valoare de 13.130 de euro și 10 puncte în clasamentul WTA la simplu.</p>
<h2><span>Italienii au ambiții mari</span></h2>
<p>T<span>erenurile de la Foro Italico din Roma</span>, care găzduiesc ultimul mare turneu înainte de al doilea Grand Slam al sezonului, Roland Garros, au fost renovate și extinse semnificativ pentru ediția din anul 2025. Conform informațiilor venite din Italia, se pare că aceste modernizări fac parte dintr-un plan ambițios al Federației Italiene de Tenis de a transforma turneul într-un eveniment de anvergura unul „al cincilea Grand Slam”.</p>
<p>Astfel, au fost aduse mai multe modificări importante, iar suprafața complexului a ajuns, de la 12 hectare, la 20 de hectare. Astfel, Foro Italico găzduiește nu mai puțin de 9 terenuri de joc și 12 terenuri de antrenament.</p>
<p>Totodată, a fost construită și o nouă arenă principală, denumită SuperTennis Arena, care are o capacitate de 3.000 de soluri și care este cu adevărat superbă, fiind amplasată lângă Stadio Olimpico.</p>

]]></description>
    </item>
  </channel>
</rss>
