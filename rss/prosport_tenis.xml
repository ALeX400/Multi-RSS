<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Chinezii plătesc bine. Ce sume au câștigat Sorana Cîrstea și Gabriela Ruse la Beijing</title>
      <link>https://www.prosport.ro/alte-sporturi/tenis/chinezii-platesc-bine-ce-sume-au-castigat-sorana-cirstea-si-gabriela-ruse-la-beijing-20282317</link>
      <description><![CDATA[<img src="https://www.prosport.ro//wp-content/uploads/2025/09/Chinezii-platesc-bine.-Ce-sume-au-castigat-Sorana-Cirstea-si-Gabriela-Ruse-la-Beijing-e1758812092408.jpg"/><br/><p>Sorana Cîrstea și Gabriela Ruse au pornit aventura în circuitul asiatic de tenis feminin. Cele două sportive participă la WTA 1.000 din Beijing, acolo unde s-au calificat în turul 2 al turneului. Pentru victoria din primul meci, cele două au primit 35.260 de euro fiecare.</p>
<p>Jaqueline Cristian a fost eliminată în primul tur de Jessica Boyzas Maneiro, după un meci fără precedent, scor 4-6, 0-6. În schimb, Sorana Cîrstea și <span>Gabriela Ruse s-au calificat și au obținut o avere</span>.</p>
<h2><span>Sorana Cîrstea și Gabriela Ruse sunt în turul 2 la WTA Beijing și au câștigat sume importante fiecare</span></h2>
<p>Sorana Cîrstea și Gabriela Ruse <span>au primit fiecare câte 35.260 de euro</span>. Prima a trecut de Caroline Dolehide, 6-2, 6-3 la seturi, în doar o oră și 8 minute.</p>
<p>Cea de-a doua a învins-o pe slovaca Rebecca Sramkova, aflată pe locul 55 WTA, 6-2, 6-2 la seturi, în doar o oră și 11 minute. Cele două sportive autohtone merg „braț la braț” în turul 2 al turneului, acolo unde vor da de adversare tari.</p>
<p>Sorana Cîrstea se va duela cu Karolina Muchova, jucătoare din Republica Cehă foarte bine cotată, care se află acum pe locul 15 în clasamentul WTA. Gabriela Ruse se va lupta cu o altă forță a tenisului mondial, Emma Navarro, jucătoare de 24 de ani aflată pe poziția 17 în topul mondial.</p>
<ul>
<li>Jaqueline Cristian a fost eliminată în primul tur, după ce tot în primul tur a pierdut și în urmă cu o săptămână, la Seoul, împotriva Emmei Răducanu</li>
</ul>
<h2><span>Premii uriașe la turneul WTA 1.000 din Beijing</span></h2>
<p>Turneul din China are premii totale de aproape 9.000.000 de euro. De-a lungul ultimilor ani, sportivele care s-au impus aici au fost Coco Gauff, Iga Swiatek, Naomi Osaka, Caroline Wozniaki, Caroline Garcia, chiar împotriva Simonei Halep, în 2017, Agnieszka Radwanska, Gabriele Muguruza sau Maria Sharapova.</p>
<p>La masculin, rețeta succesului a fost găsită în ultimul deceniu de tenismeni precum Carlos Alcaraz, actualul număr 1 ATP, Jannik Sinner, marele său rival, Dominic Thiem, Nikoloz Basilashvili, Rafael Nadal, Andy Murray sau Novak Djokovic. La dublu feminin, anul trecut a triumfat echipa Sara Errani / Jasmine Paolini, iar la masculin echipa Simone Bolelli / Andrea Vavassori.</p>

]]></description>
    </item>
    <item>
      <title>Magnatul Ion Țiriac plătește bani grei pentru un beneficiu exclusivist: „E preț corect, coada e de 2.000 de persoane”</title>
      <link>https://www.prosport.ro/diverse/magnatul-ion-tiriac-plateste-bani-grei-pentru-un-beneficiu-exclusivist-e-pret-corect-coada-e-de-2-000-de-persoane-20282070</link>
      <description><![CDATA[<img src="https://www.prosport.ro//wp-content/uploads/2025/09/Magnatul-Ion-Tiriac-plateste-bani-grei-pentru-un-beneficiu-exclusivist-„E-pret-corect-coada-e-de-2.000-de-persoane.jpg"/><br/><p>Magnatul Ion Țiriac (86 de ani) plătește bani grei pentru un beneficiu exclusivist, dorit de mii de persoane.</p>
<p>Este vorba de loja sa de la Roland Garros, turneul de care este foarte legat, având în vedere că aici a câștigat unicul său titlu de Grand Slam, la dublu, alături de Ilie Năstase. Iar prezența sa în loja de la Paris, în acest an,  <span>l-a făcut protagonistul unui moment inedit</span> în timpul meciului dintre Novak Djokovic, fost lider mondial, și Alexander Zverev.</p>
<h2><span>Ion Țiriac plătește o avere pentru lojele de la Roland Garros</span></h2>
<p><span>Legendarul Ion Țiriac, cel mai bogat român</span>, nu se uită la bani când vine vorba de confort, chiar și atunci când urmărește meciurile tari de la Roland Garros, turneul unde a câștigat singurul său titlu major din carieră. Pentru cele două loje de pe „centralul” complexului de la Roland Garros, Ion Țiriac a plătit bani grei, dar susține că prețul este unul corect.</p>
<p>„Loja mea de la Roland Garros, și am două, costă 125.000 de euro pe an. Dar câtă vreme coada, adică waiting list (n.r. lista de așteptare) e de 2.000 de companii și de persoane, oricare preț este corect. Atât face”, a declarat Ion Țiriac pentru <span>iamsport</span>.</p>
<p>La ediția din acest an, de cea de-a doua lojă a lui Ion Țiriac s-a bucurat directorul turneului WTA 250 Transylvania Open, Patrick Ciorcilă, împreună cu iubita sa și părinții lui. Cei patru au asistat la ceremonia dedicată lui Rafael Nadal, „Regelui Zgurii”.</p>
<h2><span>Ion Țiriac susține sportul românesc</span></h2>
<p>În cariera sa, Ion Țiriac a câștigat în 1970 turneul de la Roland Garros, în proba de dublu, unde a jucat alături de Ilie Năstase. Între 1959 și 1978, Țiriac a avut peste 150 de participări în meciurile de Cupa David, disputând trei finale, cu echipa SUA, în 1969, 1971 și 1972, unde l-a avut partener pe Năstase.</p>
<p>În iulie 2013, Țiriac a fost introdus în International Tennis Hall of Fame, devenind astfel o legendă a tenisului mondial.</p>
<p>Cea mai mare parte a averii lui Ion Țiriac nu vine din sport, ci din afaceri, precum cele din domeniul imobiliar, bancar, asigurări și automobile. Însă, Țiriac dezvoltă sportul românesc, în special tenisul, unde, prin fundația sa susține financiar mai multe turnee.</p>
<p>„Fundația (n.r. Țiriac) le dă apă și pâine în deșert acestor tineri care nu trebuie să se mai ducă în Argentina sau nu știu unde ca să ia un punct”, a  spus Ion Țiriac, într-un podcast.</p>
<p>La nivelul României sunt organizate în jur de 35 de turnee, toate la fel de importante pentru tinerii jucători, mai ales având în vedere costurile ridicate de care este nevoie pentru a obține performanță la nivel înalt.</p>

]]></description>
    </item>
    <item>
      <title>Cea mai frumoasă declarație despre Simona Halep de la retragerea ei din tenis: „Multe generații de acum încolo îi vom fi recunoscători”</title>
      <link>https://www.prosport.ro/alte-sporturi/cea-mai-frumoasa-declaratie-despre-simona-halep-de-la-retragerea-ei-din-tenis-multe-generatii-de-acum-incolo-ii-vom-fi-recunoscatori-20283019</link>
      <description><![CDATA[<img src="https://www.prosport.ro//wp-content/uploads/2025/09/Cea-mai-frumoasa-declaratie-despre-Simona-Halep-de-la-retragerea-ei-din-tenis.jpg"/><br/><p>Simona Halep s-a retras oficial din tenis în luna februarie a acestui an, după eșecul din primul tur de la Transylania Open.</p>
<p>Performanțele ei remarcabile rămân în istoria tenisului românesc, iar tinerii jucători o iau drept exemplu.</p>
<h2><span>Cea mai frumoasă declarație despre Simona Halep de la retragerea ei din tenis: „Multe generații de acum încolo îi vom fi recunoscători”</span></h2>
<p>Cezar Crețu, un tânăr jucător român de tenis în vârstă de 24 de ani, aflat în prezent pe locul 432 în clasamentul ATP, a vorbit recent despre Simona Halep.</p>
<p>La aproape 8 luni după ce a spus adio tenisului, Simona Halep a primit cea mai frumoasă declarație despre tot ce a făcut în tenisul mondial, iar ea vine chiar de la tânărul jucător.</p>
<p>Cezar Crețu a subliniat cât de mult a însemnat ea pentru tenisul din România și cât de mare este influența ei asupra generațiilor care vin din urmă.</p>
<p>„Lecția pentru mine este devotamentul ei și ambiția pe care a avut-o. Nu știu cine ar fi crezut că, din România, poate să ajungă cineva să fie din nou locul unu în lume. Performanțele pe care ea le-a obținut sunt mai presus de orice am putea noi spune sau adăuga.</p>
<p>E o femeie care a adus un alt nivel de performanță în România, un nivel care mai rar poate fi întâlnit. Cu siguranță, e un lucru atât de frumos care s-a întâmplat tenisului românesc încât îi vom fi recunoscători multe generații de acum încolo”, a declarat numărul 432 mondial, conform <span>sport.ro</span>.</p>
<h2><span>Simona Halep le dă peste nas americanilor care au scris că se adaptează greu la viața după retragerea din tenis</span></h2>
<p>După ce s-a retras din tenis, <span>Simona Halep a luat serios drumul antreprenoriatului</span>. Fosta campioană de la Wimbledon și Roland Garros se concentrează acum pe viața de afaceri și încearcă lucruri noi.</p>
<p>Recent, Simona a decis să investească în domeniul viticulturii. Surprinzător sau nu, ea vrea să construiască o cramă în satul Culmea, din județul Constanța. Documentele necesare pentru începerea proiectului au fost deja depuse, iar Protecția Mediului din Constanța și-a dat acordul, potrivit money.ro.</p>
<p>Simona spune că această inițiativă este „bucuria tatălui ei”, semn că noua afacere are și o valoare sentimentală pentru familia Halep, tatăl ei Stere fiind un mare fan al acestui proiect.</p>
<p>Astfel, dubla câștigătoare de Grand Slam le dă peste nas americanilor care au scris despre ea că se adaptează cu greu la viața departe de terenul de tenis. În realitate, situația e cu totul și cu totul alta.</p>

]]></description>
    </item>
    <item>
      <title>Ion Țiriac a spus în sfârșit cu cât a vândut „bijuteria” de suflet a fiicei lui. Ioana Țiriac îl rugase pe magnat să nu o facă: „Am luat 400.000.000 de euro”</title>
      <link>https://www.prosport.ro/alte-sporturi/ion-tiriac-a-spus-in-sfarsit-cu-cat-a-vandut-bijuteria-de-suflet-a-fiicei-lui-ioana-tiriac-il-rugase-pe-magnat-sa-nu-o-faca-am-luat-400-000-000-de-euro-20282293</link>
      <description><![CDATA[<img src="https://www.prosport.ro//wp-content/uploads/2025/09/Ion-Tiriac-a-spus-in-sfarsit-cu-cat-a-vandut-„bijuteria-de-suflet-a-fiicei-lui.-Ioana-Tiriac-il-rugase-pe-magnat-sa-nu-o-faca-„Am-luat-400.000.000-de-euro.jpg"/><br/><p>În 2021, Ion Țiriac a renunțat la „bijuteria” de suflet a fiicei sale pentru care a încasat nu mai puțin de 400.000.000 de euro.</p>
<p>Cel mai bogat român a deținut unul din cele mai importante turnee de tenis din circuitul ATP. Nume uriașe precum Rafael Nadal, Novak Djokovic sau Roger Federer au triumfat la Madrid. Ion Țiriac a decis că e momentul să se retragă și să vândă turneul de care fiica sa, Ioana Țiriac, era foarte atașată. Miliardarul a recunoscut că <span>i s-a oferit o sumă pe care nu o putea refuza la acel moment.</span></p>
<h2><span>Ion Țiriac a încasat o sumă astronomică pentru turneul de la Madrid: „Mulțumesc, la revedere”</span></h2>
<p>În ultimii ani, turneul de la Madrid a devenit unul din cele mai importante, astfel că interesul investitorilor este foarte mare în fiecare an. Ion Țiriac a renunțat într-un moment oportun și nu s-a gândit de două ori când i s-au pus pe masă 400 de milioane de euro. Patru ani mai târziu, cei de la IMG, companie deținută de gigantul Endeavor, au vândut drepturile pentru competiția de la Madrid pentru 700 de milioane de euro.</p>
<blockquote><p>„Turneul meu s-a vândut anul ăsta pe trei ani de zile cu șapte sute de milioane de dolari. (n.r. Ați mai avut vreun procent?) Nu. Eu am luat 400 de milioane de euro pe el, mulțumesc, la revedere.”, a declarat Ion Țiriac în revista I AM SPORT MAGAZINE.</p></blockquote>
<h2><span>Ioana Natalia s-a rugat de tatăl său să nu vândă turneul de la Madrid</span></h2>
<p>Miliardarul român a deținut turneul de la Madrid timp de 12 ani. Fiica sa, Ioana Natalia, s-a atașat foarte mult de această competiție și chiar l-a rugat insistent să nu dea curs ofertei de 400 de milioane de euro. Totuși, suma a fost mult prea mare chiar și pentru fostul tenismen să o refuze, astfel că Ioana Natalia se poate bucura doar din postura de spectator la următoarele ediții.</p>
<p>Chiar și la ediția din acest an a fost nelipsită din tribune. Ea a închiriat una din loje la finala feminină în care Aryna Sabalenka a învins-o pe Coco Gauff, 6-3, 7-6.</p>
<p>Pentru Ion Țiriac acest turneu <span>era o mare bătaie de cap</span>. Magnatul a recunoscut că i-a ajuns să se lupte zilnic cu schimbarea regulilor, așa că a dat curs unei oferte greu de refuzat.</p>
<blockquote>
<p id="p-6">„Ioana a zis: ‘Să nu cumva să vinzi Madridul (n.r. turneul de la Madrid). Ăla este eritajul nostru, trebuie să-l ținem!’. Din cauza politicii. Nu am mai putut. Gata mi-ajunge! Nu mai pot!</p>
<p id="p-7">Sportul ăsta nu mai are viitor decât dacă patronii merg aici, jucătorii merg dincoace. Se bat la fiecare cinci ani până când își sparg capetele. Fac un deal (n.r. o înțelegere) pe cinci ani, merg mai departe”, a declarat Ion Țiriac în trecut.</p>
</blockquote>

]]></description>
    </item>
    <item>
      <title>Ce nume a rostit Roger Federer când a fost întrebat despre cel mai bun tenismen. Reacția despre Rafa Nadal</title>
      <link>https://www.prosport.ro/alte-sporturi/tenis/ce-nume-a-rostit-roger-federer-cand-a-fost-intrebat-despre-cel-mai-bun-tenismen-reactia-despre-rafa-nadal-20282260</link>
      <description><![CDATA[<img src="https://www.prosport.ro//wp-content/uploads/2025/09/Ce-nume-a-rostit-Roger-Federer-cand-a-fost-intrebat-despre-cel-mai-bun-tenismen.-Reactia-despre-Rafa-Nadal-e1758809817795.jpg"/><br/><p>Roger Federer a spus care este cel mai bun jucător de tenis din istorie. Rafael Nadal, marele său rival, a fost menționat în discuție, iar reacția fostului număr 1 ATP a surprins pe toată lumea.</p>
<p>Într-una dintre aparițiile sale publice recente, Roger Federer a discutat despre ce idoli a avut de-a lungul carierei, <span>una de un real succes.</span></p>
<h2><span>Rafael Nadal, menționat de Roger Federer în topul celor mai buni jucători din istorie</span></h2>
<p>Într-o discuție cu Burna Boy, un artist nigerian, Roger Federer a admis că marele lui rival, Rafael Nadal, intră în tabloul celor mai mari jucători din istorie. Totuși, elvețianul nu l-a plasat pe iberic în top 3 personal, preferând să lase loc unor nume cu care a avut ocazia de a se duela foarte rar, ori deloc.</p>
<p>Printre numele menționate de elvețian sunt Pete Sampras, pe locul trei, Boris Becker, locul 2, și Stefan Edberg, prima poziție. Singurul dintre cei trei cu care Federer a jucat este Pete Sampras, pe care l-a învins în 2001, la Wimbledon.</p>
<p>„Îmi place de Nadal. E foarte bun. Stefan Edberg, suedezul, mereu ataca la fileu. Era super elegant. Mi se pare că era cel mai cool, apoi e Boris Becker din Germania. Ei obișnuiau să joace unul împotriva celuilalt.</p>
<p>Eu mă uitam mereu la TV. Apoi e Pete Sampras, tenismenul din Statele Unite. Și, bineînțeles, Rafael Nadal și Novak Djokovic”, a spus Federer.</p>
<p>Roger Federer s-a retras din tenis în urmă cu trei ani, în luna septembrie a anului 2022. Elvețianul a avut o carieră de succes, în care a cucerit 20 de turnee de Grand Slam. <span>Fostul jucător a strâns peste 130.000.000 de euro din premii</span> la turneele de tenis.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/1NUpLWKaws8?si=tv_ka5J9C6_0g--W" title="YouTube video player" width="560"></iframe></p>
<h2><span>Roger Federer e considerat de mulți experți drept „regele” tenisului</span></h2>
<p>Roger Federer este un nume care a intrat frecvent în dezbateri despre cine este „The GOAT”, adică cel mai bun din toate timpurile. Elvețianul nu a avut ocazia de a se duela cu numele mari ale mileniului trecut, astfel că o comparație exactă nu ar putea fi făcută.</p>
<p>Elvețianul a fost apreciat întotdeauna pentru naturalețea și eleganța pe care le-a oferit pe teren. Rivalitățile pe care le-a avut cu Rafael Nadal și Novak Djokovic au făcut deliciul publicului pentru mai bine de un deceniu. Federer a ales să nu rămână aproape de tenis după retragere, ocupându-se mai mult de gesturi umanitare, branding personal și parteneriate cu companii de lux, precum Rolex, On sau Uniqlo.</p>

]]></description>
    </item>
  </channel>
</rss>
