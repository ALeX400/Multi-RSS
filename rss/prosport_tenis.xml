<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Scandal înaintea Turneului Campioanelor de la Riad! Respingerea vizei unei jucătoare a stabilit ultima calificată: Elena Rybakina completează lista</title>
      <link>https://www.prosport.ro/alte-sporturi/tenis/scandal-inaintea-turneului-campioanelor-de-la-riad-respingerea-vizei-unei-jucatoare-a-stabilit-ultima-calificata-elena-rybakina-completeaza-lista-20306409</link>
      <description><![CDATA[<img src="https://www.prosport.ro//wp-content/uploads/2025/10/Respingerea-vizei-unei-jucatoare-a-decis-ultima-calificata-la-Turneul-Campioanelor-de-la-Riad-e1761298468422.jpg"/><br/><p>Elena Rybakina (7 WTA) este a 8-a jucătoare calificată la Turneul Campioanelor de la Riad (1-8 noiembrie), sportiva din Kazahstan profitând de o situație fără precedent.</p>
<p>Elena Rybakina a obținut vineri biletul pentru Turneul Campioanelor de Riad (Arabia Saudită), după ce rusoaicei Mirra Andreeva i-a fost respinsă viza de Japonia, nemaiputând juca în această săptămână la WTA 500 Tokyo.</p>
<p>Astfel, Andreeva, care <span>la începutul săptămânii se afla înaintea Rybakinei </span>în cursa pentru Turneul Campioanelor, nu a mai avut posibilitatea să adune niciun punct, fiind devansată in extremis de Rybakina în WTA Race.</p>
<h2><span>Decizie fără precedent înaintea Turneului Campioanelor de la Riad! Respingerea vizei unei jucătoare a stabilit ultima calificată: Elena Rybakina completează lista</span></h2>
<p>Ghinionul Mirrei Andreeva s-a transformat în șansă pentru Elena Rybakina, care avea nevoie să acceadă în semifinale la Tokyo pentru a o depăși pe rusoaică. Rybakina și-a îndeplinit misiunea fără prea mari emoții, câștigând în minimum de seturi meciul din sferturi cu Victoria Mboko (Canada, 23 WTA), scor 6-3, 7-6(4).</p>
<p>În ziua în care Rybakina și-a asigurat biletul pentru Turneul Campioanelor, s-a aflat și motivul pentru care Andreeva nu a putut evolua la turneele din Japonia. Mirra nu a primit viză de intrare în această țară, pe fondul restricțiilor de călătorie impuse rușilor, din cauza războiului din Ucraina. Mirra Andreeva, sportivă în vârstă de doar 18 de ani, s-ar fi calificat în premieră la Turneul Campioanelor, în timp ce Elena Rybakina va juca pentru al treilea an la rând în cadrul competiției care reunește cele mai bune opt jucătoare ale sezonului.</p>
<p>Celelalte sportive calificate la Riad sunt: Aryna Sabalenka (Belarus), Iga Swiatek (Polonia), Coco Gauff (SUA), Amanda Anisimova (SUA), Jessica Pegula (SUA), Madison Keys (SUA) și Jasmine Paolini (Italia). Campioană en-titre este Coco Gauff, americanca triumfând în fața chinezoaicei Qinwen Zheng (China) în ultimul act din 2024. Aceasta va fi a 54-a ediția a Turneului Campioanelor și a doua consecutivă organizată la Riad. </p>
<h2><span>Mirra Andreeva merge la Riad doar ca rezervă</span></h2>
<p>Mirra Andreeva va face totuși deplasarea la Riad, în calitate de rezervă,  însă este greu de crezut că vreuna dintre cele opt jucătoare calificate se va retrage pentru a-i face loc pe tablou.</p>
<p>„Lista jucătoarelor de clasă mondială pentru WTA Finals este acum completă şi abia aştept să urez bun venit acestui grup inspirator de sportive la Riyadh”, a anunțat Garbiñe Muguruza, directoarea Turneului Campioanelor.</p>
<p>„În acest sezon, am văzut opt campioane diferite în turneele WTA 1000 şi în turneele de Grand Slam, ceea ce demonstrează incredibila profunzime şi dramatism al turneului WTA, iar acum totul este pregătit pentru finalul perfect la WTA Finals”, a adăugat fostul lider WTA.</p>

]]></description>
    </item>
    <item>
      <title>Simona Halep, „gaură” de 18 milioane de dolari! Cum a putut pierde o treime din avere: americanii anunță un declin financiar uriaș suferit de româncă</title>
      <link>https://www.prosport.ro/alte-sporturi/tenis/simona-halep-gaura-de-18-milioane-de-dolari-cum-a-putut-pierde-o-treime-din-avere-americanii-anunta-un-declin-financiar-urias-suferit-de-romanca-20306467</link>
      <description><![CDATA[<img src="https://www.prosport.ro//wp-content/uploads/2025/10/Simona-Halep-gaura-de-18-milioane-de-dolari-Cum-a-putut-pierde-o-treime-din-avere-e1761302502806.jpg"/><br/><p>Simona Halep, fosta campioană a tenisului în vârstă de 34 de ani, ar fi suferit un declin financiar uriaș după retragerea din activitate! Averea constănțencei s-a diminuat considerabil, potrivit experților americani.</p>
<p>Dacă în perioada în care se afla în activitate, Simona Halep se putea lăuda cu o avere de 48 de milioane de dolari, construită în principal din premiile câștigate la turnee și din contracte de sponsorizare, lucrurile stau acum cu totul diferit.</p>
<p>Conform publicației de specialitate <span>Celebrity Net Worth</span>, în cele 8 luni scurse de la retragerea din tenis, Simona Halep a înregistrat pierderi de aproximativ 18 milioane de dolari. Astfel, valoarea estimată a averii fostului lider WTA se situează în prezent la 30 de milioane de dolari.</p>
<h2><span>Simona Halep, gaură financiară de 18 milioane de dolari! Cum a putut pierde românca o treime din avere</span></h2>
<p>Simona Halep a suferit un declin financiar, potrivit datelor publicate de americani, ținând cont că în urmă cu un an avea o avere estimată la 48 de milioane de dolari. Într-un timp relativ scurt, constănțeanca a pierdut o treime din avere, <span>bunurile și conturile sale</span> totalizând acum circa 30 de milioane de dolari. Halep a strâns 40,2 milioane de dolari din premiile la turnee și ocupă locul al treilea în topul all-time, după surorile Serena și Venus Williams, cu mențiunea că sumele respective au fost supuse impozitării.</p>
<p>Motivul principal din spatele declinului financiar suferit de Simona îl reprezintă scandalul de dopaj în care a fost implicată. Acesta a condus atât la retragerea prematură din activitate, cât și la pierderea unor contracte de sponsorizare importante, cum ar fi cel cu brandul elvețian de ceasuri de lux Hublot.</p>
<p>Rămasă fără veniturile uriașe din tenis și fără majoritatea drepturillor de imagine, activele financiare ale dublei campioane de Grand Slam s-au diminuat considerabil. În tot acest timp, ea a continuat să investească în imobiliare și în HoReCa, derulând afaceri atât la mare, cât și la munte, prin intermediul unor complexe hoteliere.</p>
<h2><span>Halep le-a plătit sume cu șase zerouri avocaților. Cum vrea acum să își refacă averea</span></h2>
<p>O altă parte importantă a pierderilor suferite de Simona Help este legată de procesele în care a fost implicată: dosarul de dopaj, finalizat cu reducerea suspendării la 9 luni, și acțiunea de despăgubiri deschisă în SUA. Halep și-a angajat avocați de top în ambele spețe, iar onorariile acestora se ridică, cel mai probabil, la sume cu șase zerouri.</p>
<p>Halep face acum tot posibilul să își refacă averea, mizând pe<span> procesul intentat companiei de suplimente</span> Quantum Nutrition Inc, de la care solicită despăgubiri de 10 milioane de dolari. Simona susține că, după ce a ingerat suplimentul contaminat cu roxadustat, a fost persecutată de Agenția Internațională pentru Integritatea Tenisului (ITIA), care ar fi judecat cu dublă măsură cazul ei, comparativ cu cel al lui Jannik Sinner sau al Igăi Swiatek.</p>
<p>„Stau și încerc să înțeleg, dar îmi este realmente imposibil să înțeleg așa ceva. Stau și mă întreb, de ce o așa mare diferență de tratament și judecata? Nu găsesc și nici nu cred că poate exista un răspuns logic. Nu poate fi decât rea voință din partea ITIA, organizația care a făcut absolut totul să mă distrugă în ciuda evidentei. S-a dorit foarte tare să mi se distrugă ultimii ani din cariera, s-a dorit ceva ce niciodată nu mi-aș fi putut imagina că se poate dori”, a afirmat Simona.</p>

]]></description>
    </item>
    <item>
      <title>Momente grele pentru „urmașa Simonei Halep”! A transmis un mesaj de pe patul de spital, iar Sorana Cîrstea a reacționat imediat. FOTO</title>
      <link>https://www.prosport.ro/alte-sporturi/tenis/momente-grele-pentru-urmasa-simonei-halep-a-transmis-un-mesaj-de-pe-patul-de-spital-iar-sorana-cirstea-a-reactionat-imediat-foto-20306524</link>
      <description><![CDATA[<img src="https://www.prosport.ro//wp-content/uploads/2025/10/Urmasa-Simonei-Halep-trece-prin-momente-grele.jpg"/><br/><p>Anca Todoni (21 de ani, locul 119 WTA) trece printr-un moment delicat al carierei, sportiva considerată de mulți drept urmașa Simonei Halep suferind o intervenție chirurgicală la umăr.</p>
<p>În urma accidentării pe care a suferit-o la umărul drept, Anca Todoni a fost nevoită să se opereze, astfel că va sta departe de teren în perioada următoare.</p>
<p>Todoni a postat o imagine de pe patul de spital, fiind consolată de mai multe colege din circuitul WTA, inclusiv de Sorana Cîrstea. Anca s-a accidentat în luna septembrie, la turneul de la San Sebastian (Spania), unde a abanadonat înaintea partidei din optimile de finală.</p>
<h2><span>Momente grele pentru „urmașa Simonei Halep”! A transmis un mesaj de pe patul de spital, iar Sorana Cîrstea a reacționat imediat</span></h2>
<p>Anca Todoni a transmis și un mesaj emoționant, la finalul sezonului în care <span>a cucerit două turnee de tip WTA 125</span>, disputate la Antalya și Bari. <span>Sportiva din Timișoara</span> a explicat de ce a trebuit să se opereze și a promis că va reveni pe teren în 2026: „Așa cum mulți dintre voi deja știți, a trebuit să închei sezonul mai devreme decât mi-am dorit, din cauza durerilor persistente la umăr. După consultări cu specialiști, a devenit clar că operația era singura opțiune pentru a mă recupera corect și pentru a putea continua drumul în sportul pe care îl iubesc.</p>
<p>Nu acesta este finalul de sezon pe care mi l-am imaginat, însă aleg să-l privesc ca pe un nou început. Sunt hotărâtă să revin mai puternică și mai motivată ca niciodată. Vreau să mulțumesc tuturor celor care m-au susținut pe parcursul acestei perioade. Echipei de medici, fiziokineterapeuți și antrenori – vă mulțumesc pentru că m-ați împins să-mi depășesc limitele, ați crezut în mine și m-ați ajutat să cresc atât pe teren, cât și în afara lui.</p>
<p>Familiei mele – vă mulțumesc pentru încurajările voastre fără sfârșit, pentru răbdare și pentru iubirea oferită în momentele dificile. Iar prietenilor și tuturor celor care mi-au trimis mesaje și m-au sprijinit – cuvintele voastre au însemnat enorm și m-au ajutat să rămân pozitivă. 2025, nu ai fost cel mai bun an pentru mine, dar îți mulțumesc pentru lecții. Ne vedem in 2026!”, a scris Anca Todoni pe Instagram, iar Sorana Cîrstea i-răspuns cu mai multe emoticoane ce transmit susținere și îmbrățișări pentru timișoreancă.</p>

]]></description>
    </item>
    <item>
      <title>Cine e bărbatul care are grijă de Sorana Cîrstea când e la Dubai. O antrenează la Academia vedetelor din oraşul milionarilor</title>
      <link>https://www.prosport.ro/alte-sporturi/tenis/cine-e-barbatul-care-are-grija-de-sorana-cirstea-cand-e-la-dubai-o-antreneaza-la-academia-vedetelor-din-orasul-milionarilor-20305636</link>
      <description><![CDATA[<img src="https://www.prosport.ro//wp-content/uploads/2025/10/Cine-e-barbatul-care-are-grija-de-Sorana-Cirstea-cand-e-la-Dubai.jpg"/><br/><p>Sorana Cîrstea se antrenează intens să rămână în formă la 35 de ani și a postat o poză alături de bărbatul care o pregătește la Academia vedetelor din Dubai.</p>
<p>Sportiva română <span>a plecat de pe continentul asiatic </span>și a revenit în locul său preferat, acolo unde petrece tot mai mult timp în ultimii ani. Revenită la Dubai, Sorana Cîrstea nu stă departe de terenul de tenis și și-a găsit un partener pe măsură alături de care face antrenamente.</p>
<p>Zilele acestea, Sorana se antrenează alăruri de Peter Wessels, un fost jucător de tenis din Olanda, care are, în prezent, o Academie de tenis la Dubai.</p>
<h2><span>Sorana Cîrstea, antrenamente de lux la Academia vedetelor din Dubai</span></h2>
<p>După finala ratată de la Osaka, Sorana Cîrstea se pregătește pentru ultimele turnee din acest final de an. Deși e cu gândul la retragere, după un an, 2024, foarte dificil, a revenit într-o formă de invidiat la 35 de ani și are rezultate semnificative. A revenit și în top 50 WTA, astfel că trage tare să se mențină în formă și atunci când este în orașul său preferat.</p>
<p>La Dubai, Sorana Cîrstea are parte de răsfăț maxim într-un resort de lux, acolo unde merg mulți tenismeni să se antreneze la Academia lui Wessels.</p>
<p>Academia e condusă de fostul tenismen Peter Wessels. Olandezul pune la dispoziție sportivilor expertiză de talie mondială pe terenuri de cinci stele.</p>
<p>Peter Wessels a devenit sportiv profesionist în ATP în 1996. A evoluat timp de 13 sezoane și a ajuns până pe locul 72 în clasamentul mondial (2005). De-a lungul carierei, s-a duelat cu doi români pe care i-a și învins, Florin Mergea (Challenger Aachen) și Victor Hănescu (Challenger Scheveningen). După ce a „pus racheta în cui” s-a apucat de antrenorat și acum oferă lecții private într-un resort de lux din Dubai.</p>
<h2><span>Drum lung până la obiectivul propus în acest an</span></h2>
<p>Fanii Soranei Cîrstea se pot aștepta la ce e mai rău la finalul sezonului. În luna februarie, românca anunța că sunt șanse mari să fie ultimul său an în circuitul profesionist. Își dorea să ajungă cel puțin în top 30 WTA pentru a mai avea motivația necesară să continue.</p>
<blockquote><p>„Probabil, anul acesta va fi ultimul meu sezon. Rezultatele vor decide. Dacă nu voi ajunge unde îmi doresc, în top 30 sau top 20, probabil că va fi ultimul an. Dar, în același timp, mă simt tânără. Am acest atu față de Simona: sunt sănătoasă în momentul de față.</p>
<p>Și iubesc tenisul. Îmi place să fiu pe teren și sper să lungesc cât de mult se poate cariera, dar prin rezultate” a declarat Sorana Cîrstea, potrivit <span>sport.ro.</span></p></blockquote>
<p>În 2025, Sorana Cîrstea a câștigat un turneu și <span>a urcat pe locul 45 WTA.</span> Cel mai mult a reușit să urce până pe locul 21 WTA (2013).</p>

]]></description>
    </item>
    <item>
      <title>La o lună după ce Ilie Năstase a făcut comentarii despre fizicul ei, Serena Williams s-a dezlănțuit pe internet: „Asta valorează 268 de dolari”. VIDEO</title>
      <link>https://www.prosport.ro/alte-sporturi/tenis/la-o-luna-dupa-ce-ilie-nastase-a-facut-comentarii-despre-aspectul-ei-fizic-serena-williams-s-a-dezlantuit-pe-internet-asta-valoreaza-268-de-dolari-video-20305160</link>
      <description><![CDATA[<img src="https://www.prosport.ro//wp-content/uploads/2025/10/Serena-Wiliiams-s-a-dezlantuit-dupa-ce-Ilie-Nastase-a-facut-comentarii-despre-fizicul-ei.jpg"/><br/><p>Americanca Serena Williams (44 de ani), cea mai importantă jucătoare de tenis din Era Open, apare într-o postare devenită virală pe rețelele de socializare.</p>
<p>La o lună după ce Ilie Năstase (79 de ani), primul lider din istoria ATP, <span>a făcut comentarii despre aspectul ei fizic</span>, Serena Williams i-a uimit pe internauți. Campioana din SUA apare într-un videoclip savuros, în care etalează mișcări de dans provocatoare.</p>
<p>Serena afișează acum <span>o siluetă vizibil mai suplă</span>, lucru care a stârnit reacții împărțite. În timp ce mulți fani o laudă pentru forma excelentă în care se află, deși s-a retras din activitate și este mamă a doi copii, Ilie Năstase a avut o opinie diferită.</p>
<h2><span>La o lună după ce Ilie Năstase a făcut comentarii despre aspectul ei fizic, Serena Williams s-a dezlănțuit pe Instagram</span></h2>
<p>Legendara jucătoare de tenis a făcut echipă recent cu Shonda Rhimes, o figură influentă în industria TV americană, pentru a crea un clip amuzant, postat pe Instagram. Serena poartă o rochie neagră lungă, cu bretele subțiri, decolteu în formă de inimă și o deschizătură la spate, care costă 268 de dolari, conform publicației <span>Purewow</span>.</p>
<p>Serena Williams se dezlănțuie într-un dans spectaculos, arătând că știe să facă show și în afara terenului de tenis. Ea s-a implicat total, executând mișcare după mișcare, inclusiv coborând până la podea și revenind instantaneu cu energie.</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DP6UTj0jnzQ/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Shonda Rhimes (@shondarhimes)</p>
</div>
</blockquote>
<p><script async="" src="//www.instagram.com/embed.js"></script></p>
<p>„A demonstrat că rochia aceasta, care valorează 268 de dolari, nu este doar elegantă, ci și perfectă pentru dans! Provocarea presupune de obicei ca o persoană să facă playback, în timp ce alta dansează în fundal, cu o legendă amuzantă afișată pe ecran. În acest caz, mesajul era: ‘I-am spus Serenei că poate fi figurantă în Bridgerton dacă va fi dansatoarea mea de rezervă'”, notează sursa citată.</p>
<h2><span>Ce a putut spune Ilie Năstase după ce Serena Williams a slăbit</span></h2>
<p>Ilie Năstase, unul dintre contestatarii Serenei Williams încă din perioada în care evolua în circuit, a făcut recent noi declarații controversate la adresa americancei:</p>
<p>„Nu trebuia să slăbească, că așa nu o să recunoască nimeni. Ea mai grasă trebuia să se facă! Nu mai băga asta, că după aia nu-mi mai dau viză de America (n.r. – râde). Lasă-mă în pace…“, a declarat „Nasty” în urmă cu o lună.</p>
<p>Ilie Năstase a fost suspendat pentru rasism în anul 2017, din cauza unei alte declarații referitoare la Serena: „Să vedem ce culoare are. Ciocolată cu lapte?”, spunea Ilie despre viitorul copil al Serenei Williams.</p>

]]></description>
    </item>
  </channel>
</rss>
