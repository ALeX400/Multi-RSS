<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Eu n-am zis asta!”. Aryna Sabalenka a pus-o la punct pe reportera BBC în mijlocul interviului de pe teren, la Wimbledon</title>
      <link>https://www.prosport.ro/alte-sporturi/tenis/eu-n-am-zis-asta-aryna-sabalenka-a-pus-o-la-punct-pe-reportera-bbc-in-mijlocul-interviului-de-pe-teren-la-wimbledon-20214162</link>
      <description><![CDATA[<img src="https://www.prosport.ro/wp-content/uploads/2025/07/„Eu-n-am-zis-asta.-Aryna-Sabalenka-a-pus-o-la-punct-pe-reportera-BBC-in-mijlocul-interviului-de-pe-teren-la-Wimbledon-1400x778.jpg"/><br/><p>Aryna Sabalenka a răbufnit în interviul acordat chiar pe teren, după meciul cu Laura Siegemund din sferturile Wimbledon 2025. O remarcă făcută de reportera BBC a deranjat-o.</p>
<p>Totul a pornit de la jocul nemțoaicei de 37 de ani, care i-a pus mari probleme liderului WTA, deși toată lumea se aștepta la <span>o victorie rapidă</span>. Calificarea în penultimul act al competiției a venit după aproape trei ore, scor 4-6, 6-2, 6-4.</p>
<p>Pentru un loc în finală, bielorusa va da piept cu o jucătoare ajunsă, la fel ca ea, în premieră la acest nivel. Este vorba despre americanca Amanda Anisimova.</p>
<h2><span>Iritată de reportera BBC, Aryna Sabalenka a pus-o la punct chiar pe teren</span></h2>
<p>De ani buni, interviurile acordate imediat după meciuri a devenit o obișnuință în tenis, mai ales la turneele de Grand Slam. Sabalenka a rămas pe teren la finalul duelului cu Siegemund, dar ce a urmat nu a fost tocmai pe placul ei.</p>
<p>În mijlocul dialogului, reportera BBC, a insistat asupra unei presupuse afirmații făcute anterior, cum că stilul de joc al sportivei din Germania ar fi „enervant”. Termenul a iritat-o pe Aryna, motiv pentru care a ținut să intervină.</p>
<blockquote><p>„Eu n-am spus asta. Nu, nu, nu, n-am spus asta. Mi-a fost pusă această întrebare, ea a fost cea care a spus că are un joc enervant. Vreau să fie clar, nu am spus asta.</p>
<p> </p>
<p>Nu se poate spune că e un joc enervant. Este un joc inteligent. Când joci împotriva ei, știi că trebuie să muncești din greu pentru fiecare punct. Nu contează dacă ai un serviciu bun sau lovituri puternice, trebuie să alergi și să obții victoria”, a spus ocupanta primei poziții în ierarhia mondială.</p></blockquote>
<h2><span>Discurs sincer: „Probabil aș fi pierdut acest meci dacă nu mi-aș fi învățat lecția la French Open”</span></h2>
<p>Cât despre meciul în sine, Aryna Sabalenka a recunoscut că a avut momente în care s-a gândit la o eventuală eliminare, dezvăluind, totodată, cum a reușit să se monteze din punct de vedere mental pentru a întoarce lucrurile în favoarea ei. A contat enorm „lecția” învățată la Roland Garros, unde <span>a pierdut finala în fața lui Coco Gauff</span>.</p>
<blockquote><p>„A fost cu siguranță un meci dificil. Nu-l pot evalua acum, ca să fiu sinceră, dar a fost foarte, foarte greu. Nu știu, nu pot compara acum cu finala Roland Garros. Trebuie să mă uit la ambele meciuri, dar am avut senzația că încerca să joace același stil de joc pe care l-a avut Coco împotriva mea la Roland Garros, pentru că a fost și vânt astăzi.</p>
<p> </p>
<p>Cred că a existat o oarecare asemănare. Sunt foarte mândră că m-am descurcat și nu am repetat aceeași greșeală pe care am făcut-o la French Open. Cred că e foarte posibil să fi pierdut acest meci dacă nu mi-aș fi învățat lecția la French Open.</p>
<p> </p>
<p>Mi-am tot repetat, ceea ce e probabil puțin nebunesc, că sunt în sferturile de finală de la Wimbledon, că nu pot renunța, nu pot lăsa emoțiile să mă domine și să pierd încă un meci din cauza asta. Mi-am tot spus că acesta este visul meu, așa că trebuie să continui să lupt. Mi-am repetat asta și eram dispusă să câștig punct după punct, să depun efort și să obțin acele puncte dificile”, a explicat bielorusa.</p></blockquote>

]]></description>
    </item>
    <item>
      <title>Luca Preda și Filip Jianu, în optimi la Concord Iași Open. Preda a obținut victoria carierei, în fața unui adversar situat cu aproape 600 de locuri mai sus în clasamentul mondial. Stan Wawrinka a făcut spectacol pe zgura de la Ciric</title>
      <link>https://www.prosport.ro/alte-sporturi/tenis/luca-preda-si-filip-jianu-in-optimi-la-concord-iasi-open-preda-a-obtinut-victoria-carierei-in-fata-unui-adversar-situat-cu-aproape-600-de-locuri-mai-sus-in-clasamentul-mondial-stan-wawrinka-a-facu-20213951</link>
      <description><![CDATA[<img src="https://www.prosport.ro/wp-content/uploads/2025/07/Jianu.jpeg"/><br/><p>Jucătorii români Luca Preda (19 ani, locul 861 ATP) și Filip Cristian Jianu (23 de ani, 274 ATP) s-au calificat, marți, în optimile de finală ale <span>turneului ATP Challenger 100 Concord Iași Open – powered by MET</span>, dotat cu premii totale de 145.250 de euro.</p>
<p>Luca Preda, beneficiar al unui wild-card, a produs marea surpriză, reușind să-l învingă în primul tur pe germanul Marko Topo (21 de ani, numărul 276 mondial), venit din calificări, scor 6-2, 0-6, 6-4. Pentru Preda, victoria de la Iași este cea mai importantă din carieră, prima în circuitul ATP. Și Filip Jianu a avansat în optimile de finală, după ce adversarul său, francezul Calvin Hemery (30 de ani, locul 178 ATP), s-a retras de pe teren la scorul de 5-1 pentru sportivul român.</p>
<p>În optimi, Preda va juca cu favoritul 8, sârbul Duje Ajdukovic, numărul 183 mondial, în timp ce Filip Jianu îl va întâlni pe italianul Francesco Maestrelli, locul 237 ATP. Al treilea român prezent pe teren, Sebastian Gima (23 de ani, 658 ATP), a fost eliminat de bolivianul Murkel Dellien (27 de ani, 223 ATP), 7-6 (3), 6-3.</p>
<h2><span>Principalul favorit merge mai departe, al doilea cap de serie a fost eliminat</span></h2>
<p>Tot marți, principalul favorit, <span>bolivianul Hugo Dellien</span>, campionul de anul trecut la Iași (32 de ani, 79 ATP), s-a calificat cu destule emoții în optimi. Dellien a avut nevoie de trei seturi pentru a trece în primul tur de brazilianul Matheus Pucinelli De Almeida (287 ATP), venit din calificări, scor 6-3, 3-6, 6-4.</p>
<p>Și favoritul 3, spaniolul Carlos Taberner, locul 102 ATP, s-a calificat în optimi, după 4-6, 6-3, 6-3 cu libanezul Benjamin Hassan, numărul 193 mondial.</p>
<p>În schimb, francezul Hugo Gaston, locul 86 ATP, al doilea cap de serie la Iași, a fost eliminat surprinzător în primul tur de moldoveanul Radu Albot (298 ATP), venit din calificări, scor 1-6, 6-3, 7-5.</p>
<p>În meciul vedetă al serii, elvețianul Stan Wawrinka, 40 de ani, locul 153 ATP, favorit 6, l-a învins în două seturi pe lituanianul Edas Butvilas (20 de ani, 252 ATP), 6-4, 6-3, în fața unor tribune arhipline. Wawrinka, triplu campion de Grand Slam, a arătat și la 40 de ani un tenis de clasă, ridicând publicul în picioare după fiecare schimb.</p>
<h2><span>Simona Halep va juca un meci demonstrativ la Iași</span></h2>
<p>Punctul de atracție al zilei de miercuri va fi meciul demonstrativ pe care Simona Halep îl va susține la Baza Sportivă Ciric. Fostul lider mondial în circuitul WTA va juca pe zgura de la Iași alături de Andrei Pavel, directorul turneului Concord Iași Open, elvețianul Stan Wawrinka, fost număr 3 mondial și triplu campion de Grand Slam, invitații acestora fiind artiștii Horia Brenciu și Cornel Ilie, solistul trupei Vunk.</p>
<p>Evenimentul va începe nu înainte de ora 15.00.</p>
<p>Rezultatele înregistrate marți, 8 iulie:</p>
<p>Turul 1 – Simplu</p>
<p>[3] Carlos Taberner (Spania) – Benjamin Hassan (Liban) 4-6, 6-3, 6-3</p>
<p>[Alt] Matias Soto (Chile) – [Alt] Frederico Ferreira Silva (Portugalia) 7-5, 7-5</p>
<p>[1] Hugo Dellien (Bolivia) – [Q] Matheus Pucinelli De Almeida (Brazilia) 6-3, 3-6, 6-4<br/>
Murkel Dellien (Bolivia) – [Q] Sebastian Gima (România) 7-6 (3), 6-3</p>
<p>[8] Duje Ajdukovic (Croația) – Harold Mayot (Franța) 4-6, 7-6 (5), 6-2<br/>
[Q] Radu Albot (Moldova) – [2] Hugo Gaston (Franța) 1-6, 6-3, 7-5<br/>
Filip Cristian Jianu (România) – [7] Calvin Hemery (Franța) 5-1 (retragere)</p>
<p>[WC] Luca Preda (România) – [Q] Marko Topo (Germania) 6-2, 0-6, 6-4</p>
<p>[Q] Oriol Roca Batalla (Spania) – Dimitar Kuzmanov (Bulgaria) 7-6 (4), 6-3<br/>
[6] [WC] Stan Wawrinka (Elveția) – Edas Butvilas (Lituania) 6-4, 6-3<br/>
Francesco Maestrelli (Italia) – Pablo Llamas Ruiz (Spania) 3-6, 6-1, 6-4<br/>
[Q] Michael Vrbensky (Cehia) – Alvaro Guillen Meza (Ecuador) 7-6 (2), 2-0 retragere</p>
<p>[4] Elmer Moller (Danemarca) – Daniel Rincon (Spania) 4-6, 6-1, 6-1</p>
<p>Turul 1 – Dublu<br/>
Szymon Kielan (Polonia) / Filip Pieczonka (Polonia) – [WC] Cezar Crețu (România) / Nicholas David Ionel (România) 6-3, 2-6, 11-9</p>
<p>Programul zilei de miercuri, 9 iulie: </p>
<p>Terenul Central – start 11:00<br/>
[3] Carlos Taberner (Spania) vs Murkel Dellien (Bolivia)<br/>
[1] Hugo Dellien (Bolivia) vs Titouan Droguet (Franța)</p>
<p>Nu înainte de 15:00<br/>
MECI DEMONSTRATIV SIMONA HALEP (2 ORE)</p>
<p>Nu înainte de 17:30<br/>
[Q] Marko Topo (Germania) or [WC] Luca Preda (România) vs [8] Duje Ajdukovic (Croația)<br/>
[4] Victor Cornea (România) / Sergio Martos Gornes (Spania) vs Siddhant Banthia (India) / Alexander Donski (Bulgaria)</p>
<p>Terenul 5 – start 11:00<br/>
[Alt] Joao Lucas Reis Da Silva (Brazilia) vs [5] Felipe Meligeni Alves (Brazilia)<br/>
Courtney John Lock (Zimbabwe) / Thijmen Loof (Olanda) vs Jan Jermar (Cehia) / Stefan Latinovic (Serbia)<br/>
Alexandru Jecan (România) / Bogdan Pavel (România) vs [3] Arjun Kadhe (India) / Vijay Sundar Prashanth (India)<br/>
Murkel Dellien (Bolivia) / Federico Zeballos (Bolivia) vs Joao Lucas Reis Da Silva (Brazilia) / Matias Soto (Chile)<br/>
[1] Cleeve Harper (Canada) / Ryan Seggerman (USA) vs Oriol Roca Batalla (Spania) / Carlos Taberner (Spania)<br/>
Luca Sanchez (Franța) / Szymon Walkow (Polonia) vs [2] George Goldhoff (USA) / Gregoire Jacq (Franța)</p>

]]></description>
    </item>
    <item>
      <title>Simona Halep a ajuns la Iași, pentru meciul demonstrativ din cadrul turneului Concord Iași Open. Fostul lider mondial va juca alături de Andrei Pavel, Stan Wawrinka, Horia Brenciu și Cornel Ilie. „Îmi lipsește tenisul, dar îmi este bine. Nu mai am stres și presiune”</title>
      <link>https://www.prosport.ro/alte-sporturi/tenis/simona-halep-a-ajuns-la-iasi-pentru-meciul-demonstrativ-din-cadrul-turneului-concord-iasi-open-fostul-lider-mondial-va-juca-alaturi-de-andrei-pavel-stan-wawrinka-horia-brenciu-si-cornel-ilie-20214031</link>
      <description><![CDATA[<img src="https://www.prosport.ro/wp-content/uploads/2025/07/Halep-Iasi4-1400x1050.jpg"/><br/><p>După foarte mulți ani, Simona Halep este din nou la Iași.</p>
<p>Fosta lideră mondială din circuitul WTA a aterizat la ora 08.00 pe Aeroportul Internațional Iași și a fost întâmpinată la scara avionului de către doi dintre oficialii <span>turneului Concord Iași Open</span>, Andrei Oriță – deținător al licenței și Andrei Pavel – directorul de concurs.</p>
<h2><span>Simona Halep a ajuns la Iași, pentru meciul demonstrativ din cadrul turneului Concord Iași Open</span></h2>
<p>Simona a venit de la București împreună cu <span>Daniel Dobre, antrenorul cu care a câștigat turneul de la Wimbledon,</span> acesta din urmă fiind directorul turneului WTA 250 UniCredit Iași Open, programat în perioada 13-20 iulie, la Baza Sportivă Ciric.</p>
<p>Simona Halep a fost primită cu flori în Salonul VIP al aeroportului de către directorul instituției, Romeo Vatră.</p>
<p>”Sunt bine. Un pic prea devreme, dar sunt bine și bucuroasă să mă aflu aici pentru prima dată oficial. Am mai fost acum mulți, mulți ani, dar o să am ocazia să vizitez orașul”, a declarat pentru început Simona Halep, care abia așteaptă să simtă din nou zgura, alături de Andrei Pavel și Stan Wawrinka: ”Andrei Pavel este un drăguț și chiar mă simt bine alături de el și sper să îi bucurăm pe cei care vin să ne privească și să avem o zi frumoasă, pentru că de aceea am și venit. Nu am mai jucat la Iași. Am mai fost acum poate 15-20 de ani la Iași, dar nu mai țin minte nimic”.</p>
<h2><span>”Sunt două turnee frumoase la Iași. Pentru toate jucătoarele este un plus să poată juca în România”</span></h2>
<p>Simo a vorbit și despre cele două turnee de la Iași, ATP Challenger 100 Concord Iași Open, aflat în plină derulare și WTA 250 UniCredit Iași Open, programat săptămâna viitoare.</p>
<p>”Sunt două turnee frumoase, vin jucători foarte, foarte buni, cum este și Stan Wawrinka. La fete va fi un turneu destul de solid. Este un lucru bun pentru tenisul românesc și vreau să-i felicit pe cei care fac treburi importante pentru tenisul românesc. Pentru toate jucătoarele este un plus să poată juca în România. Și eu, când aveam 15-16 ani, erau turnee de 10.000, m-au ajutat atunci și sper ca și fetele de la noi să aibă un ajutor cu aceste turnee. E un lucru important, cred că acești oameni ajută foarte mult tenisul românesc”, a completat Simona Halep.</p>
<h2><span>”Îmi lipsește tenisul, dar încă nu mă plictisesc. Nu mai am nici stres, nici presiune”</span></h2>
<p>Simona a explicat că viața ei s-a schimbat după retragerea din tenis. Are mult timp liber, călătorește, se plimbă, nu mai stă sub stres și presiune.</p>
<p>”E mai bine acum, mult mai bine. Pentru că am timp să mă odihnesc. Nu mai am stresul pe care îl aveam, nici presiunea pe care o aveam. Îmi lipsește tenisul, dar sunt într-o perioadă foarte bună și îmi doresc să mă odihnesc. E ok, nu pot să spun că mă plictisesc încă. Bineînțeles că simt lipsa performanței, dar nu mă plictisesc și îmi este bine. Mă odihnesc foarte mult, mă plimb, călătoresc destul de mult și ies în oraș, ceea ce nu prea făceam când eram în activitate. Momentan nu mă văd într-o activitate legată de sport, am timp doar pentru mine”, a punctat Halep, care speră ca și alte jucătoare din România, care vin din urmă, să inspire copiii să se apuce de tenis, așa cum a făcut-o ea de-a lungul carierei: ”Eu mă bucur că foarte multe fetițe vor să fie Simona Halep și sper ca în continuare rezultatele mele să le motiveze și să le dea încredere că se poate. E un lucru frumos aă aud asta și sper ca și alte fete să facă același lucru pentru copilașii care vin din urmă”.</p>

]]></description>
    </item>
    <item>
      <title>A lucrat și cu Simona Halep, dar antrenorul compară modul de a le pregăti pe Iga Swiatek și pe Naomi Osaka: „Diferență ca între zi și noapte”</title>
      <link>https://www.prosport.ro/alte-sporturi/tenis/a-lucrat-si-cu-simona-halep-dar-antrenorul-compara-modul-de-a-le-pregati-pe-iga-swiatek-si-pe-naomi-osaka-diferenta-ca-intre-zi-si-noapte-20213412</link>
      <description><![CDATA[<img src="https://www.prosport.ro/wp-content/uploads/2025/07/A-lucrat-si-cu-Simona-Halep-dar-antrenorul-compara-modul-de-a-le-pregati-pe-Iga-Swiatek-si-pe-Naomi-Osaka-„Diferenta-ca-intre-zi-si-noapte-e1751980898808.jpg"/><br/><p>Belgianul Wim Fissette (45 de ani), fost jucător de tenis, a devenit antrenor în 2009, iar printre jucătoarele cu care a colaborat s-a aflat și Simona Halep, în urmă cu 11 ani.</p>
<p>În prezent este antrenorul polonezei Iga Swiatek, fost număr 1 WTA, iar într-un interviu recent a făcut o comparație între multipla campioană de la Roland Garros și jucătoarea pe care a antrenat-o anterior, nipona Naomi Osaka și care sub îndrumarea sa a câștigat titlurile de la US Open 2020 și Australian Open 2021. Potrivit lui Wissette, diferența dintre cele două sportive este una impresionantă, ca „între zi și noapte”.</p>
<p>Wissette a debutat în antrenorat în 2009, cu Kim Clijsters (2009-2011), iar acesteia i-au urmat Simona Halep (2014),  Victoria Azarenka (2015-2016, 2018-2020), Johanna Konta (2016-2017), Angelique Kerber (2018), Naomi Osaka (2020-2022, 2024), Zheng Qinwen (2023).</p>
<p>Potrivit site-ului <span>WTA Tennis</span>, cele mai bune rezultate ale lui Wissette, ca antrenor, au fost cele cu Kim Clijsters, care a cucerit trei titluri majore (US Open 2009 și 2011, respectiv Australian Open 2011), Turneul Campioanelor 2010 și a încheiat pe primul loc în 2011.</p>
<h2><span>Wim Fissette, fost antrenor al Simonei Halep, comparație între cele mai recente eleve, Iga Swiatek și Naomi Osaka: „Diferență ca între zi și noapte”</span></h2>
<p>Antrenorul Wim Fissette, cel care a colaborat și cu Simona Halep, pe care a dus-o la prima sa finală de Grand Slam (Roland Garros 2014), le-a descris pe Naomi Osaka și Iga Swiatek, ultimele jucătoare pe care le-a antrenat ca fiind precum „ziua și noaptea”, iar această diferență vine și ca urmare a personalităților diferite ale celor două sportive.</p>
<p>„Am felul meu de a antrena, lucruri pe care încerc să le fac cu toate jucătoarele mele, un anumit mod de a privi tehnica și tactica. Apoi mai este și latura personală. Venind de la Naomi (Osaka) la Iga este ca ziua și noaptea, abordarea, personalitățile lor sunt complet diferite”, a declarat Wissette la <span>Wimbledon’s Acces All England</span></p>
<p>Osaka a început colaborarea cu Fissette în 2019, iar imediat după ce a venit în echipa niponei, aceasta a câștigat două dintre cele patru titluri majore ale carierei, la US Open 2020 și Australian Open 2021, precum și două finale WTA 1.000, la Cincinnati Open 2020 și Miami Open 2022. În prezent, <span>Osaka este antrenată de francezul Patrick Mouratoglou</span>, de asemenea un fost antrenor al Simonei Halep.</p>
<p>În ceea ce o privește pe Iga Swiatek, aceasta l-a cooptat pe Fissette în echipa sa chiar după US Open 2024. Poloneza a renunțat la antrenorul său, conaționalul Tomasz Wiktorowski, după trei ani de colaborare, timp în care a obținut patru trofee majore din cele cinci pe care le are în palmares (Roland Garros 2020, 2022, 2023 și 2024, respectiv US Open 2022). Cu excepția titlului din 2020, toate celelalte au fost câștigate alături de Wiktorowski.</p>
<h2><span>Swiatek, departe de forma care a consacrat-o</span></h2>
<p>În acest an, Iga Swiatek a avut rezultate modeste, astfel că în mai multe rânduri a luat în calcul să ia o pauză competițională.</p>
<p>La Australian Open a ajuns în semifinale, fiind învinsă de Madison Keys, cea care a și câștigat turneul, în timp ce la Roland Garros, turneul pe care l-a dominat în ultimii ani, s-a oprit tot în semifinale, învinsă de <span>Aryna Sabalenka, finalistă la Paris</span>. Singura finală a polonezei a fost cea de la Bad Homburg Open, unde a pierdut în fața jucătoarei Jessica Pegula.</p>
<p>La Wimbledon, al treilea turneu de Grans Slam al anului, Iga Swiatek (favorita 6) a ajuns în faza sferturilor de finală, unde o are ca adversară pe rusoaica Liudmila Samsonova (locul 19 WTA).</p>

]]></description>
    </item>
    <item>
      <title>Jannik Sinner e la un pas să abandoneze turneul de la Wimbledon. Așteaptă rezultatul RMN</title>
      <link>https://www.prosport.ro/alte-sporturi/tenis/jannik-sinner-e-la-un-pas-sa-abandoneze-turneul-de-la-wimbledon-asteapta-rezultatul-rmn-20213351</link>
      <description><![CDATA[<img src="https://www.prosport.ro/wp-content/uploads/2025/07/Jannik-Sinner-e-la-un-pas-sa-abandoneze-turneul-de-la-Wimbledon.-Asteapta-rezultatul-RMN.jpg"/><br/><p>Jannik Sinner, liderul ATP, a fost protagonistul unui meci dramatic la Wimbledon, în urma căruia s-a calificat în optimile de finală, dar doar pentru că adversarul său, Grigor Dimitrov, a abandonat partida. Însă există șansa ca și el să abandoneze turneul, iar totul depinde de rezultatul RMN.</p>
<p>Sinner s-a accidentat chiar în primul game al disputei, când a alunecat și a căzut, pe cot, în timp ce urmărea o minge, iar impactul căzăturii a fost vizibil prin prestația pe care a arătat-o, departe de potențialul său, fiind condus cu 2-0 la seturi.</p>
<p>Bulgarul Grigor Dimitrov (locul 21 ATP) luase avânt, iar direcția meciului era una în favoarea sa, însă în actul al treilea, când servea pentru 2-2 s-a accidentat la nivelul pectoralului drept. Durerea i-a fost atât de puternică, încât <span>Dimitrov a căzut pe iarbă și a fost forțat să abandoneze</span>.</p>
<h2><span>Sinner, accidentat la cot, la un pas să abandoneze turneul de la Wimbledon</span></h2>
<p>Meciul dintre Sinner și Dimitrov a fost unul dramatic, încă de la primul game, când italianul s-a accidentat la nivelul cotului, și a continuat fără tratament, însă evoluția sa ulterioară a fost una slabă, care a dus la pierderea setului inaugural, scor 3-6.</p>
<p>În actul al doilea, la 2-3, Sinner a luat un time-out medical pentru a putea gestiona durerea de la cot, dar Dimitrov și-a valorificat toate șansele pe care le-a avut în fața unui adversar care juca nivelul său obișnuit.</p>
<p>Dimitrov nu a reușit să închidă setul la 5-4, a făcut break-ul la 6-5 și a câștigat setul la a treia minge de set.</p>
<p>În cel de-al treilea act, când a servit pentru 2-2, Dimitrov a acuzat durere la nivelul pectoralului drept, fiind nevoit să abandoneze meciul. Situația a fost una destul de ciudată, ca Sinner să se califice în optimi, deși pierduse deja două seturi, iar direcția părea clară în favoarea bulgarului.</p>
<p>Imaginea de pe Center Court a fost una dramatică și greu de privit de spectatori, între care și elvețianul Roger Federer care a urmărit meciul din Loja Regală.</p>
<p>Pentru a ști dacă va continua turneul, Jannik Sinner va aștepta rezultatul RMN, care poate spune cu exactitate cât de gravă este situația italianului.</p>
<p>„Accidentarea s-a produs la începutul meciului, în primul game. Am avut o căzătură destul de nefericită. Am verificat pe video. Nu părea una dură, dar totuși am simțit-o destul de mult, mai ales pe serviciu și pe forehand. Mâine (n.r. marți) vom face un RMN pentru a vedea cum este. Atunci vom știi mai multe”, a declarat Jannik Sinner, citat de <span>Tennis World</span>.</p>
<h2><span>Sinner, adversar facil în sferturile de la Wimbledon</span></h2>
<p>În cazul în care va continua la Wimbledon, Sinner se va întâlni, miercuri, în sferturi cu americanul Ben Shelton (favoritul 10). Sinner conduce cu 5-1 în meciurile directe, singura victorie a americanului a fost în 2023, la Shanghai. Cei doi au și un meci disputat pe iarba de la Wimbledon, în optimile de finală din 2024, când Sinner s-a impus în minimum de seturi.</p>
<p>Celelalte „sferturi” sunt: Cameron Norrie (Marea Britanie, locul 61 ATP) – Carlos Alcaraz (Spania, locul 2 ATP), Taylor Fritz (SUA, locul 5 ATP) – Karen Khachanov (Rusia, locul 20 ATP), programate pentru marți, 8 iulie, rspectiv Fabio Cabolli (Italia, favoritul 22) – Novak Djokovic (Serbia, locul 6 ATP), care urmează să se joace miercuri, 9 iulie.</p>
<p>Carlos Alcaraz a câștigat trofeul de la Wimbledon în 2023 și 2024, anul trecut <span>după o finală epică în fața lui Djokovic, cel mai titrat jucător din istoria tenisului</span>.</p>

]]></description>
    </item>
  </channel>
</rss>
