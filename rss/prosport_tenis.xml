<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jannik Sinner – Carlos Alcaraz Live Video Online, finala masculină de la Roland Garros, de la ora 16:00. Primul duel direct într-un meci cu trofeul de Mare Șlem pe masă</title>
      <link>https://www.prosport.ro/alte-sporturi/tenis/roland-garros/jannik-sinner-carlos-alcaraz-live-video-online-finala-masculina-de-la-roland-garros-de-la-ora-1600-primul-duel-direct-intr-un-meci-cu-trofeul-de-mare-slem-pe-masa-20190576</link>
      <description><![CDATA[<img src="https://www.prosport.ro/wp-content/uploads/2025/06/Jannik-Sinner-–-Carlos-Alcaraz-Live-Video-Online-finala-masculina-de-la-Roland-Garros.jpg"/><br/><p>Finala masculină de simplu de la Roland Garros, Jannik Sinner – Carlos Alcaraz, are loc pe Court Philippe-Chatrier (terenul central), iar partida este Live Video Online pe www.prosport.ro.</p>
<p>De asemenea, duelul dintre primii doi jucători ai lumii poate fi urmărit și în direct la televizor pe postul Eurosport 1, începând cu ora 16:00.</p>
<h2><span>Jannik Sinner – Carlos Alcaraz Live Video Online, finala masculină de la Roland Garros, de la ora 16:00</span></h2>
<p>Partida dintre primii doi favoriți ai competiției va închide ediția din acest an a competiției de la Paris. Se cunosc învingătorii de pe tablourile de simplu feminin, de dublu feminin, de dublu masculin și toate cele 4 de la juniori.</p>
<p>La ora 12:00 începe, pe același teren central, finala feminină de dublu, în care Anna Danilina (Kazahstan) și Aleksandra Krunić (Serbia) le au adversare pe italiencele Sara Errani și Jasmine Paolini, desemnate a doua pereche favorită a întrecerii.</p>
<p>Nu mai devreme de ora 16:00 a României se joacă marele meci în care se întâlnesc, ca și la feminin, primii doi jucători ai lumii.</p>
<p>Practic, avem în prezent două numere 1 mondial. Jannik Sinner este maestrul a tot ce analizează pe terenurile dure, în timp ce <span>Carlos Alcaraz este marele maestru al suprafețelor naturale, zgură și iarbă.</span></p>
<h2><span>Sinner nu a pierdut niciun set în cele șase meciuri jucate până în finală</span></h2>
<p>După cum știe oricine îl înfruntă pe Sinner pe zgură, cel mai bine este să te aștepți la ce e mai rău. Anul trecut, în drumul către cele 7 titluri pe această suprafață, a jucat 57 de meciuri și a pierdut doar 3. Două au fost în fața lui Alcaraz.</p>
<p>Recordul carierei lui Alcaraz pe zgură este de 102 victorii în 121 de meciuri. Unul dintre acestea a fost semifinala în cinci seturi împotriva lui Sinner, anul trecut, câștigată de iberic cu 2-6, 6-3, 3-6, 6-4, 6-3.</p>
<p>Pentru peninsular este prima finală la Roland Garros. Sinner încă nu a pierdut set în primele 6 meciuri. Patru seturi au avut nevoie de prelungiri: 7-5 în primul tur cu francezul Arthur Rinderknech și în sferturi cu Alexander Bublik, plus 7-5 și 7-6 (3) în semifinale cu Novak Djokovic.</p>
<p>„Dacă urmărești rivalitățile, toate au fost tactice. Nu intri pe teren și doar lovești mingea. Trebuie să înțelegi ce se întâmplă. Trebuie să înțelegi ce funcționează în ziua respectivă, pentru că lucrurile se pot schimba.</p>
<p>Poate că te-ai pregătit într-un fel și nu funcționează și trebuie să te schimbi. Trebuie să fii pregătit să contraataci. De aceea este foarte important să fii concentrat. Pentru că dacă adormi, atunci meciul se termină”, a transmis Sinner.</p>
<p>Iată care sunt campionii stabiliți până acum la ediția din acest an de la Roland Garros:</p>
<ul>
<li>Simplu ferminin, <span>Aryna Sabalenka (Belarus, 1 WTA, cs 1) – Coco Gauff (Statele Unite, 2 WTA, cs 2) 7-6 (5), 2-6, 4-6</span></li>
<li>Dublu masculin, Marcel Granollers, Horacio Zeballos (Spania, Argentina; cs 5) – Joe Salisbury, Neal Supski (Marea Britanie; cs 8) 6-0, 6-7 (5), 7-5</li>
<li>Dublu mixt, Taylor Townsend, Evan King (SUA; cs 4) – Sara Errani, Andrea Vavassori (Italia; cs 3) 4-6, 2-6</li>
<li>Simplu juniori, Niels McDonald (Germania) – Max Schoenhaus (Germania) 6-7 (5), 6-0, 6-3</li>
<li>Simplu junioare, Lilli Tagger (Aut) – Hannah Klugman (MBr, cs 8) 6-2, 6-0</li>
<li>Dublu juniori, Noah Johnston, Benjamin Willwerth (SUA; cs 7) – Oskari Paldanius, Alan Wazny (Finlanda, Polonia; cs 2) 2-6, 3-6</li>
<li>Dublu junioare, Eva Bennemann, Sonja Zhenikhova (Germania) –  Alena Kovackova, Jana Kovackova (Cehia; 3) 4-6, 6-4, 10-8</li>
</ul>

]]></description>
    </item>
    <item>
      <title>CTP, mesaj uluitor după finala de la Roland Garros. „Mă zgârie pe creier răgetele ei”</title>
      <link>https://www.prosport.ro/alte-sporturi/tenis/ctp-mesaj-uluitor-dupa-finala-de-la-roland-garros-ma-zgarie-pe-creier-ragetele-ei-20190611</link>
      <description><![CDATA[<img src="https://www.prosport.ro/wp-content/uploads/2025/06/CTP-mesaj-uluitor-dupa-finala-de-la-Roland-Garros.-„Ma-zgarie-pe-creier-ragetele-ei-1400x778.jpg"/><br/><p>CTP, jurnalist și un cunoscător al tenisului, a comentat despre finala de la Roland Garros, în care Coco Gauff s-a impus în fața Arynei Sabalenka.</p>
<p>Jucătoarea de pe locul doi WTA a învins liderul WTA în 2 ore și 28 de minute de joc, scor 6-7 (5/7), 6-2, 6-4.</p>
<h2><span>CTP, după finala de la Roland Garros. „Tăcerea lui Coco a învins răgetele”</span></h2>
<p>Coco Gauff a primit 2.550.000 de euro pentru triumful de la Roland Garros, iar Sabalenka a încasat 1.275.000 de euro.</p>
<p>Sportiva din SUA, 21 de ani, a mai jucat finala la Roland Garros în 2022, când a pierdut în fața Igăi Swiatek. Acum are zece titluri câștigate în carieră, primul fiind în 2019, la Linz.</p>
<p>„Tăcerea lui Coco a învins răgetele. Coco Gauff este deja o mare campioană, și va fi și mai mare. Acest Roland Garros nu e cu siguranță ultimul ei titlu de Grand Slam. Dar în strigătul pe care mi l-a smuls ultimul punct nu era numai bucuria că a câștigat Coco, era și bucuria că a pierdut Sabalenka. Foarte rar mi se întâmplă să am atâta simpatie pentru o jucătoare și – nu e frumos, știu – atâta antipatie pentru adversara ei.</p>
<p>Iubesc maturitatea incredibilă a lui Coco, pe care o avea încă de la 17 ani, chipul ei mereu serios, tăcerea concentrată în timpul jocului, inteligența și onestitatea cu care vorbește după meci, fie că a învins, fie că a fost înfrântă. N-o să uit declarația ei: „Dacă îmi pun viața în perspectivă, mă gândesc că am trăit mereu sub presiune. Dar, de fapt, nu e așa. Sunt oameni care luptă să-și hrănească familia. Sunt oameni care nu știu de unde vor face rost de prânzul următor, oameni care trebuie să-și plătească facturile. Asta e presiunea adevărată. Asta înseamnă greutăți, asta e viața reală”, a scris CTP pe pagina sa de Facebook.</p>
<h2><span>CTP: „Își folosește fizicul de membră a forțelor speciale belaruse”</span></h2>
<p>Jurnalistul a mai afirmat: „În schimb, mă zgârie pe creier răgetele Sabalenkăi, prelungite pe lovitura adversarei, neregulamentar, dar nimeni nu vrea să ia măsuri, modul în care dă cu bâta în mai toate mingile, folosindu-și fizicul de membră a forțelor speciale belaruse, schimele și fițele pe care le face pe teren și în afara lui. Lacrimile ei de la sfârșit m-au lăsat cât se poate de rece. În poza finală, între Sabalenka și Coco a stat minunata Justine Henin. Ce frumos ar fi fost un meci între Henin și Gauff! Dar asta nu mai poate face decât Inteligența Artificială”.</p>
<ul>
<li><span>Aryna Sabalenka – Coco Gauff 7-6 (5), 2-6, 4-6, în finala feminină de la Roland Garros</span></li>
</ul>

]]></description>
    </item>
    <item>
      <title>Aryna Sabalenka, discurs nemaivăzut: „Aş înjura acum! Vreau doar câteva zile cu tequilla, jeleuri şi plajă”</title>
      <link>https://www.prosport.ro/alte-sporturi/tenis/aryna-sabalenka-discurs-nemaivazut-as-injura-acum-vreau-doar-cateva-zile-cu-tequilla-jeleuri-si-plaja-20190715</link>
      <description><![CDATA[<img src="https://www.prosport.ro/wp-content/uploads/2025/06/Aryna-Sabalenka-discurs-nemaivazut-„As-injura-acum-Vreau-doar-cateva-zile-cu-tequilla-jeleuri-si-plaja-e1749373740790-1400x758.jpg"/><br/><p>Aryna Sabalenka (27 de ani – 1 WTA) a pierdut finala feminină de la Roland Garros 2025, după ce a cedat în trei seturi în fața americancei Coco Gauff (21 de ani – 2 WTA), scor 7-6(5), 2-6, 4-6.</p>
<p>La conferința de presă de după meci, sportiva din Belarus a fost protagonista unui discurs nemaivăzut, în care și-a dezvăluit planurile pentru perioada imediat următoare.</p>
<h2><span>Aryna Sabalenka vrea să se deconecteze total de la tenis după finala pierdută cu Coco Gauff. Cât de tare a afectat-o eșecul de la Roland Garros</span></h2>
<p><span>Aryna Sabalenka a întâlnit-o în finala de la Roland Garros 2025 pe Coco Gauff, sportivă pe care doar ce o învinsese în finala de milioane de euro</span> de la Mutua Madrid Open.</p>
<p>Atunci a fost un 2-0 pentru sportiva din Belarus, 6-3, 7-6(3), însă pe zgura pariziană, roata s-a întors și <span>Coco Gauff a învins-o pe Aryna Sabalenka în trei seturi, scor (5)6-7, 6-2, 6-4</span>.</p>
<p>Chiar și după finala pierdută la Roland Garros 2025, Aryna Sabalenka va continua să rămână în fruntea clasamentului WTA, cu un total de 11.553 de puncte. În schimb, americanca Coco Gauff s-a apropiat ușor de ea, având acum un total de 8.083 puncte. Podiumul jucătoarelor din topul WTA e completat tot de o reprezentantă a SUA, anume Jessica Pegula, cu 6.483 puncte.</p>
<p>Însă, clasamentul WTA nu pare să o intereseze prea tare pe Sabalenka în acest moment. Sportiva din Belarus și-a dorit enorm să poată triumfa la Paris, unde nu a câștigat niciun trofeu. Ea are 3 titluri de Grand Slam, două dintre ele cucerite la Australian Open și unul la US Open, în timp ce la Roland Garros, în 2025 a jucat pentru prima oară finala.</p>
<p>În plus, felul dramatic în care a pierdut meciul cu Coco Gauff, după ce a izbutit să câștige primul set, a scos-o din minți pe Sabalenka. Așadar, la conferința de presă de după joc le-a mărturisit reporterilor că și-a rezervat un bilet de vacanță și că în următoarele zile va dori să se deconecteze total de la tenis:</p>
<blockquote><p>Am deja un zbor rezervat pentru Mykonos (n.r. – insulă populară din Grecia). Vreau doar câteva zile cu alcool, zahăr și plajă. Știi? Câteva zile în care să uit complet de lumea asta nebună și de nebunia… (n.r. – Oftează) Dacă aș putea să înjur, aș înjura acum! Cu nebunia care s-a întâmplat astăzi, cred că toată lumea m-ar înțelege. Dar încerc, totuși, să fiu foarte politicoasă în acest moment. Însă, nu exită cuvinte mai potrivite (n.r. – decât înjurăturile) care să poată descrie ceea ce tocmai s-a întâmplat astăzi pe terenul de tenis. Dar da, tquilla, jeleuri și, nu știu, înot. Exact cum fac turiștii, pentru câteva zile”, a spus Aryna Sabalenka, după finala feminină de la Roland Garros 2025, pe care a pierdut-o în fața americancei Coco Gauff.</p></blockquote>
<blockquote cite="https://www.tiktok.com/@tntsports/video/7513313623301754134" class="tiktok-embed" data-video-id="7513313623301754134" style="max-width: 605px; min-width: 325px;">
<section>@tntsports “If I could swear, I would swear right now” 😤 Aryna Sabalenka reacts to her defeat against Coco Gauff 🗣️ #rolandgarros #tennis ♬ original sound – TNT Sports</section>
</blockquote>
<p><script async="" src="https://www.tiktok.com/embed.js"></script></p>
<h2><span>Coco Gauff, primul ei triumf de la Roland Garros</span></h2>
<p>În ceea ce o privește pe Coco Gauff, americanca și-a adjudecat al doilea ei titlu de Grand Slam, după US Open 2023.</p>
<p>La Australian Open, primul mare turneu al anului 2025, Gauff s-a oprit doar în faza semifinalelor. Acum, americanca se va pregăti pentru Wimbledon, unde nu a izbutit niciodată să depășească faza optimilor de finală.</p>

]]></description>
    </item>
    <item>
      <title>Ion Țiriac, despre cum a trăit înainte să fie miliardar în euro: „Luam 5 pizza la 8 inși. Viața aia nu mai există azi”</title>
      <link>https://www.prosport.ro/alte-sporturi/tenis/ion-tiriac-despre-cum-a-trait-inainte-sa-fie-miliardar-in-euro-luam-5-pizza-la-8-insi-viata-aia-nu-mai-exista-azi-20189751</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-despre-cum-a-trait-inainte-sa-fie-miliardar-in-euro-„Luam-5-pizza-la-8-insi.-Viata-aia-nu-mai-exista-azi.webp"/><br/><p>Ion Țiriac (86 de ani) deține deja de mult timp titlul de cel mai bogat român, iar într-un interviu pe care l-a acordat recent, miliardarul a rememorat perioada premergătoare intrării sale în antreprenoriat.</p>
<p>Până să zguduie lumea afacerilor cu ideile sale, Ion Țiriac a practicat tenisul la nivel profesionist. Însă, a făcut-o într-o vreme în care „sportul alb” nu genera la fel de mulți bani ca în ziua de azi.</p>
<h2><span>Cum se descurcau jucătorii de tenis cu banii pe vremea lui Ion Țiriac</span></h2>
<p>Tenisul a ajuns să reprezinte în secolul XXI un sport foarte bine plătit, iar premiile din marile competiții ATP și WTA sunt într-o continuă creștere.</p>
<p>Spre exemplu, la Turneul Campionilor/Campioanelor din 2024, triumfătorii au putut pune mâna pe un cec de aproape 5.000.000 de dolari.</p>
<p>O sumă imensă, la care în anii ’60, ’70 sau ’80 performerii din „sportul alb” nici măcar nu puteau să viseze. În perioda menționată, pe scena tenisului internațional a activat și Ion Țiriac, care în 1970 a triumfat la Roland Garros, la dublu, împreună cu coechipierul Ilie Năstase. De asemenea, cei doi au triumfat și la alte turnee importante, precum Foro Italico, Open Philadelphia Indoor, Monte Carlo Open, Open Suedia, Italian Open și Canadian Open.</p>
<p>Pus în postura de a rememora vremurile când <span>încă era implicat total în tenis, Ion Țiriac</span> a lăsat de înțeles că sumele de bani pe care le primeau sportivii atunci îi ajutau pe aceștia doar să se întrețină. Cu toate acestea, în momentul în care a fost întrebat dacă și-ar fi dorit să poată modifica destinul și să practice tenisul în zilele noastre, Ion Țiriac a răspuns tranșant:</p>
<blockquote><p>(n.r. – V-ar fi plăcut să jucați tenis acum?) Nu. Nu se compară. Noi eram zece inși, eu eram patronul ăstora mai tineri, Năstase, Borg, Panatta. Seara scoteam opt-nouă dolari, cumpăram cinci pizza, eram opt inși, le împărțeam la cinci și plecam acasă. Viața pe care am avut-o noi nu există astăzi”, a declarat Ion Țiriac, la <span>podcastul „Școala Sportivă”</span>.</p></blockquote>
<h2><span>În prezent e cel mai bogat român</span></h2>
<p>Cel mai probabil, experiența de viață pe care a acumulat-o pe parcursul carierei de tenismen profesionist în anii ’60 și ’70 s-a dovedit a fi mult mai valoroasă pentru Ion Țiriac decât câteva milioane, pe care oricum le-a făcut ulterior.</p>
<p>După retragerea din „sportul alb”, Țiriac a devenit antrenprenor și, treptat, a ajuns să fie cel mai faimos afacerist român.</p>
<p><span>Ion Țiriac este de ani buni cel mai bogat om din țară, iar potrivit ultimului TOP Forbes</span>, magnarul are o avere estimată la 2.100.000.000 de dolari.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/RFTdGlNdhuw?si=3lG5xwM6VcSsvQlt" title="YouTube video player" width="560"></iframe></p>

]]></description>
    </item>
    <item>
      <title>Aryna Sabalenka – Coco Gauff 7-6 (5), 2-6, 4-6, în finala feminină de la Roland Garros. Americanca este „regină” pe zgura pariziană</title>
      <link>https://www.prosport.ro/alte-sporturi/tenis/roland-garros/aryna-sabalenka-coco-gauff-7-6-5-2-6-4-6-in-finala-feminina-de-la-roland-garros-americanca-este-regina-pe-zgura-pariziana-20189844</link>
      <description><![CDATA[<img src="https://www.prosport.ro/wp-content/uploads/2025/06/Aryna-Sabalenka-–-Coco-Gauff-7-6-5-2-6-4-6-in-finala-feminina-de-la-Roland-Garros.jpg"/><br/><p>Finala feminină de simplu de la Roland Garros, Aryna Sabalenka – Coco Gauff, are loc pe Court Philippe-Chatrier (terenul central), iar partida este Live Video Online pe www.prosport.ro.</p>
<p>De asemenea, duelul dintre primele două jucătoare ale lumii poate fi urmărit și în direct la televizor pe postul <span>Eurosport 1</span>, începând cu ora 16:20.</p>
<h2><span>Aryna Sabalenka – Coco Gauff Live Video Online, finala feminină de la Roland Garros, de la ora 16:20</span></h2>
<p>Față în față vor fi cele mai valoaore jucătoare ale momentului. Este pentru prima dată de la Australian Open 2018 când asversare în ultimul act sunt primele două jucătoare ale lumii.</p>
<p>Atunci, la Melbourne, <span>Simona Halep, din postura de lider WTA, s-a confruntat cu daneza Caroline Wozniacki</span>. Aceasta a urcat pe prima poziție după victoria de la antipozi.</p>
<p>După două săptămâni uimitoare, surprize remarcabile (Lois Boisson fiind cauza mai multora dintre ele) și haosul obișnuit care face parte din fiecare turneu de Grand Slam, am ajuns într-o oază de liniște.</p>
<p>A încerca să faci o diferență între Sabalenka și Gauff nu este ușor. Au jucat de 10 ori și fiecare a câștigat de cinci ori. S-au înfruntat în două finale și fiecare și-a adjudecat una: Sabalenka la Madrid luna trecută, iar Gauff ultimul act de US Open, în 2023.</p>
<p>Amândouă sunt jucătoare puternice, deși Sabalenka lovește mai tare. Amândouă știu cum să se miște pe zgură, deși Gauff este mai rezistentă.</p>
<h2><span>Aryna Sabalenka va continua să fie lider WTA, indiferent de rezultatul finalei</span></h2>
<p>Amândouă au câștigat și au pierdut finale de Grand Slam: Sabalenka a câștigat trei și a pierdut două, Gauff a câștigat una și a pierdut una. Și amândouă sunt luptătoare. Abia când parcurgi detaliile statisticilor se observă o foarte mică diferență.</p>
<p>În ultimele șase runde, Sabalenka a reușit 28 de ași și 12 duble greșeli, iar cel mai rapid serviciu al ei a fost de 197 km/h. de partea cealaltă, <span>Gauff a servit șase ași și 33 de duble greșeli</span>, iar cel mai rapid serviciu a fost de 195 km/h.</p>
<p>Dacă Gauff nu este în cea mai bună formă a sa, poate pierde puncte gratuite cu acele duble greșeli. Nu este mult de lucru, dar în finalele majore, chiar și o astfel de eroare poate face diferența dintre a câștiga și a înfrânge.</p>
<p>Există și mica problemă a consecvenței: aceasta este a doua finală de Grand Slam a Arynei Sabalenka din acest an. Gauff are trei în tot atâția ani, iar asta explică diferența de aproape 4.000 de puncte în clasament dintre ele.</p>
<p>Altfel spus, indiferent cine câștigă Cupa Suzanne Lenglen, tot Aryna Sabalenka va fi lider mondial de luni încolo.</p>

]]></description>
    </item>
  </channel>
</rss>
