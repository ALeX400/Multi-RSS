<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Neverosimil. Grigor Dimitrov a pierdut 0-6, 0-6 cu Alex De Minaur, după ce în setul 2 a luat doar 5 puncte</title>
      <link>https://www.prosport.ro/alte-sporturi/tenis/neverosimil-grigor-dimitrov-a-pierdut-0-6-0-6-cu-alex-de-minaur-dupa-ce-in-setul-2-a-luat-doar-5-puncte-20143611</link>
      <description><![CDATA[<img src="https://www.prosport.ro/wp-content/uploads/2025/04/Neverosimil.jpg"/><br/><p>Jucătorul bulgar de tenis Grigor Dimitrov, aflat pe locul 18 mondial, a fost umilit de australianul Alex de Minaur, 0-6, 0-6.</p>
<p>Alex De Minaur s-a calificat în semifinale la Monte Carlo, după ce l-a învins pe bulgarul Grigor Dimitrov cu un incredibil 6-0, 6-0.</p>
<h2><span>Doar 5 puncte a câștigat Grigor Dimitrov în al doilea set al meciului cu Alex De Minaur</span></h2>
<p>S-au stabilit ambele semifinale ale <span>turneului de categorie Masters 1.000 de la Monte Carlo</span>. Adversari vor fi, conform tabloului, italianul Lorenzo Musetti și australianul Alex de Minaur, respectiv, spaniolii Alejandro Davidovich Fokina și Carlos Alcaraz.</p>
<p>De Minaur (10 ATP, cs 8) s-a calificat în penultimul act după ce a trecut cu un incredibil 6-0, 6-0 de bulgarul Grigor Dimitrov (18 ATP, cs 15) în doar 44 de minute. Dacă game-urile din primul set au fost cât de cât echilibrate, în partea a doua a întâlnirii a existat un singur jucător pe teren.</p>
<p>Dimitrov a câștigat doar 5 puncte: câte unul în game-urile 1, 3 și 4, și două în al 5-lea. În timp ce bulgarul s-a chinuit să-și găsească ritmul și de multe ori a jucat fără intensitate, De Minaur a profitat total de loviturile necruțătoare din spatele terenului, comițând doar 6 erori neforțate într-un set de debut, care a durat 23 de minute.</p>
<h2><span>Arhur Fils a fost foarte aproape să-l elimine pe Carlos Alcaraz</span></h2>
<p>După acest succes, australianul conduce cu 4-2 la meciurile directe. A fost cea mai dură înfrângere suferită de Dimitrov în circuitul ATP, din 2007 când a debutat.</p>
<p>„Cu problemele pe care le-am avut pe această suprafață la începutul carierei mele, nu prea am înțeles cum să joc bine pe ea. Pe măsură ce anii au trecut, am ajuns să înțeleg lucrurile pe care le pot face bine pentru a deveni un adversar dur pe această suprafață.</p>
<p>Sunt foarte fericit că joc din ce în ce mai bine în fiecare an. Nu este vorba despre a da lovituri puternice, ci despre deschiderea terenului, folosind unghiuri, înălțime și viteze diferite. De asemenea, contează și înțelegerea echilibrului dintre a fi prea agresiv și prea pasiv”, a declarat de Minaur la finalul confruntării, potrivit <span>site</span>-ului ATP.</p>
<p>În penultimul act al <span>turneului de la Monte Carlo</span>, australianul îl va avea adversar pe italianul Lonrezo Musetti (16 ATP, cs 13). Acesta l-a învins în set decisiv, 1-6, 6-3, 6-4, pe grecul Stefanos Tsitsipas (8 ATP, cs 6).</p>
<p>Cealaltă semifinală propune un duel spaniol. Alejandro Davidovich Fokina (42 ATP) a avut nevoie de 70 de minute pentru a trece de australianul Alexei Popyrin (27 ATP) cu 6-3, 6-2.</p>
<p>La rândul lui, Carlos Alcaraz (3 ATP), al doilea favorit al întrecerii, a câștigat cu 4-6, 7-5, 6-3 în fața lui Arhur Fils (15 ATP, cs 12), după ce francezul a avut trei mingi de break la 5-5.</p>

]]></description>
    </item>
    <item>
      <title>Părea imposibil! Un francez a doborât recordul lui Rafa Nadal din 2007 în turneele Masters</title>
      <link>https://www.prosport.ro/alte-sporturi/tenis/parea-imposibil-un-francez-a-doborat-recordul-lui-rafa-nadal-din-2007-in-turneele-masters-20144026</link>
      <description><![CDATA[<img src="https://www.prosport.ro/wp-content/uploads/2025/04/Parea-imposibil-Un-francez-a-doborat-recordul-lui-Rafa-Nadal-din-2007-in-turneele-Masters.jpg"/><br/><p>Arthur Fils a scris istorie la Monte Carlo, acolo unde s-a oprit în cele din urmă în sferturile de finală.</p>
<p>În Franța, Fils a devenit cel mai tânăr jucător de tenis care atinge sferturile în primele trei turnee Masters dintr-un sezon.</p>
<h2><span>Un francez a doborât recordul lui Rafa Nadal la Monte Carlo</span></h2>
<p>Arthur Fils a avut un parcurs excelent la Monte Carlo, doborând recordul lui Rafa Nadal, care data din 2007.</p>
<p>După ce a trecut și de Flavio Cobolli, campion la București, Fils a ajuns în sferturi, prin victoria cu Andrey Rublev, fiind apoi eliminat în semifinale.</p>
<p>De la introducerea actualului format, în 1990, Fils a devenit cel mai tânăr jucător care ajunge în sferturi în primele trei turnee Masters, după ce a impresionat la Indian Wells și Miami.</p>
<p>Astfel, Fils l-a depășit în acest top inedit pe marele Nadal. „Să fii tată, să ai un băiat și să îl poți vedea de fiecare dată când te întorci acasă…Este ceva complet diferit. Sentimentul este complet diferit de orice altceva. Doar să știu că am șansa de fi privit de el în timp ce joc… Chiar dacă asta se va întâmpla pentru o scurtă perioadă de timp și probabil nu știe nimic despre ce se întâmplă pe teren, nu contează. Asta va rămâne acolo și pentru minte este o amintire grozavă”, <span>spunea Rafa Nadal, în prima jumătate a anului 2024</span>, pe vremea când încă nu se retrăsese.</p>
<h2><span>Arthur Fils: „Când eram mic, mi-am dorit mereu să fiu numărul 1 mondial!”</span></h2>
<p>Arthur Fils a câștigat până acum trei turnee ATP, după ce s-a impus la Hamburg, Tokyo și Lyon. Acesta își propune să ajungă cel mai bun jucător din lume și să se impună în Grand Slam-uri, precum idolul său, este vorba de elvețianul Roger Federer.</p>
<blockquote><p>Când eram mic, mi-am dorit mereu să fiu numărul 1 mondial. Mai târziu, tatăl meu m-a întrebat care sunt visele mele. I-am spus: ‘Vreau să fiu în top 10’. Apoi m-a întrebat: ‘Nu mai vrei să fii numărul 1 mondial?’.</p>
<p> </p>
<p>Eu i-am zis: ‘Ba da, dar vreau și să câștig o mulțime de Grand Slam-uri!’. Îl vedeam pe Federer câștigându-le și credeam că e ceva ușor. Acum, îmi dau seama că nu mai este atât de ușor, dar e ceva ce îmi rămâne în fundul minții”, spunea Arthur Fils, înaintea turneului de la Monte Carlo, în care a ajuns până în semifinale.</p></blockquote>

]]></description>
    </item>
    <item>
      <title>Horia Tecău, reacție la limita ridicolului, după ce şi Japonia a călcat România în picioare la BJK Cup: „Am avut şanse la 5-0”</title>
      <link>https://www.prosport.ro/alte-sporturi/tenis/horia-tecau-reactie-la-limita-ridicolului-dupa-ce-si-japonia-a-calcat-romania-in-picioare-la-bjk-cup-am-avut-sanse-la-5-0-20144401</link>
      <description><![CDATA[<img src="https://www.prosport.ro/wp-content/uploads/2025/04/Horia-Tecau-reactie-la-limita-ridicolului-dupa-ce-si-Japonia-a-calcat-Romania-in-picioare-la-BJK-Cup-Am-avut-sanse-la-5-0-1400x778.jpg"/><br/><p>Echipa României a suferit o nouă înfrângere usturătoare în grupa de calificare la turneul final Billie Jean King (BJK) Cup, scor 0-3, în fața Japoniei. După meciuri, Horia Tecău a avut, însă, o reacție total neașteptată.</p>
<p>Nu doar că nu și-a taxat elevele, dar s-a arătat mulțumit de prestațiile lor și a susținut cu tărie că dinamica înfruntării s-ar fi putut schimba dacă ar fi știut să profite de puținele șanse pe care le-au avut. Discuția a pornit de la primul meci, pierdut de Miriam Bulgaru.</p>
<p>După ce <span>au fost spulberate de Canada</span>, șansele tricolorelor de a merge mai departe păreau de domeniul fantasticului. Ar fi trebuit să se impună în toate cele trei dueluri cu niponele.</p>
<h2><span>Horia Tecău, discurs neașteptat după ce România a fost zdrobită de Japonia</span></h2>
<p>Miriam Bulgaru (211 WTA) a intrat pe teren în primul meci de simplu, dar a fost învinsă fără drept de apel de Ena Shibahara (136 WTA), scor 5-7, 2-6 după o oră şi 23 de minute. A urmat Anca Todoni (88 WTA), care a cedat în fața ocupantei poziției 51 WTA, Moyuka Uchijima, scor 6-3, 6-7 (3), 2-6, la capătul a două ore și jumătate de joc.</p>
<p>La dublu, Ilinca Amariei și Mara Gae au dat piept cu mult mai experimentata pereche formată din Shuko Aoyama și Eri Hozumi. Rezultatul? 4-6, 2-6, după o oră și 11 minute.</p>
<p>La finalul celor trei dueluri, Horia Tecău a tras concluziile. Discursul <span>a fost de-a dreptul surprinzător</span>, ținând cont că Japonia a călcat în picioare România.</p>
<blockquote><p>„Încep cu primul meci, unde Miriam a jucat mai bine decât ieri, creând un prim set competitiv. Am avut șanse la 5-0, acele mini-șanse pot schimba dinamica meciului, dar nu le-am fructificat. Apoi, cred că a început să joace mai bine, iar în setul doi a fost și mai bună. Poate că șansa noastră a fost în primul set.</p>
<p> </p>
<p>În al doilea meci de simplu, Anca a avut un meci puternic. A fost la 4-1 și juca un tenis excelent, dar meciul s-a strâns. Adversara a riscat, mingile au intrat, și meciul a devenit strâns. A avut o minge de meci pe serviciul doi și nu a reușit să o câștige. E greu să pierzi setul doi după ce ai condus cu 4-1 și ai avut minge de meci. Energia a scăzut puțin. Am reușit să revenim și să fim competitivi până la mijlocul setului, dar adversara a fost mai bună la final.</p>
<p> </p>
<p>La dublu, am avut un nou debut, Ilinca. A jucat foarte bine, primul meci pentru România în această competiție. Fără presiune la 0-2, dar a jucat bine și ar putea fi o opțiune pentru viitor. Mara, o altă jucătoare tânără, puternică, cu un viitor strălucit pentru România.</p>
<p> </p>
<p>Am fost bucuros să le văd împreună pe teren, s-au bucurat de dublu. Au jucat un meci bun, strâns, cu o șansă la 4-3 și un punct deuce în primul set, o altă mini-șansă. Deși am pierdut 0-3, sunt foarte mulțumit de jucătoarele noastre, de cum au concurat și de atitudinea lor. Felicitări echipei Japoniei și mult succes mâine”, a declarat căpitanul nejucător al echipei noastre.</p></blockquote>
<h2><span>Raluca Olaru: „Este o echipă foarte tânără”</span></h2>
<p>La rândul ei, Raluca Olaru a sărit în apărarea jucătoarelor, punând înfrângerea pe seama tinereții. Un alt argument pe care l-a adus a fost legat de suprafața de joc.</p>
<blockquote><p>„Trebuie să punem lucrurile în perspectivă. Este o echipă foarte tânără, toate jucătoarele au fost la debut în această echipă. Două meciuri grele, pe o suprafață pe care nu sunt neapărat confortabile”, a spus fosta jucătoare, la <span>Digi Sport</span>.</p></blockquote>

]]></description>
    </item>
    <item>
      <title>Maria Sharapova, apariție incendiară: „Bala Babe”. Rusoaica și-a etalat trupul pe podea</title>
      <link>https://www.prosport.ro/sport-life/maria-sharapova-aparitie-incendiara-bala-babe-rusoaica-si-a-etalat-trupul-pe-podea-20143481</link>
      <description><![CDATA[<img src="https://www.prosport.ro/wp-content/uploads/2025/04/Maria-Sharapova-aparitie-incendiara-„Bala-Babe.-Rusoaica-si-a-etalat-trupul-pe-podea.jpg"/><br/><p>Maria Sharapova, câștigătoare a cinci titluri de Grand Slam, și-a etalat trupul pe podea și a încins imaginația fanilor.</p>
<p>Fosta mare campioană a tenisului mondial a fost fotografiată într-o ipostază incendiară.</p>
<h2><span>Maria Sharapova, apariție incendiară: „Bala Babe”. Rusoaica și-a etalat trupul pe podea</span></h2>
<p>Maria Sharapova și-a amintit de emblematica ședință foto din 2020 și <span>a distribuit o fotografie cu ea</span> îmbrăcată în Bala Babe.</p>
<p>Tot în acel an rusoaica a investit pentru prima dată în brand. Fosta mare campioană a tenisului mondial și-a etalat trupul pe podea pentru a imita o reclamă în stil Barbie.</p>
<p>„Maria Sharapova a distribuit o fotografie cu ea îmbrăcată în Bala Babe, amintindu-și de emblematica ședință foto de la sală din 2020, când a investit pentru prima dată în brand.</p>
<p>Bala oferă greutăți purtabile pentru gleznă și încheietură, iar Sharapova a folosit pagina ei de Instagram pentru a imita o reclamă în stil Barbie în noua tendință a cutiilor pentru păpuși a companiei.</p>
<p>Imaginea a fost o ședință foto veche din 2020, când a lucrat pentru prima dată cu brandul. Ea a încercat să copieze postura exactă a Bala Babe și a redistribuit-o de la fondatoarea Bala.</p>
<p>Bala folosește termenul Bala Babe pentru a-și descrie clientul principal. Conform lor, o Bala Babe este un membru al comunității Bala – persoane active și pasionate de mișcarea corpului și de exprimarea sa prin fitness”, a notat publicația <span>sportskeeda</span>.</p>
<blockquote><p>Înainte de a-mi anunţa retragerea mi-am pus de mai multe ori o întrebare. Am săpat în interiorul meu, să văd ce îmi spune corpul şi mintea mea. Am avut în jur mulţi oameni care au vrut să mă ghideze în direcţia corectă, dar până la urmă a trebuit să iau o decizie bazată pe sentimentele mele”, spunea Sharapova, într-un interviu pentru Inc. Magazine.</p></blockquote>
<h2><span>Ce jucătoare din circuitul actual o impresionează cel mai mult: „Sunt o mare fană”</span></h2>
<p>Maria Sharapova, fosta mare campioană a tenisului mondial, <span>și-a arătat aprecierea</span> față de Coco Gauff, Mirra Andreeva și Ons Jabeur.</p>
<p>„Sunt o mare fană a lui Coco Gauff. E foarte plăcut să o privești jucând, iar viitorul ei arată foarte promițător, chiar dacă a reușit deja să câștige un turneu de Grand Slam.</p>
<p>De asemenea, se comportă impecabil și în afara terenului. Povestea lui Ons Jabeur este incredibilă și a motivat multe fete să ia racheta în mână. A devenit un simbol pentru tenisul african și arab.</p>
<p>Țin cu Mirra Andreeva. Tocmai a reușit să pătrundă în Top 10 WTA LIVE, așa că este cu siguranță o jucătoare de urmărit în viitor, vă încurajez s-o faceți”, a declarat Sharapova, potrivit presei din Rusia.</p>

]]></description>
    </item>
    <item>
      <title>Explicațiile lui Horia Tecău, după ce România a fost spulberată de Canada, 0-3, în BJK Cup</title>
      <link>https://www.prosport.ro/alte-sporturi/tenis/explicatiile-lui-horia-tecau-dupa-ce-romania-a-fost-spulberata-de-canada-0-3-in-bjk-cup-20143409</link>
      <description><![CDATA[<img src="https://www.prosport.ro/wp-content/uploads/2025/04/Explicatiile-lui-Horia-Tecau-dupa-ce-Romania-a-fost-spulberata-de-Canada-0-3-in-BJK-Cup-1400x741.jpg"/><br/><p>Echipa feminină de tenis a României a fost spulberată de Canada, 0-3 în Billie Jean King Cup, iar căpitanul nejucător Horia Tecău a oferit explicațiile eșecului dur.</p>
<p>„Tricolorele” au șanse infime să se califice la turneul final al Billie Jean King Cup, în contextul în care nu au câștigat nici măcar un set în fața Canadei.</p>
<h2><span>Ce a spus Horia Tecău, după ce Canada a spulberat România, în BJK Cup</span></h2>
<p>Miriam Bulgaru (211 WTA) a fost învinsă, 1-6, 4-6, de Victoria Mboko (159 WTA), Anca Todoni (88 WTA), liderul echipei, a cedat cu Marina Stakusic (128 WTA), 4-6, 3-6, iar dublul format din Georgia Crăciun și Mara Gae a pierdut, 2-6, 4-6, în fața Kaylei Cross și a Rebeccăi Marino.</p>
<p>La finalul <span>confruntării împotriva Canadei</span>, căpitanul nejucător Horia Tecău a scos în evidență faptul că a avut la dispoziție patru debutante în această competiție, dar este mândru de jucătoare.</p>
<p>„Miriam, pentru prima dată în echipă, a debutat în primul meci din zi, un pic de emoții la început, dar după aceea și-a găsit ritmul și a fost foarte competitivă.</p>
<p>În setul doi a avut niște șanse mari să preia avantajul și poate am fi luat al doilea set și lucrurile ar fi fost diferite în setul trei. Da, un meci foarte bun în a doua parte.</p>
<p>Anca Todoni a făcut un meci bun, un meci foarte calitativ contra lui Stakusic, care a venit cu răspunsuri pentru tot ce a jucat Anca, a făcut un meci incredibil, după părerea mea, și i-a lipsit puțin Ancăi, mai ales în setul doi să preia avantajul cu câteva mingi importante”, a precizat fostul mare jucător de tenis.</p>
<h2><span>Trei echipe sunt deja calificate la turneul final al Billie Jean King Cup</span></h2>
<p>România mai are de disputat confruntarea cu Japonia, sâmbătă, 12 aprilie, ultimul duel din Grupa A, Canada – Japonia, fiind programat duminică, 13 aprilie.</p>
<p>„Dublu pentru prima dată în teren, Mara cu Georgia, au făcut câteva antrenamente, s-au înțeles bine pe teren, au comunicat bine, sper să le folosească experiența în viitor, că au un joc puternic și pot face lucruri frumoase împreună.</p>
<p>Și, per total, având o echipă atât de tânără și cu multe debutante, eu sunt foarte mândru de atitudinea lor și de lupta din teren”, a mai transmis Horia Tecău.</p>
<p>În Grupa B, care se joacă la Ostrava, gazda Cehia a învins Brazilia cu 2-1. A treia echipă este Spania. Din Grupa C fac parte Slovacia, Statele Unite și Danemarca, iar meciurile se joacă la Bratislava.</p>
<p>Kazahstan (virtual învingătoare, cu victorii în ambele confruntări), Australia și Columbia fac parte din Grupa D, Polonia, Ucraina și Elveția din Grupa E, iar Olanda, Marea Britanie și Germania din Grupa F. Câștigătoarea fiecărei grupe se califică la <span>turneul final din China</span>, la care vor mai evolua țara gazdă și Italia, deținătoarea trefeului.</p>

]]></description>
    </item>
  </channel>
</rss>
