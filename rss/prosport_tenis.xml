<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Prima jucătoare care și-a pus silicoane a adus-o în discuție pe Simona Halep: „Sânii ei foarte mari erau un handicap pentru ea”</title>
      <link>https://www.prosport.ro/alte-sporturi/prima-jucatoare-care-si-a-pus-silicoane-a-adus-o-in-discutie-pe-simona-halep-sanii-ei-foarte-mari-erau-un-handicap-pentru-ea-20290562</link>
      <description><![CDATA[<img src="https://www.prosport.ro//wp-content/uploads/2025/10/Prima-jucatoare-care-si-a-pus-silicoane-a-adus-o-in-discutie-pe-Simona-Halep-„Sanii-ei-foarte-mari-erau-un-handicap-pentru-ea-1.jpeg"/><br/><p>Simona Halep (34 de ani), fost lider mondial, este punct de reper pentru alte jucătoare și după ce s-a retras din activitate, iar cea mai recentă menționare a numelui său a fost făcută de franțuzoaica Oceane Dodin (28 de ani), prima jucătoare care și-a pus silicoane.</p>
<p>Sportiva, fost număr 46 WTA, a făcut o paralelă între situația sa și cea a Simonei Halep, afirmând că pentru româncă bustul său mare a fost un „handicap”. Halep a decis la numai 17 ani să își facă operație de micșorare a sânilor, iar potrivit lui Ion Țiriac, aceasta a fost o „<span>decizie senzațională</span>”.</p>
<h2><span>Prima jucătoare care și-a pus silicoane a adus-o în discuție pe Simona Halep</span></h2>
<p>Oceane Dodin (28 de ani, locul 363 WTA) și-a făcut recent o operație de augmentare mamară, fiind prima jucătoare care și-a pus silicoane, iar decizia sa nu pare să o deranjeze în timpul meciurilor.</p>
<p>Franțuzoaica a făcut referire la situația Simonei Halep care, în 2009, a uimit multă lume când a trecut prin operația de micșorare a sânilor, și afirmă că pentru româncă mărimea bustului era un „handicap”. Rezultatele în tenis, după acest moment, au fost foarte bune, iar în iulie 2010 intra în Top 100, ca finalul lui 2013 să o prindă la un singur loc de Top 10.</p>
<p>„Este ceva ce îmi doream să fac de mult timp. Am profitat de această pauză, pentru că, având în vedere că trebuie să te oprești aproximativ două luni după operație, în plin sezon nu era posibil.</p>
<p>Mi-am spus: «Dacă tot trebuie să mă opresc șase luni, mai bine fac ce vreau». Prefer să o fac acum decât la 40 de ani, când îmi voi fi încheiat cariera. Toată lumea mi-a spus: «Nu vei mai putea juca».</p>
<p>Dar nu este așa, nu mă deranjează în timpul meciurilor. Există bustiere adaptate. În schimb, la Simona Halep, sânii ei foarte mari erau un handicap pentru ea.</p>
<p>Probabil sunt prima jucătoare care joacă cu implanturi mamare, dar trebuie să existe un început pentru toate”, a declarat Oceane Dodin, pentru <span>RMC Sport</span>.</p>
<p>Oceane Dodin și Simona Halep s-au întâlnit în circuit o singură dată, la Miami, în 2018, iar <span>partida a fost câștigat, dramatic, de jucătoarea din România</span>.</p>
<h2><span>Oceane Dodin, în pauză de la finalul lui 2024</span></h2>
<p>Ultimul meci pe care Oceane Dodin l-a jucat a fost în decembrie 2024, la Open-ul de la Limoges, unde a pierdut încă din primul tur.</p>
<p>Jucătoarea din Franța a stat departe de teren din cauza unei probleme medicale la nivelul urechii interne, iar pauza competițională i-a permis să își facă operația dorită.</p>
<p>Potrivit lui Oceane Dodin, în meciurile care se dispută pe terenurile exterioare, neacoperite, are cel mai mult de suferit din urma problemelor la ureche.</p>
<p>„Soarele mă împiedică să joc. Pe teren, văd trei mingi, este foarte complicat. În sală, nu pot să vă explic de ce este mai bine, probabil pentru că nu se vede cerul. Am amețeli, mi se învârte capul, simt instabilitate… ”, a mai spus Oceane Dodin.</p>

]]></description>
    </item>
    <item>
      <title>Așa ceva nu s-a mai auzit: „Stăteam și comandam un Ferrari”. Ce s-a întâmplat la scurt timp</title>
      <link>https://www.prosport.ro/alte-sporturi/asa-ceva-nu-s-a-mai-auzit-stateam-si-comandam-un-ferrari-ce-s-a-intamplat-la-scurt-timp-20290528</link>
      <description><![CDATA[<img src="https://www.prosport.ro//wp-content/uploads/2025/10/Asa-ceva-nu-s-a-mai-auzit-„Stateam-si-comandam-un-Ferrari.-Ce-s-a-intamplat-la-scurt-timp.jpg"/><br/><p>Cea mai mare parte dintre sportivi, pe parcursul carierei, își fixează anumite borne. Atingerea acestora poate să vină și cu excentricități, așa cum a fost cazul jucătorului de tenis Alexander Bublik (Kazahstan), care și-a cumpărat un Ferrari când a intrat în Top 20, asta deși din punct de vedere financiar o putea face și înainte de acel moment.</p>
<p>Potrivit <span>ATP Tennis</span>, câștigurile lui Bublik, din tenis, sunt de puțin peste 10 milioane de euro. Bublik are opt titluri ATP, cel mai recent l-a obținut la Hangzhou, ATP 250, rezultat cu care a urcat pe cea mai bună poziție din carieră, locul 16 ATP.</p>
<h2><span>Așa ceva nu s-a mai auzit: „Stăteam și comandam un Ferrari”. Ce s-a întâmplat la scurt timp</span></h2>
<p><span>Alexander Bublik </span>(Kazahstan, 28 de ani) a vorbit deschis despre momentul în care a făcut una dintre cele mai excentrice achiziții din cariera sa, un Ferrari, pe care l-a comandat în timp ce se afla în vestiar.</p>
<p>„Îmi amintesc că antrenorul meu m-a întrebat la un moment dat: «Sascha, ce îți doreşti?». I-am spus: «Artem (n.r. Suprunov, cel care îl pregătește din 2013), dacă intru în top 20, îți spun că îmi voi găsi cu adevărat ritmul. Asta îmi doresc cel mai tare». Deși uneori poate nu pare, sunt un fanatic al tenisului.</p>
<p>Mi-am promis că, dacă voi intra în Top 20, îmi voi cumpăra un Ferrari. Chiar dacă mi-aș fi putut permite unul mult timp, nu l-am cumpărat din principiu. Apoi, de nicăieri, am cumpărat unul. Stăteam în vestiar și comandam un Ferrari…. L-am vândut deja, pentru că s-a dovedit că pur și simplu nu aveam nevoie de el, nu mi-a făcut nicio plăcere“, a declarat Alexander Bublik, potrivit <span>chtv.ru</span>.</p>
<h2><span>Trei luni în Top 20 și o cădere dramatică</span></h2>
<p>Prima dată a intrat în Top 20 anul trecut, în martie, dar a rezistat numai câteva luni, până în iunie, urmând o perioadă de cădere considerabilă.</p>
<p>„După ce mi-am zis că am reușit, a urmat o cădere groaznică, Din iunie anul trecut pnă în mai anul acesta am câștigat, cred, doar nouă meciuri, deși nu am încetat să mă antrenez. Dimpotrivă, îmi doream și mai mult. Când am ajuns pe locul 86, voiam să mă las. De fapt, plănuiam să iau o pauză de trei luni după Wimbledon.</p>
<p>Dar îi promisesem antrenorului meu în februarie, după un meci greu, pe care iar l-am pierdut. L-am sunat și i-am spus că las totul baltă, că o să stau acasă și o să beau vin pe insula Krestovski. Că, de fapt, nu mai am nevoie de nimic. El mi-a spus: «Promite-mi că până la Wimbledon o să joci, o să te antrenezi și o să dai totul în fiecare meci. Dacă nu iese nimic, ridic și eu mâinile și nu mai vorbim niciodată despre asta.» I-am dat cuvântul și, în cele din urmă, s-a întâmplat ce s-a întâmplat”, a mai spus Bublik.</p>
<p>Jucătorul din Kazahstan s-a apropiat de top 20 în iulie 2025, după o perioadă în care <span>a avut rezultate surprinzătoare</span>, ca în 9 septembrie să reintre în primii 20 de jucători ai lumii. Iar succesul de la Hangzhou i-a permis să atingă cea mai bună poziție a carierei, locul 16 ATP.</p>
<p>De la acel turneu câștigat, Bublik a mai jucat în alte două turnee din China, la Beijing ATP 500 (<span>câștigat de Jannik Sinner</span>) și Shanghai ATP 1.000, dar în ambele a pierdut încă din primul tur.</p>

]]></description>
    </item>
    <item>
      <title>Jannik Sinner, replică fermă la acuzațiile lui Alexander Zverev: „Eu și Alcaraz nu suntem cei care construim taberele”</title>
      <link>https://www.prosport.ro/alte-sporturi/tenis/jannik-sinner-replica-ferma-la-acuzatiile-lui-alexander-zverev-eu-si-alcaraz-nu-suntem-cei-care-construim-taberele-20290487</link>
      <description><![CDATA[<img src="https://www.prosport.ro//wp-content/uploads/2025/10/Jannik-Sinner-replica-ferma-la-acuzatiile-lui-Alexander-Zverev-„Eu-si-Alcaraz-nu-suntem-cei-care-construim-taberele.jpg"/><br/><p>Alexander Zverev i-a acuzat pe Sinner și Alcaraz că ar fi favorizați de organizatorii turneelor, iar la scurt timp a venit și replica fermă a fostului lider mondial ATP.</p>
<p>Jannik Sinner nu a stat pe gânduri și a răspuns insinuărilor lui Zverev legat de suprafețele de joc care ar fi special create pentru a-i favoriza pe cei mai în formă sportivi ai momentului. El a precizat că nu are nicio implicare în ceea ce privește realizarea terenurilor de joc și la fel ca ceilalți sportivi, încearcă să se adapteze în fiecare situație.</p>
<h2><span>Remarca neplăcută a lui Zverev a fost taxată de Sinner: „Nu conduc lumea tenisului”</span></h2>
<p>Alexander Zverev și Jannik Sinner sunt prezenți zilele acestea la Shanghai, acolo unde sunt principalii favoriți. Sportivul german „l-a înțepat” pe Sinner spunând că organizatorii chinezi au modificat suprafața de joc pentru a-i avantaja atât pe italian cât și pe proaspătul lider mondial, Carlos Alcaraz, deoarece o dispută între Sinner și Alcaraz ar fi rețeta succesului acestui turneu.</p>
<p>Pentru german această suprafața foarte lentă, așa cum a „remarcat” și Roger Federer, nu este deloc benefică pentru a-și impune stilul de joc. El preferă suprafața hard, acolo unde a înregistrat cele mai bune rezultate de-a lungul carierei.</p>
<p>La doar o zi de la reacția neașteptată a lui Zverev, Sinner i-a răspuns germanului cu o replică pe măsură. Italianul consideră că indiferent de suprafața de joc el a făcut un joc excelent și ca ceilalți sportivi a trebuit să se adapteze la orice modificare a suprafețelor de joc.</p>
<blockquote data-end="952" data-start="555">
<p data-end="952" data-start="557">„Știi, terenurile nu le fac eu și Carlos, și nici nu conducem lumea tenisului. Nu este decizia noastră. Noi încercăm să ne adaptăm în fiecare situație. Simt că oricum fiecare săptămână e puțin diferită. Am jucat un tenis excelent și atunci când terenurile erau mai rapide. Dar nu eu fac terenurile, eu încerc doar să mă adaptez și să joc cel mai bun tenis posibil, doar atât.”, a declarat Jannik Sinner, notează <span>Corriere dello Sport</span>.</p>
</blockquote>
<h2 data-end="1229" data-start="954"><span>Jannik Sinner s-a plâns de condițiile de la Shanghai: „E solicitant”</span></h2>
<p data-end="1229" data-start="954">Și pentru numărul 2 ATP condițiile de la Shanghai nu sunt tocmai potrivite chiar dacă Zverev a remarcat că organizatorii vor să îi facă viața ușoară pentru a ajunge în ultimul act. Pentru italian, condițiile climatice din China reprezintă o adevărată provocare.</p>
<blockquote data-end="2636" data-start="2141">
<p data-end="2636" data-start="2143">„Aici este mult mai umed, este foarte solicitant și se consumă multă energie: acum este esențial să recuperez. Am avut puțin timp după finala de la Beijing. Știam că va fi dificil: trebuie să-ți dozezi forțele pentru a ajunge până la capătul meciului. Este important să mă recuperez, dar de mâine trebuie și să ridic nivelul jocului meu.”, a mai precizat Sinner.</p>
</blockquote>

]]></description>
    </item>
    <item>
      <title>Ion Țiriac n-a ezitat când a auzit numele Simona Halep: „Întrebarea e greșită!”</title>
      <link>https://www.prosport.ro/alte-sporturi/ion-tiriac-n-a-ezitat-cand-a-auzit-numele-simona-halep-intrebarea-e-gresita-20289878</link>
      <description><![CDATA[<img src="https://www.prosport.ro//wp-content/uploads/2025/10/Ion-Tiriac-n-a-ezitat-cand-a-auzit-numele-Simona-Halep-„Intrebarea-e-gresita.jpg"/><br/><p>Ion Țiriac a vorbit din nou despre Simona Halep și performanțele remarcabile ale fostei jucătoare de tenis.</p>
<p>România nu a mai avut decât un lider mondial în tenis după Ilie Năstase. Simona Halep a fost singura care a atins performanța uriașă a fostului tenismen, dar Ion Țiriac nu pune acest succes pe seama infrastructurii din țară, ci o numește ca fiind un „accident fericit”.</p>
<h2><span>Ion Țiriac atrage din nou atenția la construirea unei baze solide pentru sportul de masă</span></h2>
<p>Miliardarul a fost prezent la un eveniment organizat la patinoarul său din Otopeni. Ion Țiriac nu s-a putut abține și a avut o reacție dură când a auzit o întrebare legat de apariția unor noi sportivi la fel de talentați precum Simona Halep. El a evidențiat un lucru deja clar în sportul românesc. E nevoie de infrastructură și o selecție naturală de sportivi din care să iasă alți campioni precum Halep sau Năstase.</p>
<p>El a numit ca fiind o întâmplare faptul că <span>Halep a reușit performanțe uriașe</span> în sportul alb, iar ca ea au fost puțini sportivi români ale căror nume sunt recunoscute la nivel mondial deoarece așa le-a fost gena, de campioni. Însă, pentru a avea continuitate cu rezultate bune, România ar avea nevoie de investiții mari în sportul de masă.</p>
<blockquote><p>„Vedeți, întrebarea e foarte greșită. Întrebarea este: «Când credeți că o să fie și în România 10.000 de terenuri de tenis și 1 milion de participanți la sportul tenis?».</p>
<p>Ca să ai Halep, Năstase, Tecău, pe toți ăștia, câștigători de Grand Slam-uri, aia este o întâmplare, o genă care, exact ca Hagi, ca Nadia, se nasc. Dar noi nu sperăm în aia, sperăm și într-o selecție naturală care trebuie cu o masă mare de copii. Să sperăm că viitorul o să fie mai însorit decât ce ne-au fost ultimii cinci ani”, a declarat Ion Țiriac, potrivit <span>sport.ro.</span></p></blockquote>
<h2><span>Un nou proiect grandios pus la cale de Țiriac: „Tot privatul o să facă”</span></h2>
<p>Fostul tenismen pune în aplicare un <span>proiect grandios</span> pentru a găzdui cel mai tare turneu de tenis din România. La Otopeni, ar urma să se facă o arenă cu capacitate de 11.000 de locuri pentru a găzdui și turnee de tenis, iar totul se va face din bani privați.</p>
<blockquote><p>„Din păcate, nimeni în România n-a investit în perioada în care i-am avut pe Simona Halep și pe Horia Tecău. Nu s-a întâmplat nimic din zona autorităților locale. Și atunci rămâne tot privatul care poate să facă, iar în momentul când o să fie gata (n.n. complexul din Otopeni), a spus Cosmin Hodor, pentru<span> ProSport.</span></p></blockquote>

]]></description>
    </item>
    <item>
      <title>E milionar în euro, dar n-are loc în propria casă: „Apartamentul meu e mic. Le duc la părinți”</title>
      <link>https://www.prosport.ro/alte-sporturi/e-milionar-in-euro-dar-n-are-loc-in-propria-casa-apartamentul-meu-e-mic-le-duc-la-parinti-20289389</link>
      <description><![CDATA[<img src="https://www.prosport.ro//wp-content/uploads/2025/10/E-milionar-in-euro-dar-n-are-loc-in-propria-casa-„Apartamentul-meu-e-mic.-Le-duc-la-parinti.jpg"/><br/><p>Unul dintre cei mai în formă tenismeni a mărturisit că încă mai depinde de părinții săi chiar dacă a câștigat zeci de milioane de euro.</p>
<p>Janni Sinner a câștigat China Open 2025. Fostul lider mondial ATP a ajuns la 21 de titluri majore și a dezvăluit că trofeele le ține la părinții săi deoarece are un apartament destul de mic.</p>
<h2><span>Jannik Sinner, modest când vine vorba de averea sa: „Nu am mult spațiu”</span></h2>
<p><span>Sportivul italian</span> a câștigat aproape 50 de milioane de dolari din tenis, dar nu și-a cumpărat o vilă uriașă, așa cum fac de regulă majoritatea sportivilor care ajung să câștige sume uriașe.</p>
<p>La scurt timp după ce l-a învins pe americanul Learner Tien, scor 6-2, 6-2, Sinner a fost întrebat unde își ține numeroasele trofee pe care le-a cucerit în prima parte a carierei. Nu a stat pe gânduri și a recunoscut că nu are suficient spațiu în apartament pentru toate trofeele așa că le ține la părinții săi.</p>
<blockquote><p>„(n.r Ai o colecție impresionantă de trofee. Unde le ții pe toate?) Întotdeauna la părinții mei. Apartamentul meu e destul de mic, așa că nu e mult spațiu.”, a declarat Sinner, potrivit The Tennis Letter.</p></blockquote>
<p>La doar 24 de ani, <span>Sinner a cucerit </span>21 de titluri ATP și încearcă să ajungă la un palmares cel puțin la fel de bogat ca cel al lui Novak Djokovic. La fel ca sârbul, Sinner are o concurență acerbă din partea ibericului Carlos Alcaraz. Acesta l-a detronat de pe prima poziție în clasamentul ATP, pentru prima oară din 2020.</p>
<h2><span>Nu se compară cu Djokovic: „E într-o altă ligă”</span></h2>
<p>Jannik Sinner e modest și când vine vorba de comparațiile cu sportivi de renume din tenisul masculin. După ce a triumfat pentru a doua oară la China Open, devenind abia al treilea jucător care reușește asta după Novak Djokovic și Rafael Nadal, a vorbit deschis despre comparațiile pe care le aude tot mai des.</p>
<p>În ceea ce privește comparația cu Djokovic, Sinner a spus că încă e prea devreme să se facă astfel de remarci și mai are mult de muncit să ajungă la nivelul unor sportivi precum Djokovic, Federer și Nadal.</p>
<blockquote><p>„Întotdeauna spun că atunci când mă compar cu Novak, el este într-o altă ligă, având în vedere tot ce a realizat în carieră. Sunt doar un tânăr normal de 24 de ani care încearcă să joace cel mai bun tenis posibil.</p>
<p>Știu că am câștigat niște titluri grozave în tânăra mea carieră, dar să vedem cât timp le pot păstra. Ceea ce au făcut Novak, Rafa și Roger timp de peste 15 ani a fost uimitor. Novak este încă aici și arată un tenis incredibil. Așa că să vedem.”, a mai precizat Sinner.</p></blockquote>

]]></description>
    </item>
  </channel>
</rss>
