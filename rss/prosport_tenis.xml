<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Bărbatul care a făcut-o pe Simona Halep să plângă: „Oprirea lui a fost și oprirea mea”</title>
      <link>https://www.prosport.ro/diverse/barbatul-care-a-facut-o-pe-simona-halep-sa-planga-oprirea-lui-a-fost-si-oprirea-mea-20215545</link>
      <description><![CDATA[<img src="https://www.prosport.ro/wp-content/uploads/2025/07/Barbatul-care-a-facut-o-pe-Simona-Halep-sa-planga-„Oprirea-lui-a-fost-si-oprirea-mea-scaled-e1752155527839-1400x796.jpg"/><br/><p>Simona Halep recunoaște că retragerea unui mare sportiv din tenis a emoționat-o până la lacrimi. Rafael Nadal a decis să pună stop carierei în tenis în toamna anului trecut, iar sportiva noastră recunoaște că a plâns la recentul eveniment organizat pentru iberic la Roland Garros.</p>
<p>Deși s-a retras din tenis, Simona Halep rămâne aproape de sportul care a consacrat-o. Din postura de dublă campioană de Grand Slam, „Super Simo” a fost invitată la Paris de organizatorii Roland Garros pentru a participa la <span>evenimentul dedicat lui Rafael Nadal</span>.</p>
<h2><span>Simona Halep a plâns la retragerea lui Rafael Nadal</span></h2>
<p>Simona Halep recunoaște că a fost extrem de emoționată la evenimentul organizat la Paris, simțindu-se în asentiment cu fostul sportiv iberic, care a triumfat de 14 ori la Ronald Garros. Aceasta spune că a fost prima oară când a plâns la o astfel de ocazie.</p>
<p>„Am plâns pentru prima dată, da. Chiar a fost un sentiment greu, că totuși a fost o viață pentru el de neîntâlnit, cu 14 trofee la Roland Garros și cumva fiecare sportiv care a avut o viață oarecum asemănătoare, cum sunt și eu, și alții, simțim că se rupe ceva și chiar am trăit cumva oprirea mea și cu oprirea lui, ceva de genul acesta”, a declarat Simona Halep, conform <span>GSP</span>.</p>
<p>Rafael Nadal a debutat în tenisul profesionist în anul 2001. De-a lungul carierei sale, „Matadorul” a câștigat impresionanta sumă de 134,9 milioane de dolari, fiind pe locul doi în clasamentul câștigurilor all-time. Ibericul a cucerit 92 de trofee în cei 23 de ani de carieră.</p>
<h2><span>Simona Halep nu și-a dorit meci de retragere, dar va avea loc</span></h2>
<p>Chiar și <span>Simona Halep va avea un meci de retragere</span>, deși recunoaște că nu și-a dorit un astfel de eveniment. Sportiva a fost convinsă de organizatori, care i-au transmis acesteia că merită un tribut pentru cariera de succes.</p>
<p>„Nu, nu am această dorință. Va fi la anul, organizată și plănuită. Nu știu cum va fi, dar sper să fie plăcută. Nu, în rest nu. Eu nu voiam să fac nici la anul. Dar am fost convinsă, pentru că trebuie să sărbătoresc cariera mea și le dau dreptate.</p>
<p>Dar parcă acum, în momentul de față, n-aș mai vrea să trec prin emoțiile respective pentru că sunt epuizante și nu știu cum o să fac față. Dar o să fac față, cu siguranță”, a mai spus Halep, conform sursei de mai sus.</p>
<p>Recent, chiar în urmă cu câteva săptămâni, Simona Halep a anunțat că va avea parte de un meci de retragere anul viitor, pe 13 iunie 2026, în Sala Polivalentă BT Arena din Cluj-Napoca. Ultima prezență a sportivei a fost tot în Transilvania, la turneul Transylvania Open, când a pierdut cu Lucia Bronzetti, scor 1-6, 1-6.</p>

]]></description>
    </item>
    <item>
      <title>Au râs de fizicul ei, dar i-a făcut pe toți să regrete fiecare cuvânt negativ spus despre ea. Jucătoarea din SUA a ajuns în finala de la Wimbledon</title>
      <link>https://www.prosport.ro/alte-sporturi/tenis/au-ras-de-fizicul-ei-dar-i-a-facut-pe-toti-sa-regrete-fiecare-cuvant-negativ-spus-despre-ea-jucatoarea-din-sua-a-ajuns-in-finala-de-la-wimbledon-20215814</link>
      <description><![CDATA[<img src="https://www.prosport.ro/wp-content/uploads/2025/07/Au-ras-de-fizicul-ei-dar-i-a-facut-pe-toti-sa-regrete-fiecare-cuvant-negativ-spus-despre-ea.-Jucatoarea-din-SUA-a-ajuns-in-finala-de-la-Wimbledon.jpg"/><br/><p>Jucătoarea retrasă temporar din circuitul feminin de tenis din cauza bullying-ului, a revenit cu forțe proaspete și le-a închis gura răutăcioșilor după ce a ajuns în finala de la Wimbledon.</p>
<p>Amanda Anisimova a fost victima comentariilor extrem de răutăcioase ale internauților, dar a reușit să treacă peste acel episod din cauza căruia era la un pas de depresie și a făcut instrucție cu liderul WTA în semifinalele de la Wimbledon.</p>
<h2><span>Amanda Anisimova, prestație impecabilă la Wimbledon: „le-a dat peste nas” criticilor</span></h2>
<p><span>Americanca a revenit </span>după o pauză de trei ani pe tabloul principal de la All England Club. Este în formă maximă și mai pregătită ca niciodată să demonstreze că nu trebuie să ai un corp perfect ca să excelezi în sportul alb.</p>
<p>Sportiva care o elimina pe Simona Halep în sferturile de la Roland Garros (2019) la doar 17 ani, a reușit să se impună în fața Arynei Sabalenka la capătul unui meci spectaculos, scor 6-4, 4-6, 6-4. Partida care a durat aproape trei ore de joc s-a disputat pe o căldură greu de suportat de jucătoare, dar și de spectatori. <span>Meciul a fost întrerupt </span>de două ori pentru a li se acorda ajutor unor persoane afectate de căldura excesivă.</p>
<h2><span>Bullying-ul și body-shaming-ul, o problemă gravă pe care a resimțit-o pe pielea sa</span></h2>
<p>Sportiva în vârstă de 24 de ani a fost nevoită să își ia o pauză de opt luni deoarece nu mai suporta să participe la turnee. Amanda Anisimova se confrunta cu un val de critici extrem de dure pe rețelele de socializare care vizau în special aspectul său fizic.</p>
<blockquote>
<p style="text-align: left;">„Am fost în dificultate cu sănătatea mea mintală și cu burnout-ul încă din vara lui 2022. A devenit insuportabil să fiu la turneele de tenis. În acest moment, prioritatea mea este bunăstarea mea mintală și să iau o pauză pentru o perioadă”, își anunța sportiva fanii pe Instagram în urmă cu doi ani.</p>
</blockquote>
<p>La finalul meciului cu Pavlyuchenkova, din „sferturi”, americanca s-a descătușat și a spus că se aștepta că va reveni la cel mai înalt nivel, iar acum visul său e să cucerească un turneu major. Va avea această șansă în finala pe care o va disputa cu câștigătoarea dintre Iga Swiatek și Belinda Bencic.</p>
<blockquote><p>„Întotdeauna am știut că mă voi întoarce în circuit, indiferent cât timp mi-ar lua să revin pe drumul cel bun. Simțeam că mai sunt atât de multe lucruri pe care încă vreau să le realizez în acest sport.</p>
<p>Să câștig un turneu major este unul dintre marile mele obiective și nu am vrut să plec atât de repede din tenis, după ce mi-am sacrificat atât de mult din viață și am muncit atât de mult”, a precizat Anisimova, potrivit <span>Eurosport.</span></p></blockquote>

]]></description>
    </item>
    <item>
      <title>Pericol la Wimbledon. Novak Djokovic nu s-a antrenat, după ce a alunecat și s-a accidentat în sferturi</title>
      <link>https://www.prosport.ro/alte-sporturi/tenis/pericol-la-wimbledon-novak-djokovic-nu-s-a-antrenat-dupa-ce-a-alunecat-si-s-a-accidentat-in-sferturi-20215753</link>
      <description><![CDATA[<img src="https://www.prosport.ro/wp-content/uploads/2025/07/Pericol-la-Wimbledon.-Novak-Djokovic-nu-s-a-antrenat-dupa-ce-a-alunecat-si-s-a-accidentat-in-sferturi-1.jpg"/><br/><p>Novak Djokovic trece prin emoții mari înainte de marea semifinală cu Jannik Sinner, de la Wimbledon, sârbul fiind accidentat.</p>
<p>Novak Djokovic a decis să nu se antreneze astăzi, după ce miercuri a suferit o accidentare care a ridicat semne de întrebare, în timpul meciului din sferturile de finală de la Wimbledon.</p>
<h2><span>Emoții pentru Novak Djokovic! Sârbul nu s-a antrenat înainte de marele meci cu Jannik Sinner din semifinale</span></h2>
<p><span>Campionul cu 24 de titluri de Grand Slam</span> în palmares a avut parte de un moment dificil în confruntarea cu Flavio Cobolli, chiar înainte de a-și asigura victoria. Djokovic a alunecat urât pe iarbă și apoi a acuzat dureri la piciorul stâng.</p>
<p>Totuși, a reușit să ducă meciul la capăt, câștigând următoarele două puncte și închizând partida cu scorul 6-7 (6), 6-2, 7-5, 6-4, obținând calificarea în semifinale la Wimbledon.</p>
<p>În conferința de presă de după meci, Djokovic a recunoscut că este îngrijorat în privința accidentării. Iar acum, potrivit jurnalistului sârb de tenis Sasa Ozmo, Djokovic nu va ieși la antrenament joi, cu o zi înainte de semifinala cu Jannik Sinner.</p>
<p>„Conform celor mai recente informații, Novak nu se va antrena astăzi pe terenurile de la Wimbledon”, a transmis Ozmo pe platforma de socializare X.</p>
<p>„A fost o căzătură urâtă. Foarte ciudată. Se întâmplă pe iarbă. Am mai avut astfel de momente de-a lungul carierei mele pe această suprafață.</p>
<p>Evident, corpul meu nu mai este același ca înainte, așa că probabil adevărata reacție la ce s-a întâmplat o voi simți mâine. Vom vedea.</p>
<p>Sper ca în următoarele 24-48 de ore severitatea acestei accidentări să nu fie mare, astfel încât să pot juca la cel mai bun nivel și fără dureri peste două zile”, declara Novak Djokovic miercuri, după victoria din sferturi.</p>
<h2><span>Novak Djokovic s-a accidentat în sferturile de finală de la Wimbledon</span></h2>
<p>Sârbul Novak Djokovic a reușit o nouă performanță senzațională și s-a calificat în semifinalele de la Wimbledon, după ce l-a învins în 4 seturi pe Flavio Cobolli, cap de serie nr. 22, scor 6-7 (6), 6-2, 7-5, 6-4.</p>
<p>Meciul a fost unul foarte intens și a durat trei ore și 13 minute de joc. În cele din urmă, Novak Djokovic a fost cel care s-a bucurat de calificarea în semifinale, acolo unde îl va întâlni pe italianul Jannik Sinner.</p>
<p>Totuși, meciul nu a fost deloc unul lipsit de emoții pentru Nole, care s-a accidentat serios în ultimul game al meciului. Novak Djokovic a alunecat și a rămas întins pe teren, dar, din fericire, a reușit să încheie meciul cu succes.</p>
<p>„Mă simt foarte proaspăt. Trebuie să spun, felicitări lui Flavio pentru un turneu excelent și pentru lupta de astăzi. Am jucat o dată cu el, ne-am antrenat des pe diferite suprafețe, dar niciodată pe iarbă.</p>
<p>Servește foarte bine, destul de rapid, are lovituri bune și este un jucător excelent, mă aștept la multe de la el în viitor. Îi doresc tot binele”, a declarat Novak Djokovic după meciul din sferturi.</p>

]]></description>
    </item>
    <item>
      <title>Semifinala de la Wimbledon s-a întrerupt din cauza unei urgențe medicale</title>
      <link>https://www.prosport.ro/alte-sporturi/tenis/semifinala-de-la-wimbledon-s-a-intrerupt-din-cauza-unei-urgente-medicale-20215570</link>
      <description><![CDATA[<img src="https://www.prosport.ro/wp-content/uploads/2025/07/Semifinala-de-la-Wimbledon-s-a-intrerupt-din-cauza-unei-urgente-medicale.jpg"/><br/><p>Disputa dintre Amanda Anisimova și Aryna Sabalenka de la Wimbledon a fost întreruptă de două ori din cauza unei urgențe medicale.</p>
<p>Spectatorii de pe terenul central de la All England Club au fost nevoiți să îndure căldura toridă de vară în timpul partidei din prima semifinală la feminin. La scorul de 2-3 pentru Anisimova, Sabalenka servea în primul set când partida a fost oprită temporar deoarece un spectator a avut nevoie de îngrijiri medicale.</p>
<h2><span>Căldura excesivă de la Wimbledon a provocat întreruperea semifinalei de două ori</span></h2>
<p>Termometrul arăta 31 de grade Celsius la ora meciului dintre Amanda Anisimova și Aryna Sabalenka. Un spectator a avut nevoie de îngrijiri medicale din cauza căldurii chiar în debutul meciului. Aryna Sabalenka, vizibil îngrijorată, i-a oferit o sticlă cu apă spectatorului aflat în primele rânduri. După ce a primit îngrijiri medicale, persoana respectivă a fost condusă în afara terenului, în timp ce restul publicului a aplaudat. Jucătoarele au profitat de scurta pauză pentru a se odihni, fiind și ele afectate de căldura excesivă din aceste zile.</p>
<blockquote class="twitter-tweet">
<p dir="ltr" lang="en">Aryna Sabalenka brought water over to a fan who was receiving medical treatment from the heat during her Wimbledon semifinals match ❤️ pic.twitter.com/66wo3o9z5g</p>
<p>— ESPN (@espn) July 10, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Jocul a fost reluat pe terenul central după doar cinci minute. Câteva game-uri mai târziu, tot pe serviciul Sabalenkei, a avut loc încă un incident medical. Liderul mondial WTA a sărit din nou în ajutorul unui spectator căruia i-a oferit o sticlă de apă, în timp ce asistenții medicali i-au acordat primul ajutor. Și cel de-al doilea spectator a fost condus în afara tribunei, după care jocul a continuat, Anisimova reușind să obțină primul set, în mai puțin de o oră.</p>
<p>Sportiva americană s-a plâns arbitrului, după ce Sabalenka a plecat la baie între primul și al doilea set, revenind câteva minute mai târziu. Cele două sportive încearcă să dea prima lor lovitură la Wimbledon, astfel că este o confruntare extrem de disputată. În finală, câștigătoarea se va duela cu Iga Swiatek sau Belinda Bencic.</p>
<h2><span>Aryna Sabalenka își încearcă norocul pentru a șasea oară la Wimbledon</span></h2>
<p><span>Cea mai în formă sportivă</span> din circuitul feminin de tenis se luptă pentru primul său titlu la All England Club. A debutat pe iarba londoneză în 2017, atunci când s-a oprit în turul 2, fiind învinsă de Crina Witthoeft.</p>
<p>Un an mai târziu a cedat în fața unei românce, Mihaela Buzărnescu, chiar în primul tur. În 2021 și 2023 a ajuns până în semifinale, dar niciodată nu a trecut în ultimul act. Are în palmares trei titluri de Grand Slam, la simplu, plus alte două titluri în proba de dublu.</p>

]]></description>
    </item>
    <item>
      <title>Simona Halep, despre cum a învățat să trăiască având dureri: „E o afecțiune destul de gravă”</title>
      <link>https://www.prosport.ro/alte-sporturi/tenis/simona-halep-despre-cum-a-invatat-sa-traiasca-avand-dureri-e-o-afectiune-destul-de-grava-20215279</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-despre-cum-a-invatat-sa-traiasca-avand-dureri-„E-o-afectiune-destul-de-grava-e1752143531110.jpg"/><br/><p>Simona Halep, fost lider mondial, s-a retras din activitate la începutul acestui an, în fața publicului prezent la turneul WTA 250 Transylvania Open. Deși abia revenise în circuit, după suspendarea pe care a primit-o în dosarul de dopaj, Simona Halep s-a confruntat cu o serie de probleme medicale.</p>
<p>Dacă disconfortul de la nivelul umărului a dus la o înfrângere chiar în primul meci de la revenire, la Miami Open 2024, cu Paula Badosa, accidentarea de la genunchi a avut impact pe o perioadă mult mai mare.</p>
<p>Astfel, acea <span>accidentare a dus la abandon în meciul cu McCarney Kessler, la Trophee Clarins (Paris)</span>, în mai 2024, dar a și împiedicat-o să participe la alte turnee, inclusiv la Australian Open, unde organizatorii i-au acordat invitații.</p>
<ul>
<li>Simona Halep deține 24 de titluri WTA, din care două sunt de Grand Slam, Roland Garros (2018) și Wimbledon (2019)</li>
</ul>
<h2><span>Simona Halep: „E o afecțiune destul de gravă”</span></h2>
<p>Ca sportiv profesionist, Simona Halep (33 de ani) s-a confruntat de-a lungul timpului cu diferite accidentări, iar cele mai multe au fost în 2021, când acestea au fost în cinci zone ale corpului: spate, umăr, gambă, coapsă și genunchi. De altfel, a fost anul în care a înregistrat cele mai multe abandonuri în timpul turneelor.</p>
<p>Dintre toate perioadele cu accidentări, cea mai dificilă a fost cea de anul trecut, apărută pe fondul unei absențe îndelungate. Chiar dacă s-a antrenat constant, antrenamentul nu se poate compara cu ritmul din timpul meciurilor oficiale, astfel că impactul pe care l-a avut accidentarea la genunchi s-a resimțit constant. Iar acest lucru a fost cel care a cântărit în luarea deciziei de retragere din circuit.</p>
<p>Simona Halep a vorbit despre această accidentare, dar și despre cum a reușit să gestioneze situația, în viața de zi cu zi.</p>
<p>„Mă trezesc dimineața și nu am dureri, ceea ce e un lucru foarte nou pentru mine. Când alerg la sală, mai fac câte o alergare de 30-40 de minute, mă doare genunchiul după. E o afecțiune destul de gravă, dar nu mă împiedică să alerg. Poate dacă aș începe să joc iar de performanță, nu aș putea, dar de zi cu zi nu mă afectează.</p>
<p>E o problemă destul de mare acolo, care poate și ea m-a făcut să decid să mă retrag, toate la un loc, cred. Și emoțional, ultimii doi ani, trei ani, acum, au fost grei și împreună cu toate momentele astea, am hotărât să mă retrag”, a declarat Simona Halep pentru <span>GSP</span>.</p>
<h2><span>Simona Halep, palmares impresionant pentru tenisul românesc</span></h2>
<p>Simona Halep a debutat în circuitul ITF în 2006, iar primul meci pe un tablou WTA l-a avut în 2010, la Marbella, venind din calificări. Tot în 2010, în octombrie, a intrat în Top 100, iar ascensiunea a fost una destul de rapidă, bifând Top 50 în septembrie 2011, în timp ce intrarea în Top 20 a realizat-o în august 2013.</p>
<p>Simona Halep a ajuns pe primul loc WTA în octombrie 2017, iar pe această poziție s-a menținut timp de 64 de săptămâni. După ce a câștigat turneul de la Wimbledon, în 2019, Simona Halep a devenit cea mai constantă jucătoare din lume, cu 300 de săptămâni în Top 10 WTA, dintr-un total de 373 de săptămâni în care a fost pe această poziție în timpul carierei sale.</p>
<p>Primul turneu WTA câștigat de Simona Halep a fost în 2013, la Nurnberg, iar ultimul, cel de-al 24-lea a fost la Toronto, în 2022.</p>
<p>La cinci luni de la retragere, Simona Halep a fost prezentă, la Iași, la un meci demonstrativ. <span>Iar forma pe care a arătat-o pe teren nu ar indica nicio clipă că este vorba despre o jucătoare retrasă din activitate</span>.</p>

]]></description>
    </item>
  </channel>
</rss>
