<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cu ce a apărut rusoaica Mirra Andreeva la turneul de la Madrid</title>
      <link>https://www.prosport.ro/alte-sporturi/tenis/cu-ce-a-aparut-rusoaica-mirra-andreeva-la-turneul-de-la-madrid-20159299</link>
      <description><![CDATA[<img src="https://www.prosport.ro/wp-content/uploads/2025/04/Cu-ce-a-aparut-rusoaica-Mirra-Andreeva-la-turneul-de-la-Madrid.jpg"/><br/><p>Mirra Andreeva a avut o apariție surprinzătoare la turneul Masters 1000 de la Madrid.</p>
<p>Jucătoarea de origine rusă și-a etalat noua achiziție la turneul de la Madrid. Sportiva a apărut pe teren cu un accesoriu inedit chiar înainte de a împlini vârsta de 18 ani. E vorba de o geantă personalizată cu mesajul „Mirracle” de la Nike.</p>
<h2><span>Accesoriul cu care Andreeva a atras toate privirile la Madrid</span></h2>
<p>Mirra Andreeva are un parteneriat cu cei de la Nike. Sponsorul oficial al sportivei ruse i-a făcut un cadou special cu ocazia împlinirii a 18 ani. Și-a făcut apariția pe teren etalându-și geanta personalizată cu brelocuri și un design artistic pe o latură.</p>
<figure aria-labelledby="figcaption_attachment_20159322" class="wp-caption aligncenter" id="attachment_20159322"><img alt="" class="size-full wp-image-20159322" decoding="async" fetchpriority="high" height="771" sizes="(max-width: 1200px) 100vw, 1200px" src="https://www.prosport.ro/wp-content/uploads/2025/04/andreeva.jpg" srcset="https://www.prosport.ro/wp-content/uploads/2025/04/andreeva.jpg 1200w, https://www.prosport.ro/wp-content/uploads/2025/04/andreeva-768x493.jpg 768w" width="1200"/><figcaption class="wp-caption-text" id="figcaption_attachment_20159322">Foto: X @JJlovesTennis</figcaption></figure>
<p>Pe lângă clasicul logo Nike, geanta are un desen colorat și cuvântul „Mirracle”. Cei de la Nike au făcut un joc de cuvinte cu numele „Mirra” și faptul că ascensiunea sa în lumea tenisului feminin a fost considerată de mulți drept un miracol.</p>
<blockquote><p>„O, nuuu”, a oftat ea, ascunzându-și fața în palme. „Nu vreau să fiu responsabilă pentru mine!”, a precizat Mirra Andreeva când a fost întrebată de comentatorii Tennis Channel despre faptul că împlinește vârsta la care devine majoră.</p></blockquote>
<p>Prima apariție cu care a captat atenția avea loc în urmă cu doi ani tot la Mutua Open. Andreeva venea la turneu grație unui wild card și a reușit să treacă de trei tururi fără să piardă vreun set. Aryna Sabalenka i se opunea în drumul spre o finală spectaculoasă la doar 15 ani. Nu a reușit să se răzbune pe campioana en-titre, fiind oprită astăzi din competiție de Coco Gauff, 7-5 6-1.</p>
<h2><span>Aniversare nefericită pentru Andreeva: eliminată în „sferturi” de Coco Gauff</span></h2>
<p>Sportiva americană nu a ținut cont de nimic și a trecut fără emoții în sferturile de finală de una dintre revelațiile noii generații de jucătoare. Coco Gauff și-a adjudecat a treia victorie în fața rusoaicei. Andreeva nu a reușit în cele trei jocuri să își adjudece decât un set în fața sportivei din Top 4 WTA.</p>
<p>Înaintea meciului, cele două sportive au tras o sperietură zdravănă din cauza unei pene de curent care a afectat întreaga Peninsulă Iberică.</p>
<blockquote><p>„N-am mai trăit niciodată așa ceva, este un pic incitant într-un fel, pentru că a fost o experiență pe care am trăit-o în premieră. Sincer, am avut noroc că am fost programată atât de devreme, pentru că altfel aș fi așteptat foarte mult în complex”, a spus Andreeva, pentru <span>L’Equipe.</span></p></blockquote>

]]></description>
    </item>
    <item>
      <title>Premieră la turneul ATP de la Madrid, care i-a aparținut lui Ion Țiriac. Ce se va petrece la finalul ediției din acest an</title>
      <link>https://www.prosport.ro/alte-sporturi/tenis/premiera-la-turneul-atp-de-la-madrid-care-i-a-apartinut-lui-ion-tiriac-ce-se-va-petrece-la-finalul-editiei-din-acest-an-20159624</link>
      <description><![CDATA[<img src="https://www.prosport.ro/wp-content/uploads/2025/05/8032484-Mediafax_Foto-Alexandru_Dobre-scaled-e1746084147463-1400x819.jpg"/><br/><p>Turneul de la Madrid va consemna o premieră, la finalul acestei săptămâni. Câștigătorul de pe tabloul masculin va fi un sportiv care nu a câștigat niciodată competiția care i-a aparținut lui Ion Țiriac.</p>
<p>Toți tenismenii care au în palmares cel puțin un titlu la Madrid au fost eliminați, nu au jucat ori au abandonat sportul de performanță.</p>
<h2><span>Turneul ATP de la Madrid, care i-a aparținut lui Ion Țiriac, va avea un câștigător în premieră</span></h2>
<p>Ultimul pe lista victimelor a fost germanul Aleexander Zverev, dublu campion la turneul ATP de la Madrid.</p>
<p>Carlos Alcaraz, care are și el două trofee în capitala Spaniei, nu a participat la ediția din acest an, acuzând probleme medicale.</p>
<p>Novak Djokovic, deținător a trei titluri la Madrid, a părăsit și el competiția. Realizând că este într-o formă precară, el nu va mai participa în acest an în turneul de la Roma, competiția Masters 1000 care începe pe 7 mai și în care a triumfat de șase ori în carieră, în 2008, 2011, 2014, 2015, 2020 și 2022.</p>
<p>Sârbul încearcă să-și adune forțele pentru Roland Garros, aceasta putând fi ultima lui prezență la Grand Slamul de la Paris.</p>
<p>Niciunul dintre cei opt sfert finaliști nu s-a apropiat de trofeul pus în joc. Nu l-a câștigat și nu a fost nici măcar în finală.</p>
<h3><span>Sferturile de finală de pe tabloul masculin</span></h3>
<p>Francisco Cerundolo – Jakub Mensik</p>
<p>Casper Ruud – Daniil Medvedev</p>
<p>Jack Draper – Matteo Arnaldi</p>
<p>Gabriel Diallo – Lorenzo Musetti</p>
<h2><span>Situația de la Madrid Open pe tabloul feminin</span></h2>
<p>Nu la fel stau lucrurile pe tabloul feminin, acolo unde se știu deja semifinalele. Iga Swiatek este campioana en-titre, iar Aryna Sabalenka are două trofee în palmares. Anul trecut, Swiatek a câștigat finala în fața sportivei din Belarus, care domină însă acum tenisul feminin. Simona Halep a câștigat de două ori turneul de la Madrid (2016 și 2017) și a jucat o finală (2019).</p>
<h3><span>Semifinalele de pe tabloul feminin</span></h3>
<p>Aryna Sabalenka – Elina Svitolina</p>
<p>Coco Gauff – Iga Swiatek</p>

]]></description>
    </item>
    <item>
      <title>„Nebunul” Kyrgios a făcut-o din nou: „Ia steroizi, nu vitamine”</title>
      <link>https://www.prosport.ro/alte-sporturi/tenis/nebunul-kyrgios-a-facut-o-din-nou-ia-steroizi-nu-vitamine-20159689</link>
      <description><![CDATA[<img src="https://www.prosport.ro/wp-content/uploads/2025/05/„Nebunul-Kyrgios-a-facut-o-din-nou-„Ia-steroizi-nu-vitamine-1.jpg"/><br/><p>Tenismenul australian Nick Kyrgios a reacționat pe rețelele sociale în urma suspendării de 18 luni primite de compatriotul său Max Purcell.</p>
<p>Sancțiunea a fost dictată după ce Agenția Internațională pentru Integritatea Tenisului (ITIA) a constatat că acesta a depășit limita de 100 de mililitri în cazul unei injecții cu vitamine.</p>
<h2><span>Nick Kyrgios reacționează vehement după suspendarea lui Max Purcell: „Ridicol. Sistemul este măsluit”</span></h2>
<p>Nick Kyrgios a criticat dur Agenția Internațională pentru Integritatea Tenisului (ITIA) după ce Max Purcell, un alt jucător australian,<span> a fost sancționat cu o suspendare de 18 luni</span> pentru depășirea limitei permise la administrarea unei injecții cu vitamine, într-un interval de doar 12 ore.</p>
<p>Tenismenul australian, cunoscut pentru vorbele sale tăioase la adresa oficialilor din tenis, a criticat pedeapsa, pe care o consideră exagerată. Reacția vine în contextul în care Kyrgios a fost vehement și în cazul lui Jannik Sinner, despre care a spus că a scăpat mult prea ușor. Acesta a fost suspendat doar trei luni, în urma unui dublu test pozitiv cu clostebol, substanță aflată într-o cremă folosită de fostul său fizioterapeut.</p>
<p>„Sincer, ce părere aveți despre ridicola sancțiune a lui Purcell? Vitamine? Asta se poate justifica? Sau putem admite că întregul sistem este măsluit?”, a scris Kyrgios într-o postare publicată pe rețelele sociale.</p>
<p class="" data-end="1178" data-start="1014">Așadar, sportivul a continuat, redistribuind un comentariu sarcastic al unui utilizator care ridiculiza motivul suspendării: „Morala poveștii: ia steroizi, nu vitamine”.</p>
<p class="" data-end="1336" data-start="1180">Acestă nouă intervenție a australianului arată din nou critica față de modul în care Ageniția Internațională pentru Integritatea Tenisului (ITIA) aplică regulile antidoping, lăsând de înțeles că nu toate cazurile sunt judecate cu aceeași unitate de măsură.</p>
<h2 data-end="1336" data-start="1180"><span>Ce a spus John Millman, fostul jucător de tenis australian, despre cazul Purcell</span></h2>
<p>John Millman, fost jucător australian de tenis, a criticat Agenția Internațională pentru Integritatea Tenisului, acuzând-o de inconsecvență, după ce Max Purcell a fost suspendat pentru 18 luni din cauza încălcării regulilor antidoping:</p>
<p class="" data-end="132" data-start="0">„Max Purcell primind o suspendare de 18 luni este o glumă. Sunt prea multe incoerențe pe circuit.</p>
<p class="" data-end="376" data-start="134">Testele pozitive, reglementările pentru administrarea intravenoasă, pragurile pentru îmbunătățirea performanței, perioadele de probă și lista continuă. Nu este vorba de a arăta cu degetul către vreun jucător, ci despre sistemul în ansamblu” a scris Millman, marți, pe platforma X.</p>
<p data-end="376" data-start="134">Acesta a vorbit despre caz și în ziua de miercuri, fostul tenismen întărind ideea potrivit căreia este vorba despre o aplicare inegală a regulamentului în ceea ce privește sancțiunile. Acesta a evidențiat că Jannik Sinner, numărul 1 mondial, a primit o suspendare de doar trei luni la începutul anului, după ce a fost găsit cu o substanță interzisă în organism.</p>
<p class="" data-end="161" data-start="0">„Cred că este șocant. Am fost unul dintre cei mai mari susținători ai lui Jannik Sinner, l-am susținut mult, și avem nevoie de consistență aici.</p>
<p class="" data-end="282" data-start="163">Max nu avea o substanță interzisă în corpul său, a avut prea multă infuzie, ceea ce mi se pare pur și simplu ridicol.</p>
<p class="" data-end="404" data-start="284">Vorbind despre dublă măsură, dacă ar exista ceva de genul unui triplu standard, cred că asta se întâmplă aici.</p>
<p class="" data-end="572" data-start="406">Cred că ar trebui o revizuire completă… sunt jucătorii tratați pe un teren de joc echitabil? Cu siguranță pare că jucătorii de top primesc un tratament special” a declarat Millman, miercuri dimineța la <span>Channel 9</span>.</p>

]]></description>
    </item>
    <item>
      <title>Sorana Cîrstea, jackpot la Madrid. Câți bani a câştigat după calificarea în semifinale</title>
      <link>https://www.prosport.ro/alte-sporturi/tenis/sorana-cirstea-jackpot-la-madrid-cati-bani-a-castigat-dupa-calificarea-in-semifinale-20159203</link>
      <description><![CDATA[<img src="https://www.prosport.ro/wp-content/uploads/2025/04/Sorana-Cirstea-jackpot-la-Madrid-1-1400x761.jpg"/><br/><p>Jucătoarea română de tenis Sorana a dat o adevărată lovitură la Madrid, după calificarea în semifinale, câștigând o adevărată avere.</p>
<p>Cîrstea și Anna Kalinskaya vor avea o misiune foarte grea în semifinalele probei de dublu de la Madrid, deoarece adversare le sunt favoritele numărul 3.</p>
<h2><span>Jackpotul luat de Sorana Cîrstea, după ce s-a calificat în semifinale la Madrid</span></h2>
<p>România are o reprezentantă la Mastersul de la Madrid, în proba feminină de dublu. <span>Sorana Cîrstea și rusoaica Anna Kalinskaya</span> s-au calificat fără emoții în semifinalele turneului din capitala Spaniei, dotat cu premii totale de 7.854.000 de euro.</p>
<p>Cele două le-au învins cu 6-0, 6-3 pe Linda Noskova, Clara Tauson (Cehia, Danemarca) în exact o oră, dar în penultimul act vor avea o misiune foarte dificilă.</p>
<p>Datorită faptului că vor juca în semifinale, cele două vor intra în posesia a 113.880 de euro și 390 de puncte WTA. Fiind vorba de tabloul de dublu, respectivele recompense se împart la doi. Altfel spus, Sorana încasează 56.900 de euro și 195 de puncte WTA.</p>
<p>Cîrstea și Kalinskaya au avut probleme pe propriul serviciu în primele două game-uri din setul de debut, fiind nevoite să salveze, de fiecare dată, două mingi de break.</p>
<p>În partea a doua a confruntării, Noskova și Tauson au început cu break, dar Sorana și Anna au câștigat trei game-uri la rând, după care lucrurile au intrat pe făgașul normal.</p>
<h2><span>Suma imensă pe care o încasează Sorana Cârstea dacă va câștiga trofeul la Madrid</span></h2>
<p>În meciul pentru un loc în finală, românca și rusoaica vor da peste Su-Wei Hsieh (Taiwan) și Jelena Ostapenko (Letonia), desemnate a treia pereche favorită la câștigarea trofeului.</p>
<p>Acestea au avut nevoie de 98 de minuite pentru a trece de Beatriz Haddad Maia și Laura Siegemund (Brazilia, Germania), cu 7-5, 6-3.</p>
<p>Favoritele au avut 5-1 în primul set, dar s-au văzut egalate. Și-au făcut serviciul, rămând în avantaj, iar în game-ul următor s-a ajuns la 40-40. Cum la probele de dublu se joacă pe sistemul „punct decisiv” (doar la cele de Mare Șlem se continuă cu avantaj), a urmat o minge hotărâtoare, câștigată de Su-Wei și Jelena.</p>
<p>În partea a doua a confruntării, taiwaneza și letona au realizat break la 2-1, iar la 5-3 au câștigat un game alb, calificându-se în finală.</p>
<p>Sorana Cîrstea (122 WTA) a fost prezentă, la Madrid, și pe tabloul de simplu, dar <span>a fost eliminată încă din primul tur</span>. Adversară i-a fost americanca Hailey Baptiste (88 WTA), beneficiară a unui wildcard.</p>
<p>Sportiva de dincolo de Ocean s-a impus cu 6-2, 5-7, 7-6 (4), după două ore și 33 de minute, după ce a dominat categoric tie-break-ul, distanțându-se la 5-2.</p>
<p>Pentru prezența pe tabloul principal la simplu, Sorana urmează să încaseze 20.820 de euro. practic, și-a asigurat, deja, 77.720 de euro, dar suma poate crește cu 49:130 de euro dacă se califică în finală la dublu și 143.380 dacă ea și Anna Kalinskaya vor câștiga trofeul.</p>

]]></description>
    </item>
    <item>
      <title>Jannik Sinner are o nouă iubită. După ce a părăsit-o pe partenera Soranei Cîrstea s-a cuplat cu o altă rusoaică, un manechin cu 8 ani mai în vârstă decât el</title>
      <link>https://www.prosport.ro/alte-sporturi/tenis/jannik-sinner-are-o-noua-iubita-dupa-ce-a-parasit-o-pe-partenera-soranei-cirstea-s-a-cuplat-cu-o-alta-rusoaica-un-manechin-cu-8-ani-mai-in-varsta-decat-el-20158734</link>
      <description><![CDATA[<img src="https://www.prosport.ro/wp-content/uploads/2025/04/Jannik-Sinner-are-o-noua-iubita.-Dupa-ce-a-parasit-o-pe-partenera-Soranei-Cirstea-s-a-cuplat-cu-o-alta-rusoaica-un-manechin-cu-8-ani-mai-in-varsta-decat-el-3.jpg"/><br/><p>Jannik Sinner (23 de ani), liderul mondial al tenisului masculin, se pregătește să revină în circuit după suspendarea de trei luni primită după ce a fost depistat pozitiv cu clostebol, în martie 2024.</p>
<p>La începutul anului, Sinner s-a separat iubita sa, <span>Anna Kalinskaya, partenera de dublu a Soranei Cîrstea la Madrid Open</span>, iar la scurtă vreme a fost surprins în compania Larei Leito, un model din Rusia.</p>
<h2><span>Iubita lui Jannik Sinner, mai în vârstă cu opt ani decât el</span></h2>
<p>Lara Leito, cu opt ani mai mare decât Sinner, este fosta iubită a lui Adrien Brody, dublu premiat cu Oscar (Pianistul, 2002, și Brutalistul, 2024).</p>
<p>Sinner și Leito s-au cunoscut în pauza forțată a liderului mondial, care a început pe 9 februarie și care se termină pe 4 mai.</p>
<p>Potrivit revistei <span>Chi</span>, Lara Leito a fost prezentă la antrenamentele din Monte Carlo ale lui Sinner.</p>
<p>Conform acordului cu WADA, Sinner a putut reveni la antrenamentele oficiale începând cu data de 13 aprilie.</p>
<h2><span>Pregătiri intense pentru ATP Masters 1.000 de la Roma</span></h2>
<p>Odată cu revenirea la antrenamentele oficiale, Sinner se poate pregăti pentru a participa la turneul ATP Masters 1.000 Roma, unde va fi cap de serie.</p>
<p>Competiția va avea loc în perioada 6-18 mai, campionul ediției din 2024 a fost germanul Alexander Zverev.</p>
<p>Cea mai bună performanță pe zgura de la Roma a fost în 2022, când a ajuns în sferturile de finală, pe care le-a pierdut în fața lui Stefanos Tsitsipas.</p>
<p>„Acum, că mai avem mai puțin de o lună până la final (n.r. până începe turneul de la Roma), ne antrenăm foarte, foarte mult. Să sperăm că vom prinde din nou avânt înainte de sezonul de zgură. Cu siguranță nu va fi ușor pentru mine.</p>
<p>Primele meciuri vor fi dificile. Dar, sper că voi reuși să revin în ritm și apoi vom vedea cum merge”, a declarat Jannik Sinner pentru un post de televiziune italian, scrie <span>SportsKeeda</span>.</p>
<h2><span>Ce a spus WADA în cazul lui Sinner</span></h2>
<p>În februarie 2025, Agenția Mondială Antidoping (WADA) a confirmat încheierea unui acord cu Sinner, care a acceptat o perioadă de ineligibilitate de trei luni pentru o încălcare a regulilor antidoping care a dus la depistarea sa pozitivă la clostebol, o substanță interzisă, în martie 2024.</p>
<p>În septembrie 2024, WADA a depus un apel la TAS de la Lausanne în cazul lui Sinner, care a fost găsit de un tribunal independent ca „fără vină sau neglijent”.</p>
<p>„În pofida acestui apel, circumstanțele acestui caz specific au făcut ca, pentru a asigura un rezultat corect și adecvat, WADA să fie pregătită să încheie un acord de soluționare, în conformitate cu articolul 10.8.2 din Codul mondial antidoping.</p>
<p>WADA acceptă explicația sportivului cu privire la cauza încălcării, astfel cum a fost prezentată în decizia primei instanțe. WADA acceptă că dl Sinner nu a intenționat să trișeze și că expunerea sa la clostebol nu a adus niciun beneficiu în ceea ce privește îmbunătățirea performanțelor și a avut loc fără știința sa, ca urmare a neglijenței membrilor anturajului său”, se arată în comunicatul WADA.</p>
<p>De altfel, <span>Sinner a afirmat la începutul lunii aprilie că a ales „răul cel mai mic, chiar dacă a fost o injustiție”</span>.</p>
<p>Ca urmare a acestei suspendări, Sinner a ratat turneele de la Indian Wells și Miami, precum și cele de la Monte Carlo și Madrid, toate din categoria Masters 1.000.</p>
<p>Iar acum are șansa să revină în circuit, chiar pe zgura de acasă, la turneul de la Roma.</p>
<p>FOTO: Instagram @ Lara Leito</p>

]]></description>
    </item>
  </channel>
</rss>
