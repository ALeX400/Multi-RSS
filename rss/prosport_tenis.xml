<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Haos la primul termen al divorțului dintre Ilie Năstase și Ioana! Ce neregulă a descoperit instanța, după ce fostul tenismen nu s-a prezentat: „Pârâtul trebuia citat”</title>
      <link>https://www.prosport.ro/sport-life/haos-la-primul-termen-al-divortului-dintre-ilie-nastase-si-ioana-ce-neregula-a-descoperit-instanta-dupa-ce-fostul-tenismen-nu-s-a-prezentat-paratul-trebuia-citat-20312021</link>
      <description><![CDATA[<img src="https://www.prosport.ro//wp-content/uploads/2025/10/Haos-la-primul-termen-al-divortului-dintre-Ilie-Nastase-si-Ioana-Ce-neregula-a-descoperit-instanta-dupa-ce-fostul-tenismen-nu-s-a-prezentat.webp"/><br/><p>Fostul mare tenismen Ilie Năstase (79 de ani) și soția sa, Ioana Năstase (49 de ani), au avut miercuri, 30 octombrie 2025, prima înfățișare în procesul de divorț care a stârnit un val de interes în presa mondenă.</p>
<p>Considerat deja <span>„Divorțul anului”</span>, dosarul s-a judecat la Secția Civilă a Judecătoriei Constanța, însă ședința s-a încheiat cu o amânare neașteptată.</p>
<p>Cauza a fost înregistrată pe rolul instanței la data de 17 iunie 2025, sub numărul 17822/212/2025, având-o ca reclamantă pe Ioana Năstase, în timp ce fostul lider mondial figurează ca pârât.</p>
<h2><span>Haos la primul termen al divorțului dintre Ilie Năstase și Ioana! Ce neregulă a descoperit instanța, după ce fostul tenismen nu s-a prezentat: „Pârâtul trebuia citat</span></h2>
<p>După parcurgerea etapelor prealabile, data de 30 octombrie a fost stabilită drept prim termen de judecată. Ședința a atras atenția jurnaliștilor locali, însă s-a desfășurat rapid, într-o atmosferă încărcată. Potrivit avocatei Ioanei Năstase, instanța a decis amânarea cauzei pentru 15 ianuarie 2026, din cauza unei nereguli procedurale: „Pârâtul, domnul Ilie Năstase, nu a primit personal citația. În dosarele de divorț este obligatoriu ca procesul-verbal de înmânare să fie semnat de persoana citată. Cum această procedură nu a fost respectată, s-a acordat un nou termen”, a declarat pentru <span>Ziarul Amprenta</span> apărătoarea Ioanei Năstase.</p>
<p>Astfel, <span>divorțul lui Ilie Năstase continuă</span>, însă cu o pauză procedurală de aproape trei luni: „Nu doresc să vorbesc despre viața mea personală. Sunt o fire discretă și nu doresc să vorbesc despre viața mea personală”, a spus Ioana Năstase, evitând să ofere detalii suplimentare despre situația actuală.</p>
<p>Ilie Năstase și Ioana s-au căsătorit în 2020, iar mariajul lor a fost plin de răsturnări de situație. Relația lor a avut numeroase suișuri și coborâșuri, de la despărțiri răsunătoare la împăcări neașteptate. De această dată însă, totul pare să indice că ruptura este definitivă. Următorul termen al procesului de divorț va avea loc la începutul anului viitor, tot la Judecătoria Constanța.</p>

]]></description>
    </item>
    <item>
      <title>Sorana Cîrstea, eliminată în sferturi la Hong Kong după ce a reclamat gesturile nepotrivite ale adversarei! Meciul s-a lăsat cu scandal: „E a 5-a oară când face asta”</title>
      <link>https://www.prosport.ro/alte-sporturi/tenis/sorana-cirstea-eliminata-in-sferturi-la-hong-kong-dupa-un-meci-care-s-a-lasat-cu-scandal-romanca-a-oprit-jocul-si-a-reclamat-gesturile-nepotrivite-ale-adversarei-e-a-5-a-oara-cand-face-ast-20311863</link>
      <description><![CDATA[<img src="https://www.prosport.ro//wp-content/uploads/2025/10/Sorana-cirstea-eliminata-la-Hong-Kong.png"/><br/><p>Sorana Cîrstea (România, 45 WTA) a fost eliminată, vineri, în sferturile de finală ale turneului WTA 250 de la Hong Kong: 4-6 , 4-6 cu Leylah Fernandez (Canada, 22 WTA).</p>
<p>Partida dintre Sorana Cîrstea și Leylah Fernandez <span>a fost plină de momente tensionate</span>, iar nervii Soranei au cedat în setul secund, când românca a oprit jocul pentru a reclama comportamentul adversarei.</p>
<p>Cîrstea s-a plâns arbitrei de scaun că Fernandez făcea gesturi nepotrivite înaintea serviciului, derutând-o intenționat. Situația a degenerat, iar canadianca a reacționat ironic, întorcându-i reproșul româncei.</p>
<h2><span>Sorana Cîrstea, eliminată în sferturi la Hong Kong după un meci care s-a lăsat cu scandal! Românca a oprit jocul și a reclamat gesturile nepotrivite ale adversarei</span></h2>
<p>Partida a fost presărată cu momente de tensiune, cele două jucătoare având chiar și un schimb de replici pe teren. Într-un moment de frustrare, Sorana a oprit jocul și i s-a adresat arbitrei de scaun, acuzând-o pe adversară că recurge la gesturi provocatoare: „E a cincea oară când face așa!”, a strigat „Sori”, vizibil iritată.</p>
<p>Leylah Fernandez a ridicat în mai multe rânduri mingea deasupra capului, simulând serviciul, dar oprindu-se brusc, ceea ce a făcut-o pe Cîrstea să piardă ritmul.</p>
<p>După reacția româncei, canadianca a răspuns ironic. La scorul de 6-4, 5-1, Leylah a sugerat că și Sorana a procedat la fel înainte de a servi, moment care a amplificat tensiunea dintre cele două.</p>
<h2><span>Sorana Cîrstea a reușit o serie spectaculoasă în setul al doilea, dar Leylah Fernandez s-a impus până la urmă </span></h2>
<p>Schimburile de mingi au fost intense, dar Sorana a alternat momente de joc excelente cu greșeli neforțate. Cîrsea a câștigat o singură dată pe serviciul adversarei, în timp ce Fernandez și-a adjudecat trei break-uri.</p>
<p>Sorana a impresionat cu o serie spectaculoasă în setul al doilea, când a revenit de la 1-5 la 4-5, dar canadianca a rămas concentrată, reușind un game de serviciu solid, scor final 4-6, 4-6.</p>
<p><span>În semifinale la Hong Kong</span>, Leylah Fernandez se va întâlni cu compatrioata Viktoria Mboko (Canada, 21 WTA), în timp ce Cristina Bucsa (Spania, 68 WTA) se va duela cu Maya Joint (Australia, 32 WTA).</p>

]]></description>
    </item>
    <item>
      <title>Aryna Sabalenka, Iga Swiatek și Coco Gauff au făcut parada modei înaintea Turneului Campioanelor de la Riad, unde Simona Halep a primit rolul de ambasadoare! Imagini spectaculoase de la festivitatea de deschidere</title>
      <link>https://www.prosport.ro/alte-sporturi/tenis/aryna-sabalenka-iga-swiatek-si-coco-gauff-au-facut-parada-modei-inaintea-turneului-campioanelor-de-la-riad-unde-simona-halep-a-primit-rolul-de-ambasadoare-imagini-spectaculoase-de-la-festivitatea-d-20311947</link>
      <description><![CDATA[<img src="https://www.prosport.ro//wp-content/uploads/2025/10/Aryna-Sabalenka-Iga-Swiatek-si-Coco-Gauff-au-facut-parada-modei-inaintea-Turneului-Campioanelor-de-la-Riad.jpg"/><br/><p>Cele mai bune jucătoare de tenis ale sezonului se pregătesc pentru duelurile de foc de la Turneul Campioanelor, însă, înainte de spectacolul de pe teren, Aryna Sabalenka și compania au impresionat la festivitatea de deschidere.</p>
<p>Cele opt sportive calificate la competiția din acest an, Aryna Sabalenka (Belarus), Iga Swiatek (Polonia), Coco Gauff (SUA), Amanda Anisimova (SUA), Jessica Pegula (SUA), Madison Keys (SUA), Jasmine Paolini (Italia) și Elena Rybakina (Kazahstan), au făcut o adevărată paradă a modei înaintea startului turneului de la Riad.</p>
<p>În cadrul tradiționalei ceremonii de deschidere a Turneului Campioanelor, <span>vedetele tenisului feminin </span>au renunțat la echipamentul sportiv și au îmbrăcat rochii de gală, imaginile făcând deliciul fanilor.</p>
<h2><span>Aryna Sabalenka, Iga Swiatek și Coco Gauff au făcut parada modei înaintea Turneului Campioanelor de la Riad, unde Simona Halep a primit rolul de ambasadoare</span></h2>
<p>Pe conturile oficiale ale competiției au fost publicate primele fotografii de la evenimentul desfășurat în capitala Arabiei Saudite, iar Aryna Sabalenka, Iga Swiatek și Coco Gauff au fost principalele atracții ale serii.</p>
<p>„Cele mai bune din lume! Cele mai valoroase 8 jucătoare de tenis ale lumii în 2025, reunite la Riad, pe scena supremă a tenisului feminin”, au transmis reprezentanții WTA în descrierea imaginilor.</p>
<p>Dacă în alți ani participantele au optat pentru rochii asemănătoare, la ediția din 2025 fiecare jucătoare și-a ales o ținută unică, adaptată stilului propriu. Liderul mondial Aryna Sabalenka a atras atenția printr-o rochie roz, în timp ce celelalte concurente au preferat tonuri mai neutre.</p>
<h2><span>Simona Halep, rol onorant la Turneul Campioanelor</span></h2>
<p>Simona Halep urmează <span>să își facă și ea apariția la Riad</span>, după ce a primit o funcție onorantă din partea organizatorilor. Halep va avea rolul de ambasadoare a Turneului Campioanelor, alături de Garbine Muguruza, Ons Jabeur și Angelique Kerber.</p>
<p><span class="cf3">„Bun</span><span class="cf2">ă, tuturor. Aici Simona Halep. Sunt </span><span class="cf1">încântat</span><span class="cf2">ă să fac parte din Turneul Campioanelor de la Riad </span><span class="cf1">în acest an. Este un eveniment atât de special, care reune</span><span class="cf2">ște cele mai bune jucătoare de tenis, pe o scenă nouă. Asigurați-vă că vă luați biletele și veniți să experimentați acest turneu fantastic alături de noi”, a precizat Simona.</span></p>
<p>În cadrul activităților de promovare a turneului, Simona Halep va răspunde întrebărilor fanilor, se va fotografia cu aceștia și va semna mingi, întâlnirile făcând parte dintr-o experiență exclusivă din culisele Turneului Campioanelor</p>

]]></description>
    </item>
    <item>
      <title>Sorana Cîrstea, momente de necrezut la Hong Kong! După ce și-a acuzat adversara din sferturi că simulează, românca a fost ironizată de Leylah Fernandez</title>
      <link>https://www.prosport.ro/alte-sporturi/tenis/sorana-cirstea-momente-incredibile-la-hong-kong-dupa-ce-si-a-acuzat-adversara-din-sferturi-ca-simuleaza-romanca-a-fost-ironizata-de-leylah-fernandez-20311804</link>
      <description><![CDATA[<img src="https://www.prosport.ro//wp-content/uploads/2025/10/Sorana-Cirstea-momente-incredibile-la-Hong-Kong-Dupa-ce-si-a-acuzat-adversara-din-sferturi-ca-simuleaza-romanca-a-fost-ironizata-de-Leylah-Fernandez.jpg"/><br/><p>Sorana Cîrstea (România, 45 WTA) a fost scoasă din sărite de gesturile Leylei Fernandez (Canada, 22 WTA), în timpul meciului din sferturile turneului WTA 250 de la Hing Kong, scor 4-6, 4-6.</p>
<p>Leylah Fernandez a fost mai bună decât Sorana Cîrstea, în meciul disputat vineri, contând pentru faza sferturilor de finală <span>ale turneului de la Hong Kong.</span></p>
<p>Cum jocul nu i-a ieșit așa cum și-ar fi dorit, nervozitatea Soranei Cîrstea a fost amplificată de atitudinea adversarei. Leylah Fernandez a făcut un gest care a scos-o din sărite pe „Sori”, iar sportiva noastră s-a plâns arbitrei de scaun.</p>
<h2><span>Sorana Cîrstea, momente incredibile la Hong Kong! După ce a oprit jocul și a răbufnit la adresa adversarei din sferturi, românca a fost ironizată de Leylah Fernandez</span></h2>
<p>În momentul în care era condusă cu set și break, Sorana Cîrstea a oprit jocul, reclamându-i arbitrei de scaun că adversara ei simulează intenția de a servi. Concret, în timp ce românca aștepta să returneze, Leylah Fernandez și-a ridicat mingea deasupra capului, dar nu a mai executat serviciul, oprindu-se brusc.</p>
<p>Momentul s-a repetat de mai multe ori, astfel că Sorana nu a mai suportat: <span data-huuid="11534737652524790348">„</span>E a 5-a oară când face asta!”, a strigat sportiva antrenată de Artemon Apostu Efremov, solicitându-i arbitrei să ia măsuri.</p>
<p>Apoi, la scorul de 4-6, 1-5, când Sorana servea pentru a rămâne în meci, s-a produs o altă fază tensionată. Leylah Fernandez a așteptat-o la cotitură pe Cîrstea, întorcându-i reproșul, ironic, în momentul în care Sorana a ezitat să servească.</p>
<h2><span>Sorana Cîrstea și-a regăsit calmul, dar nu a putut duce revenirea la bun sfârșit</span></h2>
<p>Sorana Cîrstea și-a regăsit calmul și s-a apropiat spectaculos la 4-6, 4-5, însă nu a putut duce revenirea la bun sfârșit. Leyla Fernandez și-a adjudecat victoria cu 6-4, 6-4, iar în semifinale la Hong Kong se va duela cu conaționala Viktoria Mboko (Canada, 21 WTA).</p>
<p>Cealaltă semifinală a competiției dotate cu premii în valoare totală de 275.094 de dolari le va pune față în față pe Cristina Bucsa (Spania, 68 WTA) și Maya Joint (Australia, 32 WTA).</p>
<p>Sorana Cîrstea își încheie astfel parcursul la turneul de la Hong Kong, după un traseu solid care i-a adus un cec în valoare de 6.815 dolari, corespunzător calificării în sferturile de finală. Românca evoluat pe tabloul principal <span>datorită unui wild card </span>oferit de organizatori.</p>

]]></description>
    </item>
    <item>
      <title>Ion Țiriac l-a dat în vileag pe Jannik Sinner! Replică incredibilă a italianului către ofițerii de control când l-au prins dopat: „Ce e aia pozitiv, domne? Nu vezi că beau apă cu lingurița?”</title>
      <link>https://www.prosport.ro/alte-sporturi/tenis/ion-tiriac-dezvaluire-bomba-ce-replica-le-a-putut-da-jannik-sinner-ofiterilor-de-control-cand-l-au-prins-dopat-ce-e-aia-pozitiv-domne-nu-vezi-ca-beau-apa-cu-lingurita-20311752</link>
      <description><![CDATA[<img src="https://www.prosport.ro//wp-content/uploads/2025/10/Ion-Tiriac-dezvaluire-bomba-Ce-replica-le-a-putut-da-Jannik-Sinner-ofiterilor-de-control-cand-l-au-prins-dopat.jpg"/><br/><p>Ion Țiriac (86 de ani) a dezvăluit dialogul incredibil pe care Jannik Sinner (24 de ani) l-ar fi purtat cu reprezentanții Agenției Internaționale pentru Integritatea Tenisului (ITIA), în momentul în care l-au depistat pozitiv.</p>
<p>Modul total diferit în care <span>au fost tratate cazurile</span> Simona Halep și Jannik Sinner i-au contrariat pe fanii tenisului! Dar Ion Țiriac știe motivul pentru care românca a primit o suspendare uriașă, ce i-a frânt cariera, în timp ce italianul a scăpat cu o interdicție de numai trei luni.</p>
<p>Simona Halep a fost suspendată inițial pentru patru ani, însă Tribunalul de Arbitraj Sportiv (TAS) i-a redus sancțiunea la doar nouă luni. Totuși, perioada lungă de așteptare și unele decizii neinspirate ale sportivei au complicat situația.</p>
<h2><span>Ion Țiriac, dezvăluire bombă! Ce replică le-a putut da Jannik Sinner ofițerilor de control când l-au prins dopat: „Ce e aia pozitiv, domne? Nu vezi că beau apă cu lingurița?”</span></h2>
<p>Ion Țiriac a explicat, în stilul său caracteristic, culisele cazului Jannik Sinner, subliniind că Simona Halep ar fi trebuit să adopte o abordare similară. <span>Miliardarul român</span> a dezvăluit că italianul a transferat întreaga responsabilitate către echipa sa, oferind totodată câteva replici savuroase ofițerilor de control anti-doping:</p>
<p><span data-huuid="11534737652524790348">„</span>Halep, de ce ai băut ce ai băut? ‘Nu știu ce am băut, am băut ce mi-au dat ăștia, echipa (n.r. – trebuia să spună în opinia lui Țiriac). Dar Halep a spus: ‘Nu, nu! De echipă nu se atinge nimeni!’. Și acolo a fost greșeala ei. În schimb, uită-te la Sinner ăsta. L-a găsit pozitiv! Extraordinar, domne!”, și-a început Ion Țiriac povestirea, la podcastul <span>Școala Sportivă</span>, apoi a relatat dialogul dintre Sinner și reprezentanții ITIA.</p>
<p><span data-huuid="11534737652524790348">„</span>ITIA: Domnu’ Jannik, ești pozitiv!</p>
<p>Jannik Sinner: Ce, cum?.</p>
<p>ITIA: Ești pozitiv!</p>
<p>Jannik Sinner: Ce e aia pozitiv, domne? Nu vezi că îmi dă apă după ce o măsoară cu lingurița?</p>
<p>ITIA: Ai 0,0000000009 la 1 milion ceva înăuntru!’. Adică un milion îl împarți la încă 1 milion.</p>
<p>Și s-a dus la o comisie medicală și a spus: ‘Nu, domne. N-are cum să-mi fi băgat nici prin sânge, nici prin gură, nici prin urechi, nici prin nas’. Pe undeva a intrat. ‘A uite, pe unde a intrat. S-a zgâriat de la rachetă și cu crema cu care au dat ăștia, da’. Iar săptămâna viitoare a fost iar 0,0000… dar cu șapte de 0, pentru că nu au mai masat cu aia. Și l-au declarat nevinovat!”, a povestit Ion Țiriac.</p>

]]></description>
    </item>
  </channel>
</rss>
