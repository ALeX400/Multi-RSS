<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Clasament WTA. Sorana Cîrstea se îndepărtează de Top 100, unde mai sunt doar patru românce</title>
      <link>https://www.prosport.ro/alte-sporturi/clasament-wta-sorana-cirstea-se-indeparteaza-de-top-100-unde-mai-sunt-doar-patru-romance-20174477</link>
      <description><![CDATA[<img src="https://www.prosport.ro/wp-content/uploads/2025/05/Clasament-WTA.-Sorana-Cirstea-se-indeparteaza-de-Top-100-unde-mai-sunt-doar-patru-romance-1400x1046.jpg"/><br/><p>Sorana Cîrstea (35 de ani) a înregistrat o cădere mare în clasamentul WTA dat publicității, luni, 19 aprilie.</p>
<p>Campioană de la Madrid, în proba de dublu, <span>Sorana Cîrstea s-a retras în ultimul moment de la turneul WTA 1.000 de la Roma</span>, iar acest lucru a dus la o cădere de 33 de locuri, până pe poziția 164 WTA.</p>
<p>Aryna Sabalanka este în continuare lider mondial, cu un avans de peste 3.800 de puncte față de Coco Gauff (locul 2) și de peste 4.400 de puncte față de Jessica Pegula (locul 3 WTA).</p>
<h2><span>Sorana Cîrstea se îndepărtează de top 100 WTA</span></h2>
<p>Sorana Cîrstea s-a retras de la Roma cu foarte puțin timp înainte de a intra în meciul cu Caroline Dolehide, turneu la care anul trecut a ajuns până în faza optimilor de finală, pierdute în fața americancei Madison Keys. În urma acestei retrageri, Sorana Cîrstea nu a putut să își apere punctele, iar acest lucru a trimis-o pe româncă, fost număr 21, până pe locul 164 WTA.</p>
<p>În acest moment, potrivit <span>WTA Tennis</span>, România mai are doar patru jucătoare în primele 100 din lume: Jaqueline Cristian (74 WTA), Gabriela Ruse (locul 85 WTA), Anca Todoni (locul 91 WTA) și Irina Begu (locul 94 WTA).</p>
<h2><span>Surprize la vârful ierarhiei WTA</span></h2>
<p>O surpriză este și la nivelul primelor cinci jucătoare din lume, unde fostul lider mondial, Iga Swiatek a ajuns pe locul 5, în coborâre de pe locul 2, în timp ce italianca Jasmine Paolini, campioana de la Roma, la simplu și la dublu, alături de Sara Errani, a urcat până pe locul 4. Tot în urcare, cu câte un loc, sunt și Coco Gauff, noul număr 2, respectiv Jessica Pegula, locul 3.</p>
<p>Aryna Sabalanka este în continuare lider mondial, cu un avans considerabil față de următoarele două clasate, în ciuda faptului că a fost eliminată de la Roma, unde anul trecut a ajuns în finală.</p>
<p>Sabalenka a pierdut, în sferturile de finală, în fața chinezoaicei Qinwen Zheng, scor 6-4, 6-3, în timp ce Iga Swiatek, campioana en-titre, a fost învinsă în turul 3, de către Danielle Collins, scor 6-1, 7-5. Dezamăgită de rezultatele din ultima vreme, <span>Iga Swiatek a anunțat măsura radicală pe care o va lua după Roland Garros</span>, turneu unde a câștigat de patru ori și unde este campioana en-titre.</p>
<h2><span>Patru românce în calificările de la Roland Garros, cinci pe tabloul principal</span></h2>
<p>Sorana Cîrstea, Jaqueline Cristian, Gabriela Ruse, Anca Todoni și Irina Begu sunt acceptate direct pe tabloul principal al turneului de la Roland Garros (25 mai – 8 iunie).</p>
<p>Pe tabloul de calificări se află: Ana Bogdan (locul 175 WTA), Miriam Bulgaru (locul 205 WTA); Patricia Țig (locul 215 WTA) și Mihaela Buzărnescu (fără clasament).</p>
<p>Ana Bogdan o va avea, astăzi, ca adversară pe Dalma Galfi (Ungaria, locul 95 WTA). Miriam Bulgaru joacă cu Nuria Parrizas-Diaz (Spania, locul 115 WTA). Patricia Țig o întâlnește pe Kayla Cross (Canada, locul 217 WTA). Dacă trece de Cross, Țig se va confrunta cu învingătoarea dintre Bulgaru și Parrizas-Diaz.</p>
<p>Mihaela Buzărnescu joacă în turul inaugural al preliminariilor cu Talia Gibson (Australia, locul 128 WTA).</p>

]]></description>
    </item>
    <item>
      <title>Serena Williams şi soțul ei afacerist au venit la meciul echipei din Anglia unde au devenit acționari prin plata a 24.000.000 de euro</title>
      <link>https://www.prosport.ro/alte-sporturi/tenis/serena-williams-si-sotul-ei-afacerist-au-venit-la-meciul-echipei-din-anglia-unde-au-devenit-actionari-prin-plata-a-24-000-000-de-euro-20174617</link>
      <description><![CDATA[<img src="https://www.prosport.ro/wp-content/uploads/2025/05/Serena-Williams-si-sotul-ei-afacerist-au-venit-la-meciul-echipei-din-Anglia-unde-au-devenit-actionari-prin-plata-a-24.000.000-de-euro-1400x800.jpg"/><br/><p>Serena Williams (43 de ani) și Alexis Ohanian (42), soțul ei afacerist și miliardar, au mers la meciul echipei Chelsea din finala FA Cup de fotbal feminin.</p>
<p>Cei doi soți au devenit acționari în cadrul grupării din Londra, după ce au plătit nu mai puțin de 24.000.000 de euro.</p>
<h2><span>Chelsea a spulberat-o pe Manchester United în finala FA Cup de fotbal feminin, sub privirile Serenei Williams și a soțului ei, Alexis Ohanian</span></h2>
<p>Duminică, 18 mai 2025, în fotbalul feminin britanic a fost programată finala Cupei Angliei, competiție cunoscută și drept FA Cup.</p>
<p>Ultimul act din acest sezon le-a așezat față în față pe Chelsea și Manchester United, iar la capătul celor 90 de minute, gazdele s-au impus fără drept de apel, 3-0. Baltimore a deschis scorul din penalty în finalul primei reprize, după care, în minutul 84, Macario a făcut ca tabela să arate 2-0. În cele din urmă, rezultatul final a fost stabilit de aceeași Baltimore, care și-a trecut o dublă în cont în minutul 90+1.</p>
<p>Finala FA Cup de fotbal feminin a fost urmărită din tribune și de soțul Serenei Williams, Alexis Ohanian, care a avut-o alături și pe partenera sa de viață. <span>Cei doi au investit 24.000.000 de euro în achiziționarea unui pachet de acțiuni al echipei de fotbal feminin Chelsea</span>, iar duminică nu au putut rata ocazia de a-și vedea fetele la treabă.</p>
<blockquote><p>Legenda tenisului Serena Williams și soțul ei, Alexis Ohanian, fondator Reddit, participă la finala Cupei FA feminine de pe Wembley, după ce au investit 20 de milioane de lire sterline la Chelsea, campioana din WSL”, au titrat cei de la <span>Goal.com</span>.</p></blockquote>
<h2><span>Alexis Ohanian este un mare susținător al fotbalului feminin</span></h2>
<p>Sursa menționată mai sus susține că <span>Alexis Ohanian și Serena Williams au intrat</span> în posesia a 8-10% din acțiunile echipei de fotbal feminin Chelsea.</p>
<p>Însă, aceasta nu este prima astfel de investiție făcut de soțul miliardar al Serenei Williams. Alexis Ohanian deține și echipa Angel City, din Liga Națională de Fotbal Feminin (NWSL), care a fost fondată în vara lui 2020 chiar de partenerul jucătoarei de tenis.</p>
<p>La fel ca în cazul lui Chelsea, Serena este implicată în afacere, atât ea, cât și fiica cea mare, Olympia, fiind coproprietare în cadrul clubului Angel City.</p>
<p>Alexis Ohanian este un mare susținător al fotbalului feminin și a spus că în viitor speră ca fiica sa să practice „sportul rege”:</p>
<blockquote><p>Ne uitam la finala Cupei Mondiale din 2019 (n.r. – Cupa Mondială de fotbal feminin: ediția din 2019 a fost câștigată de SUA) din casa noastră pe care o avem închiriată în Wimbledon. Olympia alerga prin casă în tricoul lui Alex Morgan (n.r. – fotbalistă americană, medaliată cu aur olimpic) și i-am spus Serenei: «Nu ar fi grozav dacă ea ar juca într-o echipă națională într-o zi?». Și Serena mi-a răspuns: «Nu până când nu va vi plătită cu cât merită». Și atunci am spus: «Touche (n.r. – de acord), bine, provocare acceptată!». Și asta m-a motivat să cumpăr o echipă și să contribui la procesul de schimbare”, Alexis Ohanian, potrivit <span>Si.com</span>.</p></blockquote>

]]></description>
    </item>
    <item>
      <title>Sorana Cîrstea, iubita lui Ion Țiriac jr., a dat verdictul, după ce Nicuşor Dan a fost ales preşedinte: „Pentru România educată”</title>
      <link>https://www.prosport.ro/alte-sporturi/tenis/sorana-cirstea-iubita-lui-ion-tiriac-jr-a-dat-verdictul-dupa-ce-nicusor-dan-a-fost-ales-presedinte-pentru-romania-educata-20174574</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-iubita-lui-Ion-Tiriac-jr.-a-dat-verdictul-dupa-ce-Nicusor-Dan-a-fost-ales-presedinte-1400x806.jpg"/><br/><p>Sorana Cîrstea (35 de ani – 164 WTA), iubita lui Ion Țiriac jr. (48), a reacționat după ce Nicușor Dan (55) a câștigat alegerile prezidențiale din România.</p>
<p>Sportiva din Târgoviște a postat o imagine pe pagina ei de Instagram, acolo unde beneficiază de o comunitate impresionantă, de aproape 300.000 de persoane.</p>
<h2><span>Ce reacție a avut Sorana Cîrstea după finala George Simion – Nicușor Dan de la alegerile prezidențiale. Iubita lui Ion Țiriac jr. nu s-a ascuns</span></h2>
<p><span>Alegerile prezidențiale din România s-au terminat duminică, 18 mai 2025, cu victoria lui Nicușor Dan</span>, care a primit cu aproape 1.000.000 de voturi în plus față de contracandidatul George Simion.</p>
<p>Precis, Nicușor Dan a beneficiat de 6.168.642 voturi din partea românilor, ceea ce a reprezentat un procent de 53.60%, în timp ce George Simion a primit 5.339.053 voturi și a avut consemnat în dreptul său un procent de 46.40%, potrivit datelor AEP.</p>
<p>Deznodământul alegerilor prezidențiale a stârnit câteva reacții din lumea sportului românesc, iar printre atleții care au simțit nevoia să spună ceva s-a regăsit și <span>Sorana Cîrstea, jucătoare de tenis proaspăt ajunsă pe locul 164 în clasamentul WTA de simplu</span>.</p>
<p>Sorana Cîrstea a distribuit, pe pagina ei de Instagram, sub forma unui Insta Story, o imagine cu Nicușor Dan, în care noul președinte al României își salută susținătorii de la balcon.</p>
<p>Sportiva din Târgoviște nu s-a oprit doar la distribuirea pozei, ci a adăugat și un text, prin intermediul căruia și-a rezumat dorința în ceea ce privește țara:</p>
<blockquote><p>Pentru România educată, cu bun simț și spirit civic”, a scris Sorana Cîrstea, înainte de a adăuga drapelul României și steagul Uniunii Europene.</p></blockquote>
<p>Trebuie precizat și că iubita lui Ion Țiriac jr. a pus pe fundal imnul național al României, „Deșteaptă-te, române”.</p>
<figure aria-labelledby="figcaption_attachment_20174576" class="wp-caption aligncenter" id="attachment_20174576"><img alt="" class="size-large wp-image-20174576" decoding="async" fetchpriority="high" height="1400" sizes="(max-width: 882px) 100vw, 882px" src="https://www.prosport.ro/wp-content/uploads/2025/05/sorana-cirstea-882x1400.jpg" srcset="https://www.prosport.ro/wp-content/uploads/2025/05/sorana-cirstea-882x1400.jpg 882w, https://www.prosport.ro/wp-content/uploads/2025/05/sorana-cirstea-768x1220.jpg 768w, https://www.prosport.ro/wp-content/uploads/2025/05/sorana-cirstea-967x1536.jpg 967w, https://www.prosport.ro/wp-content/uploads/2025/05/sorana-cirstea.jpg 1080w" width="882"/><figcaption class="wp-caption-text" id="figcaption_attachment_20174576">SURSA FOTO: instagram.com/soranacirstea/</figcaption></figure>
<h2><span>La simplu, Sorana Cîrstea nu a mai jucat din aprilie</span></h2>
<p>Sorana Cîrstea nu traversează o perioadă grozavă în circuitul profesionist de tenis feminin și la simplu nu a mai jucat un meci oficial din data de 22 aprilie. Atunci, ea a fost eliminată încă din primul tur la Mutua Madrid Open, scor 2-6, 7-5, (4)6-7 de americanca Hailey Baptiste (23 de ani – 70 WTA). Totuși, pe tabloul de dublu de la Madrid, unde a făcut echipă cu Kalinskaya, românca a izbutit să câștige marea finală.</p>
<p>Sorana Cîrstea era așteptată să joace și la turneul WTA de la Roma, împotriva lui Caroline Dolehide (26 de ani – 66 WTA), însă înaintea meciului din data de 7 mai și-a anunțat retragerea, din cauza unei probleme medicale:</p>
<blockquote><p>Din păcate, în timpul încălzirii de astăzi m-am accidentat la gambă și, cu mare tristețe, a trebuit să mă retrag din meciul meu de simplu. Iubesc Roma și îmi pare foarte rău că trebuie să mă retrag. Ca întotdeauna, vă mulțumesc pentru susținere și ne vedem curând pe teren!”, a scris Sorana Cîrstea, pe <span>Instagram</span>.</p></blockquote>

]]></description>
    </item>
    <item>
      <title>Donald Trump a vorbit despre tentativa de asasinat asupra sa. A fost imediat atacat: „Are probleme la creier!”</title>
      <link>https://www.prosport.ro/alte-sporturi/tenis/donald-trump-a-vorbit-despre-tentativa-de-asasinat-asupra-sa-a-fost-imediat-atacat-are-probleme-la-creier-20174536</link>
      <description><![CDATA[<img src="https://www.prosport.ro/wp-content/uploads/2025/05/Donald-Trump-a-vorbit-despre-tentativa-de-asasinat-asupra-sa.-A-fost-imediat-atacat-„Are-probleme-la-creier22-e1747648544705-1400x854.jpg"/><br/><p>După vizita recentă pe care a făcut-o în Orientul Mijlociu, Donald Trump (78 de ani) a acordat un interviu pentru Fox News și, printre altele, a vorbit despre tentativa de asasinat care a avut loc împotriva sa în iulie 2024.</p>
<p>Cel de-al 45-lea și 47-lea președinte din istoria Statelor Unite ale Americii a susținut un discurs lipsit de coerență, iar imediat după a fost atacat de o figură importantă din lumea sportului.</p>
<h2><span>Martina Navratilova continuă „meciurile” de la distanță cu Donald Trump! Cum a reacționat după ce președintele SUA a vorbit despre tentativa de asasinat din iulie 2024</span></h2>
<p>Donald Trump a fost de curând într-o vizită oficială în Orientul Mijlociu, iar la revenirea în țara natală, președintele SUA a acceptat să vorbească într-un interviu cu jurnalistul Bret Baier, de la Fox News.</p>
<p>Printre altele, <span>Trump a fost chestionat despre tentativa de asasinat care a avut loc împotriva sa în iulie 2024</span>. Aflat în campanie electorală pe atunci, el a mers să țină un discurs electoral în apropiere de Butler, un oraș din Pennsylvania.</p>
<p>În timp ce se afla pe scenă și își prezenta gândurile în fața susținătorilor, Donald Trump a fost ținta unui glonț tras de pe acoperișul unei clădiri aflate pe partea opusă a drumului. Din fericire, glonțul respectiv doar i-a atins urechea lui Donald Trump, făcându-l să sângereze ușor, dar fără să îi cauzeze vreo rană gravă.</p>
<p>Pus în postura de a oferi detalii despre felul în care decurge ancheta cu privire la acel episod, Donald Trump a ținut un discurs lipsit de coerență în fața jurnalistului Bret Baier:</p>
<blockquote><p>Mă bazez pe oamenii mei să-mi spună despre ce a fost vorba. Știți, avem o nebunie bine împământenită în țara asta, astfel că mă bazez pe oamenii mei. Și până acum, ei… Și sunt buni, dar până acum, ei bine, în acest caz este vorba despre Serviciile Secrete. Ei îmi spun că este în regulă, dar este destul de dificil de crezut, ca să fiu sincer cu tine, bine? E dificil de crezut, din moment ce am acea durere pulsatilă”, a declarat Donald Trump, în timp ce a indicat cu degetul spre urechea lovită de glonț în iulie 2024.</p></blockquote>
<p>Pasajul respectiv din interviul lui Trump s-a viralizat pe rețelele de socializare, iar președintele SUA a fost acuzat că și-a pierdut capacitatea de a formula o propoziție coerentă.</p>
<p>Printre cei care au distribuit o postare sugestivă s-a regăsit și <span>Martina Navratilova, care în ultimii ani a avut mai multe „meciuri” de la distanță cu Donald Trump</span>:</p>
<blockquote><p>Durere pulsatilă… Sigur. Creierul lui nu este bine…”, a scris legenda tenisului feminin, de 18 ori câștigătoare de Grand Slam, citată de <span>Sports Keeda</span>.</p></blockquote>
<h2><span>În vara lui 2024, Navratilova a contestat veridicitatea tentativei de asasinat împotriva lui Donald Trump</span></h2>
<p>Aceeași Martina Navratilova l-a atacat pe Donald Trump și în iulie 2024, atunci când s-a întâmplat episodul regretabil din Pennsylvania.</p>
<p>Sportiva născută la Praga, în Cehia, scria atunci pe rețelele de socializare următoarele:</p>
<blockquote><p>Desigur – evident că este o șmecherie de marketing – a doua zi după împușcături nu avea nici măcar un bandaj la ureche… Nici măcar un plasture”, scria Navratilova, pe platforma X, în iulie 2024.</p></blockquote>

]]></description>
    </item>
    <item>
      <title>Carlos Alcaraz e campion la Roma și revine pe locul doi ATP, după finala cu Jannik Sinner: „Ești incredibil”</title>
      <link>https://www.prosport.ro/alte-sporturi/tenis/carlos-alcaraz-e-campion-la-roma-si-revine-pe-locul-doi-atp-dupa-finala-cu-jannik-sinner-esti-incredibil-20174412</link>
      <description><![CDATA[<img src="https://www.prosport.ro/wp-content/uploads/2025/05/Carlos-Alcaraz-campion-la-ATP-1.000-Roma-si-revenire-pe-locul-2-„Este-incredibil-4.jpg"/><br/><p>Carlos Alcaraz (22 de ani) este noul campion al turneului ATP 1.000 de la Roma, dotat cu premii totale de 8.055.385 de euro, după ce în finală s-a impus, scor 7-5 (5), 6-1, în fața liderului mondial, Jannik Sinner.</p>
<p>Acesta este al șaptelea turneu Masters câștigat de Alcaraz și primul de la Roma, iar în urma victoriei a urcat pe locul doi în ierarhia mondială, astfel că la Roland Garros (25 mai – 8 iunie) îl va putea reîntâlni pe Sinner abia în finală. Alcaraz a ajuns la 16 victorii pe zgură în actualul sezon, singura înfrângere pe care a avut-o pe această suprafață fiind în finala de la Barcelona.</p>
<h2><span>Alcaraz, după victoria în fața lui Sinner la Roma: „Incredibil”</span></h2>
<p>Pentru Sinner, finala de la Roma a fost prima sa prezență în ultimul act, iar pe parcursul întregului turneu a pierdut un singur set, în semifinala cu Tommy Paul (1-6, 6-0, 6-3). De asemenea, la Roma a fost competiția de revenire a italianului în circuit, <span>după cele trei luni de suspendare primite după ce a fost testat pozitiv în martie 2024.</span></p>
<p>Carlos Alcaraz conduce cu 7-4 în meciurile directe cu Sinner, cea mai recentă victorie a italianului a fost în semifinalele turneului de la Beijing, în 2023, scor 7-6 (4), 6-1.</p>
<p>Carlos Alcaraz s-a impus fără emoții în fața lui Jannik Sinner în fața propriilor suporteri ai liderului mondial, după o oră și 43 de minute, fiind foarte aproape de a-i servi un 6-0 în setul secund.</p>
<p>După victorie, Alcaraz nu a ezitat să-și arate aprecierea față de prestația lui Sinner, care revenise în circit chiar la turneul de la Roma.</p>
<div class="mt-3 first:mt-0 lg:mt-4">
<div class="break-words text-onLight-02 article-s4-rs" data-testid="atom-body-paragraph">
<p>„Ai fost în afara circuitului timp de trei luni. Nu-mi pot imagina cât de greu a fost. Nu doar pentru tine, pentru familia ta, pentru echipa ta. Ştiu cât de special trebuie să fie să fii din nou în turneu aici, acasă, la o competiţie care este cu adevărat specială pentru tine.</p>
<p>Ai avut meciuri atât de bune pe tot parcursul turneului, vreau să te felicit pentru că ceea ce ați făcut tu și echipa ta. Este incredibil. Nu voi obosi niciodată să spun ce persoană și ce sportiv extraordinar ești. Muncești din greu în fiecare zi pentru a face toate aceste lucruri posibile, pentru a-ți face poporul mândru de tine. Ești incredibil, așa că felicitări ție, familiei tale și echipei tale”, a declarat Carlos Alcaraz.</p>
</div>
</div>
<div class="mt-3 first:mt-0 lg:mt-4">
<h2 data-testid="atom-body-paragraph"><span>Alcaraz, pe urmele lui Rafael Nadal</span></h2>
<p>Alcaraz este pe urmele lui Rafael Nadal, cel recunoscut ca „regele zgurii”, cu 63 de turnee câștigate, dintre care 14 la Roland Garros.</p>
<p>La doar 22 de ani, Alcaraz are opt trofee pe zgură: Monte Carlo și Roma (2025), Roland Garros (2024), Madrid (2022 și 2023), Barcelona (2020 și 2022) și Rio de Janeiro (2022).</p>
<p>Alcaraz este triplu campion de Grand Slam, pe trei suprafețe de joc diferite, US Open (hard, 2022), Wimbledon (iarbă, 2023 și 2024) și Roland Garros (zgură, 2024). La Australian Open, a ajuns până în sferturile de finală (2024 și 2025). La Jocurile Olimpice de la Paris 2024, <span>Alcaraz a câștigat medalia de argint, după un meci dramatic cu Novak Djokovic</span>.</p>
<p>La 12 septembrie 2022, Alcaraz devenea cel mai tânăr lider mondial al tenisului masculin, la doar 19 ani și 4 luni, devansându-l pe australianul <span class="mw-page-title-main">Lleyton Hewitt, care devenea numărul 1 ATP la 20 de ani și 8 luni, în noiembrie 2001.</span></p>
</div>

]]></description>
    </item>
  </channel>
</rss>
