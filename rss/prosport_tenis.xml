<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Semifinală dificilă pentru Gabriela Ruse, la WTA 250 Rouen. Față în față cu un fost număr 3 mondial</title>
      <link>https://www.prosport.ro/alte-sporturi/tenis/semifinala-dificila-pentru-gabriela-ruse-la-wta-250-rouen-fata-in-fata-cu-un-fost-numar-3-mondial-20149423</link>
      <description><![CDATA[<img src="https://www.prosport.ro/wp-content/uploads/2025/04/profimedia-0961742010.jpg"/><br/><p>Gabriela Ruse (locul 90 WTA) s-a calificat în semifinala turneului WTA 250 Rouen, după o victorie clară în fața franțuzoaicei Jessika Ponchet (locul 146 WTA), scor 6-2, 6-2.</p>
<p>În semifinale, Ruse va avea o adversară dificilă, un fost număr 3 mondial, aflat în mare formă în ultima perioadă, Elina Svitolina, principala favorită la Rouen. A doua jucătoare româncă de pe tabloul principal de la Rouen,  Jaqueline Cristian (locul 66 WTA), a pierdut în fața franțuzoaicei originare din Madagascar, Tiantsoa Sarah Rakotomanga Rajaonah (19 ani, locul 291 WTA), scor 2-6, 3-6.</p>
<p>Meciul din semifinală va avea loc sâmbătă, nu înainte de ora 17.00, ora României.</p>
<h2><span>Gabriela Ruse, fericită după calificarea în semifinale</span></h2>
<p>Pentru Gabriela Ruse succesul de vineri este unul foarte important, având în vedere că în ediția precedentă, când a venit din calificări, a ajuns până în sferturile pe care le-a pierdut în fața experimentatei Caroline Garcia.</p>
<p>„Mi-am regăsit jocul, am jucat foarte bine, am servit bine. Sunt fericită pentru această victorie. Mă simt foarte bine pe acest teren. E greu că acum sunt departe de familia mea, în aceste zile, dar acest succes mă ajută”, a declarat Gabriela Ruse.</p>
<p>Pentru Gabriela Ruse, aceasta este a patra semifinală a unui turneu de 250 de puncte sau mai important, după cele de la Cluj (2023), Palermo (2021) și Hamburg (2021), toate câștigate.</p>
<p>Pentru accesul în semifinale, Gabriela Ruse și-a asigurat 98 de puncte WTA și un premiu de 10.410 dolari. În clasamentul Live WTA, Gabriela Ruse se află pe locul 85.</p>
<h2><span>Elina Svitolina, fără set pierdut la Rouen</span></h2>
<p>Elina Svitolina (locul 18 WTA) a trecut de iberica Jessica Bouzas Maneiro (locul 73 WTA), scor 6-3, 6-2.</p>
<p>Elina Svitolina, adversara Gabrielei Ruse, se află în mare formă, iar de la optimile de finală de la Miami (când a fost învinsă de Iga Swiatek) nu a mai pierdut niciun set.</p>
<p>Din martie, jucătoarea din Ucraina a jucat în două partide din Billie Jean King Cup, ambele câștigate în minimum de seturi, în fața Majei Chwalinska (Polonia) și a lui Jil Teichmann (Elveția).</p>
<p>Pe elvețiancă a învins-o și în turul inaugural de la Rouen, cu 6-4, 6-2.</p>
<p>„Va fi un meci bun, o confruntare bună. Ruse este în formă. Sunt foarte fericită că sunt în semifinale, bifez încă o semifinală în cariera mea după ceva timp și sunt extrem de fericită”, a declarat Elina Svitolina după meciul cu jucătoarea din Spania.</p>
<p>Pentru Elina Svitolia, aceasta este prima semifinală în care ajunge, după cea de la Strasbourg din 2023, un turneu WTA 500 pe care l-a câștigat după ce a trecut în finală de Anna Blinkova, 6-2, 6-3.</p>
<ul>
<li>Svitolina (30 de ani) s-a impus în ambele meciuri directe disputate cu Ruse (27 de ani), în optimile de la Chicago (2021), scor 6-3, 6-3, respectiv în primul tur la ITF 60 Chiasso (2023), scor 6-4, 6-2.</li>
<li>Cea mai bună clasare a Elinei Svitolina a fost locul 3 mondial, poziție pe care a atins-o în septembrie 2017. Pentru Gabriela Ruse, cea  mai bună clasare din carieră a fost locul 32 WTA, stabilită în mai 2023. <span>La Miami Open, Gabriela Ruse a jucat împotriva liderului mondial, Aryna Sabalenka</span>.</li>
</ul>

]]></description>
    </item>
    <item>
      <title>Ce cadou a primit Simona Halep de Paşte: „E superb”</title>
      <link>https://www.prosport.ro/alte-sporturi/tenis/simona-halep/ce-cadou-a-primit-simona-halep-de-paste-e-superb-20149358</link>
      <description><![CDATA[<img src="https://www.prosport.ro/wp-content/uploads/2025/04/Ce-cadou-a-primit-Simona-Halep-de-Paste-1400x869.jpg"/><br/><p>Retrasă din activitate la începutul lunii februarie, după ce a fost învinsă în primul tur la Transylvania Open, Simona Halep a primit un cadou superb de Paşte.</p>
<p>Cea mai valoroasă jucătoare română de tenis din istorie a fost surprinsă de Paște cu un cadou superb de către producătorul de echipament sportiv Nike.</p>
<h2><span>Foarte emoționată de cadoul primit de Paște, Simona Halep a recunoscut că este superb</span></h2>
<p><span>Dubla câștigătoare de turnee de Mare Șlem</span> a împărtășit bucuria primirii acestui cadou cu persoanele care-i urmăresc activitatea pe instagram. Este vorba despre o pereche de încălțări de sport, de culoare albă, iar tot aranjamentul trece în revistă cariera Simonei.</p>
<p>Încălțările fac parte din colecția Air, și, cel mai probabil, sunt făcute pe măsura piciorului Simonei. Suportul alb pe care stau adidașii este plin de cuvinte în limba română, care reprezintă calitățile demonstrate de Simona Halep de-a lungul carierei de 20 de ani: pasiune, elegant, hotărât, tenace, neînfricat, excelență, perseverentă, rezistent.</p>
<p>De asemenea, pe logo-ul Nike, de culoare verde, este trecut anul în care Halep s-a impus pe iarba londoneză, 2019, plus mențiunea „Wimbledon Champion”. Rama celeilalte încălțări este de culoarea zgurii și pe ea scrie „2018 Roland Garros Champion”.</p>
<p>Nu avea cum să lipsească tricolorul, plasat în lateralul încălțărilor. Gheata stângă se sprijină pe o minge de tenis, iar mesajul Simonei Halep este următorul: „Mulțumesc, Nike, pentru acest superb cadou”.</p>
<h2><span>În 2019, când a câștigat titlul la Wimbledon, Halep a cedat un singur set pe iarba londoneză</span></h2>
<p>2018 a fost unul dintre cei mai buni ani din cariera Simonei Halep. Învingătoare la Shenzhen, ea a jucat finala la Australian Open, pierdută în fața danezei Caroline Wozniacki, 6-7 (2), 6-3, 4-6.</p>
<p>Ulterior, s-a mai calificat în semifinale la Indian Wells, în sferturi la Madrid și în ultimul act la Roma, unde a cedat cu 4-6, 0-6 la Elina Svitolina.</p>
<p>La Roland Garros a trecut în primul tur de americanca Alison Riske cu 2-6, 6-1, 6-1, după care le-a eliminat pe compatrioata acesteia Taylor Townsend cu 6-3, 6-1, pe germanca Andrea Petkovic cu 7-5, 6-0, pe belgianca Elise Mertens cu 6-2, 6-1, pe germanca Angelique Kerber cu 6-7 (2), 6-3, 6-2, pe spaniola Garbine Muguruza cu 6-1, 6-4, iar în finală a dispus de altă jucătoare din Statele Unite ale Americii, Sloane Stephens, 3-6, 6-4, 6-1.</p>
<p>Un an mai târziu, la Wimbledon, Halep a pierdut un singur set până să pună mâna pe trofeu, în fața Mihaelei Buzărnescu: 6-4, 7-5 în primul tur cu belarusa Aliaksandra Sasnovich, 6-3, 4-6, 6-2 cu Buzărnescu, 6-3, 6-1 cu altă belarusă, Victoria Azarenka, 6-3, 6-3 cu jucătoarea americană Coco Gauff, 7-6 (4), 6-1 cu jucătoarea chineză Shuai Zhang, 6-1, 6-3 cu ucraineanca Elina Svitolina și <span>6-2, 6-2 cu marea ei rivală, americanca Serena Williams</span>.</p>

]]></description>
    </item>
    <item>
      <title>Câți bani a câştigat Gabriela Ruse, deşi a ratat finala de la Rouen</title>
      <link>https://www.prosport.ro/alte-sporturi/tenis/cati-bani-a-castigat-gabriela-ruse-desi-a-ratat-finala-de-la-rouen-20149891</link>
      <description><![CDATA[<img src="https://www.prosport.ro/wp-content/uploads/2025/04/Cati-bani-a-castigat-Gabriela-Ruse-desi-a-ratat-finala-de-la-Rouen-1400x762.jpg"/><br/><p>Jucătoarea română de tenis Gabriela Ruse a ratat calificarea în finala turneului WTA de la Rouen, dar va câștiga o sumă imensă.</p>
<p>Aflată pe locul 90 în clasamentul mondial, Gabriela Ruse a câștigat doar două game-uri în semifinala cu ucraineanca Elina Svitolina, alegându-se cu 10.410 euro.</p>
<h2><span>Gabriela Ruse a pierdut în semifinale la Rouen, dar se alege cu o sumă considerabilă</span></h2>
<p>Ucraineanca, aflată pe locul 18 în lume și <span>desemnată principala favorită</span> de către organizatorii turneului de categorie WTA 250, s-a impus cu 6-0, 6-2 în 62 de minute.</p>
<p>Setul de debut a durat doar 21 de minute, în condițiile în care Ruse a câștigat numai 5 puncte. În partea a doua a confruntării, Gabi a avut 2-1, dar din acel moment nu a mai câștigat niciun game până la final. În afara celor 10.410 euro, românca se alege și cu 98 de puncte în clasamentul WTA, datorită cărora de luni va ajunge pe locul 85.</p>
<p>Cele două jucătoare au mai fost adversare de două ori până în prezent, în circuitul WTA. În 2021, ucraineanca <span>s-a calificat în sferturi la turneul de la Chicago</span>, după ce s-a impus cu 6-3, 6-3. Doi ani mai târziu, Svitolina câștiga cu 6-4, 6-2 în primul tur la Chiasso.</p>
<h2><span>Cea mai bună clasare a carierei pentru Danilovic, indiferent de scorul meciului cu Svitolina</span></h2>
<p>Ca urmare, Svitolina este acum la un singur meci de primul ei titlu WTA din 2023. În finala turneului de la Rouen ea o va înfrunta pe sârboaica Olga Danilovic (39 WTA, cs 3), care a trecut cu un dublu 6-4 de olandeza Suzan Lamens (69 WTA).</p>
<p>„Gaël (n.r. – Monfils, soțul ei) mi-a spus că va participa la finala turneului dacă o voi juca. Probabil că va veni să mă susțină mâine”, a spus ucraineanca la finalul partidei cu Gabriela Ruse.</p>
<p>Va fi prima întâlnire dintre Svitolina și Danilovic în circuitul WTA. Ucraineanca urmărește să câștige primul titlu după doi ani, iar adversara caută al treilea succes final.</p>
<p>Svitolina a revenit în circuitul mondial în 2023, după ce și-a luat o pauză pentru a deveni mamă. Două luni mai târziu se impunea la Strasbourg și își trecea în palmares al 17-lea trofeu.</p>
<p>Danilovic, pe de altă parte, a câștigat primul ei titlu la Moscova în urmă cu 7 ani și a adăugat un al doilea la Guanzhou anul trecut.</p>
<p>Datorită prestației excelente de la Rouen, jucătoarea din Serbia are garantată poziția 34 în clasamentul mondial, după acest turneu. În schimb, dacă ridică trofeul deasupra capului, Danilovic va intra, pentru prima dată în carieră, între cele mai bune 30 de jucătoare ale lumii. Indiferent de deznodământ, sârboaica va avea, de luni, cea mai bună clasare a carierei.</p>

]]></description>
    </item>
    <item>
      <title>Serena Williams a câștigat 94.800.000 de dolari. Coco Gauff, urmașa ei din SUA, are potențialul de a o depăși</title>
      <link>https://www.prosport.ro/diverse/serena-williams-a-castigat-94-800-000-de-dolari-coco-gauff-urmasa-ei-din-sua-are-potentialul-de-a-o-depasi-20148642</link>
      <description><![CDATA[<img src="https://www.prosport.ro/wp-content/uploads/2025/04/Serena-Williams-a-castigat-94.800.000-de-dolari.-Coco-Gauff-urmasa-ei-din-SUA-are-potentialul-de-a-o-depasi-1400x778.jpg"/><br/><p>De-a lungul carierei, Serena Williams nu doar că a scris nenumărate pagini de istorie în tenisul mondial, dar a reușit să-și construiască o avere impresionantă. Suma încasată din premii, fără a adăuga și contractele de imagine sau alte surse, se ridică la 94.800.000 de dolari.</p>
<p>Un record de-a dreptul impresionant, dar care ar putea fi depășit în viitorul nu foarte îndepărtat chiar de cea pe care mulți o consideră urmașa fostei campioane: Coco Gauff.</p>
<p>La doar 21 de ani, aceasta a depășit borna de 23 de milioane de dolari datorită <span>succeselor înregistrate în turneele WTA</span>. Specialiștii îi prevăd un viitor strălucit.</p>
<h2><span>Recordul Serenei Williams ar putea fi depășit de Coco Gauff</span></h2>
<p>Când vine vorba despre Serena Williams și Coco Gauff, similitudinile sunt multiple. Ambele au reușit să-și croiască de la vârste fragede drumul în circuit și au simțit rapid gustul succesului.</p>
<p>Ba mai mult, și-au câștigat dreptul de a fi considerate unele dintre cele mai influente figuri din lumea sportului, căci vocile lor se fac auzite și în afara terenului. Tânăra jucătoare <span>nu ezită să abordeze subiecte sensibile</span> și să tragă puternice semnale de alarmă când simte nevoia, la fel ca multipla deținătoare de trofee Grand Slam.</p>
<p>La capitolul financiar, aceasta din urmă domină autoritar, dar compatrioata sa are suficient timp la dispoziție pentru a-i doborî recordul. Nu puțini sunt cei care se așteaptă s-o facă, având în vedere parcursul de până acum.</p>
<h2><span>Coco Gauff, sportiva cu cele mai mari câștiguri din lume, în 2024</span></h2>
<p>Până să ajungă la nivelul idolului ei, Coco Gauff se poate mândri cu un alt record impresionant. Victoriile din 2024 au propulsat-o pe prima poziție în topul sportivelor cu cele mai mari sume încasate.</p>
<p>Iga Swiatek o urmează îndeaproape, cu peste 21 de milioane dolari, iar pe ultima treaptă a podiumului se află Zheng Qinwen, cu 20,6 milioane dolari. În schimb, actualul lider al ierarhiei WTA, Aryna Sabalenka, a înregistrat câștiguri de „doar” 18 milioane de dolari.</p>
<p>Revenind la jucătoarea din Statele Unite ale Americii, trebuie spus că lumea tenisului a fost surprinsă de hotărârea pe care a luat-o recent: și-a înființat propria companie de management, renunțând la colaborarea cu cea care îi aparține lui Roger Federer.</p>
<blockquote><p>„Din momentul în care am atins pentru prima dată racheta, am simțit că menirea mea nu se va rezuma doar la terenul de tenis. Sunt încântată să anunț începutul unei noi ere extraordinare pentru mine.</p>
<p> </p>
<p>Vor urma mult mai multe lucruri, pe care voi fi bucuroasă să le împărtășesc la momentul potrivit. Ca întotdeauna, tenisul va continua să fie prioritatea mea”, a anunțat Coco Gauff.</p></blockquote>

]]></description>
    </item>
    <item>
      <title>Retragere șocantă din WTA. A luat decizia la numai 28 de ani: „Mi-am pierdut plăcerea”</title>
      <link>https://www.prosport.ro/alte-sporturi/tenis/retragere-socanta-din-wta-a-luat-decizia-la-numai-28-de-ani-mi-am-pierdut-placerea-20148269</link>
      <description><![CDATA[<img src="https://www.prosport.ro/wp-content/uploads/2025/04/Retragere-socanta-din-WTA-1400x770.jpg"/><br/><p>O sportivă de top din circuitul WTA a decis să se retragă, la numai 28 de ani, deoarece și-a pierdut plăcerea de a se antrena și a participa la turneele de tenis.</p>
<p>Sara Sorribes Tormo a surprins lumea tenisului, prin anunțul cu privire la retragerea din sportul de performanță, cauzată de lipsa plăcerii de a mai fi pe teren.</p>
<h2><span>S-a retras din tenisul profesionist la numai 28 de ani</span></h2>
<p>Aflată în prezent pe locul 85 în clasamentul mondial, după ce în februarie 2022 era pe 32, Sara Sorribes a anunțat că și-a pierdut pofta de a se antrena, de a se perfecționa și chiar de a merge la turnee.</p>
<p>Născută în Castellón, ea a și-a pus gândurile pe hârtie, scrise cu mâna, informând că ia o <span>pauză nedeterminată de la tenis</span>.</p>
<p>„Mi-am pierdut pofta de a mă antrena, de a perfecționa și chiar de a merge la turnee… Am decis să îmi iau ceva timp pentru mine, pentru mintea și corpul meu. Sufăr pe teren de multe luni.</p>
<p>Sara veselă şi fericită pe care o vezi în afara terenului este departe de realitatea a tot ceea ce port în interior.</p>
<p>Mi-am pierdut entuziasmul de a mă antrena, de a progresa şi chiar de a merge la turnee.</p>
<p>Momentele de suferinţă le depăşesc cu mult pe cele de calm şi asta vine de la cineva căruia i-a plăcut întotdeauna să muncească, să progreseze şi să concureze.</p>
<p>De aceea, pe lângă faptul că am nevoie de ajutor, simt că trebuie să mă opresc şi să mă odihnesc”, este mesajul transmis de jucătoare.</p>
<h2><span>Tormo a câștigat medalia olimpică de bronz la paris, în 2024</span></h2>
<p>Sara Sorribes Tormo are în palmares două titluri la individual, în 2021, la Guadalajara, după 6-2, 7-5 în finală cu jucătoarea canadiană Eugenie Bouchard, și în 2023 la Cleveland, când a învins-o în ultimul act pe rusoaica Ekaterina Alexandrova cu 3-6, 6-4, 6-4.</p>
<p>Ea este și o foarte bună jucătoare de dublu, câștigând nu mai puțin de 6 titluri. Pe 6 aprilie, la Bogota, Tormo și compatrioata ei Cristina Bucșa, născută la Chișinău, le-au învins în super tie-break, cu 5-7, 6-2, 10-5 pe românca Irina Maria Bara și brazilianca Laura Pigossi.</p>
<p>De asemenea, a mai triumfat în 2024 la Madrid alături de aceeași Bucșa (6-0, 6-2 cu Barbora Krejcikova și Laura Siegemund), în 2023 la Beijing alături de cehoaica Marie Bouzkova (3-6, 6-0, 10-4 cu Hao-Ching Chan și Giuliana Olmos), în 2022 la Istanbul, tot cu Bouzkova (6-3, 6-4 cu Natela Dzalamidze și Kamilla Rakhimova), în în 2019 la Rabat cu a ei compatrioată Maria Jose Martinez Sanchez (7-5, 6-1 cu Georgina Garcia-Perez și Oksana Kalashnikova) și în 2018 la Monterrey cu britanica Naomi Broady (4-6, 6-4, 10-8 cu Olmos și Desirae Krawczyk).</p>
<p>Tot în 2024 a urcat pe treapta a treia a podiumului la <span>Jocurile Olimpice de la Paris</span>. Învinse în semifinale de rusoaicele Mirra Andreeva și Diana Shnaider cu 1-6, 2-6, Tormo și Bucșa și-au adjudecat medaliile de bronz după 6-0, 6-2 cu sportivele cehe Karolina Muchova și Linda Noskova.</p>

]]></description>
    </item>
  </channel>
</rss>
