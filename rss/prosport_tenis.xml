<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Reacția Igăi Swiatek, după meciul cu Jaqueline Cristian: „E ca un tsunami! E prima dată când am văzut aşa ceva”</title>
      <link>https://www.prosport.ro/alte-sporturi/tenis/roland-garros/reactia-igai-swiatek-dupa-meciul-cu-jaqueline-cristian-e-ca-un-tsunami-e-prima-data-cand-am-vazut-asa-ceva-20183956</link>
      <description><![CDATA[<img src="https://www.prosport.ro/wp-content/uploads/2025/05/Reactia-Igai-Swiatek-dupa-meciul-cu-Jaqueline-Cristian-1400x815.jpg"/><br/><p>Jucătoarea poloneză de tenis Iga Swiatek, deținătoarea trofeului pe zgura pariziană, a avut o reacție chiar pe teren după ce a învins-o pe Jaqueline Cristian.</p>
<p>Fostul lider mondial continuă cursa pentru apărarea trofeului la Roland Garros, după ce în turul 3 a eliminat-o pe jucătoarea română Jaqueline Cristian.</p>
<h2><span>Ce a spus Swiatek după meciul cu Jaqueline Cristian, din turul 3 la Roland Garros</span></h2>
<p>După un prim set în care <span>și-a pus în valoare tehnica excelentă</span>, Swiatek a avut probleme în setul secund, în special în ceea ce privește serviciul. Poloneza a trecut, însă, cu bine, peste toate momentele dificile, salvând nu mai puțin de șase mingi de break.</p>
<p>La finalul confruntării, prima directă cu jucătoarea română, Swiatek a recunoscut că a fost surprinsă de stitlul agresiv al lui „Jaq”.</p>
<p>„Sunt super fericiă! Am avut un ultim game foarte bun, nu am oferit cadouri. Ea a profitat de ocaziile ei. Atunci când i-am oferit șansa, a reușit să profite. A fost un meci foarte bun. Amândouă am jucat bine, mă bucur că m-am calificat. Mă bucură rezultatul și modul în care am jucat.</p>
<p>A fost o atmosferă foarte frumoasă. Cred că a fost prima dată când am văzut valuri în tribune în timpul unui meci. Drăguț! E ca un tsunami. Vă mulțumesc!”, a precizat Iga.</p>
<h2><span>Doi români aua juns pe tabloul principal al juiniorilor la Roland Garros</span></h2>
<p>După succesul cu Jaqueline, jucătoarea din Polonia a ajuns la 24 de victorii la rând pe zgura pariziană. În era Open, doar americancele Chris Evert și Monica Seles au câștigat mai multe meciuri consecutive pe tabloul principal.</p>
<p>Prima a câștigat 29 de meciuri între 1974 și 1981, iar cea de-a doua a părăsit terenul învingătoare de 25 de ori, din 1990 până în 1996.</p>
<p><span>Iga, deținătoarea trofeului,</span> o poate depăși pe Seleș, născută în fosta Iugoslavie, dar care a reprezentat Statele Unite din 1994, dacă se califică în semifinale. În optimile de finală, ea o va avea adversară pe Elena Rybakina, din Kazahstan. Aceasta a eliminato cu 6-2, 6-2, pe letona Jelena Ostapenko, învingătoare la Roland Garros în 2017, după ce a trecut în ultimul act de Simona Halep.</p>
<p>România nu mai are nicio reprezentantă pe tablourile de simplu la seniori, dar se poate revanșa la juniori. Ștefan Horia Haita, al 14-lea favorit al calificărilor, a trecut în primul tur al acestei faze a competiției de francezul Lenny Couturier, beneficiar al uinui wildcard, cu 6-0, 7-6 (4), după care l-a învins pe spaniolul Sergio Planella Hernandez cu 1-6, 6-2, 6-4.</p>
<p>La rândul ei, Maia Ilinca Burcescu (cs 7) le-a eliminat pe Candela Vazquez (Argentina) cu 6-3, 6-1 și pe germanca Victoria Pohle (cs 13) cu un sec 6-2, 6-1.</p>
<p>În schimb, Alejandro Mateo Berge Nourescu nu a avut nicio șansă în runda de debut în fața principalului favorit, indianul Manas Dhamne, care s-a impus cu un dublu 6-2. De asemenea, Anamaria Federica Oana a cedat, tot în turul 1, în fața belarusei Yuliya Perapekhina (cs 6) cu 6-7 (3), 4-6.</p>

]]></description>
    </item>
    <item>
      <title>Cum o răsfață Ion Ion Țiriac pe Sorana Cîrstea, după ce iubita lui s-a retras de la Roland Garros</title>
      <link>https://www.prosport.ro/alte-sporturi/tenis/cum-o-rasfata-ion-ion-tiriac-pe-sorana-cirstea-dupa-ce-iubita-lui-s-a-retras-de-la-roland-garros-20184494</link>
      <description><![CDATA[<img src="https://www.prosport.ro/wp-content/uploads/2025/05/Cum-o-rasfata-Ion-Ion-Tiriac-pe-Sorana-Cirstea-dupa-ce-iubita-lui-s-a-retras-de-la-Roland-Garros.jpg"/><br/><p>Ion Ion Țiriac o răsfață pe Sorana Cîrstea, după ce sportiva s-a retras de la Roland Garros. Jucătoarea de tenis a postat mai multe fotografii pe contul personal de Instagram.</p>
<p>Sorana Cîrstea este destul de activă pe rețelele de socializare, unde își ține fanii la curent cu tot ce se întâmplă. Acum, sportiva a postat fotografii cu peisaje superbe din vacanță.</p>
<h2><span>Unde o plimbă Ion Ion Țiriac pe Sorana Cîrstea</span></h2>
<p>Sorana Cîrstea, <span>sportivă care s-a retras de la Roland Garros</span>, se bucură în această perioadă de o vacanță și de peisaje montane superbe. Iubita lui Ion Ion Țiriac a postat mai multe fotografii pe contul personal de Instagram, din care se poate observa că jucătoarea de tenis în vârstă de 35 de ani se relaxează într-o stațiune montană. Totodată, sportiva le-a arătat urmăritorilor că nu stă departe de exercițiile fizice nici în vacanță. Astfel, Sorana Cîrstea se antrenează în această perioadă într-o sală de fitness care îi oferă un peisaj superb.</p>
<p>Într-o altă fotografie pe care a postat-o pe Instagram, <span>sportiva în vârstă de 35 de ani </span>a surprins un peisaj superb cu un lac. Sorana Cîrstea este destul de activă pe rețelele de socializare, unde își ține fanii la curent cu tot ce se întâmplă, fie că este vorba despre antrenamente, meciuri oficiale sau concedii.</p>
<p>Pe contul personal de Instagram, Sorana Cîrstea a adunat nu mai puțin de 293.000 de urmăritori, iar postările pe care le face în mediul online se bucură de mii de aprecieri și comentarii din partea fanilor.</p>
<h2><span>De ce s-a retras Sorana Cîrstea de la Roland Garros</span></h2>
<p>Cu doar o zi înaintea debutului la Roland Garros, al doilea de Mare Șlem al anului Sorana Cîrstea a anunțat că nu va juca la turneul de pe zgura pariziană, din cauza faptului că nu este pregătită din punct de vedere fizic. Accidentarea pe care a suferit-o în urmă cu câteva săptămâni a fost principalul factor care a condus la această decizie.</p>
<p>„Din păcate, trebuie să mă retrag de la Roland Garros din cauza accidentării pe care am suferit-o la gambă în urmă cu câteva săptămâni.</p>
<p>Am încercat totul pentru a fi în formă şi pregătită pentru al doilea turneu de Grand Slam al anului, dar corpul meu nu este încă pregătit.</p>
<p>Vreau să mulţumesc Roland Garros pentru tot ajutorul acordat şi sunt foarte tristă că voi rata acest frumos turneu. Sper să revin la 100% în sezonul de turnee pe iarbă”, a notat Sorana Cîrstea pe secțiunea story a contului de Instagram.</p>

]]></description>
    </item>
    <item>
      <title>Fiica miliardarilor se plimbă cu metroul prin oraș: „Nu m-a recunoscut nimeni”</title>
      <link>https://www.prosport.ro/alte-sporturi/tenis/fiica-miliardarilor-se-plimba-cu-metroul-prin-oras-nu-m-a-recunoscut-nimeni-20183510</link>
      <description><![CDATA[<img src="https://www.prosport.ro/wp-content/uploads/2025/05/Fiica-miliardarilor-se-plimba-cu-metroul-prin-oras-„Nu-m-a-recunoscut-nimeni.jpg"/><br/><p>Statulul de miliardar vine la pachet cu multe beneficii, cu o expunere publică mai mare, dar o sportivă dintr-o familie extrem de bogată a reușit să treacă neobservată. E cazul jucătoarei de tenis Jessica Pegula, fiica unor miliardari americani, care sunt printre altele proprietarii francizei <span>Buffalo Bills.</span></p>
<p>Jessica Pegula (31 de ani), numărul 3 WTA, se află la Paris, unde participă la turneul de Grand Slam de la Roland Garros, iar în cadrul unei conferințe de presă a vorbit despre experiența trăită când a circulat cu metroul, fără a fi recunoscută.</p>
<h2><span>„Nu m-a recunoscut nimeni”</span></h2>
<p>Jessica Pegula este cunoscută pentru extravaganțele sale în privința călătoriilor, cel mai recent episod fiind cel din martie. Sportiva din SUA, învingătoarea de la Austin (Texas), <span>a făcut o cursă specială spre Indian Wells, la următorul turneu, cu avionul său privat</span>, unde fost însoțită de mai multe jucătoare din WTA.</p>
<p>Astfel, că o ieșire cu metroul din Paris a fost un moment bun să ia pulsul orașului, dar și să se bucure de o călătorie atipică pentru o sportivă cu peste 17 milioane de dolari câștigați în carieră.</p>
<p>„Nimeni nu m-a recunoscut. Nimănui nu i-a păsat. A fost cu siguranță foarte frumos, foarte curat. Mult mai relaxant decât atunci când am luat metroul în New York. Este o experiență. A fost distractiv”, a afirmat Jessica Pegula în cadrul <span>conferinței de presă</span> de la Roland Garros.</p>
<p>Totodată, Pegula a ținut să sublinieze că va încerca să îi convingă și pe ceilalți jucători să experimenteze Paris Metro. „A fost o experiență plăcută. Vreau să văd dacă pot lua câțiva jucători sau ceva de genul ăsta și să repet experiența pe viitor, să vedem ce se întâmplă, să-i conving pe toți să folosească metroul”, a mai spus semifinalista de la US Open din 2024.</p>
<h2><span>Jessica Pegula, în turul trei la Roland Garros</span></h2>
<p>Jessica Pegula, favorita trei la Roland Garros, a ajuns în turul al treilea, unde o va întâlni pe Marketa Vondrousova (Cehia, locul 96 WTA).</p>
<p>Acesta este al doilea meci dintre cele două, după victoria din sferturile de finală de la Wimbledon, în 2023, scor 6-4, 2-6, 6-4, turneul pe care la câștigat cehoaica de 25 de ani.</p>
<p>Pentru Pegula este a noua prezență la Roland Garros, unde a debtat în 2013, iar cel mai bun rezultat pe zgura de la Paris a fost în 2022, când a ajuns în sferturile de finală, pierdute în fața polonezei Iga Swiatek, care a cucerit de patru ori acest turneu (2020, 2022, 2023 și 2024).</p>
<p>În <span>turul inaugural, Pegula a trecut de românca Anca Todoni (locul 88 WTA) scor 6-2, 6-4</span>, iar în al doilea tur a învins-o pe conaționala Ann Li (locul 55 WTA), scor 6-3, 7-6 (3).</p>

]]></description>
    </item>
    <item>
      <title>Jaqueline Cristian, meci infernal cu Iga Swiatek în turul 3 de la Roland Garros. Poloneza continuă drumul spre apărarea trofeului</title>
      <link>https://www.prosport.ro/alte-sporturi/tenis/roland-garros/jaqueline-cristian-meci-infernal-cu-iga-swiatek-in-turul-3-de-la-roland-garros-poloneza-continua-drumul-spre-apararea-trofeului-20183660</link>
      <description><![CDATA[<img src="https://www.prosport.ro/wp-content/uploads/2025/05/Jaqueline-Cristian-meci-infernal-cu-Iga-Swiatek-in-turul-3-de-la-Ronald-Garros-1400x742.jpg"/><br/><p>Jucătoarea română de tenis Jaqueline Cristian are parte de un meci infernal în turul 3 la Roland Garros, adeversară fiindu-i poloneza Iga Swiatek.</p>
<p>România mai are o singură reprezentantă pe tabloul principal la Roland Garros, pe Jaqueline Cristian, după ce Gabi Ruse a fost eliminată de spaniola Paula Badosa.</p>
<h2><span>Iga Swiatek este dezlănțuită în meciul din turul 3 de la Ronald Garros, cu Jaqueline Cristian</span></h2>
<p><span>Meciul se joacă</span> pe Court Suzanne-Lenglen, al doilea ca mărime din complexul de la Roland Garros și urmează confruntării dintre italianul Lorenzo Musetti (cs 8) și argentinianul Mariano Navone, câștigată de primul cu 4-6, 6-4, 6-3, 6-2.</p>
<p>Jaqueline Cristian (60 WTA) are o misiune infernală <span>împotriva fostului lider WTA</span>, care s-a impus de 4 ori pe zgura pariziană, în 2020, 2022, 2023 și 2024.</p>
<p>Jaqueline Cristian a avut un parcurs foarte bun până acum, la Roland Garros. Jucătoarea română a cedat un singur game în primul tur, învingând-o clar pe australianca Kimberly Birrell cu 6-1, 6-0. Mai dificil a fost al doilea meci, contra Sarei Bejlek. „Jaq” a cedat clar setul de debut, dar ulterior și-a pus în evidență tot arsenalul, impunându-se cu 1-6, 6-3, 6-3.</p>
<h2><span>Iga a câștigat titlul și la US Open, în 2022</span></h2>
<p>Jaqueline Cristian şi Iga Swiatek se întâlnesc pentru prima oară. Poloneza a câștigat de 4 ori turneul de pe zgura pariziană, în 2020, 2022, 2023 și 2024. În 2020 a trecut în ultimul act de americanca Sofia Kenin cu 6-4, 6-1, după care le-a învins în ultimul act pe altă jucătoare din Statele Unite, Coco Gauff, cu 6-1, 6-3, pe sportiva cehă Karolina Muchova cu 6-2, 5-7, 6-4 și pe italianca Jasmine Paolini cu un sec 6-2, 6-1.</p>
<p>De asemenea, Iga s-a impus o dată și la US Open, în 2022, când a trecut în ultimul act de tunisianca Ons Jabeur cu 6-2, 7-6 (5).</p>
<p>În primul tur la ediția din acest an de la Roland Garros, deținătoarea trofeului a trecut în de Rebecca Sramkova (42 WTA) cu 6-3, 6-3. Apoi a învins-o pe Emma Răducanu (41 WTA), mult mai clar, cu 6-1, 6-2.</p>
<p>„Vreau doar să-mi fac jocul. Cu siguranță, m-am simțit bine pe teren. Am simțit că pot face ce vreau, ce plănuisem. Trebuia doar să mă adaptez la vânt, deoarece condițiile au fost destul de dificile astăzi. Sunt fericită că m-am adaptat bine și am terminat repede.</p>
<p>Trebuie să mă limitez la lucrurile care mă calmează. Parisul este frumos, așa că o simplă plimbare afară este deja o experiență uimitoare. Nu mă gândesc prea mult la asta.</p>
<p>Îmi place pur și simplu să joc aici (n.r. – referindu-se la cele 23 de victorii la rând). Acest loc mă inspiră, mă face să muncesc mai mult. Cu siguranță, faptul că am avut puțin timp liber înainte turneu m-a ajutat puțin. Sunt doar gata să lupt pentru asta și să concurez”, a spus Swiatek la finalul confruntării cu sportiva care are tată român, potrivit <span>site</span>-ului oficial.</p>
<p>Câștigătoarea va juca în optimile de finală ale celui de-al doilea turneu de Mare Șlem al anului cu jucătoarea kazahă Elena Rybakina (11 WTA) sau Jelena Ostapenko (21 WTA). Letona a câștigat trofeul în 2017, după ce a învins-o în ultimul act pe Simona Halep cu 4-6, 6-4, 6-3.</p>

]]></description>
    </item>
    <item>
      <title>Gigantul românesc Banca Transilvania a intrat spectaculos în imperiul Formula 1! Reacția Simonei Halep, după anunțul companiei că e sponsor al echipei McLaren</title>
      <link>https://www.prosport.ro/alte-sporturi/tenis/simona-halep/gigantul-romanesc-banca-transilvania-a-intrat-spectaculos-in-imperiul-formula-1-reactia-simonei-halep-dupa-anuntul-companiei-ca-e-sponsor-al-echipei-mclaren-20183582</link>
      <description><![CDATA[<img src="https://www.prosport.ro/wp-content/uploads/2025/05/Gigantul-romanesc-Banca-Transilvania-a-intrat-spectaculos-in-imperiul-Formula-1-Reactia-Simonei-Halep-dupa-anuntul-companiei-ca-e-sponsor-al-echipei-McLaren.jpg"/><br/><p>Gigantul românesc Banca Transilvania a intrat în Formula 1, în calitate de sponsor, și a bătut palma cu echipa care face legea în sezonul actual: McLaren!</p>
<p>Lovitura de imagine a fost aplaudată public de Simona Halep (33 de ani), care ocupă funcția de ambasador BT de aproape un deceniu, din 2018 mai precis.</p>
<h2><span>Banca Transilvania, sponsor la revelația momentului din Formula 1, McLaren! Cum a reacționat Simona Halep</span></h2>
<p>Vineri, 30 mai 2025, prin intermediul unui comunicat oficial, Banca Transilvania a anunțat că a devenit sponsor al <span>echipei McLaren, care face legea în Formula 1</span>, mulțumită piloților Oscar Piastri și Lando Norris.</p>
<blockquote><p>Datorită parteneriatului de succes cu Mastercard, Banca Transilvania devine Partenerul Oficial de Cursă al Echipei McLaren Formula 1 la Marele Premiu al Ungariei Formula 1 Lenovo 2025 (Formula 1 Hungarian Grand Prix), una dintre cele mai performante echipe din istoria sporturilor cu motor”, se arată pe <span>BancaTransilvania.ro</span>.</p></blockquote>
<p>Așadar, sigla BT va apărea pe casca piloților Oscar Piastri și Lando Norris, dar și pe monoposturile acestora:</p>
<blockquote><p>În timpul cursei din Ungaria (n.r. – Marele Premiu al Ungariei – 1-3 august 2025), piloții McLaren, Lando Norris (25 de ani, Marea Britanie) și Oscar Piastri (24 de ani, Australia) vor purta siglele BT și Mastercard pe cască, pe volan și pe monopostul McLaren MCL39. Piastri și Norris se clasează în prezent pe prima și a doua poziție în clasamentul Formula 1 Piloți. McLaren este liderul Clasamentului Formula 1 Constructori”, completează Banca Transilvania.</p></blockquote>
<p>Vestea colaborării dintre cele două branduri a fost aplaudată public și de <span>Simona Halep, care ocupă funcția de ambasador al BT încă din 2018</span>. Simona Halep a distribuit anunțul de promovare de pe rețelele de socializare, care îl are pe Lando Norris în prim-plan, și a adăugat trei emoji-uri cu mâini care aplaudă.</p>
<figure aria-labelledby="figcaption_attachment_20183592" class="wp-caption aligncenter" id="attachment_20183592"><img alt="" class="size-large wp-image-20183592" decoding="async" fetchpriority="high" height="1400" sizes="(max-width: 801px) 100vw, 801px" src="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg" srcset="https://www.prosport.ro/wp-content/uploads/2025/05/banca-transilvania-mclaren-formula-1-801x1400.jpg 801w, https://www.prosport.ro/wp-content/uploads/2025/05/banca-transilvania-mclaren-formula-1-768x1342.jpg 768w, https://www.prosport.ro/wp-content/uploads/2025/05/banca-transilvania-mclaren-formula-1-879x1536.jpg 879w, https://www.prosport.ro/wp-content/uploads/2025/05/banca-transilvania-mclaren-formula-1.jpg 1080w" width="801"/><figcaption class="wp-caption-text" id="figcaption_attachment_20183592">SURSA FOTO: instagram.com/simonahalep</figcaption></figure>
<blockquote><p>Pentru mine este o mare bucurie să anunț parteneriatul cu Banca Transilvania pentru că a fost de-a lungul timpului, pentru mine, mai mult decât un partener, ci și un prieten, care mi-a fost alături la bine și la rău. Împărtășim aceleași valori – curaj, ambiție, sacrificii și perseverență – și avem deja o istorie împreună, în care s-a văzut că ne potrivim și facem treabă bună împreună”, Simona Halep, în iulie 2024, după ultima reînnoire a colaborării cu Banca Transilvania.</p></blockquote>
<h2><span>Mesajul lui Lando Norris</span></h2>
<p>Așa cum am precizat deja, faptul că BT a devenit sponsor McLaren a fost anunțat prin intermediul unui scurt videoclip de promovare care îl are în prim-plan pe britanicul Lando Norris:</p>
<blockquote><p>Bună, România! Bun venit, Banca Transilvania!”, sunt cuvintele pe care pilotul situat pe locul 2 în clasamentul din Formula 1 le-a rostit.</p></blockquote>
<p>Până la Marele Premiu al Ungariei, în Formula 1 mai sunt programate alte 5 curse, anume: Marele Premiu al Spaniei (30 mai-1 iunie), Marele Premiu al Canadei (13-15 iunie), Marele Premiu al Austriei (27-29 iunie), Marele Premiu al Marii Britanii (4-6 iulie) și Marele Premiu al Belgiei (25-27 iulie).</p>
<p>Mai jos TOP 10 din clasamentul piloților în Formula 1:</p>
<ol>
<li>Oscar Piastri (McLaren) – 161P</li>
<li>Lando Norris (McLaren) – 158P</li>
<li>Max Verstappen (Red Bull) – 136P</li>
<li>George Russel (Mercedes) – 99P</li>
<li>Charles Leclerc (Ferrari) – 79P</li>
<li>Lewis Hamilton (Ferrari) – 63P</li>
<li>Kimi Antonelli (Mercedes) – 48P</li>
<li>Alexander Albon (Williams) – 42P</li>
<li>Esteban Ocon (Haas) – 20P</li>
<li>Isack Hadjar (Racing Bulls) – 15P</li>
</ol>
<p>TOP 5 clasament echipe în Formula 1:</p>
<ol>
<li>McLaren – 319P</li>
<li>Mercedes – 147P</li>
<li>Red Bull – 143P</li>
<li>Ferrari – 142P</li>
<li>Williams – 54P</li>
</ol>

]]></description>
    </item>
  </channel>
</rss>
