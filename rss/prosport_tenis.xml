<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Alarmă pe „centralul” de la Wimbledon: meci întrerupt de 4 ori! Jucătorul a început să sângereze, iar unui spectator i s-a făcut rău</title>
      <link>https://www.prosport.ro/alte-sporturi/tenis/alarma-pe-centralul-de-la-wimbledon-meci-intrerupt-de-4-ori-jucatorul-a-inceput-sa-sangereze-iar-unui-spectator-i-s-a-facut-rau-20210226</link>
      <description><![CDATA[<img src="https://www.prosport.ro/wp-content/uploads/2025/07/Alarma-pe-„centralul-de-la-Wimbledon-meci-intrerupt-de-4-ori-Jucatorul-a-inceput-sa-sangereze-iar-unui-spectator-i-s-a-facut-rau-1-e1751654730199.jpg"/><br/><p data-end="180" data-start="0">Un meci de la Wimbledon a fost întrerupt de 4 ori. Numărul 1 al Statelor Unite a început să sângereze, iar mai apoi, unui spectator i s-a făcut rău și i s-au oferit îngrijiri medicale, după care a fost evacuat din tribunele arenei.</p>
<p data-end="180" data-start="0">Taylor Fritz a fost pus la grea încercare, însă în cele din urmă a reușit să iasă victorios.</p>
<h2 data-end="180" data-start="0"><span>Situație inedită la Wimbledon: meci întrerupt de 4 ori, jucătorul a sângerat iar unui spectator i s-a făcut rău</span></h2>
<p>Pe terenul central de la Wimbledon a avut loc meciul dintre americanul Taylor Fritz și spaniolul Alejandro Davidovich Fokina, unde în setul secund al actului unui spectator i s-a făcut rău. Acesta a primit apă și a fost ocrotit de soare cu ajutorul unei umbrele, după care a fost evacuat în siguranță din tribunele arenei. Meciul s-a reluat la scurt timp după, nu pentru mult timp însă, deoarece a urmat o a doua întrerupere, după ce Fritz a plonjat și s-a rănit la cotul drept unde a mai avut o leziune pe care a căpătat-o în meciul disputat anterior împotriva lui Gabriel Diallo. Arbitrul a acordat un time-out medical, echipa medicală a fost promptă, iar meciul s-a putut relua la scurt timp după.</p>
<p>Ulterior, o a treia întrerupere a fost cauzată de bășicile dureroase ale lui Fritz, care au necesitat un nou pansament. Deși au avut loc trei întreruperi într-un interval atât de scurt de timp, o a patra întrerupere nu a întârziat să apară, după ce cotul lui Fritz a început să sângereze din nou, informează <span>The Sun</span>.</p>
<p>În ciuda provocărilor prin care a trecut, americanul a ieșit învingător cu scorul de 3-1 la seturi și s-a calificat în optimile de finală.</p>
<h2><span>Francisco Cabral se simte onorat pentru purtarea unei banderole negre în memoria lui Diogo Jota</span></h2>
<p>După ce organizatorii de la Wimbledon au permis banderole negre pe brațul jucătorilor după decesul șocant al fotbalistului Diogo Jota, Francisco Cabral a făcut rost de o panglică de culoare neagră și s-a simțit onorat să joace cu ea la meciul pe care l-a disputat în decursul zilei de azi.</p>
<p>„Ieri mi-a venit ideea să port o banderolă neagră, dar nu a fost permis, cei de la relațiile cu jucătorii aveau o panglică neagră și am cerut voie.</p>
<p>Mi-au dat voie să joc cu ea și am făcut asta în această dimineață.</p>
<p>A fost o onoare. Nu din cel mai fericit motiv, din păcate. Dar da, el nu a fost doar o inspirație pentru mine, ci pentru întreaga țară – a însemnat enorm pentru sport. A realizat atât de multe în viață…</p>
<p>Așa că pentru mine a fost o onoare să încerc să ajut, chiar și cu 1%, familia și pe toți cei apropiați”, a declarat portughezul, conform <span>CNN.</span></p>

]]></description>
    </item>
    <item>
      <title>O nouă jucătoare face minuni. A câștigat un cec de sute de mii de euro la Wimbledon, deși n-a avut bani nici de antrenor</title>
      <link>https://www.prosport.ro/alte-sporturi/tenis/wimbledon/o-noua-jucatoare-face-minuni-a-castigat-un-cec-de-sute-de-mii-de-euro-la-wimbledon-desi-n-a-avut-bani-nici-de-antrenor-20210529</link>
      <description><![CDATA[<img src="https://www.prosport.ro/wp-content/uploads/2025/07/O-noua-jucatoare-face-minuni.jpg"/><br/><p>A avut o perioadă dură la începutul carierei, când nu-și permitea să plătească un antrenor, dar acum jucătoarea face minuni la Wimbledon.</p>
<p>Sonay Kartal, a treia cea mai valoroasă jucătoare britanică de tenis a momentului, s-a calificat în optimile de finală de la Wimbledon.</p>
<h2><span>Cecul de sute de mii de euro câștigat la Wimbledon o face pe jucătoare să uite greutățile pe care le-a avut la începutul carierei</span></h2>
<p>Prezentă pentru a patra oară la rând pe <span>tabloul principal de la Wimbledon</span>, britanica Sonay Kartal și-a depășit cea mai bună performanță, obținută în 2024, mai precis calificarea în turul 3.</p>
<p>Acum a ajuns în optimi, după ce a eliminat-o în primul tur pe letona Jelena Ostapenko, după care a trecut în două seturi de bulgăroaica Viktoriya Tomova și sportiva franceză Diane Parry. Dar nu toate au fost roz în cariera britanicei.</p>
<p>„Când eram mică, participam la destul de multe turnee pe cont propriu, pentru că nu-mi permiteam să plătesc un antrenor în fiecare săptămână. Asta m-a ajutat să mă dezvolt ca adolescent, să cresc super repede, m-a făcut mult mai matură. M-am asumat răspunderea pentru multe lucruri.</p>
<p>LTA (n.r. – federația britanică de tenis) m-a ajutat enorm. A venit la momentul potrivit. Atunci am început să apar și să obțin constant câteva victorii bune. M-au ajutat foarte mult, oferindu-mi tot echipamentul și acces la tot ce aveam nevoie pentru a mă dezvolta.</p>
<p>Am urcat repede în clasament. Stilul meu de joc a evoluat la fel. Antrenorii mei de pe vremuri îmi percepeau, cred, cel mai mic tarif și încercau să mă ajute cât mai mult posibil.</p>
<p>Am fost accidentată destul de mulți ani în adolescență. N-am mai pus mâna pe o rachetă timp de câțiva ani. Am fost cam inconsistent”, a povestit ea, pentru <span>The Sun</span>.</p>
<h2><span>Kartal are asigurat un premiu de aproape 280.000 de euro, iar dacă trece de Pavlyuchenkova încasează încă 180.000</span></h2>
<p>Spre deosebire de alte sportive care activează în circuitul WTA, tânăra de 23 de ani nu a avut o lingură de argint la gură, mai scrie publicația. A avut o copilărie modestă în Brighton, chiar dacă familia ei deținea un restaurant turcesc local.</p>
<p>Totuși, când a venit vorba despre sportul ales, după ce a cochetat cu fotbalul și cricketul, nu a avut niciun sprijin până când nu s-a alăturat federației la vârsta de 19 ani și a obținut finanțare prin Programul de Burse Pro (PSP).</p>
<p>Calificarea în optimile de finală îi garantează un premiu de 240.000 de lire sterline, adică aproape 280.000 de euro. Următoarea adversară este <span>veterana rusă Anastasia Pavlyuchenkova</span>, a cărei cea mai bună performanță pe iarba londoneză este sfertul de finală din 2016.</p>
<p>Este un meci deschis oricărui rezultat, având în vedere că Anastasia ocupă locul 50 în lume, urmată imediat de britanică. Va fi prima confruntare directă, iar învingătoarea va juca în sferturi cu americanca Amanda Anisimova (cs 13) sau cehoaica Linda Noskova (cs 30).</p>

]]></description>
    </item>
    <item>
      <title>Noua zeiță din tenisul feminin a livrat mâncare și a lucrat ca model. Ce a descoperit când s-a uitat în contul bancar</title>
      <link>https://www.prosport.ro/alte-sporturi/tenis/wimbledon/noua-zeita-din-tenisul-feminin-a-livrat-mancare-si-a-lucrat-ca-model-ce-a-descoperit-cand-s-a-uitat-in-contul-bancar-20210343</link>
      <description><![CDATA[<img src="https://www.prosport.ro/wp-content/uploads/2025/07/Noua-zeita-din-tenisul-feminin-a-livrat-mancare-si-a-lucrat-ca-model.jpg"/><br/><p>Denumită „cea mai frumoasă debutantă” de la Wimbledon, sportiva a avut o surpriză când s-a uitat în contul bancar.</p>
<p>Venită din calificări, jucătoarea canadiană de tenis Carson Branstine a jucat, în premieră, pe tabloul principal de la Wimbledon.</p>
<h2><span>Șocul pe care l-a avut noua zeiță din tenisul feminin când s-a uitat la contul bancar</span></h2>
<p>Branstine era una dintre jucătoarele al căror nume nu spunea prea mult înainte de turneul de la Wimbledon, al treilea de Mare Șlem al anului. Fără performanțe notabile în circuitul WTA, cu excepția unei finale la o competiție de categorie 125, chiar în acest an, ea a a dat lovitura, <span>chiar dacă a fost învinsă în primul tur</span>.</p>
<p>Numai că în urmă cu puțin timp a constatat că mai avea în cont doar 19 lire, adică 22 de euro. a izbucnit în plâns și a decis să facă și altceva decât tenis.</p>
<p>„Când joci turnee ITF și îți finanțezi propria carieră ca tânăr atlet, totul este foarte scump. Locuiesc în sudul Californiei și simpla alimentare a rezervorului îmi golea serios factura.</p>
<p>Îmi amintesc că într-o dimineață, cu câteva săptămâni înainte să joc prima mea finală WTA la Cancun (n.r. – la jumătatea lunii februarie, în acest an), m-am uitat la soldul contului meu și aveam doar 26 de dolari.</p>
<p>M-am întrebat cum mă voi finanța pentru viitoarele turnee. Am plâns. Mi-am sunat prietenii, nu aveam voie să-mi sun părinții, pentru că, dacă ar fi aflat, s-ar fi supărat foarte tare.</p>
<p>Mi-am spus pur și simplu: «Nu te gândi prea mult. Fă-o». Așa că, după antrenament, am condus prin Los Angeles și am dus mâncare oamenilor”, a spus sportiva, potrivit <span>The Sun</span>.</p>
<h2><span>Branstine vrea să iasă în evidență cu performanțele din tenis, nu datorită aspectului</span></h2>
<p>Datorită frumuseții, a lucrat ca model și are o licență în Societate, Etică și Drept, cu o dublă specializare secundară în Filosofie și Management Sportiv. Ea chiar a asistat un avocat și a participat la instanță, lucrând la cazuri de dreptul familiei.</p>
<p>Însă modellingul este activitatea ei preferată în afara tenisului, Branstine recunoscând că îi place să fie fotografiată.</p>
<p>„Îmi place să fiu în fața camerei în timpul unei filmări. E distractiv, iubesc moda. Acesta a fost unul dintre motivele pentru care am reușit să-mi plătesc unele dintre călătorii. Nu voiam să le cer nimic părinților mei. Voiam ca totul să vină de la mine și din tenisul meu.</p>
<p>Nu am semnat cu respectivele agenții de modă pentru că voiam să fiu evidențiată pentru tenis, nu datorită aspectului meu.</p>
<p>Modelingul și tenisul sunt ciudat de asemănătoare – ești des un obiect, iar oamenii uită uneori că ești și o persoană”, a mai povestit, ea, amuzată.</p>
<p>La Wimbledon a jucat în calificări, iar în primul tur a produs marea surpriză, eliminând-o pe principala favorită a acesteri faze a competiției, sportiva franceză Loïs Boisson, cu 6-2, 6-7 (1), 6-4. Au urmat victoriile cu a ei compatioată Bianca Andreescu, 7-6 (3), 4-6, 6-1, și Raluca Șerban (născută în România, dar care reprezintă Cipru), 4-6, 7-6 (2), 6-2.</p>
<p>Pe tabloul principal a dat peste „balaurul” Aryna Sabalenka, liderul mondial și principala favorită a competiției. <span>Jucătoarea din Belarus s-a impus cu 6-1, 7-5</span> după 74 de minute.</p>
<p>Chiar și așa, va intra în posesia sumei de 125.000 de euro: 48.000 de euro după ce a câștigat toate meciurile din calificări și 77.000 pentru prezența pe tabloul principal.</p>

]]></description>
    </item>
    <item>
      <title>Va fi show la Concord Iași Open! Simona Halep va juca alături de Andrei Pavel, Stan Wawrinka, Horia Brenciu și Cornel Ilie, de la Vunk. „Va fi o seară de neuitat”. EXCLUSIV</title>
      <link>https://www.prosport.ro/alte-sporturi/tenis/va-fi-show-la-concord-iasi-open-simona-halep-va-juca-alaturi-de-andrei-pavel-stan-wawrinka-horia-brenciu-si-cornel-ilie-de-la-vunk-va-fi-o-seara-de-neuitat-exclusiv-20210029</link>
      <description><![CDATA[<img src="https://www.prosport.ro/wp-content/uploads/2025/07/Va-fi-show-la-Concord-Iasi-Open-Simona-Halep-va-juca-alaturi-de-Andrei-Pavel-Stan-Wawrinka-Horia-Brenciu-si-Cornel-Ilie-de-la-Vunk.-„Va-fi-o-seara-de-neuitat.-EXCLUSIV--e1751628531959.jpeg"/><br/><p class="p1">Iașiul va deveni capitala tenisului în această lună, Baza Sportivă Ciric urmând să găzduiască două turnee majore.</p>
<p class="p1">Mai întâi, în perioada 7-13 iulie va avea loc ediția a 6-a a turneului ATP Challenger 100 Concord Iași Open – powered by MET, după care vor intra în scenă fetele, în intervalul 14-20 iulie fiind programată ediția a 4-a a turneului WTA 250 UniCredit Iași Open.</p>
<h2 class="p1"><span>Simona Halep revine pe teren, alături de Andrei Pavel, Stan Wawrinka, Horia Brenciu și Cornel Ilie</span></h2>
<p class="p1">Pe lângă tabloul puternic, valoarea turneului este dată și de evenimentele programate în cursul săptămânii.</p>
<p class="p1">Cel mai așteptat moment va fi meciul demonstrativ programat miercuri, 9 iulie, în care marea vedetă va fi Simona Halep.</p>
<p class="p1">Fostul lider mondial în circuitul WTA îi va avea alături pe teren pe Andrei Pavel (directorul turneului Concord Iași Open) și elvețianul <span>Stan Wawrinka</span>, iar printre invitații la show se numără Horia Brenciu și Cornel Ilie, solistul trupei Vunk.</p>
<p class="p1">„Cu siguranță va fi o seară de neuitat. Pe lângă superstarul nostru, Simona Halep, vor mai juca la meciul demonstrativ elvețianul Stan Wawrinka, dar și dragii mei prieteni Horia Brenciu și Cornel Ilie.</p>
<p class="p1">Chiar săptămâna trecută am jucat tenis cu ei, la București și de-a abia așteaptă să vină la Iași, sunt emoționați”, a declarat Andrei Pavel.</p>
<h2 class="p1"><span>Wawrinka e capabil să câștige turneul de la Iași</span></h2>
<p class="p1">Elvețianul Stan Wawrinka, fost număr 3 mondial și triplu campion de Grand Slam, a ajuns încă de joi la Iași, iar Andrei Pavel îl vede capabil să câștige turneul, chiar și la vârsta de 40 de ani.</p>
<p class="p1">„Da, îl văd în stare să câștige turneul, la experiența pe care o are. De la aeroport s-a dus doar un pic la hotel și a ieșit la antrenament, s-a antrenat două ore alături de brazilianul Meligeni și de antrenorul său Magnus Norman.</p>
<p class="p1">Încă mai are voința și plăcerea de a juca, își dorește să câștige meciuri și îl văd posibil campion la Iași”, a punctat Pavel.</p>
<h2 class="p1"><span>Stan Wawrinka: „Este o onoare pentru mine să vin să joc aici”</span></h2>
<p class="p1"><span>Elvețianul Stan Wawrinka</span>, 40 de ani, a declarat la sosirea la Iași că se bucură să-l reîntâlnească pe Andrei Pavel, cu care a fost adversar în circuitul ATP.</p>
<p class="p1">„Am auzit multe lucruri frumoase despre turneul de la Iași. Nu am mai fost aici, dar pentru mine este grozav să vin să joc la turnee noi, în orașe în care nu am mai fost. Îl cunosc pe Andrei Pavel de mulți ani, este un tip de treabă și este o onoare pentru mine să vin să joc aici.</p>
<p class="p1">Pentru mine nu a fost ușor să câștig meciuri în acest an. Trag de mine foarte mult la antrenamente, muncesc mult, mă antrenez. Îmi doresc să joc și vreau să prind ceva încredere. Sper să mă pregătesc bine în următoarele zile și să încep bine turneul de la Iași. Abia aștept să văd baza, fanii și să fiu pe teren”, a declarat Stan Wawrinka.</p>
<h2 class="p1"><span>„Continui să joc pentru că iubesc tenisul, iubesc turneele”</span></h2>
<p class="p1">Uriașul jucător elvețian a explicat motivul pentru care continuă să joace în circuitul ATP la 40 de ani, deși ocupă locul 361 în clasamentul mondial.</p>
<p class="p1">„Continui să joc pentru că iubesc tenisul. Încă simt pasiunea pentru acest sport. Am ocazia să vizitez locuri noi. Iubesc turneele, iubesc tenisul, nu contează în ce turneu joc. Ca sportiv, mereu vrei să dai sută la sută. Întotdeauna vrei să lupți cu tine însuți, vrei să fii cea mai bună versiune a ta. Știu că mă apropii de finalul carierei, așa că vreau să mă bucur de tenis la maximum, cât mai pot”, a completat Stan Wawrinka.</p>
<p class="p1">Pe parcursul turneului Concord Iași Open vor avea loc și două concerte menite să atragă publicul la Baza Sportivă Ciric. Pe 8 iulie va concerta The Urs, iar pe 12 iulie vor urca pe scenă cei de la Direcția 5.</p>

]]></description>
    </item>
    <item>
      <title>„E un asasin!”. Legenda nu s-a abținut când a venit vorba despre Jannik Sinner</title>
      <link>https://www.prosport.ro/alte-sporturi/tenis/e-un-asasin-legenda-nu-s-a-abtinut-cand-a-venit-vorba-despre-jannik-sinner-20209975</link>
      <description><![CDATA[<img src="https://www.prosport.ro/wp-content/uploads/2025/07/„E-un-asasin.-Legenda-nu-s-a-abtinut-cand-a-venit-vorba-despre-Jannik-Sinner-e1751623737564.jpg"/><br/><p>Jim Courier, una dintre legendele tenisului masculin, l-a caracterizat pe Jannik Sinner drept „un asasin”. Italianul a fost lăudat pentru decizia de a-l aduce în echipa sa pe Darren Cahill, fostul antrenor al Simonei Halep.</p>
<p>Jannik Sinner este unul dintre cei mai populari jucători de tenis, fiind totodată și numărul 1 mondial. Italianul a avut parte de un an dificil, după ce <span>a fost prins dopat cu clostebol</span>, un steroid anabolic interzis de forurile din tenis, dar rămâne unul dintre cei mai buni.</p>
<h2><span>Jannik Sinner, caracterizat drept „asasin” de o legendă a tenisului</span></h2>
<p>După ce a pierdut finala de la Roland Garros în fața lui Carlos Alcaraz, numărul 1 mondial a primit o caracterizare cel puțin surprinzătoare din partea lui Jim Courier. Acesta l-a portretizat drept „asasin” pe italian.</p>
<p>„El arată foarte calm și docil, ca o pisică, dar în realitate este un asasin care își joacă tenisul ca un criminal. El l-a concediat pe Riccardo Piatti în urmă cu câțiva ani, deoarece înțelesese că jocul lui trebuie să evolueze și avea nevoie de ceva diferit.</p>
<p>Din motivul ăsta a decis să-l angajeze pe Simone Vagnozzi ca antrenor principal, înainte de a-l aduce pe Darren Cahill în echipa lui, câteva luni mai târziu. Nu îi e frică să ia decizii tăioase și îi place să se comporte așa”, a spus Jim Courier, conform <span>tennisworldusa</span>.</p>
<p>La acest moment, Jannik Sinner se află la Wimbledon, acolo unde a ajuns în turul trei. În primele două meciuri, sportivul din Italia a trecut de conaționalul Luca Nardi (locul 95 ATP), scor 3-0, apoi de Aleksandar Vukic (locul 93 ATP), scor 3-0.</p>
<p>În runda trei a turneului va da piept cu jucătorul de pe locul 52 ATP, Pedro Martinez. Sinner este favorit cert, având o cotă de 1,01 pentru victorie, conform bookmakerilor.. Dacă va trece în optimile de finală, Sinner va juca cu câștigătorul dintre Grigor Dimitrov și Sebastian Ofner.</p>
<h2><span>Jannik Sinner ar putea rămâne fără Darren Cahill</span></h2>
<p>O principală problemă a lui Jannik Sinner ar fi <span>eventuala plecare a lui Darren Cahill</span> de la cârma echipei tehnice. Australianul mai are contract doar până la finalul sezonului, apoi ar vrea să se retragă din această postură.</p>
<p>Jannik Sinner încearcă să facă tot posibilul pentru a-l ține pe Cahill în echipa sa, dar zvonurile spun că este posibil ca australianul să își termine înțelegerea chiar mai devreme, după Wimbledon. Recent, într-un interviu, Cahill a spus că planul său este de a se despărți de sportul care l-a făcut celebru.</p>
<p>Important de menționat este că Jannik Sinner a fost primul care a oferit o declarație despre plecarea lui Darren Cahill, spre stupoarea tuturor. Australianul a povestit momentul, spunând că italianul a regretat anunțul făcut presei.</p>

]]></description>
    </item>
  </channel>
</rss>
