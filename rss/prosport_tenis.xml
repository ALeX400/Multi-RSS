<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Simona Halep i-a înnebunit definitiv pe italieni. Cum a apărut românca în recepție: „Bella”</title>
      <link>https://www.prosport.ro/alte-sporturi/tenis/simona-halep/simona-halep-i-a-innebunit-definitiv-pe-italieni-cum-a-aparut-romanca-in-receptie-bella-20189194</link>
      <description><![CDATA[<img src="https://www.prosport.ro/wp-content/uploads/2025/06/Simona-Halep-i-a-innebunit-definitiv-pe-italieni.jpg"/><br/><p>Fosta mare jucătoare de tenis Simona Halep și-a făcut apariția la un eveniment și i-a înnebunit definitiv pe italieni datorită vestimentației.</p>
<p>Retrasă din activitate la începutul lunii februarie, Simona Halep își petrece timpul cum consideră de cuviință, fără grija antrenamentelor sau a meciurilor.</p>
<h2><span>Italienii au înnebunit, după ce au văzut cum a apărut Simona Halep la o recepție</span></h2>
<p>Cea mai recentă „escapadă” a avut-o în Italia, mai precis la Vatican. <span>Deținătoarea a două titluri de Mare Șlem</span> a avut privilegiul unei audiențe la Suveranul Pontif, la care au mai participat câteva zeci de persoane.</p>
<p>„Roma, m-ai cucerit complet!!! Un moment care va rămâne pentru totdeauna în inima mea. Mulțumesc tuturor celor care au făcut acest lucru posibil”, a scris Simona Halep, pe rețelele de socializare, atașând și câteva poze de la eveniment.</p>
<p>Fosta mare sportivă a îmbrăcat purtat o rochie neagră mată, cu o fustă în carouri fine și un cardigan negru discret. În picioare a avut o pereche de balerini.</p>
<p>De asemenea, Halep a purtat o poșetă mică neagră. Ea a preferat o coafură naturală, cu părul desfăcut, și un machiaj discret, conform cutumelor de la Vatican.</p>
<p>Simona a avut privilegiul unei scurte întâlniri cu Papa Leon al XIV-lea. Cei doi și-au strâns mâinile și au schimbat câteva cuvinte.</p>
<h2><span>Românca s-a retras din activitate pe 4 februarie 2025</span></h2>
<p>Halep a ajuns joi la Vatican, la câteva ore după ce a participat la ceremonia prilejuită de <span>schimbarea numelui Centrului Naţional de Tenis în Centrul Național Simona Halep</span>.</p>
<p>Ea a recunoscut, în cadrul discursului pe care l-a ținut, că este un moment emoţionant și a povestit cum s-a ajuns la respectiva situație. A fost contactată de Daniel Dobre, unul dintre foștii ei antrenori, care a întrebat-o ce părere are despre decizia federației române.</p>
<p>„Am simţit instantaneu o emoţie şi pot spune că este o recunoaştere a tuturor rezultatelor pe care le-am avut de copil. La 16 ani şi juimătate, 17 ani, am venit în Bucureşti şi aici, pe terenurile acestea, m-am antrenat.</p>
<p>Aici au fost condiţiile potrivite pentru mine. Chiar dacă a fost greu să plec de acasă, a fost cel mai important moment, poate că acel moment m-a adus unde am ajuns, la cel mai înalt nivel din tenisul mondial.</p>
<p>Sunt un produs sută la sută românesc, aici am crescut şi aici am ajuns pe locul 1 în lume. Mulţumesc pentru această iniţiativă. Este un moment unic şi o responsabilitate. Sper ca numele acesta să motiveze”, a spus, printre altele, Simona Halep.</p>
<p>Pe 4 februarie 2025, la finalul meciului pierdut cu italianca Lucia Bronzetti, 1-6, 1-6, în runda de debut de la Transylvania Open, românca a anunțat că se retrage din activitate. Ea are în palmares 24 de trofee, inclusiv cele de Mare Șlem de la Roland Garros (2018) șți Wimbledon (2019), dar și 64 de săptămâni în fruntea clasamentului WTA.</p>

]]></description>
    </item>
    <item>
      <title>Australienii n-au uitat-o pe Simona Halep: „Ultima dată când am avut asta”</title>
      <link>https://www.prosport.ro/alte-sporturi/tenis/australienii-n-au-uitat-o-pe-simona-halep-ultima-data-cand-am-avut-asta-20189210</link>
      <description><![CDATA[<img src="https://www.prosport.ro/wp-content/uploads/2025/06/Australienii-n-au-uitat-o-pe-Simona-Halep-„Ultima-data-cand-am-avut-asta.jpg"/><br/><p>Simona Halep s-a retras la inceputul acestui an, dar australienii nu au uitat-o și au distribuit un moment din finala disputată de româncă la Australian Open.</p>
<p>S-au decis cele două finaliste de la Roland Garros. Turneul de Grand Slam disputat în Franța este primul după mai bine de șapte ani când se întâlnesc în ultimul act jucătoarele de pe primele două poziții în clasament. Ultima oară se întâmpla în 2018, la Australian Open, atunci când Simona Halep (fost nr. 1 WTA) ceda a treia finală de Grand Slam în fața Carolinei Wozniacki (fost nr. 2 WTA).</p>
<h2><span>Australienii au amintit finala pierdută dramatic de Simona Halep în urmă cu 7 ani</span></h2>
<p><span>Simona Halep a fost protagonista</span> unui duel „de foc” în finala de la Australian Open în 2018. Românca s-a luptat din greu cu Caroline Wozniacki, dar a cedat atunci în a treia finală de Grand Slam. La acea vreme, constănțeanca era lider mondial WTA, în timp ce Wozniacki era pe locul 2, dar a urcat pe fotoliul de lider grație succesului de la Melbourne, scor 7-6, 3-6, 6-4.</p>
<p>În ziua în care s-au decis cele două finaliste de la French Open, pe pagina oficială de Instagram a turneului de la Australian Open a apărut un clip video cu cel mai frumos raliu al acelui turneu dintre <span>Wozniacki și Halep</span>. Organizatorii australieni au amintit de faptul că în 2018 se întâlneau ultima oară într-o finală de Grand Slam sportivele aflate pe primele locuri în clasamentul WTA.</p>
<blockquote class="instagram-media" data-instgrm-permalink="https://www.instagram.com/p/DKi-fDxTqip/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Australian Open (@australianopen)</p>
</div>
</blockquote>
<p><script async="" src="//www.instagram.com/embed.js"></script></p>
<p>Arina Sabalenka a trecut în semifinale de deținătoarea titlului la Roland Garros, Iga Swiatek, scor 7-6 (1), 4-6, 6-0, după un meci care a durat două ore şi 19 minute. În cealaltă semifinală, Coco Gauff s-a impus în fața favoritei publicului și surpriza din acest an, Lois Boisson, locul 361 WTA.</p>
<h2><span>5 finale de Grand Slam disputate de Halep în carieră</span></h2>
<p>Simona Halep s-a retras din tenis anul acesta și rămâne una din puținele sportive din era modernă care au jucat finale de Grand Slam pe toate suprafețele de joc: hard, iarbă și zgură.</p>
<p>Românca a cedat în primele trei finale de Grand Slam, dar a reușit să își treacă în palmares un titlu la Roland Garros (2018) și Wimbledon (2019). În cadrul French Open a disputat cele mai multe finale din carieră. La scurt timp de la a doua finală a devenit lider mondial WTA, petrecând 64 de săptămâni pe prima poziție.</p>
<ul>
<li>Roland Garros 2014 – Înfrângere în fața Mariei Sharapova, scor 4–6, 7–6(5), 4–6.</li>
<li>Roland Garros 2017 – Înfrângere în fața Jelenei Ostapenko, scor 6–4, 4–6, 3–6.</li>
<li>Australian Open 2018 – Înfrângere în fața Carolinei Wozniacki, 6–7(2), 6–3, 4–6.</li>
<li>Roland Garros 2018 – Victorie în fața Sloanei Stephens, scor 3–6, 6–4, 6–1.</li>
<li>Wimbledon 2019 – Victorie în fața Serenei Williams, scor 6–2, 6–2.</li>
</ul>

]]></description>
    </item>
    <item>
      <title>Coco Gauff e gata să o distrugă pe Aryna Sabalenka. A stabilit planul, după coşmarul cu Swiatek</title>
      <link>https://www.prosport.ro/alte-sporturi/tenis/coco-gauff-e-gata-sa-o-distruga-pe-aryna-sabalenka-a-stabilit-planul-dupa-cosmarul-cu-swiatek-20188929</link>
      <description><![CDATA[<img src="https://www.prosport.ro/wp-content/uploads/2025/06/Coco-Gauff-e-gata-sa-o-distruga-pe-Aryna-Sabalenka.-A-stabilit-planul-dupa-cosmarul-cu-Swiatek-e1749214914715.jpg"/><br/><p>Coco Gauff este gata să o distrugă pe Aryna Sabalenka, în turneul French Open WTA. Cele două se vor întâlni în faza finală a competiției, unde bookmakerii o dau drept favorită pe bielorusă.</p>
<p>Marele turneu French Open WTA este aproape de final pe tabloul feminin, acolo unde Coco Gauff și Aryna Sabalenka, primele două jucătoare din clasament, se vor duela. Meciul va avea loc pe data de 7 iunie, de la ora 16:00, pe terenul Phillippe-Chartier, din Paris.</p>
<h2><span>Coco Gauff vrea să se răzbune pe Aryna Sabalenka, după ce Swiatek a învins-o în finala French Open 2022</span></h2>
<p>Jucatoarea americană de 21 de ani a discutat cu presa înaintea meciului de mâine cu Aryna Sabalenka. În cadrul interviului, nord-americanca a spus care este planul pentru finala turneului de Mare Șlem. Aceasta dezvăluie că și-a învățat lecția în urmă cu trei ani, în finala pierdută cu Iga Swiatek, tot la Paris.</p>
<p>„Clar, am venit aici cu mai multă încredere, după ce am jucat în mai multe finale de Mare Șlem înainte, când am făcut-o și bine. Deci, mă gândesc că voi merge sâmbătă, voi da tot ceea ce am mai bun, voi încerca să fiu calmă și să mă relaxez pe cât mai mult. Da, orice se întâmplă, se întâmplă, știu că voi da tot ce am mai bun”, a spus Coco Gauff, conform <span>sportskeeda</span>.</p>
<p>De-a lungul turneului, Coco Gauff a trecut succesiv de Olivia Gadecki (locul 91 WTA), Tereza Valentova (locul 172 WTA), Marie Bouzkova (locul 47 WTA), Ekaterina Alexandrova (locul 20 WTA), Madison Keys (locul 8 WTA) și Lois Boisson (locul 361 WTA), <span>marea surpriză a turneului</span>.</p>
<p>În cele șase partide disputate pe zgura franceză, Coco Gauff a pierdut un singur set, împotriva conaționalei Madison Keys, într-un 2-1. Situația seamănă izbitor cu cea a Sabalenkăi, care a pierdut și ea doar un singur set, în semifinale, contra Igăi Swiatek, scor 2-1.</p>
<h2><span>Aryna Sabalenka, favorita bookmakerilor în finala de la French Open 2025</span></h2>
<p>Aryna Sabalenka a pornit din postura de favorită la turneu, cu șanse foarte apropiate de cele ale Igăi Swiatek. Bielorusa a trecut succesiv de Kamilla Rakhimova (locul 82 WTA), Jil Teichmann (locul 97 WTA), Olga Danilovic (locul 34 WTA), Amanda Anisimova (locul 16 WTA), Qinwen Zheng (locul 7 WTA) și Iga Swiatek, marea rivală, aflată pe locul 5 WTA.</p>
<p>Sportivă bielorusa are o cotă de doar 1,50 la majoritatea caselor de pariuri pentru a o învinge pe Coco Gauff. De-a lungul carierei, Sabalenka <span>nu a mai câștigat French Open</span>. În schimb, aceasta și-a adjudecat în trecut trofee la US Open și Australian Open.</p>

]]></description>
    </item>
    <item>
      <title>Zverev, explicație ilară după ce Djokovic l-a eliminat de la Roland Garros. A dat vina pe condițiile meteo</title>
      <link>https://www.prosport.ro/alte-sporturi/tenis/zverev-explicatie-ilara-dupa-ce-djokovic-l-a-eliminat-de-la-roland-garros-a-dat-vina-pe-conditiile-meteo-20187960</link>
      <description><![CDATA[<img src="https://www.prosport.ro/wp-content/uploads/2025/06/Zverev-explicatie-ilara-dupa-ce-Djokovic-l-a-eliminat-de-la-Roland-Garros.-A-dat-vina-pe-conditiile-meteo.jpg"/><br/><p>Novak Djokovic (38 de ani, locul 6 ATP) s-a calificat în semifinala de la Roland Garros, după ce l-a eliminat pe Alexander Zverev (28 de ani), scor 4-6, 6-3, 6-2, 6-4, într-un meci disputat în sesiunea de seară, iar condițiile meteo au avut impact asupra favoritului 3.</p>
<p>Zverev a vorbit despre acest lucru în cadrul conferinței de presă de după meci, dar nu a ezitat să îi laude reușita lui Djokovic, care este foarte aproape de a scrie istorie.</p>
<p>Potrivit <span>Arynei Sabalenka, liderul WTA, Djokovic mai are multe de zis în tenis</span>, dacă este „lăsat să joace”. Iar dacă va câștiga turneul de la Paris va doborî recordul de trofee majore, un record pe care l-a atins în 2023, la cinci decenii după ce a fost stabilit de Margaret Court.</p>
<h2><span>Zverev a avut o explicație ilară pentru înfrângerea în fața lui Djokovic. A dat vina pe condițiile meteo</span></h2>
<p>Alexander Zverev a vorbit despre motivul pentru care a pierdut în fața lui Djokovic, după ce a salvat patru mingi de meci în setul patru, iar sârbul a ajuns la nouă victorii din cele 14 meciuri directe.</p>
<p>La Australian Open, cei doi s-au întâlnit în semifinală, dar Djokovic a fost nevoit să abandoneze din cauza unei rupturi musculare, suferite în timpul primului set, unul intens disputat, încheiat în tie-break, după 82 de minute. În sezonul pe zgură, Djokovic a avut rezultate modeste, <span>reușind să câștige un singur titlu, ATP 250 Geneva</span>, chiar înainte de Roland Garros.</p>
<p>„Ce vrei să spun? A câștigat 24 de Grand Slam-uri, mă așteptam să joace așa. Nu l-am mai văzut evoluând așa anul acesta. Cred că a fost un nivel foarte, foarte ridicat din partea lui. În unele momente, a fost dificil pentru mine. La începutul meciului, soarele era încă pe cer și era destul de cald.</p>
<p>Am simțit că îl pot face să sufere cu serviciul meu și că pot face niște puncte câștigătoare. Apoi, a început să se facă foarte frig și nu am mai putut face prea multe. A venit un moment în care nu știam cum să câștig un punct de pe linia de fund împotriva lui. Părea că avea o soluție pentru tot ce făceam. A fost mai bun decât mine astăzi.</p>
<p>Cred că mulți oameni nu s-au bazat pe el pentru acest turneu, dar anul acesta l-a învins pe Carlos la Australian Open și pe mine aici. Uitați de vârsta lui”, a declarat Zverev, în cadrul conferinței de presă.</p>
<p>Totodată, Zverev a afirmat că frigul din seara meciului i-a dat bătăi de cap și nu a avut soluții în fața lui Novak Djokovic.</p>
<p>„A fost foarte frig. Viteza serviciului meu a scăzut, m-am chinuit să găsesc modalități de a domina schimburile de mingi pentru că el îmi neutraliza serviciul foarte bine. De asemenea, am simțit că, atunci când am forțat cu loviturile la linie, nu am reușit prea mult. M-am chinuit să găsesc soluții în aceste condiții reci”, a mai spus germanul.</p>
<h2><span>Djokovic, meci important cu Jannik Sinner</span></h2>
<p>În semifinală, Djokovic joacă, vineri, cu Jannik Sinner (23 de ani), liderul mondial, iar scorul meciurilor directe este egal, 4-4. Cel mai recent succes a lui Djokovic a fost în Turneul Campionilor, în 2023, în timp ce italianul are trei victorii consecutive, în Cupa Davis (2023), Australian Open și Shanghai Open (ambele în 2024).</p>
<p>„Jannik… Jannik este într-o formă extraordinară și a fost pe bună dreptate cel mai bun jucător din ultimii doi ani. Joacă un tenis fantastic, un tenis ofensiv și este super puternic în fiecare aspect al jocului său. Nu am mai jucat cu el de ceva vreme, dar mereu am avut meciuri interesante.</p>
<p>Cred că a existat un moment în care am jucat trei sau patru meciuri într-un spațiu foarte mic pe hard, dar pe zgură îmi amintesc doar de un meci la Monte Carlo, acum ani de zile (n.r. 2021, prima victorie a lui Djokovic cu Sinner). O semifinală de Grand Slam împotriva numărului 1 mondial e ceva special, nu există o scenă mai bună pentru mine, așa că voi face tot posibilul să-mi ridic nivelul și să am o performanță la fel de bună ca astăzi”, a declarat Djokovic, cu privire la semifinala cu <span>Sinner, campionul en-titre de la Australian Open</span>, care va avea loc vineri.</p>
<p>În cealaltă semifinală se vor duela Carlos Alcaraz (locul 2 ATP) și Lorenzo Musetti (locul 8 ATP). Meciul este programat tot vineri.</p>

]]></description>
    </item>
    <item>
      <title>Un rus o dă exemplu pe Simona Halep: „Asta e problema”</title>
      <link>https://www.prosport.ro/alte-sporturi/tenis/un-rus-o-da-exemplu-pe-simona-halep-asta-e-problema-20188047</link>
      <description><![CDATA[<img src="https://www.prosport.ro/wp-content/uploads/2025/06/Un-rus-o-da-exemplu-pe-Simona-Halep-„Asta-e-problema-2-1400x1048.jpg"/><br/><p>Andrey Rublev (27 de ani, locul 15 ATP) s-a declarat dezamăgit de modul în care sunt dispuse suspendările pentru dopaj în tenis. Jucătorul din Rusia, învins de Jannik Sinner în „optimile” de la Roland Garros, a dat-o ca exemplu pe Simona Halep.</p>
<p>Românca a fost suspendată inițial pentru patru ani, de către ITIA, începând cu octombrie 2022, ca apoi, după apelul de la TAS, să i se reducă suspendarea la nouă luni, cu punere în aplicare imediată, în martie 2024.</p>
<p>În ceea ce îl privește pe Sinner, care a fost testat pozitiv de două ori pentru Clostebol, <span>acesta a avut o suspendare de numai trei luni, fapt care a strârnit reacții vehemente în rândul legendelor din tenis</span>, mai ales că în perioada de suspendare nu a ratat niciun turneu important.</p>
<h2><span>Rublev a dat-o ca exemplu pe Simona Halep în cazurile de dopaj din tenis: „Asta e problema”</span></h2>
<p>Andrey Rublev, campion la ATP 1.000 Monte Carlo (2023) și ATP 1.000 Madrid (2024), ambele turnee de zgură, și unul dintre puținii care s-au impus în fața lui Rafael Nadal, „regele zgurii”, în sferturi la Monte Carlo (2021), nu a avut nicio șansă cu Jannik Sinner la Roland Garros.</p>
<p>Rublev și Sinner s-au confruntat în optimile de finală de la Paris, liderul mondial s-a impus, fără emoții, cu 6-1, 6-3, 6-4, în două ore și un minut.</p>
<p>După meci, Rublev a vorbit despre modul în care sunt dispuse suspendările în tenis și nu a ezitat să facă o comparație între Sinner și Halep.</p>
<p>„Nici măcar nu este vorba despre cazul lui Jannik în mod specific. Este mai degrabă vorba despre faptul că întregul sistem de detectare a dopajului este, probabil, greșit.</p>
<p>Nu poți face vreo greșeală mică, ia ca exemplu băieții ruși sau pe Brooksby și Ymer. Ei au fost suspendați doar pentru că au ratat testul antidoping de trei ori. Nu a fost vorba despre un test pozitiv sau negativ. Au uitat să completeze formularele de dopaj și, prin urmare, au ratat testul de trei ori.</p>
<p>Drept urmare, au fost suspendați timp de doi ani, fără proces. A fost într-adevăr o decizie dură”, a declarat Andrey Rublev, pentru <span>BB Tenis</span>.</p>
<p>În același timp, și-a exprimat compasiunea pentru Halep, care și-a văzut ruinată cariera, nereușind să mai revină la forma care a consacrat-o.</p>
<p>„În cazul lui Sinner, totul s-a desfășurat rapid. I-au permis să joace în timpul investigației. În contrast, avem cazul Simonei Halep – cât a trebuit să aștepte până să înceapă investigația?</p>
<p>Nu a putut juca timp de mai bine de un an. Asta este problema, nu ar trebui să fie așa, în opinia mea”, a mai spus Rublev.</p>
<p>Sinner a ajuns în semifinalele turneului de la Roland Garros, iar adversar îi este Novak Djokovic, care are șansa să scrie istorie.</p>
<h2><span>Simona Halep, o bornă importantă în tenisul românesc, s-a retras din circuit la Cluj</span></h2>
<p>Fostul lider mondial, Simona Halep revenit în circuit în martie 2024, la Openul de la Miami, unde a pierdut în fața ibericei Paula Badosa, însă perioada de pauză din cauza suspendării a avut un impact major asupra sportivei, care nu a reușit să mai joace decât șase partide.</p>
<p>Singurele meciuri „legate” au fost cele de la Hong Kong WTA 125, când a trecut trecut în turul inaugural de Arina Rodionova, ca apoi să piardă în fața Annei Blinkova. A mai jucat la WTA 250 Hong Kong, iar ultimul turneu la care a fost prezentă a fost cel de la Cluj-Napoca, din februarie 2025, unde și-a anunțat retragerea din activitatea sportivă.</p>
<p>La WTA 250 Transylvania Open, Halep a pierdut în fața Luciei Bronzetti.</p>
<p>Simona Halep este dublă campioană de Grand Slam, Roland Garros 2018 și Wimbledon 2019, iar în cariera sa a reușit să mai obțină alte 24 de titluri de simplu: Nurnberg, ‘s-Hertogenbosch, Budapesta, New Haven, Moscova, Sofia (2013), Doha și București (2014), Shenzhen, Dubai, Indian Wells (2015), Madrid, București și Montreal (2016), Madrid (2017), Shenzhen și Montreal (2018), Dubai, Praga, Roma (2020), Melboune și Totonto (2022). În 2018, Smona Halep a reușit „dubla” la Shenzhen, unde s-a impus și în finala de dublu, alături de Irina Begu.</p>
<ul>
<li>Simona Halep a ajuns pe primul loc în clasamentul WTA în 9 octombrie 2017, după finala de la Beijing. Românca s-a menținut pe această poziție timp de 64 de săptămâni, încheind doi ani consecutivi pe primul loc, 2017 și 2018. Ultima clasare pe care a avut-o consemnată de site-ul WTA Tennis, cea de pe 10 februarie 2025, o indică pe Simona Halep pe locul 859 WTA.</li>
</ul>

]]></description>
    </item>
  </channel>
</rss>
