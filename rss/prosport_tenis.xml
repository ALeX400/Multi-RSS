<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Iga Swiatek, discurs de mare campioană, după ce a călcat-o în picioare, 6-0, 6-0, pe Anisimova</title>
      <link>https://www.prosport.ro/alte-sporturi/tenis/wimbledon/iga-swiatek-discurs-de-mare-campioana-dupa-ce-a-calcat-o-in-picioare-6-0-6-0-pe-anisimova-20217857</link>
      <description><![CDATA[<img src="https://www.prosport.ro/wp-content/uploads/2025/07/Iga-Swiatek-discurs-de-mare-campioana-dupa-ce-a-calcat-o-in-picioare-6-0-6-0-pe-Anisimova-1400x770.jpg"/><br/><p>Jucătoarea poloneză de tenis Iga Swiatek a călcat-o în picioare pe Amanda Anisimova în finală la Wimbledon, după care a avut un discurs de mare campioană.</p>
<p>Nu s-a mai înregistrat acest scor în ultimul act la Wimbledon din 1911, iar poloneza a recunoscut că nici măcar nu visa că poate câștiga pe iarna londoneză.</p>
<h2><span>Ce a spus Iga Swiatek după ce a dat de pământ cu Anisimova la Wimbledon</span></h2>
<p>Iga Swiatek (24 ani), ocupanta locului 4 în clasamentul WTA, <span>și-a trecut în palmares al șaselea titlu de Mare Șlem</span>, după cele patru de la Roland Garros (2020, 2022, 2023, 2024) și unul la US Open (2022).</p>
<p>Singurul trofeu major care îi lipsește este cel de la Australian Open, turneu la care s-a oprit de două ori în semifinale (2022, 2025).</p>
<p>„Nu știu ce să spun, mi se pare incredibil ce trăiesc. Vreau să o felicit pe Amanda pentru cele două săptămâni, indiferent ce s-a întâmplat azi. Ai un joc fantastic și meriți tot ce ți se întâmplă. Felicitări!</p>
<p>Nu am visat. Nu credeam că pot să ajung aici. E mult prea departe. Am câștigat titluri de Mare Șlem în trecut, dar nu mă gândeam că o voi face și aici.</p>
<p>Mulțumesc echipei, a crezut în mine mai mult decât am făcut-o eu. Am avut suișuri și coborâșuri, că mulțumesc că m-ați susținut. Sunteți fantastici!</p>
<p>Mulțumesc celor care fac ca acest turneu să fie unic. Mereru avem o stare aparte, emoții, pe acest teren. În acest an am avut un joc care m-a făcut să mă simt bine, confortabil. Ne vedem anul viitor! Sper să vă bucurați de finala de mâine!”, a spus ea după festivitatea de premiere.</p>
<h2><span>Ultimul turneu de Mare Șlem al anului este US Open</span></h2>
<p>Swiatek s-a impus în doar 57 de minute de joc, sub privirile prințesei Kate, și a devenit prima reprezentantă a Poloniei care câștigă trofeul la Wimbledon în Era Open (inaugurată în 1968), la feminin și masculin.</p>
<p>De partea cealaltă, Amanda Anisimova, în vârstă de 23 de ani, cap de serie numărul 13 la Wimbledon, <span>a disputat prima finală de Mare Șlem</span> din cariera sa. În semifinale, ea o eliminase pe belarusa Aryna Sabalenka, liderul mondial și principala favorită la competiția londoneză, după un meci de trei seturi, 6-4, 4-6, 6-4.</p>
<p>Ultimul turneu de Mare Șlem al anului este US Open. Deținătorii trofeului sunt italianul Jannik Sinner, care l-a învins pe americanul Taylor Fritz cu 6-3, 6-4, 7-5, și Sabalenka. Aceasta a trecut în ultimul act de cea mai bogată sportivă din circuitul WTA, americanca Jessica Pegula, cu un dublu 7-5.</p>

]]></description>
    </item>
    <item>
      <title>Simona Halep, apariție răvăşitoare în loja regală! Românca a atras toate privirile la Wimbledon</title>
      <link>https://www.prosport.ro/alte-sporturi/tenis/simona-halep-aparitie-ravasitoare-in-loja-regala-romanca-a-atras-toate-privirile-la-wimbledon-20217747</link>
      <description><![CDATA[<img src="https://www.prosport.ro/wp-content/uploads/2025/07/Simona-Halep-aparitie-ravasitoare-in-loja-regala-Romanca-a-atras-toate-privirile-la-Wimbledon.jpg"/><br/><p>Simona Halep a onorat invitația primită la finala feminină de la Wimbledon și a avut o apariție răvășitoare în loja regală.</p>
<p><span>Fostul lider mondial WTA a primit o invitație</span> din partea organizatorilor turneului de la All England Club, acolo unde a cucerit un titlu de Grand Slam, în 2019, în finala spectaculoasă cu Serena Williams, 6-2, 6-2.</p>
<p>Simona Halep a dat curs invitației și și-a făcut apariția într-o ținută de gală alături de fostul său antrenor, Daniel Dobre. De-a lungul zilei, a distribuit mai multe imagini pe rețelele de socializare în care a imortalizat și un moment deosebit alături de Daniel Dobre și Darren Cahill, antrenorii care i-au marcat cariera.</p>
<h2><span>Simona Halep, apariție spectaculoasă la doar doi pași de prințesa Kate Middleton</span></h2>
<p>Astăzi a avut loc finala feminină de la Wimbledon dintre Amanda Anisimova și Iga Swiatek. Simona Halep a asistat la un moment istoric, Iga Swiatek reușind să triumfe fără să piardă vreun punct în fața americancei.</p>
<p>Fosta câștigătoare de la All England Club a avut un loc de onoare în loja regală, alături de prințesa de Wales, Kate Middleton. Toată lumea a aplaudat sosirea prințesei în arenă, iar Halep a fost surprinsă la doar câțiva pași de oficialul Familiei Regale a Marii Britanii.</p>
<p>Retrasă la începutul acestui an din sportul profesionist, Simona Halep se bucură la maximum de timpul liber pe care îl petrece în compania celor dragi. Astăzi a revenit să urmărească finala din cadrul celui mai drag turneu al său, așa cum a precizat de mai multe ori de-a lungul carierei. A postat imagini de la All England Club și a transmis că „inima sa e plină de bucurie” odată cu revenirea în Marea Britanie.</p>
<blockquote><p>„Chiar am spus acum câteva zile că singurul turneu de care îmi e dor e Wimbledonul. Voi merge acolo în weekend și abia aștept să retrăiesc amintirile pe care le am. Sunt invitată în tribuna regală, la finala feminină și abia aștept să merg”, a declarat Simona Halep, potrivit<span>SpotMedia.</span></p></blockquote>
<h2><span>Revedere cu doi dintre antrenorii alături de care a scris istorie în circuitul feminin de tenis</span></h2>
<p><span>Simona Halep s-a revăzut la Londra</span> cu Darren Cahill și Daniel Dobre. Ambii i-au fost antrenori în perioada în care a cunoscut cel mai mare succes la nivel mondial. Daniel Dobre a început colaborarea cu sportiva în 2015, dar ca secund al lui Darren Cahill. 3 ani mai târziu, Cahill a luat o pauză de la antrenorat pentru a fi mai aproape de familie, astfel că Daniel Dobre a devenit antrenorul principal al fostei sportive.</p>

]]></description>
    </item>
    <item>
      <title>Reacția Amandei Anisimova, după umilința fără precedent din finala de la Wimbledon. Mesaj pentru mama ei, care a zburat special şi a văzut-o distrusă de Swiatek</title>
      <link>https://www.prosport.ro/alte-sporturi/tenis/wimbledon/reactia-amandei-anisimova-dupa-umilinta-fara-precedent-din-finala-de-la-wimbledon-mesaj-pentru-mama-ei-care-a-zburat-special-si-a-vazut-o-distrusa-de-swiatek-20217788</link>
      <description><![CDATA[<img src="https://www.prosport.ro/wp-content/uploads/2025/07/Reactia-Amandei-Anisimova-dupa-umilinta-fara-precedent-din-finala-de-la-Wimbledon.jpg"/><br/><p>Jucătoarea americană de tenis Amanda Anisimova, umilită fără precedent în finala de la Wimbledon, a avut un mesaj pentru mama ei.</p>
<p>Plângând în hohote încă dinaintea să înceapă game-ul cu numărul 12 al finalei, care s-a dovedit a fi și ultimul, Amanda Anisimova i-a mulțumit mamei ei că și-a încălcat superstiția.</p>
<h2><span>Ce a transmis Anisimova mamei ei, care a zburat special şi a văzut-o pe Amanda distrusă de Swiatek</span></h2>
<p>Iga Swiatek a câștigat <span>al șaselea trofeu de Mare Șlem</span>, la victoria cu numărul 100 în turneele majore, după ce s-a impus cu un incredibil 6-0, 6-0 în fața americancei Amanda Anisimova. Acest scor nu a mai fost consemnat <span>în ultimul act la Wimbledon din 1911</span>.</p>
<p>Americana a câștigat doar nouă puncte în primul set, iar discursul de la festivitatea de premiere l-a ținut printre sughițuri.</p>
<p>„Mulțumesc, Iga! Ești o jucătoare incredibilă. Ești o inspirașie pentru mine. O sportivă fantastică. 2 săptămâni fantastice. Prima ta finală la Wimbledon și ai câștigat-o, felicitări ție și echipei!</p>
<p>Mulțumesc tuturor celor care m-au susținut aici, am avut parte de o atmosferă fantastică, m-ați dus spre această finală, am rămas fără benzină, voiam să joc mai bine, mai ales pentru voi. Ați fost speciali și m-ați încurajat și azi, vă mulțumesc!</p>
<p>Privilegiu să joci aici, mulțumesc tuturor celor implicați. E ceva special să joc aici. O să păstrez mereu aceste amintiri.</p>
<p>Celor din loja mea: ați fost mereu alături de mine, unii ați venit special pentru finală, m-ați încurajat în retul turneului, mi-ați dat motivație suplimentară, mama a venit special în această dimineață. Fără ea, nu aș fi fost aici.</p>
<p>Ea are un merit mai mare decât mine, a muncit mai mult! (plânge în hohote)</p>
<p>A făcut totul ca eu să ajung în acest punct al vieții mele. (vorbește printre sughițuri)</p>
<p>Mulțumesc că ai încălcat acea superstiție, că ți-e frică să zbori. Nu de asta am pierdut. mă bucur că ai fost aici pentru mine. Nu m-ai văzut de mult timp pe viu jucând, mulțumnesc.</p>
<p>Mulțumesc echipei pentru întreaga călătorie, nu doar ultimele 2 săptămâni. Ați făcut totul pentru mine. Nu am cuvinte! Vă iubesc pe toți și știți asta!”, a transmis sportiva americană.</p>

]]></description>
    </item>
    <item>
      <title>Iga Swiatek și-a demolat adversara în finala de la Wimbledon! Anisimova nu a luat niciun game și a jucat finalul de meci în hohote de plâns</title>
      <link>https://www.prosport.ro/alte-sporturi/tenis/wimbledon/iga-swiatek-si-a-demolat-adversara-in-finala-de-la-wimbledon-anisimova-nu-a-luat-niciun-game-si-a-jucat-finalul-de-meci-in-hohote-de-plans-20217725</link>
      <description><![CDATA[<img src="https://www.prosport.ro/wp-content/uploads/2025/07/Iga-Swiatek-si-a-demolat-adversara-in-finala-de-la-Wimbledon.jpg"/><br/><p>Jucătoarea poloneză de tenis Iga Swiatek a câștigat trofeul la Wimbledon, după ce a învins-o pe americanca Amanda Anisimova cu un incredibil 6-0, 6-0.</p>
<p>Doar 57 de minute a durat finala feminină de la Wimbledon, în care Iga Swiatek a demolat-o pe americanca Amanda Anisimova, aceasta nereușind să câștige vreun game</p>
<h2><span>Anisimova a jucat ultimul game al finalei de la Wimbledon plângând în hohote, când scorul era 6-0, 5-0 pentru Swiatek</span></h2>
<p>Este pentru a doua oară în istorie când se înregistrează acest scor în finala feminină de simplu de la Wimbledon. În 1911, Dorothea Lambert Chambers a câștigat duelul britanic cu Dora Boothby, trecându-și în cont trofeul pentru a cincea oară.</p>
<p>Cu această ocazie, <span>Swiatek a devenit prima poloneză</span> campioană la simplu pe iarba londoneză și a opta jucătoare care câștigă în Era Open pe toate suprafețele.</p>
<p>De asemenea, a ajuns la victoria cu numărul 100 în turneele de Mare Șlem și a reușit performanța să câștige toate finalele pe care le-a jucat, după cele patru de la Roland Garros și una la US Open. Cea mai bună performanță la Australian Open este semifinala din 2022 și 2025.</p>
<h2><span>Poloneza este omagiată pe site-ul oficial al competiției</span></h2>
<p>Iga Swiatek a devenit prima jucătoare care câștigă toate cele șase finale de Mare Șlem jucate, <span>de la Monica Seles</span> în 1992 și singura jucătoare activă care a câștigat titluri majore pe toate cele trei suprafețe.</p>
<p>„Iga Swiatek, campioană la Wimbledon – vor părea vreodată aceste cuvinte mai puțin uimitoare? În ciuda tuturor realizărilor sale, până în această vară, poloneza și tenisul pe iarbă s-au combinat la fel ca rețeta ei preferată de paste cu căpșuni – o combinație enigmatică.</p>
<p>Și totuși, magnific, iat-o. Se pare că ingredientele incongruente se pot combina pentru un efect neașteptat de spectaculos. Performanța Amandei Anisimova în prima sa finală de Mare Șlem a fost, din păcate, distrusă de nervi.</p>
<p>Victoria nemiloasă a lui Swiatek cu 6-0, 6-0 – primul astfel de scor final aici în 114 ani – a marcat mult așteptata reapariție a lui Swiatek în vârful clasamentului… pe, dintre toate suprafețele, iarba.</p>
<p>Jucătoarea de 24 de ani devine prima jucătoare poloneză, bărbat sau femeie, care câștigă titlul la Wimbledon. Neavând niciodată un trofeu pe iarbă, ea și-a adjudecat cel mai mare premiu la cea de-a 100-a victorie a în meciuri de Mare Șlem.</p>
<p>O zi de muncă ordonată, așadar. Cea mai bună de până acum, cu siguranță. Și având în vedere nedumerirea ei pe iarbă încă de la debutul din 2019 aici, este probabil una dintre cele mai neapreciate realizări din istoria tenisului”, se menționează pe <span>site</span>-ul oficial.</p>

]]></description>
    </item>
    <item>
      <title>Cu cine a băut Simona Halep un cocktail la Londra</title>
      <link>https://www.prosport.ro/diverse/cu-cine-a-baut-simona-halep-un-cocktail-la-londra-20217370</link>
      <description><![CDATA[<img src="https://www.prosport.ro/wp-content/uploads/2025/07/Cu-cine-a-baut-Simona-Halep-un-cocktail-la-Londra.jpg"/><br/><p>Simona Halep, fost număr 1 mondial, a ajuns la Londra, unde ce organizatorii de la Wimbledon i-au făcut invitația să asiste la finala feminină din loja regală. Simona Halep a marcat acest moment printr-o întâlnire la un cocktail cu fostul său antrenor, Daniel Dobre.</p>
<p>Alături de Dobre, care a contribuit foarte mult în cariera sa, a câștigat cel de-al doilea titlul de Grand Slam, Wimbledon în 2019, după o victorie categorică în fața legendarei Serena Williams.</p>
<p>Simona Halep va asista, sâmbătă, la finala dintre Iga Swiatek (locul 4 WTA) și Amanda Anisimova (locul 12 WTA), aceasta fiind prima finală de la Wimbledon pentru cele două jucătoare. dar și primul meci direct. Până la această ediție a Wimbledon, cea mai bună performanță a celor două sportive a fost calificarea în sferturile de finală. Iga Swiatek cu Elina Svitolina, în 2023, în timp ce <span>Amanda Anisimova a fost învinsă de Simona Halep, în 2022</span>.</p>
<h2><span>Simona Halep, cocktail cu o persoană importantă, la Londra</span></h2>
<p>Simona Halep a acceptat invitația primită din partea organizatorilor de la Wimbledon, turneul unde a câștigat cel de-al doilea său trofeu major, în 2019. Românca s-a impus, scor 6-2, 6-2, în fața Serenei Williams (deținătoarea a 23 de titluri de Grand Slam, din care șapte sunt pe iarba londoneză).</p>
<p>„Chiar am spus acum câteva zile că singurul turneu de care îmi e dor e Wimbledonul. Voi merge acolo în weekend și abia aștept să retrăiesc amintirile pe care le am. Sunt invitată în tribuna regală, la finala feminină și abia aștept să merg”, a declarat Simona Halep, potrivit <span>SpotMedia</span>.</p>
<p>Vineri, Simona Halep a ajuns la Londra, unde s-a întâlnit cu Daniel Dobre, antrenorul care i-a fost alături când a bifat unul dintre cele mai frumoase momente din cariera sa.</p>
<p>Cei doi au fost împreună să bea un cocktail, iar Simona Halep a imortalizat intâlnirea și a postat fotografia într-un InstaStory, cu o descriere care indică în mod clar legătura dintre cei doi.</p>
<h2><span>Simona Halep și antrenorii săi</span></h2>
<p>De-a lungul carierei sale, Simona Halep a colaborat cu antrenori români, dar și străini. Intrarea în top 20 a realizat-o în 2013, an în care i-a avut antrenori pe Firicel Tomai, Andrei Mlendea și Adrian Marcu.</p>
<p>În 2014 începe colaborarea cu belgianul Wim Fissette, primul său antrenor străin, alături de care atinge, în premieră, o finală de Grand Slam, cea de la Roland Garros.</p>
<p>A urmat colaborarea cu Victor Ioniță, de care s-a despărțit chiar înainte de Wimbledon 2015, iar locul acestuia a fost luat de Daniel Dobre. Pentru că nu avea experiență la nivel înalt, la acea vreme, Dobre a fost trecut „secundul” lui <span>Darren Cahill, antrenorul care a avut cel mai mare impact asupra carierei Simonei Halep</span>.</p>
<p>Halep și Cahill s-au despărțit în toamna lui 2018, când australianul a anunțat că vrea să ia o pauză pentru a fi mai aproape de familie. Aflată deja pe primul loc în clasamentul WTA, Simona Halep l-a numit antrenor principal pe Dobre.</p>
<p>Ultimul antrenor pe care l-a avut Simona Halep, care s-a retras din activitate în februarie 2025, a fost francezul Patrick Mouratoglou. Cei doi au început colaborarea în primăvara lui 2022, iar ceea ce au bifat împreună a fost semifinala de la Wimbledon și cucerirea celui de-al 9-lea trofeu WTA 1.000 din carieră, Rogers Cup.</p>
<ul>
<li>Simona Halep are în portofoliul său 24 de titluri WTA, din care două sunt de Grand Slam: Roland Garros (2018) și Wimbledon (2019)</li>
</ul>

]]></description>
    </item>
  </channel>
</rss>
