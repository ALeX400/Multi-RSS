<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jaqueline Cristian, victorie uriaşă la US Open. Câți bani a luat după ce a eliminat-o pe Danielle Collins</title>
      <link>https://www.prosport.ro/alte-sporturi/tenis/us-open/jaqueline-cristian-victorie-uriasa-la-us-open-cati-bani-a-luat-dupa-ce-a-eliminat-o-pe-danielle-collins-20256826</link>
      <description><![CDATA[<img src="https://www.prosport.ro//wp-content/uploads/2025/08/Jaqueline-Cristian-victorie-uriasa-la-US-Open.-Cati-bani-a-luat-dupa-ce-a-eliminat-o-pe-Danielle-Collins-1400x788.jpg"/><br/><p>Jucătoarea română de tenis Jaqueline Cristian a început entuziasmant drumul la US Open, învingând-o clar pe americanca Danielle Rose Collins.</p>
<p>Aflată pe locul 50 în clasamentul mondial, Cristian a avut nevoie de 65 de minute pentur a trece de Danielle Rose Collins, motiv pentru care va primi 154.000 de dolari.</p>
<h2><span>Învingătoare în primul tur la US Open, Jaqueline Cristian va primi o sumă uriaşă după ce a învins-o pe Danielle Collins</span></h2>
<p>„Jaq” a început <span>ediția din acest de la US Open</span> cu pedala accelerației apăsată până la capăt. A avut-o adversată pe americanca Danielle Collins (61 WTA), de care a trecut cu 6-2, 6-0, în doar 65 de minute.</p>
<p>Începutul meciului a fost echilibrat și nimeni nu și-ar fi imaginat modul în care a continuat. Collins și-a făcut serviciul pentru 1-0 și 2-1, dar din acel moment Cristian a câștigat nu mai puțin de 11 game-uri la rând.</p>
<p>Setul secund a fost animat, chiar dacă scorul ar putea spune altceva. La 1-0, românca a salvat 4 mingi de break la rând, printre altele revenind de la 0-40. Ulterior, însă, nu a mai cedat niciun punct pe propriul serviciu și a pus capăt confruntării la prima ocazie ivită.</p>
<p>Pentru calificarea în turul 2 la US Open, ultimul turneu de Mare Șlem al anului, Jaqueline va încasa 154.000 de dolari. În runda următoare joacă împotriva alte sportive din Statele Unite, Ashlyn Krueger (38 WTA) sau Sofia Kenin (27 WTA, cs 26).</p>
<h2><span>Iga Swiatek a cedat 3 game-uri în meciul cu Emiliana Arango</span></h2>
<p>La rândul ei, jucătoarea poloneză Iga Swiatek (2 WTA, cs 2) nu a avut probleme să treacă de runda inaugurală de la US Open, <span>turneu pe care l-a câștigat în 2022</span>. Ea a trecut în două seturi, 6-1, 6-2, de columbianca Emiliana Arango (84 WTA). Swiatek s-a impus după o oră, în care a reușit un singur as și a comis trei duble greșeli.</p>
<p>În urmă cu 3 ani, jucătoarea poloneză, principala favorită la vremea respectivă, făcea un turneu impecabil. În cele 7 meciuri jucate, a pierdut doar două seturi. Prima dată în optimile de finală, cu jucătoarea germană Jule Niemeier, de care a dispus cu 2-6, 6-4, 6-0.</p>
<p>De asemenea, în semifinale a avut-o adversară pe belarusa Aryna Sabalenka (cs 6 la acel moment). Aceasta a câștigat primul set cu 6-3, dar Iga le-a adjudecat pe următoarele cu 6-1, 6-4. În finală s-a impus în fața tunisiencei Ons Jabeur (cs 5) cu 6-2, 7-6 (5).</p>
<p>Alte rezultate înregistrate marți, în primul tur la US Open, pe tabloul feminin: Maya Joint (Australia) – Victoria Jimenez (Andorra) 6-4, 7-6 (4), Marta Kostiuk (Ucraina/N.27) – Katie Boulter (Marea Britanie) 6-4, 6-4 și Suzan Lamens (Olanda) – Valeria Glozman (SUA) 6-4, 6-2.</p>

]]></description>
    </item>
    <item>
      <title>„Nu există suficiente cuvinte să spun cât sunt de mândră de tine!”. Serena Williams, plecăciune în fața surorii Venus după revenirea acesteia la 45 de ani, la US Open</title>
      <link>https://www.prosport.ro/alte-sporturi/tenis/nu-exista-suficiente-cuvinte-sa-spun-cat-sunt-de-mandra-de-tine-serena-williams-plecaciune-in-fata-surorii-venus-dupa-revenirea-acesteia-la-45-de-ani-la-us-open-20256907</link>
      <description><![CDATA[<img src="https://www.prosport.ro//wp-content/uploads/2025/08/„Nu-exista-suficiente-cuvinte-sa-spun-cat-sunt-de-mandra-de-tine.-Serena-Williams-plecaciune-in-fata-surorii-Venus-dupa-revenirea-acesteia-la-45-de-ani-la-US-Open.jpg"/><br/><p>Serena Williams a vorbit la superlativ despre sora sa Venus, după ce a revenit la US Open la 45 de ani.</p>
<p>Venus Williams a demonstrat că este o luptătoare și a acceptat invitația organizatorilor US Open. La 45 de ani, sora celei mai titrate sportive din istoria tenisului feminin a reușit să câștige un set în fața semifinalistei US Open din ultimii doi ani, Karolina Muchova. Reacția Serenei Williams a fost una pe măsură pentru sora sa mai mare.</p>
<h2><span>Mesajul emoționant postat de Serena Williams pentru sora sa: „Sper să fiu ca tine”</span></h2>
<p>Venus Williams nu pare pregătită să pună „racheta în cui” nici la 45 de ani. Americanca a încântat publicul cu o prestație fabuloasă, dar nu s-a putut împotrivi până la final în fața finalistei de la Roland Garros.</p>
<p>Sora sa a fost impresionată de curajul și determinarea de care a dat dovadă Venus Williams la o vârstă la care alți sportivi își petrec timpul în vacanțe. Mesajul Serenei Williams dă de înțeles că și-ar dori să poată avea aceeași ambiție și poate să revină pe teren la un moment dat, dacă tot <span>a fost provocată de Novak Djokovic.</span></p>
<p>„Forță, curaj, determinare, eleganță, perseverență, inspirație… nu sunt suficiente cuvinte ca să descriu cât de mândră sunt de tine. P.S. Sper să fiu ca tine.”, a scris Serena Williams pe rețelele de socializare.</p>
<p>Venus Williams ca câștigat două titluri la US Open, în 2000 și 2001. Al doilea triumf a fost chiar împotriva surorii sale, Serena Williams, cea care avea să devină deținătoarea a 23 de titluri de Grand Slam.</p>
<p>Cele două surori au triumfat de două ori la US Open la dublu, în 1999 și 2009. Sora cea mare din familia Williams a ajuns la 100 de meciuri în cadrul turneului din SUA, o bornă importantă, atinsă doar de alte câteva jucătoare.</p>
<h2><span>Venus Williams, despre revenirea la US Open: „Mulți au crezut în mine”</span></h2>
<p>La conferința de presă, <span>veterana din circuitul feminin </span>de tenis a precizat că i-ar mai plăcea să joace, dar fără să fie nevoită să mai călătorească. S-a arătat recunoscătoare pentru șansa pe care a primit-o și e fericită că a reușit să se ridice la nivelul așteptărilor.</p>
<p>„Mai sunt turnee în zonă? Pentru că aș vrea să mai joc, dar nu vreau să călătoresc. Obiectivul meu e să fac doar ce vreau să fac.</p>
<p>Am vrut să joc aici în această vară. Sunt foarte recunoscătoare pentru wildcardul primit. Ar fi putut să îmi spună că nu am mai jucat de mult timp, că nu am mai câștigat meciuri în ultimii ani. Dar mulți au crezut în mine și sunt fericită că am reușit să ies pe teren și să lovesc mingea cât de tare pot eu. În ultimele trei luni nu am făcut nimic decât să mă antrenez”, a declarat americanca.</p>

]]></description>
    </item>
    <item>
      <title>„Simona Halep era cea mai voluptoasă jucătoare din lume, dar și-a micșorat bustul pentru a cuceri lumea”. Croații au scris despre româncă și despre averea ei de peste 40 de milioane de euro</title>
      <link>https://www.prosport.ro/alte-sporturi/simona-halep-era-cea-mai-voluptoasa-jucatoare-din-lume-dar-si-a-micsorat-bustul-pentru-a-cuceri-lumea-croatii-au-scris-despre-romanca-si-despre-averea-ei-de-peste-40-de-milioane-de-20256635</link>
      <description><![CDATA[<img src="https://www.prosport.ro//wp-content/uploads/2025/08/„Simona-Halep-era-cea-mai-voluptoasa-jucatoare-din-lume-dar-si-a-micsorat-bustul-pentru-a-cuceri-lumea.-Croatii-au-scris-despre-romanca-si-despre-averea-ei-de-peste-40-de-milioane-de-euro-1-e1756225636777.jpg"/><br/><p>Simona Halep a fost fără doar și poate una dintre cele mai bune jucătoare din perioada modernă a tenisului feminin.</p>
<p>De două ori câștigătoare de Grand Slam și ocupanta locului 1 mondial în ierarhia WTA, sportiva din Constanța a inspirat și continuă să inspire prin performanțele senzaționale pe care le-a avut în cariera sa.</p>
<h2><span>Croații au avut doar cuvinte de laudă despre Simona Halep: „Una dintre cele mai bune jucătoare din lume!”</span></h2>
<p>Printre cei care au avut doar cuvinte de laudă pentru Simona Halep se numără și jurnaliștii din Croația, care i-au dedicat un material amplu sportivei noastre, precizând câte sacrifii a făcut de-a lungul carierei pentru a ajunge la cel mai înalt nivel în tenisul feminin.</p>
<p>Publicația 24sata.hr a explicat cum Simona Halep a apelat la operație de micșorare de sâni încă de la 17 ani, pentru a putea evolua la cote maxime în circuitul WTA.</p>
<p>De asemenea, jurnaliștii croați au menționat performanțele izbutite de Simona Halep, dar și averea impresionantă la care a ajuns grație triumfului din tenis.</p>
<p>„Simona Halep avea doar 17 ani când a decis să-și micșoreze sânii, printr-o intervenție chirurgicală. A devenit cea mai bună jucătoare de tenis din lume, și-a corectat apoi nasul tot printr-o operație estetică, iar în final a trecut printr-un scandal de dopaj care a dus la retragerea sa din sport.</p>
<p>Jucătoarea de tenis din România s-a retras din activitate, dar cariera ei a fost una plină de momente intense. La doar 17 ani, a luat o decizie curajoasă: să-și sacrifice aspectul fizic pentru a se dedica în totalitate tenisului.</p>
<p>Decizia s-a dovedit una corectă, deoarece Halep a devenit una dintre cele mai bune jucătoare din lume și din generația sa. Micșorarea sânilor a avut ca scop o explozie mai bună în mișcare și o libertate mai mare de deplasare în timpul meciurilor.</p>
<p>Rezultatele nu au întârziat să apară. De-a lungul carierei, Simona Halep a câștigat premii în valoare de 40,3 milioane de euro din turnee”, a notat 24sata.hr, publicație importantă din Croația.</p>
<h2><span>Simona Halep s-a retras oficial din tenis la începutul acestui an</span></h2>
<p><span>Simona Halep și-a încheiat oficial cariera</span> în circuitul WTA în luna feburarie a acestui an, imediat după eșecul în fața Luciei Bronzetti, scor 1-6, 1-6, în primul tur de la Transylvania Open.</p>
<p>Anunțul retragerii a avut loc chiar pe teren, imediat după meci. Halep a spus publicului că a luat decizia „cu sufletul împăcat”, motivând că nu mai poate susține efortul pentru a reveni la nivelul pe care l-a avut în sezoanele precedente.</p>

]]></description>
    </item>
    <item>
      <title>Naomi Osaka a vorbit cu o sinceritate rară despre depresia post-partum</title>
      <link>https://www.prosport.ro/alte-sporturi/tenis/naomi-osaka-a-vorbit-cu-o-sinceritate-rara-despre-depresia-post-partum-20256580</link>
      <description><![CDATA[<img src="https://www.prosport.ro//wp-content/uploads/2025/08/Naomi-Osaka-a-vorbit-cu-o-sinceritate-rara-despre-depresia-post-partum-1400x784.jpg"/><br/><p>Deținătoare a 4 titluri de Mare Șlem, jucătoarea japoneză de tenis Naomi Osaka a vorbit cu o sinceritate rară despre depresia de după nașterea copilului.</p>
<p>Desemnată a 23-a favorită al US Open, ultimul turneu de Mare Șlem al anului, Naomi Osaka a descris perioada dură de după ce a devenit mamă, când lumea ei era blocată în gri.</p>
<h2><span>După ce a născut în 2023, Naomi Osaka a trecut printr-o depresie post-partum, despre care a vorbit cu o sinceritate rară</span></h2>
<p>Jucătoarea japoneză Naomi Osaka a început tenisul în 2012, iar după 6 ani se impunea la US Open, turneu pe care avea să-l câștige și în 2020. La sfârșitul lui 2022 a anunțat că se retrage provizoriu din circuitul profesionist pentru a devenit mamă. A născut pe 7 iulie 2023 o fetiță, iar <span>la începutul anului următor revenea pe teren</span>.</p>
<p>„Sinceră să fiu, am avut și o depresie postpartum extrem de gravă și nu am știut cum să o gestionez atât de bine. Înainte de a naște, o mulțime de oameni mi-au povestit despre postpartum. Dar, credeam că, din moment ce eram atât de conștientă de asta, aș putea cumva evita complet simptomele.</p>
<p>În nicio lume nu mi-aș dori ca fiica mea să creadă că nașterea ei este nimic mai puțin decât cel mai mare dar pe care l-am primit vreodată. Dar, în acele prime luni, m-am simțit ca o cochilie a mea în toate momentele zilei.</p>
<p>Nu mai știam cine sunt. Simțeam că toți ceilalți trecuseră mai departe și trăiau în culori. Între timp, lumea mea era blocată în gri”, a povestit jucătoarea, potrivit <span>The Sun</span>.</p>
<h2><span>Osaka s-a retras în 2021 de la Roland Garros, înaintea meciului din turul 2 cu Ana Bogdan, după ce a suferit valuri uriașe de anxietate</span></h2>
<p>În 2018, Osaka se impunea la US Open după 6-2, 6-4 cu Serena Williams, meci în care americanca a avut mai multe crize de nervi. doi ani mai târziu o învingea în ultimul act pe belerusa Victoria Azarenka, în duelul mămicilor, cu 1-6, 6-3, 6-1.</p>
<p>Sportiva născută la Osaka, dar care este rezidentă în Statele Unite ale Americii, a mai câștigat două turnee de Mare Șlem, ambele la Australșian Open, în 2019 (7-6 / 2, 5-7, 6-4 cu Petra Kvitova din Cehia) și 2021 (6-4, 6-3 cu americanca Jennifer Brady).</p>
<p>„Pe măsură ce trece timpul, simt că ar trebui să mă descurc mai bine. Urăsc să dezamăgesc oamenii. Patrick Mouratoglou (n.r. – fostul ei antrenor) trece de la a lucra cu unii dintre ceile mai mari jucătoare din toate timpurile la a se întreba «Ce naiba e asta?». Înțelegeți cum era situația”, a mai transmis jucătoarea care a învins-o o singură dată în carieră pe Simoan Halep, dar a cedat de 4 ori.</p>
<p>În 2021, la Roland Garros, al doilea turneu de Mare Șlem al anului, Osaka a învins-o în runda de debut pe Patricia Țig cu 6-4, 7-6 (4). Urma meciul cu altă jucătoare din România, Ana Bogda, dar <span>partida nu s-a mai jucat</span>. Naomi s-a retras după ce a suferit „valuri uriașe de anxietate”, după cum ea însăși a recunoscut.</p>

]]></description>
    </item>
    <item>
      <title>Carlos Alcaraz a apărut ras pe cap total și a șocat cu noul look: „A fost o greșeală a fratelui meu cu mașina de tuns. A fost singura soluție”</title>
      <link>https://www.prosport.ro/alte-sporturi/carlos-alcaraz-a-aparut-ras-pe-cap-total-si-a-socat-cu-noul-look-a-fost-o-greseala-a-fratelui-meu-cu-masina-de-tuns-a-fost-singura-solutie-20256265</link>
      <description><![CDATA[<img src="https://www.prosport.ro//wp-content/uploads/2025/08/Carlos-Alcaraz-a-aparut-ras-pe-cap-total-si-a-socat-cu-noul-look-„A-fost-o-greseala-a-fratelui-meu-cu-masina-de-tuns.-A-fost-singura-solutie.jpg"/><br/><p>Carlos Alcaraz (locul 2 ATP) a avut o apariție șocantă la meciul din runda inaugurală a turneului de Grand Slam US Open, cel cu americanul Reilly Opelka (27 de ani, locul 67 ATP). Noul look a luat prin surprindere publicul, mai ales că în urmă cu o săptămână jucase pe tabloul de dublu mixt, unde a făcut senzație alături de Emma Răducanu, și nimic nu părea să indice o schimbare radicală.</p>
<p>În conferința de presă de după meciul câștigat în fața lui Opelka (scor 6-4, 7-5, 6-4), Alcaraz a explicat că decizia de a-și schimba frizura a fost dintr-o greșeală a fratelui său, cel care este responsabil cu acest aspect.</p>
<h2><span> „A greșit cu mașina de tuns”</span></h2>
<p>Carlos Alcaraz (22 de ani) s-a tuns chiar înainte de primul meci de pe tabloul principal de la US Open și a reușit să șocheze cu noul său look. Explicația cu privire la tunsoarea sa, ras pe cap, a oferit-o în cadrul conferinței de presă de după meci, iar „vinovatul” este fratele său.</p>
<p>„Pur și simplu simțeam că părul meu era deja prea lung, așa că îmi doream foarte mult să îl tai înainte de începerea turneului. Deodată, eram singur cu fratele meu, dar el a greșit cu mașina de tuns. Iar ca să îl rad complet a fost singura soluție, așa că exact asta am făcut. Adevărul este că nu îmi place părul meu. Râd mult de reacția oamenilor, ăsta e adevărul. Când m-am văzut pe ecran, intrând pe arenă, era foarte ciudat să mă văd atât de alb și fără păr. Sper că m-a ajutat să fiu puțin mai rapid”, a declarat, amuzat și cu un zâmbet larg, Carlos Alcaraz, în conferință, citat de <span>Marca</span>.</p>
<p>În turul doi de la US Open, Carlos Alcaraz joacă împotriva italianului Mattia Bellucci (24 de ani, locul 65 ATP).</p>
<p><span>Carlos Alcaraz a câștigat</span> US Open în 2022, iar în urma acestui rezultat a devenit numărul 1 mondial, fiind cel mai tânăr lider mondial din istoria tenisului, la 19 ani și 4 luni.</p>
<h2><span>„E oribil. Groaznic”</span></h2>
<p>O reacție inedită a avut-o <span>Frances Tiafoe</span>, 27 de ani, locul 17 ATP, care s-a întâlnit cu Alcaraz pe holurile complexului de la Flushing Meadows. „E oribil. Groaznic. Nu știu cine i-a spus că arată bine”, a spus Frances Tiafoe în conferința sa de presă.</p>
<p>Replica lui Alcaraz nu a întârziat să apară. „Frances minte. Am văzut videoclipul, da, a apărut aici spunând că tunsoarea mea a fost groaznică, dar știu că minte, știu că îi place tunsoarea asta pentru că asta mi-a spus. Deci, nu voi mai asculta nimic altceva din gura lui (n.r. râde)”, a afirmat Alcaraz.</p>

]]></description>
    </item>
  </channel>
</rss>
