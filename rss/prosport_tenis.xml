<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>EXTRA Simona Halep i-a dat pe toți pe spate cu hotelul din Poiana Brașov, iar acum se răsfață la Dubai</title>
      <link>https://www.prosport.ro/alte-sporturi/tenis/simona-halep/simona-halep-i-a-dat-pe-toti-pe-spate-cu-hotelul-din-poiana-brasov-iar-acum-se-rasfata-la-dubai-20358901</link>
      <description><![CDATA[<img src="https://www.prosport.ro//wp-content/uploads/2026/01/Simona-Halep-i-a-dat-pe-toti-pe-spate-cu-hotelul-din-Poiana-Brasov-iar-acum-se-rasfata-la-Dubai.jpg"/><br/><p>Retrasă din activitate în urmă cu 11 luni, după ce a fost învinsă în turul 1 la Transylvania Open, Simona Halep continuă să se răsfețe în Dubai.</p>
<p>Fosta mare jucătoare română de tenis Simona Halep își continuă sejurul în Dubai, prezentând o nouă dovadă pe rețelele de socializare.</p>
<h2><span>Cum se răsfață Simona Halep în Dubai</span></h2>
<p>Aflată în Dubai încă de la sfârșitul anului trecut, Simona Halep se bucură în fiecare zi de ceea ce îi oferă cel mai populat oraș din Emiratele Arabe Unite. Româncă profită de fiecare zi petrecută în zona arabă și împărtășește trăirile cu persoanele care-i urmăresc activitatea pe rețelele de socializare.</p>
<p>Ea a fotografiat unul dintre mulții palmieri care se găsesc în Dubai și a pus ilustrația pe secțiunea story a contului de facebook, atașând și o imioară. Halep are o legătură specială cu acest oraș, fiind numită ambasadoare a Dubai Duty Free, principalul sponsor al turneului de tenis pe care l-a cucerit în 2015 și 2020.</p>
<p>Simona Halep a petrecut Revelionul în Dubai, iar la prima ieșire în oraș în 2026 <span>a fost însoțită de bunul ei prieten Patrick Ciorcilă</span>, co-fondator al Grupului Sports Festival și director al Transylvania Open.</p>
<p>Taăl lui, Horia, este președintele consiliul de administrație al Băncii Transilvania și deține o avere estimată la aproximativ 300 de milioane de euro, potrivit Forbes, fiind pe locul 24 în clasamentul celor mai bogați români.</p>
<h2><span>Gică Hagi și Emil Boc au petrecut revelionul la hotelul pe care Simona Halep îl are în Poiana Brașov</span></h2>
<p>Hotelul Simonei Halep din Poiana Brașov a atras numeroase persoinalități la cumpăna dintre ani. Gică Hagi și Emil Boc au fost două dintre personalitățile primite așa cum se cuvine de Stere și Tania Halep, părinții fostei mari jucătoare de tenis.</p>
<p>La respectiva locație s-au cazat nu doar persoane publice, ci și oameni de rând, deși prețurile au fost destul de mari. Un cuplu a trebuit să scoată din buzunar între 2.860 de euro și 4.060 de euro pentru sejurul de Revelion, care a inclus 4 nopți de cazare, mic dejun, program artistic și cină festivă în seara de Anul Nou.</p>
<p>Cu toate acestea, un turist care s-a cazat pentru a doua oară la hotelul Simonei Halep a recunoscut că <span>a fost foarte plăcut surprins de tratamentul</span> de care a avut parte, fiind convins că prima dată nu a fost o întâmplare.</p>
<p>„Felicitări pentru echipă, vă mulțumim! La prima vizită am crezut că am avut noi noroc să fim tratați atât de bine, dar astăzi, la a doua vizită, încă nu ne vine să credem calitatea produselor și calitatea echipei, începând cu băiatul care ne-a ajutat cu bagajele.</p>
<p>Domnul Peter cu focul de tabără, colegii de la recepție și cei de la restaurant. Vă mulțumim!”, a fost mesajul turistului, publicat pe contul oficial de Instagram al hotelului Simona Halep din Poiana Brașov.</p>

]]></description>
    </item>
    <item>
      <title>TENIS Carlos Alcaraz, victorie spectaculoasă în fața lui Jannik Sinner la Seoul. Puncte fabuloase între cei doi</title>
      <link>https://www.prosport.ro/alte-sporturi/tenis/carlos-alcaraz-victorie-spectaculoasa-in-fata-lui-jannik-sinner-la-seoul-puncte-fabuloase-intre-cei-doi-20359509</link>
      <description><![CDATA[<img src="https://www.prosport.ro//wp-content/uploads/2026/01/Carlos-Alcaraz-victorie-spectaculoasa-in-fata-lui-Jannik-Sinner-la-Seoul.-Puncte-fabuloase-intre-cei-doi-1400x933.jpg"/><br/><p>Sâmbătă, 10 ianuarie 2026, în cadrul unui turneu demonstrativ disputat la Incheon, lângă Seoul, Carlos Alcaraz (22 de ani – 1 ATP) a obținut o victorie spectaculoasă în fața rivalului și amicului Jannik Sinner (24 de ani – 2 ATP).</p>
<p>Disputa a durat o oră și 48 de minute și a încadrat mai multe puncte fabuloase între cei doi. Într-un final, ibericul a câștigat în două seturi, 7-5, 7-6(6).</p>
<h2><span>„O zi memorabilă la Seoul”. Presa internațională, după o nouă dispută Carlos Alcaraz – Jannik Sinner</span></h2>
<p>Duelul Carlos Alcaraz – Jannik Sinner este poate cel mai atractiv din tenisul internațional în acest moment și din fericire pentru iubitorii „sportului alb”, cei doi s-au tot luptat pe parcursul ultimelor luni.</p>
<p>În noiembrie 2025, Alcaraz și Sinner s-au întâlnit la Turneul Campionilor, iar învingător de pe teren a ieșit sportivul italian.</p>
<p>Iar în primele zile din 2026, cei doi au fost nevoiți să se dueleze din nou, doar că în cadrul unui turneu demonstrativ organizat la Incheon, lângă Seoul.</p>
<p>Între timp, <span>în tabăra lui Carlos Alcaraz s-au schimbat multe, mai ales după ce ce antrenorul Juan Carlos Ferrero a fost dat afară</span>. În presa internațională <span>a fost vehiculat numele lui Patrick Mouratoglou pentru o potențială înlocuire a lui Ferrero</span>, însă în cele din urmă, Alcaraz a apelat la Samuel Lopez.</p>
<p>Revenind la prima dispută din 2026 dintre iberic și Jannik Sinner, aceasta a avut loc sâmbătă, 10 ianuarie, iar de data aceasta, învingător a ieșit Carlos Alcaraz.</p>
<p>Cei doi au fost protagoniștii unei dispute pline de puncte fabuloase, care s-a decis după o oră și 48 de minute, scor 7-5, 7-6(6) în favoarea spaniolului.</p>
<p>„O zi memorabilă la Seoul”, a titrat publicația americană <span>Tennis World USA</span>, despre cea mai recentă confruntare Alcaraz vs. Sinner.</p>
<p>În continuare, americanii au evidențiat:</p>
<p>„Aceștia au luptat timp de aproape două ore și și-au demonstrat abilitățile incredibile. Au tăiat și au țintit unghiuri precise pentru a distra spectatorii. Carlos s-a impus în fazele finale ale ambelor seturi și a obținut victoria. Ambii jucători vor călători acum la Melbourne pentru primul turneu major al sezonului, unde sunt favoriți”, mai notează sursa citată.</p>
<p>Mai jos cele mai tari puncte ale disputei de la Seoul:</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/2o_POJU9laU?si=LC92EZB_PJK8UXAG" title="YouTube video player" width="560"></iframe></p>
<h2><span>Alcaraz și Sinner sunt „buni prieteni” în afara terenului</span></h2>
<p>Turneul la care au făcut trimitere mai sus americanii este Australian Open 2026, primul Grand Slam al anului care e programat să se desfășoare în intervalul 12 ianuarie-1 februarie.</p>
<p>Alcaraz are șase titluri de Grand Slam în palmares, însă nu s-a impus niciodată la Melbourne, cele mai bune performanțe ale sale fiind sferturile din 2024 și 2025.</p>
<p>Culmea, edițiile din urmă menționate au fost câștigate chiar de Jannik Sinner, care se poate mândri cu patru titluri de Grand Slam în dreptul său. Sinner a mai cucerit US Open 2024 și Wimbledon 2025.</p>
<p>„Tenisul e un sport unic, care îți permite să fii rival cu cineva pe teren, dar în același timp să vă respectați reciproc. Eu și Sinner suntem buni prieteni, vorbim despre multe lucruri în afara terenului. Am un mare respect pentru el, e o persoană grozavă și sunt sigur că vom putea menține veșnic această relație”, Carlos Alcaraz, în 2025, despre rivalitatea și prietenia dintre el și Jannik Sinner.</p>

]]></description>
    </item>
    <item>
      <title>TENIS Coco Gauff a scris istorie cu victoria împotriva Igăi Swiatek la Sydney. E prima care reușește așa ceva</title>
      <link>https://www.prosport.ro/alte-sporturi/tenis/coco-gauff-a-scris-istorie-cu-victoria-impotriva-igai-swiatek-la-sydney-e-prima-care-reuseste-asa-ceva-20359475</link>
      <description><![CDATA[<img src="https://www.prosport.ro//wp-content/uploads/2026/01/Coco-Gauff-a-scris-istorie-cu-victoria-impotriva-Igai-Swiatek-la-Sydney.-E-prima-care-reuseste-asa-ceva-1400x933.jpg"/><br/><p>Sâmbătă, 10 ianuarie 2026, Coco Gauff (21 de ani – 4 WTA) a învins-o pe rivala Iga Swiatek (24 de ani – 2 WTA) în semifinalele turneului United Cup de la Sydney, Australia, și a scris istorie.</p>
<p>Americanca s-a impus clar, scor 6-4, 6-2, și a devenit prima jucătoare din WTA care o învinge pe sportiva poloneză în patru confruntări consecutive, fără să piardă set.</p>
<h2><span>Coco Gauff devine încet, dar sigur, coșmarul Igăi Swiatek: s-au duelat la Sydney, iar americanca a câștigat a patra confruntare consecutivă</span></h2>
<p><span>Coco Gauff, una dintre jucătoarele din WTA cu cele mai mari venituri</span>, a început în forță anul 2026 și s-a calificat în finala turneului United Cup de la Sydney, Australia, după ce a învins-o fără drept de apel pe rivala Iga Swiatek, scor 6-4, 6-2.</p>
<p>Despre confruntarea de sâmbătă, 10 ianuarie, nu ar fi prea multe de spus, având în vedere că poloneza a fost depășită de americancă la toate capitolele. Însă, ce a atras atenția presei internaționale este o statistică înregistrată între cele două sportive la general.</p>
<p>Pe scurt, deși Iga Swiatek este una dintre cele mai de temut jucătoare de tenis din ultimii mulți ani, poloneza pare să aibă un complex atunci când joacă împotriva lui Coco Gauff. Americanca este un adevărat coșmar pentru ea, iar cei de la <span>Tennis.com</span> au evidențiat faptul că Gauff a câștigat ultimele patru dispute directe. Și nu oricum, ci fără să piardă set!</p>
<p>Mai jos rezultatele în cauză:</p>
<ul>
<li>5 noiembrie 2024, Turneul Campioanelor, 6-3, 6-4 pentru Gauff</li>
<li>5 ianuarie 2025, United Cup (Sydney), 6-4, 6-4 pentru Gauff</li>
<li>1 mai 2025, Madrid, 6-1, 6-1 pentru Gauff</li>
<li>10 ianuarie 2026, United Cup (Sydney), 6-4, 6-2 pentru Gauff</li>
</ul>
<p>Conform sursei menționate mai sus, Iga Swiatek a mai fost învinsă de patru ori la rând și de Jelena Ostapenko, însă nu de fiecare dată la zero. Cele două s-au întâlnit de 6 ori și chiar dacă toate disputele au fost câștigate de sportiva letonă, a treia, a patra și a șasea confruntare s-au decis în trei seturi.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/M2NLWZfro0U?si=tkXy4_81XMSp6NVC" title="YouTube video player" width="560"></iframe></p>
<h2><span>Ce declara Iga Swiatek înainte de meci</span></h2>
<p>Reporterii i-au amintit Igăi Swiatek despre istoricul disputelor cu <span>americanca Coco Gauff</span> și vineri, 9 ianuarie, cu aproximativ 24 de ore înainte de meci.</p>
<p>Poloneza a lăsat de înțeles că nu a dat importanță înfrângerilor din trecut și că nu știe de eșecurile consecutive înregistrate în fața americancei.</p>
<p>„Ei bine, am jucat de atât de multe ori cu Coco încât nu prea mă mai uit la meciurile din trecut. Dacă aș face asta de fiecare dată, aș pierde foarte mult timp doar gândindu-mă, pentru că repet, am jucat de atâtea ori una împotriva celeilalte. (n.r. – I se amintește că a pierdut cu Gauff și anul trecut la United Cup) Da, sincer, după meciul de anul trecut, nu am analizat prea mult. Eram deja concentrată pe Australian Open”, a mai spus Swiatek.</p>
<p>Mai jos toate disputele dintre Iga Swiatek și Coco Gauff</p>
<ul>
<li>Victorie Swiatek în 2021 la Roma, 7-6, 6-3</li>
<li>Victorie Swiatek în 2022 la Miami, 6-3, 6-1</li>
<li>Victorie Swiatek în 2022 la Roland Garros, 6-1, 6-3</li>
<li>Victorie Swiatek în 2022 la San Diego, 6-0, 6-3</li>
<li>Victorie Swiatek în 2022 la Turneul Campioanelor, 6-3, 6-0</li>
<li>Victorie Swiatek în 2023 la Dubai, 6-4, 6-2</li>
<li>Victorie Swiatek în 2023 la Roland Garros, 6-4, 6-2</li>
<li>Victorie Gauff în 2023 la Cincinnati, 7-6, 3-6, 6-4</li>
<li>Victorie Swiatek în 2023 la Beijing, 6-2, 6-3</li>
<li>Victorie Swiatek în 2023 la Turneul Campioanelor, 6-0, 7-5</li>
<li>Victorie Swiatek în 2024 la Roma, 6-4, 6-3</li>
<li>Victorie Swiatek în 2024 la Roland Garros, 6-2, 6-4</li>
<li>Victorie Gauff în 2024 la Turneul Campioanelor, 6-3, 6-4</li>
<li>Victorie Gauff în 2025 la United Cup, 6-4, 6-4</li>
<li>Victorie Gauff în 2025 la Madrid, 6-1, 6-1</li>
<li>Victorie Gauff în 2026 la United Cup, 6-4, 6-2</li>
</ul>

]]></description>
    </item>
    <item>
      <title>EXTRA Cum a ales Ion Țiriac nașul de botez pentru fiul său! Miliardarul român, în atenția presei internaționale: „Un prieten excepțional”</title>
      <link>https://www.prosport.ro/sport-life/cum-a-ales-ion-tiriac-nasul-de-botez-pentru-fiul-sau-miliardarul-roman-in-atentia-presei-internationale-un-prieten-exceptional-20358045</link>
      <description><![CDATA[<img src="https://www.prosport.ro//wp-content/uploads/2026/01/Cum-a-ales-Ion-Tiriac-nasul-pentru-fiul-sau.jpg"/><br/><p>Presa internațională scrie despre un episod rar din viața lui Ion Țiriac (86 de ani), când omul de afaceri român a ales un mare campion al tenisului ca naș de botez pentru fiul său.</p>
<p>Jurnaliștii argentinieni dezvăluie, într-un articol publicat la început de 2026, că nașul băiatului cel mare al lui Ion Țiriac este nimeni altul decât legendarul Guillermo Vilas (73 de ani).</p>
<p>Țiriac are o imagine excelentă în America de Sud și în special în Argentina, ținând cont că l-a transformat pe Vilas<span> într-un adevărat fenomen</span>. Antrenat 8 ore pe zi de român, cvadruplul campion de Grand Slam a făcut senzație în circuitul ATP al anilor ’70 cu ajutorul lui Țiriac.</p>
<h2><span>Ion Țiriac l-a ales pe legendarul Guillermo Vilas ca naș de botez pentru fiul său: <span lang="ro">„Cei mai frumoși ani din viața mea”</span></span></h2>
<p>Relația specială dintre cei doi a continuat și în afara terenului de tenis, Guillermo Vilas devenind nașul de botez al lui Ion Alexandru Țiriac (49 de ani). Publicația <span>TyC Sports</span> amintește că perioada colaborării cu Vilas a reprezentat, potrivit mărturisirilor lui Ion Țiriac, cei mai frumoși ani din viața românului:<span lang="ro"> „</span>Supranumit «Contele Dracula» în perioada în care era jucător activ, Țiriac a fost antrenorul lui Vilas în cei mai glorioși ani ai carierei argentinianului. Împreună au construit o carieră plină de realizări, printre care se numără titlurile de la Australian Open, US Open și Roland Garros.</p>
<p>În 1977, cel mai bun an al jucătorului născut la Mar del Plata, au dominat circuitul de la un capăt la altul și, deși clasamentul nu a reflectat pe deplin acest lucru, Vilas a fost superior tuturor rivalilor săi. În acel sezon, cuplul Vilas-Țiriac a avut o serie incredibilă de 46 de victorii consecutive, un record valabil și astăzi, a câștigat 16 titluri (inclusiv Roland Garros și US Open) și a încheiat anul cu 136 de victorii. De asemenea, au ajuns în finala Australian Open, turneu pe care argentinianul avea să-l câștige în următoarele două ediții.</p>
<p>La câteva zile după ultimul meci al lui Vilas, românul a scris o scrisoare în revista El Grafico, intitulată «Cei mai buni ani din viața mea». Acolo povestește, printre altele, că l-a ales pe Vilas ca naș al fiului său. De asemenea, a scris cuvinte foarte emoționante care reflectă afecțiunea reciprocă: «Cu Guillermo am fost împreună timp de 13 ani. Pot asigura că au fost cei mai buni 13 ani din viața mea. Prin el am reușit ceea ce nu am putut realiza ca jucător. Am găsit transmițătorul ideal pentru ceea ce credeam că trebuie să fie tenisul, dar și un prieten excepțional»”, au relatat jurnaliștii sud-americani.</p>
<h2><span lang="ro">„Averea românuluie este estimată la 2,5 miliarde de dolari, în ciuda faptului că a pierdut din influență”</span></h2>
<p>În același articol este menționată și situația actuală a lui Ion Țiriac, cu accent pe <span>averea sa uriașă</span>, estimată la aproximativ 2,5 miliarde de dolari, care îl plasează în continuare printre cei mai bogați oameni din lume: <span lang="ro">„</span>Țiriac, fostul tenismen român în vârstă de 86 de ani, a avut o viață demnă de un film. În copilărie a fost foarte sărac și a ajuns să omoare șobolani pentru a se hrăni, însă mai târziu a început să se remarce în sport, lucru care i-a schimbat destinul.</p>
<p>A participat la Jocurile Olimpice de la Roma din 1964 ca membru al echipei de hochei pe gheață, a fost în Top 55 ATP, i-a antrenat pe Guillermo Vilas și Boris Becker, iar astăzi este una dintre cele mai bogate persoane de pe planetă.</p>
<p data-end="2323" data-start="1951">Averea românului este estimată la aproximativ 2,5 miliarde de dolari, iar, în ciuda faptului că a pierdut din influență odată cu înaintarea în vârstă, rămâne unul dintre cei mai importanți oameni de afaceri din sport, atât din prezent, cât și din trecut. Datorită succeselor din cariera de sportiv, a reușit să creeze conexiuni care ulterior l-au transformat într-un magnat”, a mai notat sursa citată.</p>

]]></description>
    </item>
    <item>
      <title>TENIS Surprize anunțate de organizatorii turneului WTA de la Cluj-Napoca! Emma Răducanu revine în România, iar Ana Bogdan își reia cariera</title>
      <link>https://www.prosport.ro/alte-sporturi/tenis/surprize-anuntate-de-organizatorii-turneului-wta-de-la-cluj-napoca-emma-raducanu-revine-in-romania-iar-ana-bogdan-isi-reia-cariera-20358051</link>
      <description><![CDATA[<img src="https://www.prosport.ro//wp-content/uploads/2026/01/Emma-Raducanu-si-Aba-Bogdan-vor-juca-la-WTA-250-Transylvania-Open-2026.webp"/><br/><p>Turneul WTA 250 de la Cluj-Napoca (31 ianuarie – 7 februarie 2026) va marca mai multe momente interesante pentru fanii tenisului. Emma Răducanu, Ana Bogdan sau Sorana Cîrstea se află printre jucătoarele care și-au anunțat prezența în Ardeal.</p>
<p>Transylvania Open WTA 250 revine în 2026 cu o ediție puternică și aduce la Cluj jucătoare de top mondial, inclusiv pe Emma Răducanu (29 WTA), fosta campioană de la US Open. Emma a mai venit în România în anul 2021, imediat după triumful de la Flushing Meadows, fiind răpusă de Marta Kostyuk în sferturile de finală, scor 6-2, 6-1.</p>
<p>De asemenea, Sorana Cîrstea (41 WTA), sportivă aflată la ultimul sezon al carierei, revine la Cluj-Napoca pentru o nouă participare, după ce a declarat că s-a simțit excelent în fața publicului din BTarena. Anastasia Potapova este deținătoarea trofeului Transylvania Open, iar sportiva de origine rusă, care acum reprezintă Austria, se întoarce la Cluj-Napoca pentru a-și apăra titlul.</p>
<h2><span>Emma Răducanu revine în România pentru a juca la turneul Transylvania Open de la Cluj, iar Ana Bogdan își reia cariera la aceeași competiție</span></h2>
<p>Potrivit unui comunicat al organizatorilor, o prezență aparte va fi cea a Emmei Răducanu, campioană de Grand Slam, care va evolua pentru a doua oară la Transylvania Open. <span>Cu origini românești</span>, Emma se bucură de o susținere aparte în țara noastră.</p>
<p>Tabloul principal va include și alte jucătoare române, precum Jaqueline Cristian, Ana Bogdan sau Gabriela Ruse. Jaqueline Cristian a încheiat anul trecut pe cel mai bun loc al carierei, 39 WTA, în timp ce Gabriela Ruse a revenit în top 100, pe locul 83, după ce a câștigat turneul de la Trnava.</p>
<p>În schimb, Ana Bogdan <span>și-a pus cariera pe pauză</span> în luna iulie a anului trecut, dar și-a propus să își relanseze cariera în fața propriilor fani, la turneul dotat cu premii în valoare totală de 283 347 de dolari.</p>
<h2><span>Reacția directorului turneului: <span class="BxUVEf ILfuVd" lang="ro"><span class="hgKElc pOOWX">„</span></span>Ne bucură în mod special revenirea Emmei Răducanu”</span></h2>
<p>Patrick Ciorcilă, directorul turneului Transylvania Open, sponsorizat de Kaufland România, a declarat: <span class="BxUVEf ILfuVd" lang="ro"><span class="hgKElc pOOWX">„</span></span>Aducem din nou la Cluj-Napoca un turneu de tenis de top, cu un tablou principal puternic, care reunește jucătoare de clasă mondială și multe sportive române ce merită din plin susținerea publicului.</p>
<p>Revenirea Emmei Raducanu după cinci ani ne bucură în mod special, mai ales știind cât de iubită este în România. Ne onorează faptul că suntem un turneu la care jucătoarele aleg să revină an de an, pentru atmosferă, pentru condițiile excelente și pentru publicul extraordinar din BTarena.</p>
<p>În acest an, am investit și mai mult în experiențele din afara terenului, pentru ca turneul să fie o experiență completă atât pentru public, cât și pentru jucătoare”, a precizat Ciorcilă. Cea de-a șasea ediție a Transylvania Open WTA 250 se va desfășura pe hard, în BTarena din Cluj-Napoca.</p>
<p><span>Lista jucătoarelor acceptate pe tabloul principal la WTA 250 Transylvania Open 2026: </span></p>
<ol>
<li>EMMA RADUCANU (EX) (locul 29, GBR)</li>
<li>JAQUELINE CRISTIAN (locul 38, ROU)</li>
<li>SORANA CIRSTEA (locul 41, ROU)</li>
<li>ANASTASIA POTAPOVA (locul 55, AUT)</li>
<li>XINYU WANG (locul 57, CHN)</li>
<li>OLGA DANILOVIC (locul 67, SRB)</li>
<li>DONNA VEKIC (locul 69, CRO)</li>
<li>ANTONIA RUZIC (locul 70, CRO)</li>
<li>ANNA BONDAR (locul 73, HUN)</li>
<li>VARVARA GRACHEVA (locul 75, FRA)</li>
<li>CAMILA OSORIO (locul 76, COL)</li>
<li>ELISABETTA COCCIARETTO (locul 81, ITA)</li>
<li>PETRA MARCINKO (locul 82, CRO)</li>
<li>ELLA SEIDEL (locul 84, GER)</li>
<li>ELENA-GABRIELA RUSE (locul 85, ROU)</li>
<li>SARA SORRIBES TORMO (locul 85, ESP)</li>
<li>OLEKSANDRA OLIYNYKOVA (locul 90, UKR)</li>
<li>KAMILLA RAKHIMOVA (locul 91, UZB)</li>
<li>KAJA JUVAN (locul 99, SLO)</li>
<li>VERONIKA ERJAVEC (locul 103, SLO)</li>
<li>ANASTASIA ZAKHAROVA (locul 104)</li>
<li>LUCIA BRONZETTI (locul 105, ITA)</li>
<li>MAYAR SHERIF (locul 107, EGY)</li>
</ol>

]]></description>
    </item>
  </channel>
</rss>
