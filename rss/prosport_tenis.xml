<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Moştenitoarea unei averi de miliarde de dolari, care refuză să stea în hotel cu alte jucătoare, a câştigat al 9-lea titlu din carieră</title>
      <link>https://www.prosport.ro/alte-sporturi/tenis/mostenitoarea-unei-averi-de-miliarde-de-dolari-care-refuza-sa-stea-in-hotel-cu-alte-jucatoare-a-castigat-al-9-lea-titlu-din-cariera-20204692</link>
      <description><![CDATA[<img src="https://www.prosport.ro/wp-content/uploads/2025/06/Mostenitoarea-unei-averi-de-miliarde-de-dolari-care-refuza-sa-stea-in-hotel-cu-alte-jucatoare-a-castigat-al-9-lea-titlu-din-cariera.jpg"/><br/><p>Sportiva care a moștenit o avere uriașă continuă să facă senzație în tenisul feminin și a pus mâna pe al 9-lea trofeu din carieră.</p>
<p>Numărul 3 mondial WTA, <span>Jessica Pegula</span>, a dat lovitura în cadrul turneului pe iarbă de la Bad Homburg și a cucerit un nou trofeu. În marea finală, Pegula a trecut de fostul lider mondial, poloneza Iga Swiatek, scor 6-4, 7-5.</p>
<h2><span>Victorie uriașă pentru moștenitoarea unei averi de miliarde de euro în fața fostului lider mondial WTA</span></h2>
<p>Jessica Pegula se pregătește pentru debutul la Wimbledon. Cu doar câteva zile înainte de startul turneului de Grand Slam, americanca a triumfat în cadrul competiției dotate cu premii de peste 1 milion de euro de la Frankfurt. Și-a trecut în palmares al doilea titlu pe iarbă, după cel cucerit la Berlin (WTA 500), în 2024. Sportiva din SUA a reușit să se impună în fața Igăi Swiatek în două seturi și a devenit una dintre marile favorite de la Wimbledon.</p>
<p>Favorita numărul 3 de la Wimbledon are ca scop să își depășească cea mai bună performanță de la All England Club. În 2023 ajungea până în sferturile de finală. Va fi o misiune dificilă deoarece se află pe aceeași parte de tablou cu campioana en-titre de la Wimbledon, Barbora Krejcikova.</p>
<h2><span>Motivul pentru care cea mai bogată jucătoare de tenis refuză să împartă același hotel cu alte sportive</span></h2>
<p>În vârstă de 31 de ani, Jessica Pegula este recunoscută pentru averea uriașă pe care o are familia sa de miliardari. Părinții săi sunt oameni celebri de afaceri în SUA și dețin echipa de fotbal american Buffalo Bills.</p>
<p>Față de alte sportive din circuitul de tenis, care fac eforturi considerabile să își acopere costurile de zbor la turnee, Pegula e adepta avioanelor private. A făcut și fapte bune pentru adversarele sale. După un turneu, Pegula le-a invitat în avionul său privat pe McCartney Kessler, Zhang Shuai, Yue Yuan și Anna Blinkova.</p>
<p>Sportiva americană a declarat într-un interviu că <span>nu suportă să stea la același hotel cu alte sportive.</span> De aceea, chiar și atunci când își alege vacanțele, încearcă să găsească destinații cât mai puțin frecventate de jucătorii de tenis.</p>
<blockquote><p>„Dumnezeule, să fiu departe de toți ceilalți este un lucru extraordinar pentru mine. Pur și simplu am simțit că nu mai pot sta în hoteluri cu ceilalți jucători. Cred că asta a declanșat toată situația.</p>
<p> </p>
<p>Când stai la un hotel unde participi la un turneu, simți că e foarte epuizant din punct de vedere mental. Nu e ca și cum aș avea vreo problemă cu cineva. Dar imaginează-ți că lucrezi cu cineva, nu vrei neapărat să iei și micul dejun cu acea persoană, să te și antrenezi cu ea, să mergeți la vestiar, la fizioterapeut, apoi să o vezi și în lift, și pe holuri.</p>
<p> </p>
<p>Oamenii nu cred că își dau seama, dar asta nu ar trebui să se întâmple. Nu cu persoanele cu care lucrezi și concurezi în fiecare săptămână. Jucăm aproape săptămânal împreună, așa că toate detaliile menționate anterior te fac să îți pierzi controlul”, a spus Jessica Pegula, citată de <span>TennisWorldUSA.</span></p></blockquote>

]]></description>
    </item>
    <item>
      <title>Simona Halep, la hotel: „Aici îți bei cafeaua cu marea aproape şi cu gândurile departe”</title>
      <link>https://www.prosport.ro/alte-sporturi/tenis/simona-halep/simona-halep-la-hotel-aici-iti-bei-cafeaua-cu-marea-aproape-si-cu-gandurile-departe-20203650</link>
      <description><![CDATA[<img src="https://www.prosport.ro/wp-content/uploads/2025/06/Simona-Halep-la-hotel.jpg"/><br/><p>Cea mai valoroasă jucătoare română de tenis din istorie, Simona Halep, își bea cafeaua la hotel, cu marea aproape şi gândurile departe.</p>
<p>Noul stabiliment aflat în proprietatea Simonei Halep „a împlinit” o lună, fiind deschis în ziua de 28 mai, în partea de nord a stațiunii Mamaia.</p>
<h2><span>Cu marea aproape şi cu gândurile departe, așa își bea Simona Halep cafeaua la hotel</span></h2>
<p>Cea mai valoroasă jucătoare română de tenis din istorie și-a deschis un al doilea hotel, <span>de această dată la Mamaia</span>. Ea mai are un stabiliment, în Poiana Brașov. Ambele clădiri poartă numele fostei mari jucătoare de tenis plus orașul în care se găsește.</p>
<p>În contextul în care s-a retras la începutul lunii februarie, după ce a fost învinsă în primul tur la Transylvania Open, Simona Halep are mult mai mult timp de vacanțe. În această perioadă călduroasă, ea a ales hotelul din Mamaia.</p>
<p>„Aici îți bei cafeaua cu marea aproape şi cu gândurile departe”, a transmis Simona pe secțiunea story a contului personal de instagram, atașând mesajului și o fotografie cu intrarea în hotel.</p>
<h2><span>Câte locuințe are Simona Halep</span></h2>
<p>Stabilimentul inaugurat la sfârșitul lunii mai <span>este din categoria celor de 4 stele și are 17 camere</span>. Cele duble au o suprafață 28 metri pătrați. Toate, însă, sunt decorate în nuanțe rafinate și dispun de pat matrimonial, aer condiționat, TV cu cablu, seif, fierbător, minibar, balcon mobilat cu măsuță și scaune, acces pe baza de card magnetic, baie proprie cu duș, uscător de păr, papuci, obiecte de toaletă, plus, evident, wi fi.</p>
<p>„În vacanță, diminețile au alt ritm… mai blând, mai senin, cu miros de cafea proaspătă și gust de relaxare.</p>
<p>La Hotel Simona Halep – Mamaia Nord, totul e pregătit pentru un început de zi plăcut: mic dejun pregătit cu grijă, un ambient plăcut și o energie bună care se simte de la prima oră.</p>
<p>Poate urmează o zi lungă pe plajă… sau poate doar vrei să te bucuri de răcoarea unei dimineți tihnite în interior. Oricum ar fi, spațiul nostru te întâmpină cu liniște, confort și atenție la detalii.</p>
<p>Suntem la câțiva pași de mare, dar la distanță perfectă pentru un plus de liniște. Te așteptăm să descoperi noul tău loc preferat de vară!”, au scris reprezentanții hotelului pe pagina oficială.</p>
<p>Mic-dejunul este divers, iar persoanele cazate la hotel pot alege o masă tip bufet, continental sau american, ori doar o cafea. Recepția este deschisă 24 de ore din 24, iar turiștii pot cere servicii de transport.</p>
<p>Prețurile încep de la 444 de lei pe noapte pentru o cameră dublă și ajung la peste 1000 de lei pe noapte pentru o suită. Condiția este ca rezervarea să se facă pentru minimum două nopți.</p>
<p>În afara celor două hoteluri, campioana de la Roland Garros (2018) și Wimbledon (2019) mai are un apartament de 400.000 de euro în București, o vilă de 600.000 de euro în Constanța, iar lângă casa părintească a construit un bloc cu două etaje.</p>

]]></description>
    </item>
    <item>
      <title>Stan Wawrinka, triplu campion de Grand Slam, va juca la turneul ATP Chllenger 100 Concord Iași Open</title>
      <link>https://www.prosport.ro/alte-sporturi/tenis/stan-wawrinka-triplu-campion-de-grand-slam-va-juca-la-turneul-atp-chllenger-100-concord-iasi-open-20203812</link>
      <description><![CDATA[<img src="https://www.prosport.ro/wp-content/uploads/2025/06/Stan-Wawrinka-triplu-campion-de-Grand-Slam-va-juca-la-turneul-ATP-Chllenger-100-Concord-Iasi-Open.jpg"/><br/><p>Elvețianul Stan Wawrinka, de trei ori campion în turneele de Grand Slam, va participa la ediția a 6-a a turneului ATP Challenger 100 Concord Iași Open.</p>
<p>Ajuns la 40 de ani, Wawrinka a primit un wild-card din partea organizatorilor turneului de la Iași și va deveni, astfel, marea vedetă a turneului programat în perioada 7-13 iulie, la Baza Sportivă Ciric.</p>
<h2><span>Stan Wawrinka va juca la turneul ATP Chllenger 100 Concord Iași Open</span></h2>
<p>Născut pe 28 martie 1985, la Lausanne, Wawrinka este la apusul unei cariere de excepție. Elvețianul a stat de-a lungul anilor în umbra trio-ului Federer-Nadal-Djokovic, dar chiar și așa a izbutit să câștige trei turnee de Grand Slam.</p>
<p>Wawrinka s-a impus la Australian Open, în 2014, după o finală cu Rafa Nadal, un an mai târziu a câștigat la Roland Garros, după o finală cu Novak Djokovic, iar în 2016 a triumfat la US Open, unde a dispus în ultimul act de același Djokovic.</p>
<p>Stanislas Wawrinka a câștigat 16 titluri ATP în carieră, iar în ianuarie 2014 a atiuns cel mai înalt vârf în ierarhia mondială – locul 3. Actualmente, elvețianul ocupă locul 361 în clasamentul ATP. Jucătorul elvețian a mai fost în România în acest an, la Țiriac Trophy de la București, unde a fost eliminat în turul 2.</p>
<h2><span>Toți campionii edițiilor anterioare vor fi prezenți la Iași</span></h2>
<p>Ediția a 6-a a turneului masculin <span>ATP Challenger 100 Concord Iași Open </span>va fi una memorabilă pentru iubitorii tenisului din Iași, dar și din întreaga țară. În premieră, toți cei cinci campioni ai primelor ediții vor fi la start. Aceștia sunt spaniolul Carlos Taberner (2020, locul 130 ATP), cehul Zdenek Kolar (2021, locul 463 ATP), brazilianul Felipe Meligeni (2022, locul 148 ATP), francezul Hugo Gaston (2023, locul 87 ATP) și bolivianul Hugo Dellien (2024, locul 81 ATP). Doar cehul Kolar va lua startul în calificări, ceilalți patru fiind direct acceptați pe tabloul principal.</p>
<h2><span>Argentinianul Carabelli, principalul favorit</span></h2>
<p>Deși e un turneu Challenger, Concord Iași Open va avea pe tabloul principal trei jucători din prima sută mondială. Principalul favorit va fi argentinianul Camilo Ugo Carabelli locul 53 ATP, campionul en-titre de la Iași, bolivianul Hugo Dellien, va veni să-și apere titlul de pe locul 81 ATP, iar al treilea pe lista capilor de serie va fi francezul Hugo Gaston, campionul din urmă cu doi ani pe zgura de la Iași.<br/>
La Iași va evolua și maghiarul Marton Fucsovics, numărul 105 mondial, campionul de anul trecut la București Țiriac Trophy ATP 250, dar și argentinianul Federico Coria (145 mondial), 33 de ani, fost jucător de top 50 mondial.</p>
<h2><span>Filip Jianu, singurul român direct acceptat pe tabloul de simplu. Cezar Crețu și Luca Preda au primit wild-card</span></h2>
<p>Dintre jucătorii români, doar Filip Jianu, locul 222 ATP, este singurul direct acceptat pe tabloul principal, însă numărul reprezentanților țării noastre va fi mai mare, după ce organizatorii au decis să le acorde wild-carduri.</p>
<p>„Ediția din acest an va fi cea mai puternică de până acum, vom avea un tablou foarte competitiv. Ne bucurăm să avem la start toți câștigătorii edițiilor precedente ale turneului masculin, patru dintre ei fiind pe tablou (n.r. Carlos Taberner, Felipe Meligeni, Hugo Gaston și Hugo Dellien), iar unul (n.r. Zdenek Kolar) în calificări. De asemenea, Ugo Camilo Carabelli, locul 53 mondial, va fi principalul favorit, iar pe tablou va fi și maghiarul Fucsovics, campionul turneului ATP 250 de la București, de anul trecut. Singurul român direct acceptat pe tablou este Filip Jianu, iar ieșeanul Cezar Crețu și Luca Preda, un jucător tânăr, foarte promițător, au primit câte un wild-card”, a declarat pentru <span>ProSport</span> omul de afaceri Andrei Oriță, managerul Concord Service Center, deținătorul licențelor turneelor Iași Open.</p>
<h2><span>Demonstrativul Simonei Halep va fi sold-out</span></h2>
<p>Pe lângă tabloul puternic, valoarea turneului este dată și de evenimentele programate în cursul săptămânii. Cel mai așteptat moment va fi meciul demonstrativ pe care Simona Halep îl va disputa în compania lui Andrei Pavel, directorul turneului masculin, evenimentul fiind programat pe 9 iulie.</p>
<p>De asemenea, pe parcursul turneului <span>Concord Iași Open</span> vor avea loc și două concerte menite să atragă publicul la Baza Sportivă Ciric. Pe 8 iulie va concerta The Urs, iar pe 12 iulie vor urca pe scenă cei de la Direcția 5.</p>
<p>„Cred că avem mai mult decât speram în acest an. Vom avea un turneu foarte atractiv din punct de vedere sportiv, un meci demonstrativ cu Simona Halep și Andrei Pavel, care este deja sold-out, dar și două concerte, evenimente menite să ofere mai mult decât tenis publicului pasionat de tenis. Vom avea o săptămână foarte condensată, greu de replicat în anii următori”, a completat Andrei Oriță.</p>

]]></description>
    </item>
    <item>
      <title>Nici ele nu se suportă! Victoria Azarenka s-a răstit la arbitru, după gestul controversat al Igăi Swiatek: „Ești serios? De fiecare dată face la fel!”</title>
      <link>https://www.prosport.ro/alte-sporturi/tenis/nici-ele-nu-se-suporta-victoria-azarenka-s-a-rastit-la-arbitru-dupa-gestul-controversat-al-igai-swiatek-esti-serios-de-fiecare-data-face-la-fel-20203370</link>
      <description><![CDATA[<img src="https://www.prosport.ro/wp-content/uploads/2025/06/Nici-ele-nu-se-suporta-Victoria-Azarenka-s-a-rastit-la-arbitru-dupa-gestul-controversat-al-Igai-Swiatek-„Esti-serios-De-fiecare-data-face-la-fel-e1750945788302.jpg"/><br/><p>Iga Swiatek și Victoria Azarenka au avut parte de momente tensionate la ultimul meci. Cele două s-au întâlnit la turneul WTA Bad Homburg. Cea din urmă s-a răstit la arbitru, după ce Swiatek a făcut un gest controversat pe propria servă.</p>
<p>Pe propria servă, Iga Swiatek a făcut un gest care poate fi considerat controversat. Poloneza a aruncat mingea în aer, dar nu a lovit-o, iar Azarenka a considerat că este o încercare a acesteia de a o distrage de la meci.</p>
<h2><span>Victoria Azarenka s-a răstit la arbitru din cauza unui gest al Igăi Swiatek</span></h2>
<p>Iga Swiatek, o jucătoare destul de controversată, i-a dat motive Azarenkăi de a izbucni. Bielorusa a considerat că gestul lui Swiatek de a arunca mingea în aer, fără a servi, este pur intenționat, cu scopul de a o distrage de la joc.</p>
<p>„Vorbești serios? De fiecare dată e aceeași poveste. De îndată ce întră pe servă, își ia timp. Adică, peste timpul regulamentar. De fiecare dată!”, s-a răstit Azarenka la arbitrul de centru, după timpii lungi ai Igăi Swiatek.</p>
<div class="embeded-wrapper">
<blockquote class="twitter-tweet" data-dnt="true" data-width="500">
<p dir="ltr" lang="en">i still can’t get over it 😭😭😭 vika’s annoyed dialogue with the umpire, Iga being just 🧍‍♀️, the abnormally loud JAZDA right in Vika’s face, no taking time before the next serve AT ALL and the handshake 😭😭😭😭😭 that’s soooo funny literally comedy gold<br/> pic.twitter.com/nbJwUYcB10</p>
<p>— ksenia 🪴 (@topspin_fh) June 24, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p></div>
<p>După acest moment controversat, Iga Swiatek a reușit să-și câștige serva și să-și asigure victoria în dublu set, scor 6-4, 6-4. Odată ce meciul s-a încheiat, cele două s-au salutat foarte rece, cu o bătaie de palme foarte subtilă.</p>
<p>Poloneza a avansat în optimile de finală, acolo unde a jucat deja cu Ekaterina Alexandrova, într-un meci întrerupt de ploi abundente. Meciul s-a oprit la scorul de 1-0 la seturi pentru Swiatek, 3-4 în cel de-al doilea set.</p>
<h2><span>Iga Swiatek, coborâre drastică în clasamentul WTA</span></h2>
<p><span>Iga Swiatek a coborât drastic în clasamentul WTA</span> după ultimele prestații slabe. Poloneza nu s-a regăsit, după ce a fost suspendată pentru doping și contestată de mai multe jucătoare din circuit, printre care Simona Halep.</p>
<p>Ultimul turneu pe care poloneza l-a câștigat a fost în urmă cu un an, când a triumfat la Roland Garros. De atunci, seceta de trofee și-a pus amprenta pe rezultatele din clasamentul WTA. Sportiva a ocupat prima poziție timp de 125 de săptămâni. Ea se află pe locul 7 în clasamentul all-time al liderilor, depășind-o recent pe Ashleigh Barty.</p>
<p>Scandalul de dopaj se pare că a afectat-o pe poloneză, care nu s-a mai regăsit. <span>Iga Swiatek a picat un test de doping</span> în luna august a anului trecut, la trimetazidină, pentru care a fost pedepsită cu doar o singură lună de suspendare.</p>

]]></description>
    </item>
    <item>
      <title>Emma Răducanu, în lacrimi: „Am primit niște vești proaste, dar prefer să le țin pentru mine”</title>
      <link>https://www.prosport.ro/alte-sporturi/tenis/emma-raducanu-in-lacrimi-am-primit-niste-vesti-proaste-dar-prefer-sa-le-tin-pentru-mine-20203124</link>
      <description><![CDATA[<img src="https://www.prosport.ro/wp-content/uploads/2025/06/Emma-Raducanu-in-lacrimi-„Am-primit-niste-vesti-proaste-dar-prefer-sa-le-tin-pentru-mine-e1750928743547.jpg"/><br/><p>Emma Răducanu, în lacrimi după ce a primit niște vești proaste, dar pe care nu a dorit să le divulge publicului. Declarația a fost făcută după victoria cu Ann Li, de la turneul WTA Eastborne, din Marea Britanie. La doar o zi distanță, sportiva a fost eliminată de Maya Joint.</p>
<p>Primul tur al turneului britanic a adus o victorie pentru <span>Emma Răducanu, sportivă cu origini româneșt.</span> Aceasta a învins-o pe Ann Li, scor 6-7, 6-3, 6-1</p>
<h2><span>Emma Răducanu, în lacrimi la Eastbourne</span></h2>
<p>Emma Răducanu s-a aflat într-o <span>postură mai puțin plăcută</span> după victoria cu americana Ann Li. Sportiva a plâns după meci, oferind o declarație cel puțin surprinzătoare. Aceasta recunoaște că a primit o veste tristă, pe care nu o poate dezvălui publicului.</p>
<p>„Am primit niște vești destul de proaste, pe care prefer să le păstrez pentru mine, dacă asta este ok. A fost dificil, am fost foarte emoționată la final și probabil doar am vrut să-mi exteriorizez trăirile.</p>
<p>A fost un meci destul de solicitant fizic. A fost destul de dificil cu vântul acesta, unde trebuia să mă ajustez constant. Am avut niște curse destul de lungi. Am alergat mult. Mă simt bine, puțin obosită, puțin rigidă, dar voi vedea cum mă simt mâine”. a spus Emma Răducanu, conform <span>tennisworldusa</span>.</p>
<h2><span>Emma Răducanu a fost eliminată de la </span><span>Eastbourne</span></h2>
<p>După ce a oferit declarațiile neașteptate, sportiva a fost eliminată de Maya Joint, într-un meci pe care l-a pierdut la tie-break. Emma Răducanu a câștigat primul set, scor 6-4, împotriva sportivei australiene de pe locul 51 WTA.</p>
<p>După, situația s-a schimbat dramatic în favoarea Mayei Joint, o sportivă de doar 19 ani. Australiana s-a impus în setul 2 cu scorul de 6-1. Setul 3 a fost unul echilibrat, dar Joint s-a impus cu 7-4 la tie-break și astfel a avansat în fazele următoare.</p>
<p>Tânăra sportivă va lupta cu Anna Blinkova în următorul tur.</p>
<p>Emma Răducanu se află pe locul 38 în clasamentul WTA. De-a lungul carierei, aceasta a strâns impresionanta sumă de peste 5.100.000 de dolari. În vara anului 2022, aceasta se afla pe locul 10 în clasamentul feminin. În cei șapte ani de când este profesionistă, Emma Răducanu a reușit să câștige US Open în anul 2021. O performanță bună a avut în 2021 și 2024 la Wimbledon, unde a ajuns în turul 4.</p>

]]></description>
    </item>
  </channel>
</rss>
