<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„A fost mai bun decât mine, Rafa Nadal şi Roger Federer până la vârsta asta”. Novak Djokovic a recunoscut ce jucător din ATP a atins un nivel impresionant</title>
      <link>https://www.prosport.ro/alte-sporturi/tenis/a-fost-mai-bun-decat-mine-rafa-nadal-si-roger-federer-pana-la-varsta-asta-novak-djokovic-a-recunoscut-ce-jucator-din-atp-a-atins-un-nivel-impresionant-20155091</link>
      <description><![CDATA[<img src="https://www.prosport.ro/wp-content/uploads/2025/04/„A-fost-mai-bun-ca-mine-Rafa-Nadal-si-Roger-Federer-pana-la-varsta-asta.-Novak-Djokovic-a-recunoscut-ce-jucator-din-ATP-a-atins-un-nivel-impresionant.jpg"/><br/><p>Novak Djokovic a dezvăluit numele jucătorului care a reușit să devină mai bun decât el, Rafa Nadal și Roger Federer.</p>
<p>Veteranul sârb din circuitul ATP a revenit, după o pauză de 3 ani, la Mutua Madrid Open unde așteaptă momentan să își afle primul adversar. Prezent la turneul unde a triumfat deja de trei ori, Novak Djokovic a vorbit despre noile revelații din tenisul masculin. De asemenea, a precizat că ibericul Alcaraz este într-o formă mult mai bună decât era el sau vechii săi rivali la 21 de ani.</p>
<h2><span>Djokovic, cuvinte de laudă la adresa lui Alcaraz: „Poate scrie istorie mai mare decât noi”</span></h2>
<p><span>Carlos Alcaraz este marele absent </span>de la turenul găzduit în țara sa natală. Înainte de startul competiției, Djokovic a fost întrebat dacă spaniolul ar putea ajunge la același nivel ca el, Nadal și Federer, trio-ul care a ținut sus ștacheta ani de zile în ATP. Sârbul a oferit o reacție uimitoare. A precizat că Alcaraz a ajuns deja la nivelul pe care cei trei îl aveau la 21 de ani și chiar poate scrie o istorie mai mare decât cea bifată de trei dintre cei mai titrați tenismeni din istorie.</p>
<blockquote><p>„Cred că el a ajuns deja la acel nivel de tenis. Prin rezultatele sale, la această vârstă, se poate spune că a realizat mai multe decât noi la aceeași vârstă. Are întreaga carieră în față, are tot ce îi trebuie pentru a scrie istorie. Poate scrie chiar o istorie mai mare în sportul nostru. Absența lui nu este o veste bună pentru turneu, Carlos a fost, în ultimii 2-3 ani, vedeta numărul 1 aici”, a precizat Novak Djokovic, la conferința de presă.</p></blockquote>
<h2><span>„Raportat la vârsta sa, ceea ce a realizat e incredibil”, a mai precizat Djokovic </span></h2>
<p>Novak Djokovic a amintit că atât el cât și Nadal sau Federer au început să domine în lumea tenisului mult mai târziu decât Alcaraz. La 21 de ani, spaniolul are deja performanțe fantastice, începând perioada de apogeu mai devreme decât tenismenii care au dominat competițiile în ultimele două decenii.</p>
<blockquote><p>„Da, a existat o dominație clară, Rafa pe zgură, Roger pe iarbă; eu câștigam pe hard ani la rând: Indian Wells, Miami, unul după altul… Dar pentru mine acel nivel de tenis dominant și realizările au venit când aveam 23-24 de ani. Deci, între 23 și 33 de ani a fost perioada de apogeu. Iar Carlos încă nu are 23 de ani. Trebuie să ne amintim că, raportat la vârsta sa, ceea ce a realizat este extraordinar. Sunt sigur că îl vom vedea mult timp pe marile scene, câștigând trofee, peste 10-15 ani, cât va continua să joace.”, a adăugat tenismenul sârb.</p></blockquote>
<p><span>Palmares Carlos Alcaraz la 21 de ani:</span></p>
<ul>
<li>4 titluri de Mare Șlem (2xWimbledon chiar în fața lui Djokovic, Roland Garros și US Open)</li>
<li>6 titluri Masters 1000 (2xMadrid Open, Miami Open, 2xIndian Wells și Monte Carlo)</li>
<li>Argint la JO 2024 (a pierdut în finală în fața lui Djokovic)</li>
<li>18 titluri ATP și alte 5 finale pierdute</li>
<li>233 de victorii și 61 de înfrângeri în carieră.</li>
</ul>
<p> </p>

]]></description>
    </item>
    <item>
      <title>Dezastru și pentru gazde la turneul de la Madrid, unde România nu mai are nicio reprezentantă după primul tur</title>
      <link>https://www.prosport.ro/alte-sporturi/tenis/dezastru-si-pentru-gazde-la-turneul-de-la-madrid-unde-romania-nu-mai-are-nicio-reprezentanta-dupa-primul-tur-20155183</link>
      <description><![CDATA[<img src="https://www.prosport.ro/wp-content/uploads/2025/04/Dezastru-si-pentru-gazde-la-turneul-de-la-Madrid-unde-Romania-nu-mai-are-nicio-reprezentanta-dupa-primul-tur.jpg"/><br/><p>Spaniolii nu se așteptau ca reprezentanții țării lor să aibă un parcurs atât de dezamăgitor la turneul de la Madrid. Gazdele au avut 11 jucători pe tabloul principal din capitala Spaniei, dar după două tururi, în competiție a rămas unul singur.</p>
<p>Cea mai mare lovitură a fost faptul că <span>Alcaraz (locul 3 ATP) a declarat forfait</span>, din cauza unei acciddentări. Anul trecut, el a ajuns în faza sferturilor de finală, iar spaniolii mizau pe prezența lui cel puțin la același nivel.</p>
<h2><span>Dezastru și pentru gazde la turneul de la Madrid</span></h2>
<p>Ulterior, a abandonat și Paula Badosa, numărul 9 WTA, care a jucat bine în acest sezon. Rând pe rând, au fost eliminați Roberto Bautista (55 ATP), Pedro Martinez (48 ATP), Busta Carreno (96 ATP) și Martin Landaluce (148 ATP).</p>
<p>La fete, au părăsit competiția Jesssica Bouzas (69 WTA), Cristina Bucsa (94 WTA), și Carlota Martinez (244 WTA).</p>
<p>Cu victoria sa în turul în fața portughezului Nuno Borges (6-2, 6-3), Alejandro Davidovich a evitat eșecul total al tenisului spaniol la <span>Mutua Madrid Open</span>. Perspectivele nu sunt tocmai vesele nici pentru acesta.</p>
<p>El va juca în turul al treilea împotriva germanului Alexander Zverev, dublu campion al turneului, primul cap de serie și actualul număr 2 mondial.</p>
<p>România a avut trei jucătoare la Madrid. Toate au fost eliminate în runda inaugurală, ceea ce nu s-a mai întâmplat din 2011. Sorana Cîrstea (122 WTA) a fost învinsă de Hailey Baptiste (88 WTA), scor 6-2, 5-7, 7-6 (4)</p>
<p>Irina Begu (75 WTA) a fost eliminată de franțuzoaica Diane Parry (116 WTA), scor 6-3, 6-4. Jaqueline Cristian (65 WTA), devenită racheta numărul unu a țării, a fost trimisă acasă de britanica Sonay Kartal (60 WTA), scor 6-2, 7-5.</p>
<p>Anca Todoni și Gabriela Ruse au fost înscrise în calificări, dar nu au ajuns pe tabloul principal. Todoini s-a retras din cauza unei accidentări, iar Ruse a fost eliminată.</p>

]]></description>
    </item>
    <item>
      <title>Șoc la Madrid! Jucătorul care l-a eliminat pe Novak Djokovic: „Am încercat să nu fac pe mine în pantaloni”</title>
      <link>https://www.prosport.ro/alte-sporturi/tenis/soc-la-madrid-jucatorul-care-l-a-eliminat-pe-novak-djokovic-am-incercat-sa-nu-fac-pe-mine-in-pantaloni-20155517</link>
      <description><![CDATA[<img src="https://www.prosport.ro/wp-content/uploads/2025/04/Soc-la-Madrid-Jucatorul-care-l-a-eliminat-pe-Novak-Djokovic-„Am-incercat-sa-nu-fac-pe-mine-in-pantaloni.jpg"/><br/><p class="s5"><span class="s4">Novak Djokovic a suferit o înfrângere șocantă</span><span class="s4">, la chiar primul meci pe care l-a jucat la</span><span class="s4"> Mastersul de la Madrid 2025.</span><span class="s4"> Șansa sârbului de a obține titlul 100 al carierei s-a anulat în acest fel.</span></p>
<p class="s5"><span class="s4">Italianul </span><span class="s4">Matteo Arnaldi</span><span class="s4"> (44 ATP)</span> <span class="s4">este performerul zilei</span><span class="s4">, după ce </span><span class="s4">a </span><span class="s4">trecut </span><span class="s4">cu 6-3, 6-4 </span><span class="s4">de campionul sârb </span><span class="s4">și a </span><span class="s4">acces</span><span class="s4"> în turul al treilea al turneului.</span><span class="s4"> El este</span><span class="s4"> abia la a doua sa victorie în fața unui jucător din top 5.</span></p>
<h2><span>Șoc la Madrid! Matteo Arnaldi, jucătorul care l-a eliminat pe Novak Djokovic: „Am încercat să nu fac pe mine în pantaloni”</span></h2>
<p class="s5"><span class="s4">Ultima dată când </span><span class="s4"><span>Novak Djokovic</span>, </span><span class="s4">fost număr 1 mondial</span><span class="s4">,</span><span class="s4"> a părăsit Madridul</span><span class="s4">,</span><span class="s4"> fără </span><span class="s4">vreo </span><span class="s4">victorie</span><span class="s4">,</span><span class="s4"> a fost în 2013, când a pierdut în fața lui Grigor Dimitrov.</span></p>
<p class="s5"><span class="s4">„</span><span class="s4">El este idolul meu, a fost întotdeauna, așa că am fost doar bucuros că</span><span class="s4"> puteam juca</span><span class="s4"> cu el</span><span class="s4">. Așa </span><span class="s4">că am venit pe teren pentru a încerca să joc cel mai bun tenis al meu</span><span class="s4">. Am făcut-o</span><span class="s4"> și s-a întâmplat</span><span class="s4"> să câștig</span><span class="s4">.</span><span class="s4"> N</span><span class="s4">ici nu știu ce să spun”</span><span class="s4">, a declarat italianul</span><span class="s4">.</span></p>
<p class="s5"><span class="s4">„La început, am încercat doar să nu </span><span class="s4">fac pe mine</span><span class="s4"> în pantaloni, ca să fiu sincer”, a </span><span class="s4">mai spus</span><span class="s4"> numărul 44 </span><span class="s4">ATP</span><span class="s4">, care îl va înfrunta în continuare pe Damir Dzumhur.</span></p>
<p class="s5"><span class="s4">„Mi-am propus </span><span class="s4">să mă mobilizez puțin la început, să îl fac să facă greșeli. Apoi, tensiunea a început să dispară, iar el mi-a dat un pic</span><span class="s4"> de speranță</span><span class="s4"> în câteva game-uri.</span><span class="s4">După aceea, a fost o escaladare</span><span class="s4"> a situației</span><span class="s4"> și </span><span class="s4">am făcut </span><span class="s4">un meci destul de bun</span><span class="s4">”, a mai spus performerul zilei de la Mastersul de la Madrid.</span></p>
<p class="s5"><span class="s4">Italianul a mai adăugat că încă nu-și poate crede ochilor că l-a eliminat pe cel mai galonat tenismen al lumii. „</span><span class="s4">Trebuie să mă uit din nou la meci. Așa cum am spus, l-am urmărit jucând de când eram copil, </span><span class="s4">aveam </span><span class="s4">nouă</span><span class="s4"> – </span><span class="s4">zece ani, întotdeauna am încercat să joc ca </span><span class="s4">el”, a mai declarat tenismenul din Peninsulă, după <span>meciul cu Djokovic.</span></span></p>

]]></description>
    </item>
    <item>
      <title>Cum a numit-o Sorana Cîrstea pe Nadia Comăneci. „Nora” lui Ion Țiriac a nimerit în loja VIP a turneului de la Madrid chiar lângă Zeița de la Montreal</title>
      <link>https://www.prosport.ro/alte-sporturi/tenis/cum-a-numit-o-sorana-cirstea-pe-nadia-comaneci-nora-lui-ion-tiriac-a-nimerit-in-loja-vip-a-turneului-de-la-madrid-chiar-langa-zeita-de-la-montreal-20154658</link>
      <description><![CDATA[<img src="https://www.prosport.ro/wp-content/uploads/2025/04/Cum-a-numit-o-Sorana-Cirstea-pe-Nadia-Comaneci.-„Nora-lui-Ion-Tiriac-a-nimerit-in-loja-VIP-a-turneului-de-la-Madrid-chiar-langa-Zeita-de-la-Montreal-1400x957.png"/><br/><p>Eliminată prematur de la turneul de tenis Mutua Madrid Open, Sorana Cîrstea (35 de ani – 122 WTA) a avut prilejul de a urmări un meci, din loja VIP, alături de nimeni alta decât „Zeița de la Montreal”, Nadia Comăneci (63).</p>
<p>Cele două mari sportive ale României au imortalizat momentul, iar Sorana a încărcat imaginea pe pagina ei de Instagram, alături de o descriere savuroasă.</p>
<h2><span>Legenda Nadia Comăneci și Sorana Cîrstea! Imagine memorabilă de la Mutua Madrid Open cu „nora” lui Ion Țiriac și „Zeița de la Montreal”</span></h2>
<p>În aceste zile, în capitala Spaniei <span>se desfășoară turneul Mutua Madrid Open, din categoria WTA 1000</span>, care reprezintă una dintre cele mai importante competiții premergătoare celui de-al doilea Grand Slam al anului, Roland Garros.</p>
<p>La turneul vândut de <span>„socrul” Ion Țiriac a participat și Sorana Cîrstea</span>, însă din nefericire, aceasta a surprins și a sfârșit prin a fi eliminată prematur din competiție, încă din primul meci mai precis, scor 2-6, 7-5, (4)6-7 de americanca Hailey Baptiste (23 de ani – 88 WTA).</p>
<p>Chiar dacă a părăsit competiția înainte de așteptări, Sorana Cîrstea a ales să mai rămână la Madrid, un oraș pe care îl are la suflet și unde a legat și o mulțime de prietenii.</p>
<p>În plus, sportiva din Târgoviște a continuat să meargă la meciuri, din postura de spectatoare de lux, iar la un duel a avut oportunitatea de a se interesecta în loja VIP cu nimeni alta decât Nadia Comăneci.</p>
<p>„Nora” lui Ion Țiriac și „Zeița de la Montreal” au imortalizat momentul, iar Sorana a distribuit imaginea pe pagina ei de <span>Instagram</span>, sub forma unui Insta Story:</p>
<blockquote><p>O legendă, Nadia Comăneci, împreună cu un fan (n.r. – trimitere la propria persoană)!”, a scris Sorana Cîrstea, adăugând și câteva emoji-uri sugestive, cu nota 10 sau cu o medalie de aur.</p></blockquote>
<h2><span>A făcut haz de necaz de situația în care se află</span></h2>
<p>Fără nici urmă de dubiu, Sorana Cîrstea și-ar fi dorit să fie în continuare pe suprafața de joc la Mutua Madrid Open. Însă, prin intermediul unei alte poze pe care a postat-o pe Instagram și care poate fi văzută în galeria foto a articolului, reprezentanta României din circuitul WTA a făcut haz de necaz de situația în care a ajuns.</p>
<p>Chiar și în contextul în care a fost eliminată din competiție, Sorana a ajuns tot în interiorul unei arene de tenis:</p>
<blockquote><p>Seară liberă… Și cum sfârșesc? Urmărind un meci de tenis”, a scris Sorana Cîrstea, de data aceasta adăugând un emoji care râde, o minge de tenis și o inimă.</p></blockquote>
<p>Turneul Mutua Madrid Open este poate cel mai important premergător Roland Garros și pune la dispoziția jucătoarelor premii totale de 8.963.700 dolari, după cum se arată pe site-ul <span>WTATennis.com</span>.</p>
<p>În 2024, cea care s-a impus în capitala Spaniei a fost Iga Swiatek, după un triumf în fața rivalei Aryna Sabalenka, scor 7-5, 4-6, 7-6(7).</p>

]]></description>
    </item>
    <item>
      <title>Ilie Năstase le face praf pe jucătoarele de BJK Cup care nu au mers să evolueze pentru România: „Nu vreau să fiu rău, dar…”</title>
      <link>https://www.prosport.ro/alte-sporturi/tenis/ilie-nastase-le-face-praf-pe-jucatoarele-de-bjk-cup-care-nu-au-mers-sa-evolueze-pentru-romania-nu-vreau-sa-fiu-rau-dar-20154937</link>
      <description><![CDATA[<img src="https://www.prosport.ro/wp-content/uploads/2025/04/Ilie-Nastase-le-face-praf-pe-jucatoarele-de-BJK-Cup-care-nu-au-mers-sa-evolueze-pentru-Romania-1400x804.jpg"/><br/><p>Echipa feminină de tenis a României a fost umilită în calificările pentru turneul final Billie Jean King Cup, iar Ilie Năstase le-a făcut praf pe jucătoarele care au refuzat convocarea.</p>
<p>România a cedat clar în fața Canadei și Japoniei, cu 0-3, în Grupa A de calificare, în contextul în care în echipă au fost patru debutante.</p>
<h2><span>Năstase le critică dur pe jucătoarele care au refuzat să evolueze pentru România</span></h2>
<p>Căpitanul nejucător Horia Tecău le-a convocat pe Anca Todoni (105 WTA la simplu, 289 la dublu), Miriam Bulgaru (211 WTA), Georgia Crăciun (367 WTA la simplu, 996 la dublu), Ilinca Amariei (455 WTA la simplu, 385 la dublu) şi Mara Gae (1100 WTA la simplu, 512 la dublu).</p>
<p>„Tricolorele” nu au câștigat niciun meci, <span>fiind învinse cu 0-3 atât de Canada</span>, când și de gazda întrecerii, Japonia. La finalul comfruntărilor, Tecău a spus că este supărat pe cele care nu au venit la lot, iar Ilie Năstase îi dă dreptate.</p>
<p>„Ar trebui să fie ele supărate că nu reprezintă România. Dar de ce la turnee se duc? Pun și eu o întrebare. Nu vreau să fiu rău, dar… Se duc pentru că sunt bani, nu?</p>
<p>Fiecare gândește cum vrea. Eu, dacă eram în locul lor, mă duceam să joc pentru România. Un copil, când începe un sport, are un singur lucru în cap, să joace pentru România. Dacă nu gândesc așa, treaba lor”, a declarat Ilie Năstase, în fața jurnaliștilor.</p>
<h2><span>Cum a răspuns Gabi Ruse criticilor lui Horia Tecău</span></h2>
<p>În meciul împotriva Canadei, Bulgaru a fost învinsă cu 6-1, 6-4 de Victoria Mboko, Anca Todoni a pierdut cu 4-6, 3-6 meciul cu Marina Stakusic, iar Crăciun și Gae au cedat cu 2-6, 4-6 în fața perechii Kayla Cross, Rebecca Marino.</p>
<p>Cu Japonia, Anca Todoni a câștigat primul set cu Moyuka Uchijima, cu 6-3, dar le-a cedat pe următoarele două, 6-7 (3), 2-6. De asemenea, Bulgaru a fost învinsă de Ena Shibahara, cu 7-5, 6-2, iar Dalina şi Gae au pierdut la Shuko Aoyama, Eri Hozumi cu 6-4, 6-2.</p>
<p>După ultimul meci, <span>Tecău le-a criticat pe sportivele care au refuzat să reprezinte România</span>, nefiind de acord ca acestea să joace în BJK Cup doar când le este favorabil contextul sau dacă se potrivește cu programul lor.</p>
<p>„Câteodată am aşa impresia că nu a fost jucător şi nu înţelege situaţia. Şi pentru noi, să mergem să jucăm în Japonia pe o altă suprafaţă, pe un alt continent, schimbând deja de zece ori fusul orar, nu e uşor. Pentru mine scopul principal a fost să mă calific la Roland Garros pe tabloul principal.</p>
<p>M-a şi durut puţin acea declaraţie a lui, pentru că am venit mereu cu sufletul deschis. S-a întâmplat o dată sau de două ori să nu pot participa. Să nu se înţeleagă faptul că nu vreau să joc pentru ţara mea. Iubesc să joc pentru ţara mea şi probabil că sunt cele mai frumoase momente din cariera unui sportiv”, a replicat Gabriela Ruse.</p>

]]></description>
    </item>
  </channel>
</rss>
