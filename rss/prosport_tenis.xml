<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Decizia neașteptată pe care Alcaraz a luat-o după ce a pus mâna pe 5 milioane de dolari la US Open</title>
      <link>https://www.prosport.ro/alte-sporturi/tenis/us-open/decizia-neasteptata-pe-care-alcaraz-a-luat-o-dupa-ce-a-pus-mana-pe-5-milioane-de-dolari-la-us-open-20268492</link>
      <description><![CDATA[<img src="https://www.prosport.ro//wp-content/uploads/2025/09/Decizia-neasteptata-pe-care-Alcaraz-a-luat-o-dupa-ce-a-pus-mana-pe-5-milioane-de-dolari-la-US-Open-1400x785.jpg"/><br/><p>Jucătorul spaniol de tenis Carlos Alcaraz a revenit pe locul 1 ATP, după ce a câștigat US Open. El a luat o decizie neașteptată după ce a pus mâna pe 5 milioane de dolari.</p>
<p>„Carlito” a ajuns la al șaselea turneu de Mare Șlem câștigat, așa că a decis să-și facă un tatuaj cu Statuia Libertății și Podul Brooklyn.</p>
<h2><span>Ce a făcut Alcaraz, după ce a intrat în posesia unui cec de 5 milioane de dolari, ca urmare a triumfului de la US Open</span></h2>
<p>Jucătorul de tenis spaniol a dezvăluit într-un interviu că își va face tatuaje cu cele două monumente emblematice din New York, după ce a câștigat <span>al doilea lui titlu la US Open</span>, o tradiție pe care o respectă după ce își adjudecă un trofeu de Mare Șlem.</p>
<p>Carlos Alcaraz își continuă colecția de titluri de Mare Șlem, după ce a câștigat al șaselea titlu major al carierei. El <span>l-a învins pe italianul Jannik Sinner cu 6-2, 3-6, 6-1, 6-4</span>, repetând succesul din 2022, când a trecut în ultimul act de norvegianul Casper Ruud, cu 6–4, 2–6, 7–6 (1), 6–3.</p>
<p>Un titlu care, în cazul lui Alcaraz, va fi însoțit și de alt tatuaj, tradiție pe care jucătorul născut în Murcia a stabilit-o încă de la triumful de la Wimbledon de acum 3 ani, când și-a tatuat inscripția „11 09 22”, data primului său succes important.</p>
<p>Alcaraz a dezvăluit că își va face tatuaje cu Statuia Libertății și Podul Brooklyn, două dintre cele mai mari simboluri ale New York-ului, pentru a sărbători această a doua victorie finală la US Open.</p>
<h2><span>Ce reprezintă tatuajele pe care Alcaraz le are, deja</span></h2>
<p>Tatuajele vor fi realizate de Joaquín Ganga, artistul care a realizat și celelalte „lucrări” ale lui Alcaraz, cum ar fi căpșuna după ce a câștigat Wimbledon în 2023 (împreună cu data „16 07 23”) sau Turnul Eiffel după ce a câștigat Roland Garros în 2024 (împreună cu data „09 06 24”), scrie <span>AS</span>.</p>
<p>Aceste tatuaje se adaugă la un clasic al jucătorului spaniol, „CCC” de pe antebrațul stâng, aluzie la un motto al bunicului său. Primele două litere vin de la „cabeza” (cap) și „corazon” (inimă), iar al treilea are legătură cu organele genitale masculine.</p>
<p>„Jannik, e senzațional ce faci și ce sezon ai avut! Te văd la față mai mult decât pe familia mea. Sunt bucuros că împărțim terenul atât de mult. Știu cât de mult muncești cu echipa. Te felicit pentru tot ce faci!</p>
<p>Mulțumesc echipei mele, familiei. Sunt norocos să fiu în viața voastră, să fiți în viața mea. Sunt mândru de ceea ce este în jurul meu. Fiecare succes este și al vostru. Sunt fericit să am o parte din familie aici. Vă mulțumesc vouă și celor care au rămas acasă. Vă mulțumesc că sunteți alături de mine.</p>
<p>De asemenea, și organizatorilor, că fac totul posibil să existe acest turneu. Este un privilegiu să fiu parte din acest turneu, să văd cum funcționează totul, cum de la an la an este mai bine.</p>
<p>Mulțumesc și spectatorilor! Simt energia voastră, implicarea voastră la fiecare meci și antrenament. Datorită vouă suntem aici și existăm”, a spus Alcaraz, la festivitatea de premiere.</p>

]]></description>
    </item>
    <item>
      <title>Alcaraz, „jupuit” de statul spaniol. Ce impozit plătește din premiul de 4,3 milioane de euro</title>
      <link>https://www.prosport.ro/alte-sporturi/tenis/alcaraz-jupuit-de-statul-spaniol-ce-impozit-plateste-din-premiul-de-43-milioane-de-euro-20268426</link>
      <description><![CDATA[<img src="https://www.prosport.ro//wp-content/uploads/2025/09/Alcaraz-„jupuit-de-statul-spaniol.-Ce-impozit-plateste-din-premiul-de-43-milioane-de-euro.jpg"/><br/><p>Carlos Alcaraz a pus mâna pe un cec uriaș la US Open, dar o mare parte din cele 4.3 milioane de euro vor merge la statul spaniol.</p>
<p>În cadrul turneului de Grand Slam din SUA, a fot oferit cel mai mare premiu din istoria tenisului masculin și feminin. La masculin, finala a avut loc între cei mai în formă tenismeni ai momentului,<span> Carlos Alcaraz și Jannik Sinner. </span>Ibericul s-a impus în patru seturi și a obținut al treilea titlu la US Open, dar și un cec în valoare de 4.3 milioane de euro. La fel cum se întâmplă la toate turneele, Fiscul îi va impozita o parte semnificativă din premiu, atât în SUA cât și în Spania.</p>
<h2><span>Suma uriașă încasată de Fisc după victoria lui Alcaraz la US Open</span></h2>
<p>Dacă turneul avea loc pe teritoriul Spaniei, Fiscul oprea 47% din suma încasată de tenismen. Astfel, aproape 2 milioane de euro ar fi mers la statul spaniol, dar turneul s-a desfășurat pe teritoriul SUA, astfel că impozitarea se va face diferit.</p>
<p>Fiscul din SUA va încasa 37% din premiul lui Alcaraz, adică 1.591.000 de euro. Așadar, Alcaraz va pleca de pe continentul american cu 2.709.000 de euro, iar când va ajunge în Spania, țara în care e rezident, i se va impozita 40.8% din suma rămasă, astfel că va mai achita alți 1.105.000 de euro.</p>
<p>După achitarea unor taxe în valoare de 2.696.000 de euro, Carlos Alcaraz va rămâne cu suma netă de 1.603.000 de euro.</p>
<h2><span>Suma uriașă câștigată de sportivul iberic din tenis: a depășit o barieră importantă</span></h2>
<p>La doar 22 de ani, Carlos Alcaraz domină tenisul masculin din circuitul ATP și a ajuns deja la 6 titluri de Grand Slam.<span> A câștigat o sumă uriașă</span> și a ajuns să aibă venituri totale, doar din tenis, de peste 50 de milioane de euro.</p>
<p>Se alătură unui grup select de jucători care au depășit această barieră: Novak Djokovic, Rafael Nadal, Roger Federer, Serena Williams, Andy Murray și Alexander Zverev.</p>
<blockquote><p>„Sunt foarte încrezător în condiția mea fizică, am încredere că pot lovi orice minge, ceea ce îmi dă siguranța pentru a obține puncte bune și pentru a avea un joc variat. De la o vârstă foarte, foarte fragedă am avut sentimentul că pot face orice.</p>
<p>Cred că am jucat perfect. Știam că dacă vreau să câștig US Open, dacă vreau să îl înving pe Jannik, trebuie să joc perfect. Și cred că am făcut-o”, a declarat după US Open Carlos Alcaraz, citat de <span>Marca.</span></p></blockquote>

]]></description>
    </item>
    <item>
      <title>Alegere radicală a lui Carlos Alcaraz! Ce a făcut spaniolul după ce a câștigat US Open</title>
      <link>https://www.prosport.ro/alte-sporturi/alegere-radicala-a-lui-carlos-alcaraz-ce-a-facut-spaniolul-dupa-ce-a-castigat-us-open-20269064</link>
      <description><![CDATA[<img src="https://www.prosport.ro//wp-content/uploads/2025/09/Alegere-radicala-a-lui-Carlos-Alcaraz-Ce-a-facut-spaniolul-dupa-ce-a-castigat-US-Open-1-e1757493850708.jpg"/><br/><p>Carlos Alcaraz (22 de ani) a câștigat turneul US Open, iar după acest succes a reușit să își șocheze fanii și urmăritorii de pe social media. Concret, Alcaraz a făcut o schimbare de look mai radicală decât cea cu care s-a prezentat la începutul ultimului turneu de Grand Slam al anului. După ce în turul inaugural și-a făcut apariția ras complet pe cap, de data aceasta și-a schimbat culoarea părului, radical, din brunet în alb-platinat.</p>
<p>Această schimbare nu trebuie să îi sperie pe fanii ibericului, iar asta pentru că în numai câteva săptămâni îi va crește la loc, cu o rapiditate extraordinară. Acest lucru a fost vizibil atât pe parcursul turneului de la Flushing Meadows, cât și la Roland Garros, când <span>în finala epică cu Sinner </span>nici nu se mai vedea urma frizurii de la începutul turneului parizian.</p>
<h2><span>Alegere radicală a lui Carlos Alcaraz, noul campion US Open</span></h2>
<p>Carlos Alcaraz a revenit în Spania, după ce a cucerit cel de-al șaselea trofeu de Grand Slam al carierei, și și-a schimbat radical aspectul, așa cum a promis <span>după finala cu Jannik Sinner, câștigată cu scorul 6-2, 3-6, 6-1, 6-4</span>.</p>
<p>Alcaraz a mers la Victor, frizerul său, care i-a vopsit părul în alb, o schimbare radicală, având în vedere părul negru al ibericului. Mai mult decât atât, Victor a postat pe social media noul look al tânărului jucător de tenis, cu un mesaj pe măsura succesului său, căci de luni, 8 septembrie, Carlos Alcaraz a revenit pe prima poziție din clasamentul ATP.</p>
<p>„Noul număr 1 și noul look”, a scris Victor în descriere, adăugând că „suntem nebuni”.</p>
<p>Postarea lui Victor a atras o avalanșă de comentarii din partea fanilor lui Carlos Alcaraz. „Alb? Toți am crezut că Alcaraz se va vopsi blond? Dar albul îi stă foarte bine!”, „Doamne, îmi place la nebunie! Așteptam mult timp look. Băiatul meu arată… (n.r emojii cu flăcări). Mulțumim, Victor!”, „A spus că va trece să îl vadă pe Victor și a făcut-o! Bravo, Carlos! Bravo, Victor!”, „Naomi Osaka este o magiciană. A spus că își va face părul platinat și așa a făcut”. sunt câteva dintre comentariile internauților. Nu au lipsit și cele ușor ironice. „Victor, vei plăti pentru asta!”.</p>
<p>Alcaraz a postat și el o serie de imagini din timpul transformării sale și i-a mulțumit lui Victor, despre care a spus că are „mâini binecuvântate”.</p>
<p>„Arăți fantastic cu frizura asta. Zâmbetul tău strălucește și mai tare”, i-a replicat un internaut.</p>
<h2><span>Carlos Alcaraz, din nou pe primul loc în lume</span></h2>
<p>Ibericul a revenit pe primul loc în lume, detronându-l pe Jannik Sinner, care a ocupat această poziție timp de 65 de săptămâni. În actualul sezon, Carlos Alcaraz și Jannik Sinner au jucat în cinci finale, singura câștigată de italian a fost cea de la Wimbledon, unde și-a putut lua revanșa după finala istorică de la Roland Garros.</p>
<p>După ce a câștigat primul trofeu de Grand Slam, în 2022, Carlos Alcaraz a devenit cel mai tânăr lider mondial din istoria tenisului, la numai 19 ani și patru luni, devansându-l pe australianul Lleyton Hewitt, care devenise numărul 1 ATP la 20 de ani și 8 luni, în noiembrie 2001.</p>
<ul>
<li>În cariera sa, Alcaraz a câștigat șase titluri majore: US Open (2022 și 2025) Wimbledon (2023 și 2024), Roland Garros (2024 și 2025).</li>
</ul>

]]></description>
    </item>
    <item>
      <title>Imagini inedite cu Simona Halep: a mers la McDonald’s cu o amică! Campioana își trăiește din plin viața după retragere. EXCLUSIV</title>
      <link>https://www.prosport.ro/diverse/imagini-inedite-cu-simona-halep-a-mers-la-mcdonalds-cu-o-amica-campioana-isi-traieste-din-plin-viata-dupa-retragere-exclusiv-20268241</link>
      <description><![CDATA[<img src="https://www.prosport.ro//wp-content/uploads/2025/09/Imagini-inedite-cu-Simona-Halep-a-mers-la-McDonalds-cu-o-amica-Campioana-isi-traieste-din-plin-viata-dupa-retragere.-EXCLUSIV.jpeg"/><br/><p>Imagini inedite cu Simona Halep: fosta campioană de tenis a fost surprinsă de fotoreporterii <span>ProSport</span> într-o ipostază rar văzută!</p>
<p>Retrasă de ceva timp din activitatea competițională, Halep a fost observată relaxându-se într-un restaurant McDonald’s, unde a luat masa împreună cu o prietenă.</p>
<p>Apariția ei într-un astfel de cadru a stârnit curiozitatea celor din jur, mai ales că sportiva este obișnuită să atragă atenția în spații mult mai formale.</p>
<h2><span>Imagini inedite cu Simona Halep: a mers la McDonald’s cu o amică! Campioana își trăiește din plin viața după retragere. EXCLUSIV</span></h2>
<p>Halep, care a scris istorie în tenisul feminin și a adus României trofee de prestigiu, pare acum să se bucure de o viață mai liniștită și lipsită de rigorile unui program strict.</p>
<p>Îmbrăcată lejer, într-un compleu de trening, fosta emblematică jucătoare de tenis a stat preț de câteva zeci de minute la o discuție alături de o prietenă.</p>
<p>De altfel, fosta sportivă pare să se bucure din plin de viață în ultimele luni, profitând de faptul că programul îi permite acum să includă mai multe activități pe care nu le putea face pe parcursul carierei.</p>
<p>Recent, <span>Halep și-a petrecut o zi la unul dintre cele mai luxoase saloane de înfrumusețare din București</span>, prilej cu care și-a ținut și fanii la curent cu activitățile ei zilnice pe rețelele de socializare, însoțind postarea cu mesajul: „Orice zi e bună pentru relaxare”.</p>
<h2><span>Simona Halep, anunț bombă: va juca la Wimbledon 2026! Cum va fi posibil</span></h2>
<p>Recent, <span>Simona Halep a făcut o dezvăluire bombă</span>, prin care și-a uluit toți fanii: a primit ocazia de a participa pe teren la Wimbledon, ediția 2026! Acest lucru se va întâmpla în cadrul probei legendelor de la turneul britanic.</p>
<p>„Am fost invitată şi acum să joc, dar am simţit că nu e încă momentul şi nu e timpul să fiu legendă. E prea devreme după retragere. Am vorbit cu Horia şi am hotărât ca la anul să jucăm împreună dublu mixt.</p>
<p>În tenis, plănuieşti peste o săptămână, lună, chiar şi peste un an. Aşa era rutina mea mentală, tot timpul plănuiam ceva”, a declarat Simona Halep, într-un interviu pe care l-a acordat pentru Antena Sport.</p>

]]></description>
    </item>
    <item>
      <title>Trump a fost huiduit la finala US Open, dar Casa Albă a intervenit în forță: „Creier de dimensiunea unui bob de mazăre”</title>
      <link>https://www.prosport.ro/alte-sporturi/tenis/us-open/trump-a-fost-huiduit-la-finala-us-open-dar-casa-alba-a-intervenit-in-forta-creier-de-dimensiunea-unui-bob-de-mazare-20268223</link>
      <description><![CDATA[<img src="https://www.prosport.ro//wp-content/uploads/2025/09/Trump-a-fost-huiduit-la-finala-US-Open-dar-Casa-Alba-a-intervenit-in-forta-„Creier-de-dimensiunea-boabei-de-mazare.jpg"/><br/><p>Donald Trump, președintele SUA, a asistat la finala US Open, însă prezența sa a fost huiduită de miile de spectatori care au urmărit confruntarea dintre Jannik Sinner și Carlos Alcaraz, primii doi cei mai buni jucători de tenis din lume. Ca urmare a reacției pe care a avut-o publicul, Casa Albă a intervenit în forță și a transmis un mesaj jignitor la adresa celor care suferă de „sindromul deranjării lui Trump”.</p>
<p>Trump a revenit la Flushing Meadows, locul unde se desfășoară ultimul Grand Slam al anului, după un deceniu, iar prezența sa, acum, a dat peste cap întregul program, meciul fiind întârziat cu 45 de minute. Din cauza măsurilor de securitate, accesul publicului pe Arena Arthur Ashe s-a făcut cu întârziere.</p>
<p>Mai mult decât atât, organizatorii US Open le-au cerut televiziunilor care au transmis evenimentul să cenzureze eventualele huiduieli la adresa lui Donald Trump. Decizia a fost luată având în vedere reacția publicului la precendentul eveniment sportiv la care a participat Trump, <span>finala Campionatului Mondial al Cluburilor</span>, când a și decernat trofeul.</p>
<h2><span>Trump, huiduit la finala US Open. Casa Albă a intervenit în forță</span></h2>
<p>Prezența lui Dnald Trump la <span>finala US Open 2025, câștigată de Carlos Alcaraz în fața lui Jannik Sinner</span>, scor 6-2, 3-6, 6-1, 6-4, nu a fost pe placul tuturor celor aflați pe Arena Arthur Ashe. Apariția imaginii lui Trump pe ecranul din incinta arenei, în timp ce se intona imnul național al SUA, a declanșat un val de huiduieli din partea unora dintre spectatori.</p>
<p>Ca urmare a reacției pe care publicul a avut-o la adresa lui Trump, Casa Albă a publicat o declarație, în numele președintelui SUA, iar intervenția în forță nu a fost deloc măgulitoare pentru jurnaliștii care au prezentat ceea ce s-a întâmplat pe arenă, în ciuda recomandărilor făcute de organizatori, de a se cenzura reacția publicului.</p>
<p>Fosta jucătoare britanică de tenis, Laura Robson, care lucrează pentru SkySport, a remarcat în transmisia live că: „Tocmai l-au  arătat pe Trump pe ecranul mare și a fost huiduit copios”. Asta în timp ce corespondentul Huffington Post la Casa Albă, SV Date, a adăugat că a existat „un val de huiduieli” pentru președinte în timpul intonării imnului național.</p>
<p>Casa Albă, prin intermendiul contului său Rapid Response, i-a criticat pe „ratații care răspândesc știri false”, repostând ceea <span>ce publicase Date</span>, cu o declarație extraordinară, dar neașteptată.</p>
<p>„Tot ce fac acești ratați care răspândesc știri false este să mintă, deoarece creierul de dimensiunea unui bob de mazăre le-a fost distrus ireversibil de TSD (Trump Derangement Syndrome – sindromul deranjării lui Trump)”, a postat Rapid Response, un cont cu 1,2 milioane de urmăritori.</p>
<p>Postarea a fost însoțită de un video cu Trump, în care se aud racții mixte. Iar declarația se încheie astfel: „Așa a fost difuzat la televuzor. Remarcații ovațiile”, notează <span>SportBible</span>.</p>
<h2><span>Carlos Alcaraz, noul lider mondial</span></h2>
<p>În urma victoriei din finala US Open, Carlos Alcaraz a câștigat 2.000 de puncte și a ajuns din nou pe prima poziție în ierahia mondială, loc pe care l-a atins prima dată în 2022, tot după câștigarea turneul de la Flushing Meadows.</p>
<p>La acel moment, Alcaraz devenea cel mai tânăr lider mondial din istoria tenisului, la numai 19 ani și patru luni, devansându-l pe australianul Lleyton Hewitt, care devenise numărul 1 ATP la 20 de ani și 8 luni, în noiembrie 2001.</p>
<p>În clasamentul ATP; Alcaraz are 11.540 de puncte, în timp ce Jannik Sinner are 10.780 de puncte. Podiumul este completat de Alexander Zverev, cu 5.930 de puncte ATP.</p>

]]></description>
    </item>
  </channel>
</rss>
