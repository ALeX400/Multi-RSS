<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Aroganta Jelena Ostapenko a lovit din nou, după victoria categorică din finala de la Stuttgart: „Am făcut o partidă impresionantă”</title>
      <link>https://www.prosport.ro/alte-sporturi/tenis/aroganta-jelena-ostapenko-a-lovit-din-nou-dupa-victoria-categorica-din-finala-de-la-stuttgart-am-facut-o-partida-impresionanta-20151522</link>
      <description><![CDATA[<img src="https://www.prosport.ro/wp-content/uploads/2025/04/Aroganta-Jelena-Ostapenko-a-lovit-din-nou-dupa-victoria-categorica-din-finala-de-la-Stuttgart.jpg"/><br/><p>Aroganta Jelena Ostapenko nu s-a putut abține și a lovit din nou, de data aceasta după victoria categorică pe care a obținut-o în finala de la Stuttgart.</p>
<p>Sportiva din Letonia a vorbit despre jocul pe care l-a prestat în fața Arynei Sabalenka, pe care a învins-o în două seturi, scor 6-4, 6-1, obținând primul său titlu pe zgură din ultimii opt ani și al nouălea titlu al carierei.</p>
<h2><span>Jelena Ostapenko, din nou arogantă</span></h2>
<p>Jelena Ostapenko a reușit să se impună la turneul de la Stuttgart. Sportiva din Letonia a învins-o în finală pe Aryna Sabalenka, în două seturi, scor 6-4, 6-1.</p>
<p>La finalul partidei, Jelena Ostapenko, care a obținut primul să titlu pe zgură din ultimii opt ani și al nouălea titlu al carierei, a fost din nou arogantă, vorbind despre jocul pe care l-a prestat. <span>Sportiva din Letonia</span> a părut plină de încredere și crede că a reușit să facă „o partidă impresionantă”.</p>
<p>„Îmi place foarte mult acest turneu, este foarte bine organizat și există o atmosferă grozavă. Cred că în finala împotriva lui Sabalenka am făcut o partidă impresionantă. Am analizat mult meciurile mele anterioare împotriva ei și am ieșit pe teren fiind foarte clară cu privire la ceea ce trebuie să fac”, a declarat Jelena Ostapenko, la finalul meciului cu Aryna Sabalenka.</p>
<h2><span>Parcursul Jelenei Ostapenko la Stuttgart</span></h2>
<p>Jelena Ostapenko a reușit să se impună la Stuttgart, chiar dacă a avut parte de un traseu foarte dificil. În sferturile de finală, <span>sportiva din Letonia a învins-o pe Iga Swiatek</span>, favorita numărul 2, cu 6-3, 3-6, 6-2 și a reușit să își mențină recordul perfect în confruntările cu sportiva din Polonia.</p>
<p>În semifinale, Jelena Ostapenko a trecut de Ekaterina Alexandrova, pe care a învins-o în două seturi, 6-4, 6-4. Astfel, s-a calificat în prima finală pe zgură de la titlul pe care l-a cucerit la Roland Garros, în anul 2017.</p>
<p>În finală, Jelena Ostapenko a întâlnit-o pe Aryna Sabalenka, pe care a învins-o fără mai probleme, în două seturi, scor 6-1, 6-4. Astfel, a reușit să obțină primul său titlu WTA pe zgură din ultimii opt ani și al nouălea titlul din carieră.</p>
<p>De menționat este că aceasta a fost prima victorie obținută de Jelena Ostapenko în fața Arynei Sabalenka, după ce pierduse primele trei întâlniri directe.</p>

]]></description>
    </item>
    <item>
      <title>Verdictul dur al Arynei Sabalenka, după finala pierdută cu Ostapenko: „Am învățat că trebuie să am memoria scurtă”</title>
      <link>https://www.prosport.ro/alte-sporturi/tenis/verdictul-dur-al-arynei-sabalenka-dupa-finala-pierduta-cu-ostapenko-am-invatat-ca-trebuie-sa-am-memoria-scurta-20151532</link>
      <description><![CDATA[<img src="https://www.prosport.ro/wp-content/uploads/2025/04/Verdictul-dur-al-Arynei-Sabalenka-dupa-finala-pierduta-cu-Ostapenko-1400x765.jpg"/><br/><p>Jucătoarea belarusă de tenis Aryna Sabalenka a spus, după finala pierdută cu Jelena Ostapenko, că a învățat că trebuie să aibă memoria scurtă.</p>
<p>Turneul de la Stuttgart nu îi priește Arynei Sabalenka. Jucătoarea belarusă de tenis a jucat finala de patru ori și a pierdut de fiecare dată.</p>
<h2><span>Motivul pentru care Aryna Sabalenka trebuie să aibă memoria scurtă, după finala pierdută cu Ostapenko</span></h2>
<p><span>La ediția din acest an</span> ea a avut-o adversară pe Jelena Ostapenko (24 WTA), pe care o învinsese în toate cele 3 meciuri precedente. Numai că letona s-a impus cu 6-4, 6-1 în 86 de minute, trecându-și în cont al nouălea titlu din circuitul WTA și primul după cel de la Linz, în 2024.</p>
<p>„De-a lungul carierei, am pierdut mai multe finale greu de digerat. Dacă am învățat ceva din asta, este că trebuie să ai o memorie scurtă pentru a fi o jucătoare de succes. Singurul meu plan în acest moment este să uit ce s-a întâmplat aici și să muncesc mai mult pentru a evolua mai bine la Madrid”, a spus liderul incontestabil al clasamentului mondial.</p>
<p>Sabalenka jucase doar două partide la Stuttgart, înaintea finalei. Exceptată de la primul tur, ea a avut-o adversară în optimi pe rusoaica Anastasia Potapova, dar aceasta a declarat forfait înaintea confruntării.</p>
<p>Au urmat două victorii fără niciun fel de emoții, 6-4, 6-1 cu belgianca Elise Mertens și 7-5, 6-4 cu italianca Jasmine Paolini.</p>
<h2><span>Pentru Sabalenka urmează turneul Masters de la Madrid, pe care l-a câștigat în 2021 și 2023</span></h2>
<p>Vizibil obosită și fără soluții tactice împotriva Jelenei Ostapenko, belarusa nu a avut răspuns în ultimul act al competiției. <span>În 2021 a pierdut în ultimul act în fața australiencei Ashleigh Barty</span> (retrasă, între timp, din activitate), cu 6-3, 0-6, 3-6.</p>
<p>Un an mai târziu a fost „executată” de Iga Swiatek cu 2-6, 2-6, iar în 2023 poloneza s-a impus cu 6-3, 6-4. În fine, la ediția de anul trecut, Sabalenka s-a oprit în sferturi, după ce sportiva cehă Marketa Vondrousova a câștigat cu 3-6, 6-3, 7-5.</p>
<p>„Câteva puncte din finalul primului set au ajuns să definească tot ce s-a întâmplat în meci. Sunt zile în care nu ești în stare să joci cât mai bine și nu știi de ce.</p>
<p>Mi s-a mai întâmplat asta, așa că am încercat să alerg cât de mult am putut. Nu sunt mulțumită de rezultat, dar nu am ce face altceva decât să continui”, a mai spus belarusa despre finala cu Ostapenko, potrivit <span>puntodebreak.com</span>.</p>
<p>Pentru Sabalenka urmează turneul Masters de la Madrid, pe care l-a câștigat în 2021 (6-0, 3-6, 6-4 cu Barty) și 2023 (6-3, 3-6, 6-3 cu Swiatek). La ediția de anul trecut a fost învinsă în ultimul act de poloneză cu 5-7, 6-4, 6-7 (7).</p>
<p>De asemenea, în 2018, 2019 și 2022 a fost eliminată, de fiecare dată, în primul tur.</p>

]]></description>
    </item>
    <item>
      <title>Cum l-a învins Holger Rune pe Carlos Alcaraz în finala de la Barcelona, cu „ajutorul” lui Novak Djokovic</title>
      <link>https://www.prosport.ro/alte-sporturi/tenis/cum-l-a-invins-holger-rune-pe-carlos-alcaraz-in-finala-de-la-barcelona-cu-ajutorul-lui-novak-djokovic-20151121</link>
      <description><![CDATA[<img src="https://www.prosport.ro/wp-content/uploads/2025/04/Cum-l-a-invins-Holger-Rune-pe-Carlos-Alcaraz-in-finala-de-la-Barcelona-cu-ajutorul-lui-Novak-Djokovic-e1745225316153-1400x719.jpg"/><br/><p>Holger Rune a triumfat în turneul de la Barcelona, acolo unde l-a învins pe Carlos Alcaraz în finală. Danezul recunoaște că l-a analizat pe Novak Djokovic, cel care a triumfat înainte în fața spaniolului.</p>
<p>Novak Djokovic rămâne un exemplu pentru tinerii din circuitul ATP. Veteranul de 37 de ani l-a inspirat pe danezul Holger Rune în triumful neașteptat de la Barcelona împotriva lui Carlos Alcaraz.</p>
<h2><span>Cum l-a inspirat Novak Djokovic pe Holger Rune</span></h2>
<p>Holger Rune, locul 9 în clasamentul ATP, a triumfat în finala turneului ATP Barcelona, după ce l-a învins cu 7-6, 6-2 pe Carlos Alcaraz. Danezul recunoaște că s-a inspirat din stilul de joc al lui Novak Djokovic pentru a-l învinge pe iberic.</p>
<p>„M-am întrebat: Ce a făcut Novak atunci când l-a învins?…Cumva, am simțit că joc meciul în propria-mi minte. Finală Olimpică. Meci incredibil. Mi-am spus singur: Hai să încerc să joc în stilul ăsta.</p>
<p>Înseamnă enorm pentru mine, a fost un meci superb. La început, am fost destul de stresat, deoarece Carlos clar mai jucase momente tensionate de genul. A trebuit să-mi controlez respirația și să-mi găsesc ritmul. După ce a început să joace, am intrat tot mai mult în meci și am jucat ce știu eu mai bine. Primul set a fost o bătălie aprigă, a fost foarte important în victoria asta și pentru a prinde încredere. Sunt foarte mândru de mine”, recunoaște Holger Rune, conform <span>tennisworldusa</span>.</p>
<p>Holger Rune are 21 de ani, este născut la Gentofte, în Danemarca, și locuiește la Monte Carlo, în Monaco. De-a lungul scurtei cariere, acesta <span>a strâns 12.500.000 de dolari.</span></p>
<h2><span>Novak Djokovic a asistat la meciul Real Madrid – Athletic Bilbao</span></h2>
<p>În timp ce Holger Rune triumfa în Catalunia, Novak Djokovic se afla în capitala Spaniei pentru <span>partida din La Liga dintre Real Madrid și Athletic Bilbao. </span>Sârbul a venit mai devreme în Spania pentru a participa la turneul de la Madrid.</p>
<ul>
<li>Federico Valvedre a marcat singurul gol al partidei, în prelungirile meciului, în minutul 90+3</li>
</ul>
<p>Sârbul a fost văzut celebrând golul alături de familie și team managerul său, Carlos Gomez-Hererra. Novak Djokovic se află pe locul 5 în clasamentul ATP, într-o ierarhie unde domină Jannik Sinner, italianul prins dopat în urmă cu un an.</p>

]]></description>
    </item>
    <item>
      <title>Cel mai controversat gest din tenis din ultimul timp, explicat chiar de protagonistă. Ce a spus Sabalenka, după ce a fotografiat, în timpul meciului, o greșeală a arbitrului de scaun</title>
      <link>https://www.prosport.ro/alte-sporturi/tenis/cel-mai-controversat-gest-din-tenis-din-ultimul-timp-explicat-chiar-de-protagonista-ce-a-spus-sabalenka-dupa-ce-a-fotografiat-in-timpul-meciului-o-greseala-a-arbitrului-de-scaun-20151033</link>
      <description><![CDATA[<img src="https://www.prosport.ro/wp-content/uploads/2025/04/profimedia-0990431274.jpg"/><br/><p>Aryna Sabalenka, numărul 1 mondial, a fost protagonista unuia dintre cele mai controversate gesturi văzute pe terenul de tenis în ultimul timp. A făcut o poză a unei urme de pe zgură, pentru a contesta decizia arbitrului de scaun, Miriam Bley, dar și hotărârea arbitrajului video (hawk eye).</p>
<p>Aryna Sabalenka nu crede că Bley a fost mulțumită de gestul său, de a face fotografia la urma de pe zgură prin care a contestat decizia, dar a subliniat că e sigură că a avut dreptate, notează <span>Tennis World</span>.</p>
<p>Jucătoarea din Belarus a atins prima poziție din clasamentul WTA în septembrie 2023, iar în prezent are 10.541 de puncte, la peste 3.000 de puncte avans față de Iga Swiatek, aflată pe locul secund.</p>
<p><span>Recent, Sabalenka a primit un cadou inedit din partea lui David Beckham, un tricoul al echipei Inter Miami, cu numărul preferat al jucătoarei</span>.</p>
<h2><span>Sabalenka: „Nu toată lumea are curajul să facă asta”</span></h2>
<p>Incidentul a avut loc în primul set al meciului cu Elise Mertens, din „sferturile” turneului WTA 500 de la Stuttgard, când la 4-3 pentru belgiancă, Sabalenka s-a simțit neîndreptățită de arbitrajul vide.</p>
<p>La pauză, Sabalenka a scos telefonul și a fotografiat urma lăsată de minge pe zgură. Nemulțumirea liderului mondial a fost legată de faptul că arbitrul de scaun nu a vrut să ia în considerare protestul său și a vrut să îi arate că „hawk eye” a făcut o eroare.</p>
<p>„Am simțit că arbitra de scaun a fost destul de enervată de fotografia pe care am făcut-o. Am mers să dau mâna cu ea, s-a uitat ciudat la mine și mi-a strâns puternic mâna, într-un mod în care nu s-a mai întâmplat”, a declarat Sabalenka în interviul de pe teren, chiar după victoria cu 6-4, 6-1, care i-a adus calificarea în semifinalele de la Stuttgart.</p>
<p>În cadrul conferinței de presă, Aryna Sabalenka și-a explicat gestul și a ținut să puncteze că astfel de greșeli se pot întâmpla oricui, dar puțini sunt cei care și își recunosc greșeala.</p>
<p>„A fost cu siguranță înăuntru mingea. Am înțeles. Adică, toată lumea poate face greșeli și nu sunt eu cea care se va plânge de arbitru. De obicei sunt destul de respectuoasă. Dar cred că nu poți face astfel de greșeli. Cred că trebuie, dacă faci o greșeală, să ai curajul să o recunoști și să faci «apel». Cred că nu toată lumea are curajul să facă asta, dar este în regulă”, a declarat Aryna Sabalenka.</p>
<h2><span>Aryna Sabalenka, în finala de la Stuttgart</span></h2>
<p>Aryna Sabalenka și letona Jelena Ostapenko (locul 24 WTA) vor lupta, luni, 21 aprilie, pentru trofeul de la Sttutgart. Sabalenka se află într-o formă excelentă, cu opt victorii consecutive fără set pierdut. Cea mai recentă înfrângere a Arynei Sabalenka a fost în finala WTA 1.000 Indian Wells, în fața adolescentei Mirra Andreeva.</p>
<p>De partea cealaltă, Jelena Ostapenko a înregistrat rezultate spectaculoase la Stuttgart, unde a trecut printre altele de Iga Swiatek, pe care a învins-o de șase ori în tot atâtea meciuri. Succesul din Germania îi va permite revenirea în Top 20.</p>
<p>Sabalenka are 3-0 în meciurile directe cu Ostapenko. Cea mai recentă întâlnire a fost în sferturile de finală WTA 1.000 de la Roma 2024. În cele trei meciuri jucate, liderul mondial a pierdut un singur set, în optimile de la Dubai, în 2023.</p>

]]></description>
    </item>
    <item>
      <title>„M-a trezit la 4 dimineața pentru asta”. Maria Sharapova, surprinsă de soțul ei, afaceristul milionar Alex Gilkes</title>
      <link>https://www.prosport.ro/alte-sporturi/tenis/m-a-trezit-la-4-dimineata-pentru-asta-maria-sharapova-surprinsa-de-sotul-ei-afaceristul-milionar-alex-gilkes-20151359</link>
      <description><![CDATA[<img src="https://www.prosport.ro/wp-content/uploads/2025/04/„M-a-trezit-la-4-dimineata-pentru-asta22.-Maria-Sharapova-surprinsa-de-sotul-ei-afaceristul-milionar-Alex-Gilkes-1400x806.jpg"/><br/><p>Prin intermediul unei postări pe care a realizat-o pe pagina ei de Instagram, acolo unde este urmărită de aproape 5.000.000 de persoane, Maria Sharapova (38 de ani) a dezvăluit că soțul ei, afaceristul milionar Alex Gilkes (45), a trezit-o forțat la ora 4 dimineața.</p>
<p>Motivul? Britanicul a dorit neapărat să facă o achiziție și a vrut ca partenera de viață să îi fie alături atunci când trebuie să aleagă produsul perfect.</p>
<h2><span>Pentru ce a putut milionarul Alex Gilkes să o trezească pe Maria Sharapova la ora 4 dimineața. Reacția ex-jucătoarei de tenis, savuroasă</span></h2>
<p>Chiar dacă s-a retras din circuitul profesionist de tenis feminin deja de mai bine de 5 ani, Maria Sharapova continuă să păstreze o legătură foarte strânsă cu fanii ei, iar cel mai ușor mod prin care poate ține vie această legătură este pagina ei de Instagram.</p>
<p>Pe platforma de socializare menționată, fosta campioană a izbutit să adune o comunitate de aproape 5.000.000 de persoane, pe care o încântă cu postări frecvente.</p>
<p>De curând, <span>Maria Sharapova a publicat o nouă imagine cu fiul ei, Theo</span>, care a crescut considerabil și deja este un băiat mare. Totodată, <span>rusoaica vrea să sfideze vârsta din buletin, cei 38 de ani mai precis, și tot recent a postat un selfie în costum de baie</span>.</p>
<p>După ce au ieșit în evidență ea și fiul ei, a venit momentul ca Maria Sharapova să îl ia la țintă și pe partenerul de viață, afaceristul milionar britanic Alex Gilkes.</p>
<p>Potrivit unei postări pe care Sharapova a distribuit-o la InstaStory, Gilkes a trezit-o forțat la ora 4 dimineața și a obligat-o să îl însoțească la o piață destinată vânzării de pește.</p>
<blockquote><p>M-a trezit la 4 dimineața… pentru a merge la piața de pește”, a scris Maria Sharapova, pe o fotografie în care se poate observa cu ușurință cât de deranjată a fost de faptul că nu și-a făcut somnul de frumusețe.</p></blockquote>
<p>Într-o altă imagine, Sharapova a fost fotografiată, alături de soțul ei, de la fața locului. Aparent, cei doi au mers să achiziționeze un ton proaspăt prins și de dimensiuni impresionante, care poate avea un preț și de câteva mii de dolari, în funcție de greutate, de cantiatea de grăsime și de calitatea peștelui:</p>
<blockquote><p>Ce părere am eu despre asta”, a scris Sharapova, de data aceasta în dreptul unei poze în care stă cu brațele încrucișate.</p></blockquote>
<p>Cel mai probabil, ea a vrut să sugereze că Alex Glikes putea foarte ușor să aleagă captura potrivită și în lipsa ei.</p>
<figure aria-labelledby="figcaption_attachment_20151366" class="wp-caption aligncenter" id="attachment_20151366"><img alt="" class="size-large wp-image-20151366" decoding="async" fetchpriority="high" height="1400" sizes="(max-width: 793px) 100vw, 793px" src="https://www.prosport.ro/wp-content/uploads/2025/04/maria-sharapova1-793x1400.jpg" srcset="https://www.prosport.ro/wp-content/uploads/2025/04/maria-sharapova1-793x1400.jpg 793w, https://www.prosport.ro/wp-content/uploads/2025/04/maria-sharapova1-768x1355.jpg 768w, https://www.prosport.ro/wp-content/uploads/2025/04/maria-sharapova1-870x1536.jpg 870w, https://www.prosport.ro/wp-content/uploads/2025/04/maria-sharapova1.jpg 1080w" width="793"/><figcaption class="wp-caption-text" id="figcaption_attachment_20151366">SURSA FOTO: instagram.com/mariasharapova/</figcaption></figure>
<h2><span>Maria Sharapova și Alex Glikes sunt logodiți din decembrie 2020</span></h2>
<p>Maria Sharapova și Alex Glikes formează un cuplu din 2018, iar doi ani mai târziu, în 2020, au devenit logodnici.</p>
<blockquote><p>Am spus da din prima zi în care ne-am cunoscut. Dar acesta a fost micul nostru secret, nu-i așa”, scria Sharapova pe Instagram, în dreptul unui selfie cu Alex Gilkes.</p></blockquote>
<p>Milionarul britanic a realizat și el o postare la acel moment:</p>
<blockquote><p>Îți mulțumesc pentru că m-ai făcut un bărbat foarte, foarte fericit. Aștept cu nerăbdare să te iubesc o viață și să învăț lucruri de la tine”, a punctat Alex Gilkes.</p></blockquote>
<p>În ciuda celor menționate mai sus, cei doi nu se grăbesc să își unească destinele în mod oficial. Într-un interviu pe care l-a acordat în 2024, pentru revista <span>People</span>, Sharapova a transmis:</p>
<blockquote><p>Voiam să facem o nuntă mare, dar apoi am rămas însărcinată. Momentan nu am programat un nou eveniment. Poate în următorii doi ani”, spunea Sharapova.</p></blockquote>

]]></description>
    </item>
  </channel>
</rss>
