<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Marele rival al lui Ilie Năstase are cancer</title>
      <link>https://www.prosport.ro/alte-sporturi/tenis/marele-rival-al-lui-ilie-nastase-are-cancer-20264260</link>
      <description><![CDATA[<img src="https://www.prosport.ro//wp-content/uploads/2025/09/Marele-rival-al-lui-Ilie-Nastase-are-cancer-e1757004346869-1400x817.jpg"/><br/><p>Marele rival al lui Ilie Năstase și unul dintre cei mai buni jucători de tenis din istorie, se confruntă cu probleme importante de sănătate, fiind diagnosticat cu cancer de prostată.</p>
<p>Este vorba despre legendarul tenismen Bjorn Borg, ajuns la vârsta de 69 de ani, care în luna septembrie, pe data de 18, va lansa cartea autobiografică intitulată „Bătăi de inimă”.</p>
<h2><span>Legendarul Bjorn Borg are cancer de prostată</span></h2>
<p><span>Bjorn Borg, marele rival al lui Ilie Năstase</span>, se confruntă cu probleme importante de sănătate. Legendarul jucător de tenis a fost diagnosticat cu cancer de prostată, iar această informație este prezentată chiar în cartea autobiografică intitulată „Bătăi de inimă”, pe care <span>fostul mare sportiv, ajuns la vârsta de 69 de ani</span>, o va lansa pe data de 18 septembrie 2025.</p>
<p>Jurnaliștii de la <span>The Mirror </span>notează că legendarul tenismen a ținut secret până acum faptul că se confruntă cu această boală, însă informații din țara lui natală, Suedia, arată că Bjorn Borg a menționat în cartea lui despre boala cu care a fost diagnosticat de către medici.</p>
<p>Legendarul Bjorn Borg și-a scris cartea autobiografică împreună cu soția sa, Patricia. Aceasta va fi scoasă la vânzare în mai multe țări: Statele Unite ale Americii, Marea Britanie, Australia, Noua Zeelandă, America de Sud, Olanda, Italia, și în țara sa natală, Suedia.</p>
<h2><span>Bjorn Borg, sportivul care a dominat tenisul</span></h2>
<p>Bjorn Borg reprezintă, fără îndoială, unul dintre cele mai importante nume din tenis. Ajuns la vârsta de 69 de ani, acesta a dominat tenisul în anii 70, când a câștigat nu mai puțin de cinci titluri de campion la Wimbledon și șase titluri de campion la Roland Garros. Aceste performanțe l-au transformat pe suedez în unul dintre cei mai iubiți și reprezentativi jucători din istoria sportului alb.</p>
<p>Mai mult de atât, rivalul lui Ilie Năstase a fost lider în clasamentul ATP pentru 109 săptămâni.</p>
<p>La Roland Garros, Bjorn Borg s-a impus în anii 1974, 1975, 1978, 1979, 1980 și 1981. La Wimbledon suedezul a triumfat în anii 1976, 1977, 1978, 1979, 1980.</p>
<p>De menționat este că legendarul sportiv a reușit să ajungă în finala de la US Open de patru ori, în anii 1976, 1978, 1980 și 1981, dar nu a reușit să se impună niciodată. Acesta a decis să se retragă din tenis în anul 1982, dar fanii lui au avut o surpriză în 1991, când Bjorn Borg a hotărât să revină în circuitul ATP. Acesta a mai jucat până în 1993, dar nu a mai reușit să câștige nici măcar un meci în tot acest timp.</p>

]]></description>
    </item>
    <item>
      <title>CTP, reacție cu puternic impact despre Năstase, Dăncilă și Djokovic în contextul implicării Rusiei și Chinei în ordinea mondială</title>
      <link>https://www.prosport.ro/diverse/ctp-reactie-cu-puternic-impact-despre-nastase-dancila-si-djokovic-in-contextul-implicarii-rusiei-si-chinei-in-ordinea-mondiala-20263825</link>
      <description><![CDATA[<img src="https://www.prosport.ro//wp-content/uploads/2025/09/CTP-reactie-cu-puternic-impact-despre-Nastase-Dancila-si-Djokovic-in-contextul-implicarii-Rusiei-si-Chinei-in-ordinea-mondiala-scaled-e1756977097665-1400x775.jpg"/><br/><p>Cristian Tudor Popescu a făcut o comparație cel puțin surprinzătoare între un mare sportiv, Novak Djokovic, și două figuri din politică românească, Adrian Năstase și Viorica Dăncilă. Jurnalistul a discutat despre decizia sârbului de a participa la protestele dure din Belgrad.</p>
<p>Ape tulburi sunt în Serbia, acolo unde regimul pro-rus este contestat puternic de locuitori, mai ales în Belgrad, acolo unde au loc mișcări de proteste uriașe. CTP a lăudat decizia sportivul sârb de <span>a se implica în proteste.</span></p>
<h2><span>CTP, critici dure pentru Adrian Năstase și Viorica Dăncilă după vizita din China</span></h2>
<p>Cristian Tudor Popescu i-a criticat dur pe Adrian Năstase și Viorica Dăncilă, ambii foști premieri ai României. Cei doi au participat la o întâlnire alături de liderii globali în China. Acolo au fost prezenți Vladimir Putin, Xi Jinping sau Kim Jong-un.</p>
<p>„La balul dictatorilor de la Beijing au fost invitați și prezenți foștii premieri ai României, Năstase și Dăncilă. Bag seama că s-au dus cu gândul să-i ia fața lui Dumnezeilă, că vin Rusia și China peste noi și o să-i replanteze în capul mesei la Palatul Victoria”, a scris CTP pe Facebook.</p>
<p>Foarte mulți români s-au declarat surprinși de prezența celor doi la întâlnirea liderilor mondiali de la Beijing. <span>Adrian Năstase a fost o figură relativ distantă</span> față de politică în ultima vreme, deoarece nu și-a mai asumat funcții publice. În schimb, Viorica Dăncilă a rămas în peisajul politic, dar nu asemenea perioadei de mandat în fruntea țării.</p>
<p><iframe allowfullscreen="allowfullscreen" frameborder="0" height="290" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FCTPopescu%2Fposts%2Fpfbid02NfYKLZKzxmBLdrV4EL2N8nrmBrkvM2LVFQCmjXHgCGqnjpem8DvpYJYgd8aFRN2dl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Novak Djokovic, lăudat de CTP</span></h2>
<p>Sârbul Novak Djokovic a fost lăudat de Cristian Tudor Popescu pentru decizia de a se alătura protestelor masive din țara vecină României. El este cunoscut pentru patriotismul față de statul sârb, astfel că a fost o figură prezentă la mișcările de protest din Belgrad.</p>
<p>„Mă surprinde și mult mă bucură ce face Novak Djoković. Nu pe terenul de tenis, unde e de mult GOAT – acum, la US Open, nu mai are a bate decât propriile sale recorduri stelare –, dar în lupta pentru dreptate pe care o duce Serbia.</p>
<p>Președintele Vučić, un demn urmaș al criminalului de război Slobodan Milošević, aplecător în fața lui Putin, Ping și ce dictator s-o mai găsi pe la chermeza cu arme până-n dinți de la Beijing, înăbușă cu brutalitate de luni de zile manifestațiile studenților și tinerilor sârbi împotriva corupției ucigătoare a regimului.</p>
<p>În loc să-și trăiască mulțumit glorificarea, ba chiar sanctificarea de către autorități, Novak se declară de partea protestatarilor, etichetați de Vučić ca «revoluție colorată, manevrată de UE»”, a mai scris acesta.</p>

]]></description>
    </item>
    <item>
      <title>Magnatul Ion Țiriac i-a dat peste cap și pe britanici cu averea lui. Au scris despre afacerile care i-au adus miliarde de euro și despre geniul lui antreprenorial</title>
      <link>https://www.prosport.ro/alte-sporturi/tenis/magnatul-ion-tiriac-i-a-dat-peste-cap-si-pe-britanici-cu-averea-lui-au-scris-despre-afacerile-care-i-au-adus-miliarde-de-euro-si-despre-geniul-lui-antreprenorial-20263819</link>
      <description><![CDATA[<img src="https://www.prosport.ro//wp-content/uploads/2025/09/Magnatul-Ion-Tiriac-i-a-dat-peste-cap-si-pe-britanici-cu-averea-lui.-Au-scris-despre-afacerile-care-i-au-adus-miliarde-de-euro-si-despre-geniul-lui-antreprenorial-.webp"/><br/><p>Magnatul Ion Țiriac (86 de ani), posesor al unei averi de miliarde de euro și creierul din spatele mai multor afaceri de succes, a ajuns din nou în atenția jurnaliștilor britanici.</p>
<p>De data aceasta, cei de la renumita publicație de specialitate Tennis 365 i-au dedicat un material special și au scris despre businessurile care i-au permis să creeze imperiul din ziua de azi.</p>
<h2><span>„Faceți cunoștință cu Ion Țiriac, miliardarul mai bogat decât Djokovic, Federer și Nadal”. Britanicii i-au dedicat un material special magnatului român</span></h2>
<p><span>La 86 de ani, Ion Țiriac stă în continuare în vârful topului celor mai bogați români, mulțumită averii de miliarde de euro pe care a strâns-o</span> în principal după retragerea din tenis.</p>
<p>Asemenea altor foști mari sportivi care au scris istorie în domeniul afacerilor după retragere, cel mai celebru exemplu fiind Michael Jordan, multiplu campion în NBA, Ion Țiriac este un model de urmat nu doar în interiorul granițelor României, ci pe plan internațional. Astfel, materialele dedicate lui în presa de pe tot mapamondul nu sunt puține.</p>
<p><span>Ion Țiriac este un magnat vedetă pentru londonezi, iar în primăvara acestui an, jurnaliștii de la Talk Sport au încercat să îi facă profilul</span> perfect pentru toți cititorii din Marea Britanie.</p>
<p>Însă, nu sunt singurii care s-au gândit să încerce acest lucru. Mult mai recent, pe 2 septembrie, britanicii de la publicația de specialitate <span>Tennis365.com</span> i-au dedicat și ei un articol lui Ion Țiriac și încă din titlu au dorit să facă o precizare importantă, care să capteze o atenție cât mai numeroasă:</p>
<p>„Faceți cunoștință cu Ion Țiriac, miliardarul mai bogat decât Novak Djokovic, Roger Federer și Rafael Nadal”, titrează Tennis365.com.</p>
<p>Înainte de a trece la analiza financiară, britanicii au amintit de trecutul sportiv al lui Țiriac:</p>
<p>„A câștigat 34 de titluri la simplu și a ajuns în sferturile de finală la simplu masculin la Roland Garros în 1968, deși cel mai mare succes al său a venit la dublu. Alături de compatriotul său și marele jucător de tenis Ilie Năstase, a terminat pe locul al doilea la dublu masculin la Campionatele Franței din 1966, înainte de a câștiga titlul la Roland Garros în 1970. Țiriac a făcut parte și din echipa României care a ajuns în trei finale ale Cupei Davis, în 1969, 1971 și 1972, și a fost, de asemenea, finalist la dublu mixt la Roland Garros în 1979, alături de Virginia Ruzici”, au completat jurnaliștii.</p>
<h2><span>Afacerile care l-au dus la un cu totul alt nivel</span></h2>
<p>Conform sursei citate, Ion Țiriac se poate mândri în 2025 cu faptul că este deținătorul unei averi de 2.3 miliarde de euro. Această sumă îl plasează pe locul 1.678 în topul celor mai bogați oameni ai planetei, conform unui studiu făcut de revista Forbes.</p>
<p>„Imperiul de afaceri al lui Tiriac s-a extins și în afara tenisului, cu o serie de investiții și interese în afara sportului. Românul are afaceri în comerțul cu amănuntul, aviație și automobile – cu o colecție de mașini clasice recunoscută la nivel internațional – deși cel mai mare succes al său a venit în domeniul bancar. El a lansat Banca Ion Tiriac, cunoscută acum sub numele de UniCredit Bank, în România în 1990, prima bancă privată fondată în țară după căderea regimului communist”, completează britanicii.</p>
<h2><span>Djokovic, Federer și Nadal privesc de jos înspre Ion Țiriac</span></h2>
<p>Spre finalul materialului, britanicii au revenit la comparația din titlu. Dacă la capitolul performanțe sportive Ion Țiriac nu poate fi așezat lângă Novak Djokovic, Roger Federer și Rafael Nadal, cei trei fiind considerați de mulți cei mai buni jucători de tenis din toate timpurile, la capitolul avere, magnatul român este mult deasupra.</p>
<p>„Federer este doar al doilea star al tenisului de pe această listă (n.r. – după Ion Țiriac), averea sa netă este estimată la 1.1 miliarde de dolari — mai puțin de jumătate din averea estimată a lui Tiriac. În comparație, Djokovic are o avere netă estimată la 240 de milioane de dolari, în timp ce averea netă estimată a lui Nadal este de 220 de milioane de dolari”, adaugă cei de la Tennis365.com.</p>

]]></description>
    </item>
    <item>
      <title>„Ce ai de gând să faci? Le spui doar mulțumesc și vă rog!”. Djokovic a explodat împotriva americanilor, dar răspunsul primit l-a lăsat perplex</title>
      <link>https://www.prosport.ro/alte-sporturi/tenis/us-open/ce-ai-de-gand-sa-faci-le-spui-doar-multumesc-si-va-rog-djokovic-a-explodat-impotriva-americanilor-dar-raspunsul-primit-l-a-lasat-perplex-20263527</link>
      <description><![CDATA[<img src="https://www.prosport.ro//wp-content/uploads/2025/09/„Ce-ai-de-gand-sa-faci-Le-spui-doar-multumesc-si-va-rog.-Djokovic-a-explodat-impotriva-americanilor-dar-raspunsul-primit-l-a-lasat-perplex.jpg"/><br/><p>Novak Djokovic, în căutarea celui de-al 25-lea titlu de Grand Slam, s-a enervat pe publicul de la US Open.</p>
<p>Jucătorul sârb a fost deranjat în repetate rânduri de fanii americani și la un moment dat a răbufnit la adresa arbitrului de scaun. Totul s-a întâmplat în timpul meciului cu Taylor Fritz.</p>
<h2><span>Novak Djokovic a răbufnit în timpul meciului cu Taylor Fritz</span></h2>
<p>Novak Djokovic a câștigat cu Taylor Fritz în sferturile de finală ale US Open. Jucătorul născut la Belgrad <span>s-a calificat astfel în semifinale</span>, unde îl va întâlni pe spaniolul Carlos Alcaraz.</p>
<p>Djokovic s-a enervat pe publicul de la US Open. Publicul a sărbătorit foarte zgomotos o dublă greșeală a sârbului și acest lucru nu i-a plăcut deloc jucătorului în vârstă de 38 de ani.</p>
<p>În plus, gălăgia era foarte mare între serviciile lui Djokovic, care a răbufnit la adresa arbitrului de scaun Damien Dumusois: „Ce vei face? Tot ce spui este mulțumesc, te rog, mulțumesc, te rog”.</p>
<blockquote class="twitter-tweet">
<p dir="ltr" lang="en">Djokovic asking the umpire to do something about the crowd making noise while he’s trying to serve in his match against Fritz at U.S. Open</p>
<p>Novak: “What are you gonna do?”</p>
<p>Umpire: “It’s not gonna help Novak” pic.twitter.com/ukR100mLGj</p>
<p>— The Tennis Letter (@TheTennisLetter) September 3, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Răspunsul arbitrului de scaun l-a lăsat perplex pe Novak Djokovic: „Dumusois a înțeles, aparent, frustrarea campionului de Grand Slam de 24 de ori, dar practic i-a spus să o lase baltă”, a notat <span>Tennis World USA</span>.</p>
<h2><span>Reacția lui Novak Djokovic după ce s-a răstit la Damien Dumusois</span></h2>
<p>Novak Djokovic a explicat ulterior că nu <span>s-a răstit la arbitru</span> doar pentru a provoca o polemică.</p>
<p>„Au fost momente, între servicii, când oamenii nu mă lăsau să continui, strigând, aclamând și aplaudând.</p>
<p>Uneori mergeau prea departe, iar asta mă deranja, dar cu atât mai mult m-a deranjat când arbitrul de scaun a avut nevoie de cincisprezece minute pentru a-i avertiza.</p>
<p>Din momentul în care a făcut-o, totul s-a îmbunătățit. Nu l-am presat pe Dumosois pentru distracție, ci pentru că trebuia să-mi fac treaba și nu puteam”, a spus Djokovic, citat de <span>Sport Klub</span>.</p>
<div class="simple-translate-system-theme" id="simple-translate">
<div>
<div class="simple-translate-button isShow" style="background-image: url('chrome-extension://ibplnjkanclpjokhdolnendpplpjiace/icons/512.png'); height: 22px; width: 22px; top: 641px; left: 237px;"></div>
<div class="simple-translate-panel" style="width: 300px; height: 200px; top: 0px; left: 0px; font-size: 13px;">
<div class="simple-translate-result-wrapper" style="overflow: hidden;">
<div class="simple-translate-move" draggable="true"></div>
<div class="simple-translate-result-contents">
<p class="simple-translate-result" dir="auto">
<p class="simple-translate-candidate" dir="auto">
</p></p></div>
</div>
</div>
</div>
</div>

]]></description>
    </item>
    <item>
      <title>A pierdut un pariu de 210.000 de dolari, dar nu s-a lăsat. A scos imediat 300.000 de dolari și i-a băgat pe Sinner, pentru un câștig de 800.000 de dolari </title>
      <link>https://www.prosport.ro/alte-sporturi/a-pierdut-un-pariu-de-210-000-de-dolari-dar-nu-s-a-lasat-a-scos-imediat-300-000-de-dolari-si-i-a-bagat-pe-sinner-pentru-un-castig-de-800-000-de-dolari-20263505</link>
      <description><![CDATA[<img src="https://www.prosport.ro//wp-content/uploads/2025/09/A-pierdut-un-pariu-de-210.000-de-dolari-dar-nu-s-a-lasat.-A-scos-imediat-300.000-de-dolari-si-i-a-bagat-pe-Sinner-pentru-un-castig-de-800.000-de-dolari--e1756923336760.jpg"/><br/><p>Celebrul cântăreț Drake, cunoscut și în lumea sportului prin pariurile sale îndrăznețe, mizează pe un câștigător clar la US Open 2025.</p>
<p>Rapper-ul e convins că Jannik Sinner are prima șansă la ediția din acest an a Grand Slam-ului american, motiv pentru care a pariat 300.000 de euro pe triumful italianului.</p>
<h2><span>A pierdut un pariu de 210.000 de dolari, dar nu s-a lăsat. A scos imediat 300.000 de dolari și i-a băgat pe Sinner, pentru un câștig de 800.000 de dolari </span></h2>
<p>Artistul a publicat pe rețelele sociale o fotografie cu biletul plasat la pariuri, marți după-amiază. Dacă Sinner reușește să cucerească al cincilea titlu de Grand Slam din carieră și al doilea la US Open, pariul i-ar aduce lui Drake un câștig de peste 800.000 de dolari.</p>
<p>Interesant este că, anul trecut, Drake a pierdut 210.000 de dolari plasând un pariu pe americanul Taylor Fritz în meciul cu Sinner, în finala US Open 2024.</p>
<p>Drake nu renunță însă și, pentru acest an, artistul a schimbat favoritul: merge pe triumful lui Jannik Sinner.</p>
<p>Tenisul nu e singurul sport însă pe care Drake a mizat în trecut. La Copa America 2024, Drake a pierdut 300.000 de dolari după ce a pariat pe Canada, echipă care a fost învinsă de Argentina în semifinale. Dacă ar fi câștigat, ar fi încasat aproape 2,9 milioane de dolari.</p>
<p>Între timp, Jannik Sinner pare hotărât să câștige un nou trofeu de Grand Slam. Jucătorul italian s-a calificat în sferturile de finală după o victorie categorică împotriva lui Alexander Bublik. Următorul meci îl va disputa împotriva compatriotului Lorenzo Musetti.</p>
<p>Interesant este că Sinner rămâne favorit la casele de pariuri pentru câștigarea trofeului, mai ales după prestația entuziasmantă de la Wimbledon, unde l-a învins în marea finală pe rivalul Carlos Alcaraz.</p>
<h2><span>Drake a pierdut biletul plasat pe Mike Tyson în duelul cu Jake Paul</span></h2>
<p>La finalul anului trecut, <span>Drake a încercat un pronostic</span> la marele meci dintre Mike Tyson și Jake Paul. Concret, artistul a pariat 335.000 de dolari pe victoria lui Mike Tyson și a postat biletul pe rețelele de socializare. Dacă americanul câștiga duelul cu Jake Paul, Drake ar fi încasat peste 1.000.000 de dolari.</p>
<p>Tyson a plecat din start cu șansa a doua, la prima sa luptă după foarte mulți ani. Din păcate pentru el, adversarul cu aproape 30 de ani mai tânăr a făcut un meci foarte bun și la final a declarat că a încercat să îl menajeze pe Tyson în semn de respect.</p>

]]></description>
    </item>
  </channel>
</rss>
