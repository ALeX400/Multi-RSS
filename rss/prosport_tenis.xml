<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Iga Swiatek, nervoasă după înfrângerea cu Ostapenko. S-a rățoit la jurnalişti: „Aşa am părut?”</title>
      <link>https://www.prosport.ro/alte-sporturi/tenis/iga-swiatek-nervoasa-dupa-infrangerea-cu-ostapenko-s-a-ratoit-la-jurnalisti-asa-am-parut-20150381</link>
      <description><![CDATA[<img src="https://www.prosport.ro/wp-content/uploads/2025/04/Iga-Swiatek-nervoasa-dupa-infrangerea-cu-Ostapenko.-S-a-ratoit-la-jurnalisti-e1745162128477.jpg"/><br/><p>Iga Swiatek nu a mai rezistat și a răbufnit după înfrângerea pe care a suferit-o cu Ostapenko. Sportiva din Polonia și-a pierdut cumpătul și s-a rățoit la jurnaliștii prezenți.</p>
<p>Iga Swiatek a fost învinsă din nou de Jelena Ostapenko, în sferturile de finală ale turneului de la Stuttgart, într-o partidă disputată sâmbătă, 19 aprilie 2025.</p>
<h2><span>Iga Swiatek, deranjată de jurnaliști</span></h2>
<p>Iga Swiatek a fost învinsă din nou de Jelena Ostapenko, de data aceasta în sferturile de finală de la Stuttgart, într-o partidă disputată sâmbătă, 19 aprilie 2025. <span>Sportiva din Polonia</span> a cedat în trei seturi, scor 6-3, 3-6, 6-2.</p>
<p>Aceasta a fost prima confruntare pe zgură dintre cele două sportive, suprafața preferată a Igăi Swiatek, care a reușit să câștige de patru ori Roland Garros. Totuși, Ostapenko a reușit să se impună și de data aceasta și are un parcurs perfect în fața sportivei din Polonia.</p>
<p>La finalul meciului, Iga Swiatek a fost întrebată de ce nu reușește să o învingă pe jucătoarea din Letonia, iar un jurnalist, prezent la conferința de presă, a întrebat-o ce o face să se simtă iritată.</p>
<p>Imediat, Iga Swiatek a reacționat. Vizibil enervată de întrebarea primită, sportiva din Polonia a întrebat: „Păream iritată azi? Mult mai mult decât atunci când pierd în general?”, a fost răspunsul oferit de Iga Swiatek.</p>
<p>Iga Swiatek a continuat și a explicat de ce nu reușește să se impună în fața sportivei din Letonia.</p>
<p>„Ei bine, cred că azi a fost un meci strâns, așa că cu siguranță am avut șansele mele să câștig. Înainte, cu siguranță, aceste meciuri au fost diferite. Ea a mers și a spart perfect fiecare minge. Azi nu a făcut-o, a făcut niște greșeli. Am avut șansele mele. Pur și simplu nu le-am folosit”, a mai spus Iga Swiatek, la conferința de presă.</p>
<h2><span>Jelena Ostapenko, în finală la Stuttgart</span></h2>
<p>După victoria obținută în fața Igăi Swiatek, <span>Jelena Ostapenko s-a calificat în semifinalele competiției</span>, unde a dat piept cu Ekaterina Alexandrova, cu 6-4, 6-4.</p>
<p>Astfel, sportiva din Letonia s-a calificat în finală, unde va avea parte de o misiune dificilă, întrucât va da piept cu Aryna Sabalenka, liderul mondial care în semifinale a trecut de Jasmine Paolini, scor 7-5, 6-4.</p>

]]></description>
    </item>
    <item>
      <title>Ce ascunde Dubaiul, oraşul în care Simona Halep vrea să se mute definitiv din România. Adrian Mutu a dezvăluit câteva dintre secretele din raiul bogătaşilor</title>
      <link>https://www.prosport.ro/alte-sporturi/tenis/simona-halep/ce-ascunde-dubaiul-orasul-in-care-simona-halep-vrea-sa-se-mute-definitiv-din-romania-adrian-mutu-a-dezvaluit-cateva-dintre-secretele-din-raiul-bogatasilor-20150127</link>
      <description><![CDATA[<img src="https://www.prosport.ro/wp-content/uploads/2025/04/Ce-ascunde-Dubaiul-orasul-in-care-Simona-Halep-vrea-sa-se-mute-definitiv-din-Romania.-Adrian-Mutu-a-dezvaluit-cateva-dintre-secretele-din-raiul-bogatasilor.jpg"/><br/><p>Adrian Mutu (46 de ani) a descris Dubaiul, orașul din Emiratele Arabe Unite care atrage rezidenții ca un magnet și în care Simona Halep (33) vrea să se mute definitiv din România.</p>
<p>„Briliantul” cunoaște foarte bine raiul bogătașilor din zona Golfului, iar recent a fost la Dubai într-o scurtă vacanță. Cu această ocazie, Mutu și-a aprofundat cunoștințele despre cel mai populat oraș din Emiratele Arabe Unite.</p>
<h2><span>„Un oraș spectaculos, cu toate nebuniile!”. Revenit de la Dubai, Adrian Mutu a descris raiul bogătașilor în care Simona Halep vrea să se mute definitiv din România</span></h2>
<p>Dubai este unul dintre cele mai tranzitate orașe atunci când vine vorba despre trecerea din Europa către Asia și invers, iar felul în care s-a dezvoltat în ultimii mulți ani a reușit să atragă și o mulțime de rezidenți din afara granițelor.</p>
<p>În principal, oamenii cu bani au ales să se stabilească în cel mai dens populat oraș din Emiratele Arabe Unite, atrași fiind și de taxele mult mai mici decât în vest. Dubai obișnuia să fie un paradis fiscal, însă între timp lucrurile s-au mai schimbat. Totuși, chiar și așa, taxele continuă să fie considerabil reduse față de Europa sau America de Nord.</p>
<p>Și, mai presus de toate, condițiile de trai puse la dispoziție în Dubai, din punct de vedere al infrastructurii vorbind, sunt la cele mai înalte standarde.</p>
<p>Printre personalitățile din România care iau în calcul <span>mutarea definitivă la Dubai se numără Simona Halep</span>, câștigătoarea de la Roland Garros 2018 și Wimbledon 2019.</p>
<p><span>Simona Halep este o fană a traiului de la Dubai</span> și inclusiv pe vremea când activa ca jucătoare de tenis se retrăgea constant în Emirate.</p>
<p>Un admirator al Dubaiului este și Adrian Mutu, care nu se gândește încă să se retragă acolo, însă merge constant în vacanțe. Iar de curând, „Briliantul” s-a întors din Emirate și a spus ce este atât de special în raiul bogătașilor:</p>
<blockquote><p>Asta cu la modă, probabil fiecare se ia după fiecare: efectul de turmă. Când s-au dus mai mulți… Și frumusețea orașului. Eu cred că e un oraș spectaculos, cu toate acele clădiri super înalte, cu Burj Khalifa care domină tot orașul, cu toate spectacolele la care poți să asiști, fântânile, plus plaja și condițiile care sunt, toate nebuniile. Burj Khalifa mi se pare cu adevărat impresionantă. Pe-acolo pe lângă sunt niște restaurante foarte frumoase, m-am întâlnit și cu mulți români. Sunt și mulți manageri din România, ceea ce e un lucru care ne facilitează nouă vacanța ca să spunem așa”, a declarat Adrian Mutu, potrivit <span>Fanatik</span>.</p></blockquote>
<h2><span>Luna aprilie, perfectă pentru vizitat Dubaiul, spune Mutu</span></h2>
<p>În același timp, Adrian Mutu a prezentat și câteva detalii despre clima din Emiratele Arabe Unite, care în intervalul mai-august poate fi de-a dreptul enervantă pentru cei mai mulți dintre europeni:</p>
<blockquote><p>A fost foarte frumos în vacanță, relaxant în primul rând. Cald, foarte cald, peste 30 de grade am prins în fiecare zi. A fost o vreme bună, perfectă. Eu cred că aprilie e una dintre lunile perfecte ca să fii în Dubai. Din luna mai încep căldurile mari. Au fost deja 33-34 de grade, dar nu se simțea căldură așa mare, eu știind cum e în Emiratele Arabe Unite pentru că am fost acolo și nu se compară cu ce e în mai, iunie-iulie mai ales, sau în august. E ceva… Nici nu poți să stai afară. Era ca la noi vara, poate nu chiar așa cald. (n.r. – Aprilie) E o lună perfectă. Cald cât trebuie în timpul zilei și să stai foarte bine și seara, fără umiditatea aia nebună care va fi în lunile următoare”, a completat „Briliantul”.</p></blockquote>
<p>Adrian Mutu este liber de contract, după ce în martie 2025 s-a despărțit de Petrolul Ploiești, grupare pe care a antrenat-o la doar 10 partide.</p>

]]></description>
    </item>
    <item>
      <title>Prietena Soranei Cîrstea, prima postare după ce s-a aflat de divorțul de milionarul celebru. Singură, în costum de baie, în Mauritius</title>
      <link>https://www.prosport.ro/diverse/prietena-soranei-cirstea-prima-postare-dupa-ce-s-a-aflat-de-divortul-de-milionarul-celebru-singura-in-costum-de-baie-in-mauritius-20150117</link>
      <description><![CDATA[<img src="https://www.prosport.ro/wp-content/uploads/2025/04/Prietena-Soranei-Cirstea-prima-postare-dupa-ce-s-a-aflat-de-divortul-de-milionarul-celebru.jpg"/><br/><p>La numai câteva zile de la anunțul privind „divorțul anului”, Ana Ivanovic a făcut o primă postare pe social media, dintr-o destinație exotică, în care apare singură, în costum de baie, pe plajă și savurând un cocktail.</p>
<p>Postarea a adunat multe reacții, precum și comentarii la adresa celor doi care formau unui dintre cele mai bogate cupluri din sport. Potrivit site-ului <span>GiveMe Sport</span>, fosta jucătoare de tenis Ana Ivanovic (37 de ani) și fostul fotbalist Bastian Schweinsteiger (40 de ani) aveau o avere netă estimată la 106 milioane de euro.</p>
<p>Ana Ivanovic și Bastian Schweinsteiger păreau unul dintre cele mai „sudate” cupluri, căsătoriți de nouă ani și cu trei copii (cel mai mic face doi ani în 2025), astfel că vestea separării i-a luat pe mulți prin surprindere.</p>
<h2><span>Ana Ivanovic, singură în Mauritius</span></h2>
<p><span>Prietena Soranei Cîrstea s-a mutat la Belgrad, împreună cu cei trei copii ai cuplului</span>, într-un apartament aflat aproape de părinții și fratele său.</p>
<p>iar zilele acestea se află în vacanță, într-o destinație exotică, de unde nu a ezitat să pună imagini care o arată singură și într-o ipostază care a stârnit reacții dintre cele mai diferite.</p>
<p>„Apusuri, zile de plajă și antrenamente de tenis. Mulțumesc @oolesaintgeran și @luxtennis pentru aceste amintiri de neuitat”, a scris Ana Ivanovic, pe Instagram.</p>
<p>„Eroul copilăriei arată minunat, ca întotdeauna”, „Poze superbe cu o doamnă uimitoare”, „Cea mai frumoas femeie din Balcani din toate timpurile”, sunt câteva dintre comentariile primite de Ana Ivanovic.</p>
<h2><span>Ana Ivanovic, un reper în tenisul mondial</span></h2>
<p><span>Ana Ivanovic s-a retras din activitate în 2016</span>, iar în palmaresul său are un singur trofeu de Grand Slam, cel de la Roland Garros, în care a avut un parcurs aproape perfect, cu un singur set pierdut, și care i-a adus și prima poziție în clasamentul mondial, pe care a păstrat-o pentru 12 săptămâni.</p>
<p>Fosta jucătoare mai are în palmares 14 titluri: Canberra (2005), Montreal (2006), Berlin, Los Angeles și Luxembourg (2007), Indian Wells și Linz (2008), Linz și Bali (2010), Bali (2011), Auckland, Monterey, Birmingham și Tokyo (2014).</p>
<p>Ana Ivanovic a fost componentă a echipei de Fed Cup (numele pe care îl avea Billie Jean King Cup înainte de 2021, când s-a schimbat inclusiv formatul competiției pe echipe) în 2006, 2008-2015. De asemenea, a fost la două ediții ale Jocurilor Olimpice, la Londra (2012) și la Rio (2016).</p>
<p>Ana Ivanovic a ajuns de trei ori la Turneul Campionilor, cel mai departe în semifinale (2007).</p>

]]></description>
    </item>
    <item>
      <title>Câți bani a câştigat Gabriela Ruse, deşi a ratat finala de la Rouen</title>
      <link>https://www.prosport.ro/alte-sporturi/tenis/cati-bani-a-castigat-gabriela-ruse-desi-a-ratat-finala-de-la-rouen-20149891</link>
      <description><![CDATA[<img src="https://www.prosport.ro/wp-content/uploads/2025/04/Cati-bani-a-castigat-Gabriela-Ruse-desi-a-ratat-finala-de-la-Rouen-1400x762.jpg"/><br/><p>Jucătoarea română de tenis Gabriela Ruse a ratat calificarea în finala turneului WTA de la Rouen, dar va câștiga o sumă imensă.</p>
<p>Aflată pe locul 90 în clasamentul mondial, Gabriela Ruse a câștigat doar două game-uri în semifinala cu ucraineanca Elina Svitolina, alegându-se cu 10.410 euro.</p>
<h2><span>Gabriela Ruse a pierdut în semifinale la Rouen, dar se alege cu o sumă considerabilă</span></h2>
<p>Ucraineanca, aflată pe locul 18 în lume și <span>desemnată principala favorită</span> de către organizatorii turneului de categorie WTA 250, s-a impus cu 6-0, 6-2 în 62 de minute.</p>
<p>Setul de debut a durat doar 21 de minute, în condițiile în care Ruse a câștigat numai 5 puncte. În partea a doua a confruntării, Gabi a avut 2-1, dar din acel moment nu a mai câștigat niciun game până la final. În afara celor 10.410 euro, românca se alege și cu 98 de puncte în clasamentul WTA, datorită cărora de luni va ajunge pe locul 85.</p>
<p>Cele două jucătoare au mai fost adversare de două ori până în prezent, în circuitul WTA. În 2021, ucraineanca <span>s-a calificat în sferturi la turneul de la Chicago</span>, după ce s-a impus cu 6-3, 6-3. Doi ani mai târziu, Svitolina câștiga cu 6-4, 6-2 în primul tur la Chiasso.</p>
<h2><span>Cea mai bună clasare a carierei pentru Danilovic, indiferent de scorul meciului cu Svitolina</span></h2>
<p>Ca urmare, Svitolina este acum la un singur meci de primul ei titlu WTA din 2023. În finala turneului de la Rouen ea o va înfrunta pe sârboaica Olga Danilovic (39 WTA, cs 3), care a trecut cu un dublu 6-4 de olandeza Suzan Lamens (69 WTA).</p>
<p>„Gaël (n.r. – Monfils, soțul ei) mi-a spus că va participa la finala turneului dacă o voi juca. Probabil că va veni să mă susțină mâine”, a spus ucraineanca la finalul partidei cu Gabriela Ruse.</p>
<p>Va fi prima întâlnire dintre Svitolina și Danilovic în circuitul WTA. Ucraineanca urmărește să câștige primul titlu după doi ani, iar adversara caută al treilea succes final.</p>
<p>Svitolina a revenit în circuitul mondial în 2023, după ce și-a luat o pauză pentru a deveni mamă. Două luni mai târziu se impunea la Strasbourg și își trecea în palmares al 17-lea trofeu.</p>
<p>Danilovic, pe de altă parte, a câștigat primul ei titlu la Moscova în urmă cu 7 ani și a adăugat un al doilea la Guanzhou anul trecut.</p>
<p>Datorită prestației excelente de la Rouen, jucătoarea din Serbia are garantată poziția 34 în clasamentul mondial, după acest turneu. În schimb, dacă ridică trofeul deasupra capului, Danilovic va intra, pentru prima dată în carieră, între cele mai bune 30 de jucătoare ale lumii. Indiferent de deznodământ, sârboaica va avea, de luni, cea mai bună clasare a carierei.</p>

]]></description>
    </item>
    <item>
      <title>Semifinală dificilă pentru Gabriela Ruse, la WTA 250 Rouen. Față în față cu un fost număr 3 mondial</title>
      <link>https://www.prosport.ro/alte-sporturi/tenis/semifinala-dificila-pentru-gabriela-ruse-la-wta-250-rouen-fata-in-fata-cu-un-fost-numar-3-mondial-20149423</link>
      <description><![CDATA[<img src="https://www.prosport.ro/wp-content/uploads/2025/04/profimedia-0961742010.jpg"/><br/><p>Gabriela Ruse (locul 90 WTA) s-a calificat în semifinala turneului WTA 250 Rouen, după o victorie clară în fața franțuzoaicei Jessika Ponchet (locul 146 WTA), scor 6-2, 6-2.</p>
<p>În semifinale, Ruse va avea o adversară dificilă, un fost număr 3 mondial, aflat în mare formă în ultima perioadă, Elina Svitolina, principala favorită la Rouen. A doua jucătoare româncă de pe tabloul principal de la Rouen,  Jaqueline Cristian (locul 66 WTA), a pierdut în fața franțuzoaicei originare din Madagascar, Tiantsoa Sarah Rakotomanga Rajaonah (19 ani, locul 291 WTA), scor 2-6, 3-6.</p>
<p>Meciul din semifinală va avea loc sâmbătă, nu înainte de ora 17.00, ora României.</p>
<h2><span>Gabriela Ruse, fericită după calificarea în semifinale</span></h2>
<p>Pentru Gabriela Ruse succesul de vineri este unul foarte important, având în vedere că în ediția precedentă, când a venit din calificări, a ajuns până în sferturile pe care le-a pierdut în fața experimentatei Caroline Garcia.</p>
<p>„Mi-am regăsit jocul, am jucat foarte bine, am servit bine. Sunt fericită pentru această victorie. Mă simt foarte bine pe acest teren. E greu că acum sunt departe de familia mea, în aceste zile, dar acest succes mă ajută”, a declarat Gabriela Ruse.</p>
<p>Pentru Gabriela Ruse, aceasta este a patra semifinală a unui turneu de 250 de puncte sau mai important, după cele de la Cluj (2023), Palermo (2021) și Hamburg (2021), toate câștigate.</p>
<p>Pentru accesul în semifinale, Gabriela Ruse și-a asigurat 98 de puncte WTA și un premiu de 10.410 dolari. În clasamentul Live WTA, Gabriela Ruse se află pe locul 85.</p>
<h2><span>Elina Svitolina, fără set pierdut la Rouen</span></h2>
<p>Elina Svitolina (locul 18 WTA) a trecut de iberica Jessica Bouzas Maneiro (locul 73 WTA), scor 6-3, 6-2.</p>
<p>Elina Svitolina, adversara Gabrielei Ruse, se află în mare formă, iar de la optimile de finală de la Miami (când a fost învinsă de Iga Swiatek) nu a mai pierdut niciun set.</p>
<p>Din martie, jucătoarea din Ucraina a jucat în două partide din Billie Jean King Cup, ambele câștigate în minimum de seturi, în fața Majei Chwalinska (Polonia) și a lui Jil Teichmann (Elveția).</p>
<p>Pe elvețiancă a învins-o și în turul inaugural de la Rouen, cu 6-4, 6-2.</p>
<p>„Va fi un meci bun, o confruntare bună. Ruse este în formă. Sunt foarte fericită că sunt în semifinale, bifez încă o semifinală în cariera mea după ceva timp și sunt extrem de fericită”, a declarat Elina Svitolina după meciul cu jucătoarea din Spania.</p>
<p>Pentru Elina Svitolia, aceasta este prima semifinală în care ajunge, după cea de la Strasbourg din 2023, un turneu WTA 500 pe care l-a câștigat după ce a trecut în finală de Anna Blinkova, 6-2, 6-3.</p>
<ul>
<li>Svitolina (30 de ani) s-a impus în ambele meciuri directe disputate cu Ruse (27 de ani), în optimile de la Chicago (2021), scor 6-3, 6-3, respectiv în primul tur la ITF 60 Chiasso (2023), scor 6-4, 6-2.</li>
<li>Cea mai bună clasare a Elinei Svitolina a fost locul 3 mondial, poziție pe care a atins-o în septembrie 2017. Pentru Gabriela Ruse, cea  mai bună clasare din carieră a fost locul 32 WTA, stabilită în mai 2023. <span>La Miami Open, Gabriela Ruse a jucat împotriva liderului mondial, Aryna Sabalenka</span>.</li>
</ul>

]]></description>
    </item>
  </channel>
</rss>
