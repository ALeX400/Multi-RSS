<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tatăl ei e miliardar în dolari, dar ea joacă pentru faimă! Jessica Pegula e prima semifinalistă de US Open</title>
      <link>https://www.prosport.ro/alte-sporturi/tatal-ei-e-miliardar-in-dolari-dar-ea-joaca-pentru-faima-jessica-pegula-e-prima-semifinalista-de-us-open-20262844</link>
      <description><![CDATA[<img src="https://www.prosport.ro//wp-content/uploads/2025/09/Tatal-ei-e-miliardar-in-dolari-dar-ea-joaca-pentru-faima-Jessica-Pegula-e-prima-semifinalista-de-US-Open-e1756844240156.jpg"/><br/><p>Jessica Pegula revine în semifinalele US Open după o victorie clară împotriva câștigătoarei de la Wimbledon 2024, Barbora Krejcikova.</p>
<p>Americanca a făcut spectacol și este prima jucătoare calificată în penultima fază a turneului de Grand Slam din SUA.</p>
<h2><span>Tatăl ei e miliardar în dolari, dar ea joacă pentru faimă! Jessica Pegula e prima semifinalistă de US Open</span></h2>
<p>Jessica Pegula s-a calificat din nou în semifinalele US Open, după ce a învins-o categoric pe Barbora Krejcikova, campioana de la Wimbledon 2024, cu scorul de 6-3, 6-3, într-un meci care a durat puțin sub o oră și jumătate.</p>
<p>Cap de serie numărul 3, Pegula a început în forță, reușind un break rapid și conducând cu 3-0. Krejcikova a reușit să revină temporar în set, cu un break în game-ul șapte, însă Pegula nu s-a pierdut cu firea și a mai obținut un break pentru 5-3, închizând apoi setul cu serviciul.</p>
<p>După ce și-a adjudecat primul set, Pegula a accelerat din nou ritmul, obținând break-uri în game-urile unu și cinci din setul secund, ducând scorul la 4-1. Deși Krejcikova a recuperat un break în game-ul șase, Pegula a fost de neclintit și a încheiat partida cu un nou break în game-ul nouă.</p>
<p>Pegula, care a ajuns anul trecut pentru prima dată într-o finală de Grand Slam chiar la US Open, va juca în semifinale împotriva învingătoarei dintre Aryna Sabalenka și Marketa Vondrousova.</p>
<p>„Sincer, m-am simțit groaznic înainte de turneu. Așa că m-am dus cu niște prieteni la un escape room și am băut două pahare. Mi-am spus că trebuie să mă relaxez și să nu mă mai frustrez atât, să nu mai analizez în exces fiecare antrenament”, a povestit Jessica Pegula, înainte de accederea în semifinale.</p>
<h2><span>Cine este tatăl lui Pegula. Jucătoare de tenis provine dintr-o familie bogată</span></h2>
<p>Tatăl Jescicăi Pegula este Terry Pegula, un om de afaceri american care și-a construit averea în industria petrolului și gazelor naturale.</p>
<p>Concret, Terry Pegula a plecat de la o afacere mică de explorare a gazelor naturale și a transformat-o într-un adevărat imperiu, reușind să ajungă miliardar.</p>
<p>În 2010, a reușit să vândă majoritatea activelor firmei sale către Royal Dutch Shell pentru 4,7 miliarde de dolari. În total, a acumulat o avere estimată acum la peste 7 miliarde de dolari, clasându-se printre cele mai bogate familii din SUA.</p>

]]></description>
    </item>
    <item>
      <title>Carlos Alcaraz e un „monstru”! Ce a făcut la US Open e de speriat pentru rivali</title>
      <link>https://www.prosport.ro/alte-sporturi/tenis/carlos-alcaraz-e-un-monstru-ce-a-facut-la-us-open-e-de-speriat-pentru-rivali-20262849</link>
      <description><![CDATA[<img src="https://www.prosport.ro//wp-content/uploads/2025/09/Carlos-Alcaraz-e-un-„monstru-Ce-a-facut-la-US-Open-e-de-speriat-pentru-rivali-1400x950.jpg"/><br/><p>Carlos Alcaraz este un adevărat „monstru”, iar ceea ce a reușit să facă la US Open demonstrează exact acest lucru și este de speriat chiar și pentru cei mai puternici rivali.</p>
<p>Jucătorul spaniol în vârstă de 22 de ani a reușit să se califice în semifinalele ultimului turneu de Grand Slam din 2025, iar parcursul pe care îl are în competiție este unul impresionant.</p>
<h2><span>Carlos Alcaraz, performanță incredibilă la US Open</span></h2>
<p>Cei mai puternici jucători de tenis din circuit au motive să se teamă. Carlos Alcaraz a demonstrat că este un adevărat „monstru”, iar ceea ce a făcut la US Open arată exact acest lucru. <span>Jucătorul spaniol în vârstă de 22 de ani </span>a reușit să se califice în semifinalele ultimului turneu de Grand Slam din 2025, iar parcursul pe care îl are în competiție este unul impresionant.</p>
<p>Carlos Alcaraz l-a învins în sferturile de finală pe cehul Jiri Lehecka, cap de serie 20, scor 6-4, 6-2, 6-4. Spaniolul a reușit să se impună după o oră și 56 de minute de joc.</p>
<p>Detaliul cu adevărat impresionant este că spaniolul este în semifinale la Flushing Meadows pentru a treia oară, iar în cele cinci meciuri disputate până acum nu a pierdut nici măcar un singur set.</p>
<p>Mai mult de atât, Carlos Alcaraz a reuşit să obțină a 59-a victorie în anul 2025 şi va juca în semifinala de la US Open cu învingătorul meciului dintre americanul Taylor Fritz, cap de serie 4, şi sârbul Novak Djokovici, favorit 7.</p>
<h2><span>Carlos Alcaraz, mulțumit de tenisul pe care îl joacă</span></h2>
<p><span>Carlos Alcaraz, sportiv în vârstă de doar 22 de ani </span>și numărul 2 mondial, a vorbit, după ce s-a calificat în semifinalele de la US Open, despre perioada pe care o traversează. Spaniolul s-a arătat extrem de mulțumit de felul în care evoluează în ultima perioadă.</p>
<p>„Simt mingea foarte bine. Sunt mulțumit de modul în care progresez mental, de modul în care fac față momentelor dificile mai bine decât înainte. Sunt în cel mai matur moment al carierei mele. Încerc să nu mă gândesc la numărul unu pentru că ar pune mai multă presiune pe mine”, a declarat Carlos Alcaraz, conform <span>marca.com</span>.</p>
<p>De menționat este că, până în acest moment, Carlos Alcaraz a câștigat cinci turnee de Grand Slam.</p>

]]></description>
    </item>
    <item>
      <title>Blestemul Halep l-a ajuns pe Patrick Mouratoglou. Naomi Osaka, fosta lui jucătoare, l-a dat afară pe francez și a reușit cu noul antrenor să o elimine pe Coco Gauff de la US Open</title>
      <link>https://www.prosport.ro/alte-sporturi/tenis/blestemul-halep-l-a-ajuns-pe-patrick-mouratoglou-naomi-osaka-fosta-lui-jucatoare-l-a-dat-afara-pe-francez-si-a-reusit-cu-noul-antrenor-sa-o-elimine-pe-coco-gauff-de-la-us-open-20262792</link>
      <description><![CDATA[<img src="https://www.prosport.ro//wp-content/uploads/2025/09/Blestemul-Halep-l-a-ajuns-pe-Patrick-Mouratoglou.-Naomi-Osaka-fosta-lui-jucatoare-l-a-dat-afara-pe-francez-si-a-reusit-cu-noul-antrenor-sa-o-elimine-pe-Coco-Gauff-de-la-US-Open.jpg"/><br/><p>Patrick Mouratoglou nu mai are succes după momentul care i-a marcat cariera Simonei Halep, francezul fiind concediat de Naomi Osaka.</p>
<p><span>Sportiva din Japonia a decis să încheie colaborarea</span> cu fostul antrenor al Simonei Halep și Serena Williams în luna iulie. Se pare că Mouratoglou e lovit de blestemul Simonei Halep, sportivă care a avut parte de un final de carieră așa cum nu și-ar fi dorit, după ce a fi fost contaminată cu o substanță interzisă din cauza căreia a fost suspendată din circuit de ITIA.</p>
<h2><span>Naomi Osaka, evoluții de vis după despărțirea de fostul antrenor, Patrick Mouratoglou</span></h2>
<p>Antrenorul francez are un CV impresionant, dar și cariera sa a „fost pătată” după ce și-a recunoscut vina în cazul de dopaj al Simonei Halep. La scurt timp după acel scandal și-a reluat activitatea și a încercat să o ajute pe Naomi Osaka să performeze, însă fără succes.</p>
<p>Sportiva din Japonia a decis să renunțe la serviciile lui Mouratoglou în această vară și acum colaborează cu Tomasz Wiktorowski, alături de care și-a regăsit forma de altădată. După ce a trecut de Coco Gauff în runda a patra de la US Open, Osaka a vorbit la superlativ despre antrenorul său, care a jucat un rol important în redobândirea încrederii în sine și a formei care a consacrat-o.</p>
<p>„Simt că Tomasz mi-a oferit un plan de joc și l-am pus în aplicare destul de bine. Meritul pentru acest succes i se cuvine”, a declarat sportiva după meciul cu Coco Gauff.</p>
<h2><span>Simona Halep nu mai păstrează legătura cu Patrick Mouratoglou: „Am avut încredere”</span></h2>
<p>Fostul lider mondial WTA <span>a decis să rupă orice legătură cu Patrick Mouratoglou</span> și academia de tenis condusă de francez. Simona Halep și-ar fi dorit ca antrenorul său din 2022 să fi ieșit mai devreme public să își recunoască vina ca ea să nu mai suporte consecințele unui scandal uriaș și a acuzației de dopaj din partea ITIA.</p>
<p>„Într-adevăr, a ieșit public. Mi-aș fi dorit să fi făcut asta puțin mai devreme. Am încetat să mai lucrez cu Academia (Mouratoglu) de ceva timp.</p>
<p>Când m-am trezit în această situație, mi-a fost greu, pentru că mereu am avut încredere în echipele mele, în echipele anterioare și în toți cei cu care lucrez. Pentru că simt că dacă am încredere am șanse mai mari să am performanțe maxime. Am fost întotdeauna deschisă să învăț de la oameni.</p>
<p>De aceea angajezi oameni, pentru că ai nevoie de informații, trebuie să devii mai bun. Așa că mereu am avut încredere, iar încrederea mea este acum un pic zdruncinată. , a spus Simona Halep, potrivit <span>Euronews. </span></p>

]]></description>
    </item>
    <item>
      <title>Cezar Crețu, jucătorul lunii august în circuitul ITF: a avut 15 victorii consecutive și a cucerit trei trofee în România. SPECIAL</title>
      <link>https://www.prosport.ro/alte-sporturi/tenis/cezar-cretu-jucatorul-lunii-august-in-circuitul-itf-a-avut-15-victorii-consecutive-si-a-cucerit-trei-trofee-in-romania-special-20262495</link>
      <description><![CDATA[<img src="https://www.prosport.ro//wp-content/uploads/2025/09/Cezar-Cretu-jucatorul-lunii-in-circuitul-ITF-a-avut-15-victorii-consecutive-si-a-cucerit-trei-trofee-in-Romania-1400x1050.jpg"/><br/><p>Tenisul românesc masculin are un nou motiv de bucurie. Cezar Crețu, aflat în cea mai bună formă a carierei, a fost desemnat de Federația Internațională de Tenis (ITF) „Men’s World Tennis Tour Player of the Month”, după un parcurs impresionant în luna august: 16 victorii și o singură înfrângere.</p>
<p>Jucătorul în vârstă de 24 de ani (născut pe 24 aprilie 2001) a câștigat trei trofee ITF pe terenuri românești – la Târgu Jiu (la Academia lui Florin Mergea), Arad și București – și a ajuns în semifinale la Dinu Pescariu, unde a cedat într-un meci-maraton de patru ore.</p>
<h2><span>Tenisul românesc, cu Cezar Crețu, este în progres în luna august 2025</span></h2>
<p>„Am câștigat 15 meciuri la rând și am pierdut un singur set în toate aceste turnee. Pentru mine e o perioadă specială și am încredere ca voi continua in aceeași linie”, a declarat Crețu pentru<span> ProSport</span>.</p>
<p>Rezultatele îl vor propulsa de pe locul 504 ATP pe aproximativ 410, după ce se va încheia US Open. Dincolo de cifre, importantă este constanța jocului și nivelul de încredere câștigat.</p>
<p>Colaborarea cu Victor Hănescu și Dave de Haan aduce stabilitate și planuri de viitor pentru tânărul român: „Este o echipă profesionistă, cu obiective clare. Cred că împreună putem construi lucruri mari”.</p>
<p>Are 5 meciuri de Cupa Davis, din care 4 victorii. În ianuarie 2025, Crețu a adus punct României împotriva Bulgariei, într-un meci epic de 3 ore și 40 de minute: a învins cu 6-7(6), 6-3, 7-6(3) pe Petr Nesterov (loc ATP 437), în timp ce el se afla pe locul 315 ATP.</p>
<p><img alt="" class="aligncenter size-large wp-image-20262515" decoding="async" fetchpriority="high" height="1400" sizes="(max-width: 930px) 100vw, 930px" src="https://www.prosport.ro//wp-content/uploads/2025/09/cezar-cretu-tenis-itf-2-930x1400.jpeg" srcset="https://www.prosport.ro/wp-content/uploads/2025/09/cezar-cretu-tenis-itf-2-930x1400.jpeg 930w, https://www.prosport.ro/wp-content/uploads/2025/09/cezar-cretu-tenis-itf-2-768x1156.jpeg 768w, https://www.prosport.ro/wp-content/uploads/2025/09/cezar-cretu-tenis-itf-2-1021x1536.jpeg 1021w, https://www.prosport.ro/wp-content/uploads/2025/09/cezar-cretu-tenis-itf-2-1361x2048.jpeg 1361w, https://www.prosport.ro/wp-content/uploads/2025/09/cezar-cretu-tenis-itf-2-scaled.jpeg 1701w" width="930"/></p>
<h2><span>Trofeu Challenger la dublu la turneul de la Iași, alături de Bogdan Pavel</span></h2>
<p>Cu trofee, victorii în serie și recunoaștere internațională, Cezar Crețu confirmă că tenisul românesc masculin are o nouă speranță pe scena mondială, ultima oară când România a fost reprezentată de un jucător roman de tenis la un turneu de Mare Șlem fiind in 2019, de către Marius Copil.</p>
<p>În anul 2024, a debutat în proba de dublu la nivel ATP în cadrul Țiriac Open, datorită unui wild-card, iar același an a adus și un trofeu Challenger la dublu la turneul de la Iași, alături de Bogdan Pavel.</p>
<blockquote><p>Îmi doresc să rămân concentrat și să fac pas cu pas trecerea către turnee mai mari. Fiecare victorie îmi dă energie și încredere că pot urca și mai sus. Știu că drumul e lung, dar am lângă mine oameni care cred în mine și asta contează enorm. Vreau să arăt că și tenisul masculin din România poate reveni în prim-plan<br/>
Cezar Crețu</p></blockquote>

]]></description>
    </item>
    <item>
      <title>„Am jignit fără să vreau!”. Înfumurata Jelena Ostapenko și-a turnat cenușă în cap după ce a făcut o gafă mare cât tupeul ei</title>
      <link>https://www.prosport.ro/alte-sporturi/tenis/us-open/am-jignit-fara-sa-vreau-infumurata-jelena-ostapenko-si-a-turnat-cenusa-in-cap-dupa-ce-a-facut-o-gafa-mare-cat-tupeul-ei-20262341</link>
      <description><![CDATA[<img src="https://www.prosport.ro//wp-content/uploads/2025/09/„Am-jignit-fara-sa-vreau.-Infumurata-Jelena-Ostapenko-si-a-turnat-cenusa-in-cap-dupa-ce-a-facut-o-gafa-mare-cat-tupeul-ei.jpg"/><br/><p>Jelena Ostapenko (28 de ani, locul 26 WTA) a fost protagonista unui moment incredibil la finalul meciului din turul 2 la US Open, pierdut în fața americancei Taylor Townsend (29 de ani, locul 139 WTA), scor 7-5, 6-1. Concret, în loc de salutul specific de după meci, înfumurata letonă a aruncat cu vorbe grele la adresa adversarei sale, pe care a acuzat-o că nu și-a prezentat scuzele pentru un punct obținut după ce a lovit fileul.</p>
<p>La câteva zile distanță de la incident, Ostapenko a afirmat că a jignit-o pe Townsend, fără intenție, iar scuza sa a fost că „engleza nu este limba sa maternă”, iar de aici și neînțelegerea reproșurilor făcute de către fostul număr 5 mondial, care i-a reproșat adversarei că „nu are educație”.</p>
<p>Incidentul a fost criticat de cei din lumea tenisului, dar și de către fanii celor două, însă <span>pentru letonă nu este prima dată când ieșiri nepotrivite</span>.</p>
<h2><span>Înfumurata Jelena Ostapenko și-a pus cenușă în cap după gafa de la US Open</span></h2>
<p>Jelenei Ostapenko, sfert-finalistă în 2023 la US Open, <span>a avut o ieșire incredibilă după ce a pierdut meciul </span>din turul 2 de la Flushing Meadows, în fața americancei Taylor Townsend. Ostapenko a jignit-o pe Townsend într-un mod grosolan, spunându-i că este „nu are educație”, însă la câteva zile de la incident, mai ales că urma să plece din New York, a încercat să repare lucrurile și și-a pus cenușă în cap pentru gafa pe care a făcut-o la fileu, la finalul meciului.</p>
<p>Ostapenko a afirmat că a jignit-o pe americancă fără să vrea, iar scuza sa este că engleza nu îi este limba nativă și de aici neînțelegerea vorbelor sale.</p>
<p>„Bună tuturor, vreau să îmi prezint scuzele pentru unele lucruri pe care le-am spus în timpul meciului meu din turul al doilea de simplu. Engleza nu este limba mea maternă, așa că atunci când am vorbit despre educație, mă refeream doar la ceea ce consider eu a fi eticheta în tenis, dar înțeleg că prin aceste cuvinte, pe care le-am folosit, am jignit fără să vreau multe persoane din afara terenului de tenis.</p>
<p>Apreciez sprijinul pe care mi-l oferiți în timp ce continui să învăț și să cresc ca persoană și ca jucătoare de tenis. La revedere, New York, și abia aștept să mă întorc anul viitor”, a scris Jelena Ostapenko într-o postare InstaStory.</p>
<h2><span>Reacția lui Taylor Townsend după incidentul cu Ostapenko</span></h2>
<p>Taylor Townsend, număr 1 la dublu, a avut o reacție demnă de o campioană după incidentul incredibil cu Ostapenko, din finalul meciului de simplu.</p>
<p>„Sincer, îmi vine să râd. Cred că este comic. E amuzant să intri pe social media și să justifici ce ai făcut. E evident că te simți cu musca pe căciulă și vrei să găsești explicații. Eu nu trebuie să o fac, cred că vorbește de la sine.</p>
<p>Lucrul de care sunt cea mai mândră este că las racheta să vorbească pentru mine. Pentru că, în final, eu sunt aici și vorbesc cu voi, în timp ce ea și-a făcut bagajele și a plecat acasă, iar acesta este singurul lucru care contează”, a spus Townsend în cadrul unei conferințe de presă.</p>
<p>Townsend a ajuns până în optimile de finală, unde a fost învinsă de Barbora Krejcikova (locul 62 WTA), scor 1-6, 7-6 (13), 6-3. Meciul, unul dramatic, s-a încheiat în 3 ore și șase minute de joc. în care Townsend a avut opt mingi de meci, din care șapte au fost în tiebreak-ul setului secund.</p>

]]></description>
    </item>
  </channel>
</rss>
