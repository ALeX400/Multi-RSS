<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Aryna Sabalenka a câștigat US Open și un cec de 5 milioane de dolari</title>
      <link>https://www.prosport.ro/alte-sporturi/tenis/us-open/aryna-sabalenka-a-castigat-us-open-si-un-cec-de-5-milioane-de-dolari-20266437</link>
      <description><![CDATA[<img src="https://www.prosport.ro//wp-content/uploads/2025/09/Aryna-Sabalenka-a-castigat-US-Open-si-un-cec-de-5-milioane-de-dolari.jpg"/><br/><p>Jucătoarea belarusă de tenis Aryna Sabalenka, liderul mondial și principala favorită la US Open, a câștigat trofeul a doua oară la rând și un cec de 5 milioane de dolari.</p>
<p>Cea mai valoroasă jucătoare de tenis a momentului a reușit să câștige un trofeu de Mare Șlem în 2025, după ce a pierdut finalele de la Australian Open și Roland Garros.</p>
<h2><span>Sabalenka își păstrează coroana americană, după ce câștigă al doilea titlu consecutiv la US Open</span></h2>
<p>Belarusa, învinsă în ultimul act la Australia și Roland Garros, și eliminată în semifinale la Wimbledon de Amanda Anisimova, s-a impus în două seturi chiar acasă la aceasta din urmnă, cu 6-3, 7-6 (3).</p>
<p>Tenisul feminin are, așadar, o regină, iar numele ei este Aryna Sabalenka. Lider mondial incontestabil, cu un avans de 3.292 de puncte față de Iga Swiatek, Sabalenka a fost încoronată pentru a doua oară consecutiv la US Open.</p>
<p>Mai mult, chiar, în finala cu Amisimova a ajuns la victoria cu numărul 101 în turneele de Mare Șlem, dintre care 35 la US Open, 28 la Australian Open, 22 la Roland Garros și 16 la Wimbledon.</p>
<p><span>Aryna este prima jucătoare de la Serena Williams</span> (2012-2014) care păstrează trofeul. Învinsă la Australian Open de Madison Keys și Roland Garros de Coco Gauff, ea și-a luat revanșa în fața americancelor, chiar la turneul de la Flushing Meadows, intrând în posesia unui cec de 5.000.000 de dolari.</p>
<p>„E o nebunie. Lecțiile dure pe care le-am primit m-au adus în acest punct. Felicitări adversarei mele. Să foci două finale de Mare Șlem la rând, știu sentimentul. Știu cât doare să le pierzi, dar o să vezi că atunci când vei câștiga merită tot efortul. Te vei bucura și mai mult de acea victorie, după aceste lecții care sunt grele.</p>
<p>Ador să joc aici, îmi place foarte tare susținerea publicului. Mi se pare că de-a lungul anilor am stabilit o relație specială cu cei din tribune. Când mi-am dat seama că trebuie să joc împotriva americancelor am spus că nu se poate. Voiam să cer să joc împotriva altcuiva. Cu toate astea, am primit mai mult suport ca anul trecut. Sper să vină aici și anul viitor și să mă susțineți la fel de bine.</p>
<p>Așteptați, nu am terminat. Vreau să mulțumesc echipei mele. Sper să ajung în mai multe finale de Mare Șlem, dar indiferent unde joc, sper să fiți acolo, în loja mea.</p>
<p>A fost un an dificil, plin de provocări. În primele finale am fost dură cu voi, dar a meritat. Vă iubesc mult, sunteți familia mea. Mulțumesc iubitului meu care este întodeauna acolo.</p>
<p>Știu că sunt enervantă că mă lungesc, dar mulțumesc celor de acasă. Am primit multe mesaje de la copii, m-au încurajat înainte de finală. Mi-am dat seama că nu pot să-i dezamăgesc, trebuie să-i inspir. Vă mulțumesc pentru susținere”, a declarat ea la festivitatea de premiere.</p>
<h2><span>Americanca va intra în premieră în Top 5 WTA</span></h2>
<p>Anisimova a ajuns la a doua finală de Mare Șlem pierdută la rând, după ce la Wimbledon <span>a fost nimicită de Iga Swiatek, 0-6, 0-6</span>.</p>
<p>Americanca avea la ora meciului un avantaj de 6-3 la meciurile directe, inclusiv o victorie cu 6-4, 4-6, 6-4 în semifinale la Wimbledon. În ciuda înfrângerii, ea va intra în premieră în Top 5 în clasamentul WTA.</p>
<p>„A fost o vară foarte bună. Este greu de digerat. Am luptat cu greu să ajung aici. Aryna, te felicit, că ești o mare luptătoare! Te admir pentru tot ce ai reușit de-a lungul carierei. Felicitări și echipei, faceți o treabă miununată!</p>
<p>Mulțumesc celor care au venit să mă susțină în întreg turneul, de-a lungul celor două săptămâni.</p>
<p>Îmi place foarte mult să joc aici, atmosfera este superbă., mulțumiri centrului național și celor de aici, care fac o treabă muinunată. Mă bucur că împărtășesc acest moment cu voi.</p>
<p>Vreau să mulțumesc echipei mele, care m-a adus în acest punct. A fost o călătorie nebună să ajung aici. Mulțumesc familiei, prietenilor, tuturor celor fac poarte din viața mea, sponsorilor. Vă iubesc din toată inima!”, a spus ea, după meci.</p>

]]></description>
    </item>
    <item>
      <title>Aryna Sabalenka – Amanda Anisimova 6-3, 7-6 (3), în finala feminină de la US Open. Belarusa își apără titlul câștigat anul trecut</title>
      <link>https://www.prosport.ro/alte-sporturi/tenis/us-open/aryna-sabalenka-amanda-anisimova-6-3-7-6-3-in-finala-feminina-de-la-us-open-belarusa-isi-apara-titlul-castigat-anul-trecut-20266007</link>
      <description><![CDATA[<img src="https://www.prosport.ro//wp-content/uploads/2025/09/Aryna-Sabalenka-Amanda-Anisimova-6-3-7-6-3-in-finala-feminina-de-la-US-Open.-Belarusa-isi-apara-titlul-castigat-anul-trecut.jpg"/><br/><p>Finala feminină de simplu de la US Open, Aryna Sabalenka – Amanda Anisimova, are loc pe Arthur Ashe Stadium (terenul central) din cadrul Flushing Meadows–Corona Park, iar partida este Live Video Online pe www.prosport.ro.</p>
<p>De asemenea, duelul dintre cele jucătoarea belarusă și cea americană poate fi urmărit și în direct la televizor pe postul Eurosport 1, începând cu ora 23:00.</p>
<h2><span>Aryna Sabalenka – Amanda Anisimova Live Text Online, finala feminină de la US Open</span></h2>
<p>A venit ziua finalei feminine de la US Open, în care se întâlnesc belarusa Aryna Sabalenka, liderul mondial și principala favorită a competiției, și americanca Amanda Anisimova (9 WTA, cs 8).</p>
<p>Sabalenka a ajuns în trei finale consecutive la US Open, performanță realizată ultima dată de Serena Williams. La rândul ei, Anisimova a avut un turneu solid, inclusiv o victorie asupra polonezei Iga Swiatek în sferturi, și își dorește să câștige primul ei titlu de Mare Șlem.</p>
<p>Este o confruntare fascinantă din toate punctele de vedere. Sabalenka va încerca să-și apere titlul de acum un an și să devină prima jucătoare care face acest lucru de la Serena Williams, în 2014. Singura jucătoare care a ridicat trofeul de două ori în ultimii 11 ani a fost japoneza Naomi Osaka, în 2018 și 2020.</p>
<p>Ambele finaliste știu cum este să joci în ultimul act la un astfel de turneu. Sabalenka are în palmares titlurile la Australioan Open (2023 și 2024) și US Open, pierzând finala din acest an de la Roland Garros. Anisimova a luptat pentru trofeu la Wimbledon pe 12 iulie, dar a fost umilită de Swiatek, <span>care s-a impus cu un incredibil 6-0, 6-0</span>.</p>
<h2><span>Anisimova o conduce cu 6-3 pe Sabalenka la meciurile directe, adjudecându-și inclusiv ultima confruntare, în semifinale la Wimbledon</span></h2>
<p>Sabalenka a fost jucătoarea dominantă pe hard în ultimii ani în tenisul feminin. A bifat trei finale consecutive la US Open și a ajuns cel puțin în semifinale la Flushing Meadows 5 ani la rând. În plus, are trei finale la rând de la Australian Open, plus 5 titluri pe hard în ultimii 3 ani.</p>
<p>În semifinale, Sabalenka a fost împinsă de Jessica Pegula într-un meci de 3 seturi, dar, per total, de-a lungul turneului a stat pe teren mai puțin de 8 ore pe teren. E drept, în sferturi nu a jucat, beneficiind de retragerea cehoaicei Marketa Vondrousova.</p>
<p>Partea mentală ar putea fi o provocare complet diferită. În ciuda tuturor realizărilor din acest sezon, liderul mondial a pierdut finalele de la Australian Open și French Open, plus în semifinale la Wimbledon.</p>
<p>Indiferent de rezultatul finalei, Anisimova a avut un turneu încântător. A avut nevoie de set decisiv doar de două ori, în turul 3, când <span>a învins-o pe Jaqueline Cristian cu 6-4, 4-6, 6-2</span>, și în semifinale, 6-7 (4), 7-6 (3), 6-3 cu Osaka.</p>
<p>A fost un „thriller” de trei ore, care s-a încheiat aproape de ora 1 dimineața pe fusul orar al Statelor Unite ale Americii, iar acest lucru ar putea conta în economia finalei. În plus, de-a lungul competiției a stat mai mult pe teren decât Aryna cu două ore și jumătate.</p>
<p>În schimb, palmaresul este de partea Amandei. O conduce pe jucătoarea din Belarus cu 6-3 la meciurile directe, câștigând inclusiv ultimul meci direct, în semifinale la Wimbledon, cu 6-4, 4-6, 6-4.</p>

]]></description>
    </item>
    <item>
      <title>Start în Țiriac Foundation Women’s Cup! Ce sportive din România sunt prezente la start și ce spune Ilie Năstase</title>
      <link>https://www.prosport.ro/alte-sporturi/tenis/start-in-tiriac-foundation-womens-cup-ce-sportive-din-romania-sunt-prezente-la-start-si-ce-spune-ilie-nastase-20266503</link>
      <description><![CDATA[<img src="https://www.prosport.ro//wp-content/uploads/2025/09/Start-in-Tiriac-Foundation-Womens-Cup-Ce-sportive-din-Romania-sunt-prezente-la-start-si-ce-spune-Ilie-Nastase.jpg"/><br/><p>De luni până duminica viitoare (8-14 septembrie) zgura de la Centrul Național de Tenis Simona Halep, din București va găzdui un nou turneu internațional de tenis feminin din categoria W75, parte din calendarul competițional al ITF Women’s World Tennis Tour.</p>
<p>Turneul Fundației Țiriac, organizat de Federația Română de Tenis, oferă șansa jucătoarelor în ascensiune și a celor consacrate să acumuleze puncte importante pentru clasamentul mondial, continuând angajamentul Fundației de a sprijini performanța și dezvoltarea tinerelor talente din România.</p>
<h2><span>Țiriac Foundation Women’s Cup începe luni la București! Cine participă, care e opinia lui Ilie Năstase</span></h2>
<p>Câștigătoarea turneului W75 de la București va primi 75 puncte WTA, esențiale pentru ascensiunea în clasamentul WTA. Turneul oferă și premii în bani, în valoare totală de 60.000 de dolari.</p>
<p>„Avem datoria să oferim tinerilor din România condiții reale să crească și să se dezvolte în sport. Fiecare turneu pe care îl organizăm este o investiție în viitorul tenisului românesc. Mă bucur că putem aduce din nou tenisul internațional la București și că oferim șansa acestor jucătoare să concureze acasă, în fața publicului român”, a declarat Ion Țiriac.</p>
<p>ITF Women’s World Tennis Tour oferă jucătoarelor șansa de a-și consolida poziția în clasament prin turnee W75, care deschid accesul către competițiile WTA 125, WTA 250 și de nivel superior.</p>
<p>În cadrul turneului de la București, tabloul de calificări va cuprinde 32 de jucătoare, și tot 32 vor accede pe tabloul principal, în timp ce proba de dublu va reuni 8 echipe. Calificările vor începe duminică, 7 septembrie, iar meciurile de pe tabloul principal de simplu vor debuta pe 8 septembrie.</p>
<h2><span>Ilie Năstase e fericit: „Fetele astea nu mai trebuie să ia avionul, mașina, trenul”</span></h2>
<p>Ilie Năstase a precizat că pentru jucătoarele române sunt foarte importante turneele organizate în țară, precum Țiriac Foundation Women’s Cup (W75), care va avea loc la Centrul Național de Tenis Simona Halep din București.</p>
<p>„Lucrul cel mai important e că se joacă în România și se joacă tenis. Fetele astea nu mai trebuie să ia avionul, mașina, trenul să se ducă să își câștige punctele. Cu cât mai multe turnee sunt, cu atât să fie mai bine pentru ele”, a spus Ilie Năstase.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/qGb-GZ_h0So?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Ilie Năstase, declarații înainte de Țiriac Foundation Women’s Cup începe luni la București" width="500"></iframe></div>
<p>Printre sportivele românce care și-au anunțat intenția de participare se regăsesc Patricia Țig, Ilinca Amariei și Georgia Crăciun. Prezența lor la București oferă publicului șansa de a urmări îndeaproape viitorul tenisului feminin românesc. De asemenea, organizatorii au anunțat și cele patru wildcard-uri, oferite sportivelor Mara Gae, Bertea Elena, Ionescu Eva și Oana Federico.</p>
<p>George Cosac, președintele Federației Române de Tenis, a subliniat importanța strategică a acestui tip de competiții: „România are o tradiție importantă în tenisul feminin și este esențial să oferim constant șanse sportivelor noastre să evolueze acasă, în turnee de nivel înalt. Turneul W75 din septembrie completează cu succes calendarul competițional național și reprezintă o oportunitate reală pentru promovarea tinerelor jucătoare din România.”</p>
<p>Intrarea este liberă întreaga săptămână, în limita locurilor disponibile.</p>
<blockquote><p>Federația Române Tenis organizează peste 75 de competiții internaționale. Este un record pentru noi, consider că este un record pentru tot sportul românesc. Toate celelalte federații sportive la un loc nu organizează un asemenea număr de competiții internaționale pentru sportivii lor<br/>
George Cosac, președinte FR de Tenis</p></blockquote>
<p><iframe allowfullscreen="allowfullscreen" frameborder="0" height="736" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3Dpfbid0qitktHy4GB59zHLhEtKbLe6ZcnL4MzmsDNkue1ayui9YUs6f6CQyd94H8kFdrjYKl%26id%3D100077998300127&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>George Cosac despre Horia Tecău: „E posibil să fi plecat pentru că fetele nu veneau la echipă”</span></h2>
<p>George Cosac a declarat că este posibil ca decizia lui Horia Tecău de a renunța la rolul de căpitan nejucător al echipei de Billie Jean King Cup a României să fie legată de refuzul anumitor jucătoare de a se prezenta la lot, și că în opinia sa acest lucru este o rușine pentru sportive.</p>
<p>„E posibil să fi plecat pentru că fetele nu veneau la echipă. Nu mi-a zis în mod clar că acesta este principalul motiv, dar din punctul meu de vedere la performanțele lui Horia, la ce reprezintă el ca individ, tot ce înseamnă Horia într-un cuvânt, e jenant să poți să-l refuzi sau să nu vii sau să nu îți oferi serviciile.</p>
<blockquote><p>Mai ales că, în urmă cu un an, premiile oferite de Federație Internațională, de ITF pentru participarea la turneul final au fost extrem de consistente. Acum este adevărat că s-a jucat în Japonia, era o călătorie destul de lungă, obositoare, poate le punea în pericol un pic calendarul competițional, dar nu cred că există ceva mai important ca sportiv, ca individ, decât să-ți reprezinți țara, să scrie România acolo</p></blockquote>
<p>Faptul că ele iau niște decizii de genul acesta și nu vor să reprezinte România, din punctul meu de vedere este o rușine”, a declarat Cosac.</p>
<p>România va evolua în Grupa B, alături de Polonia și Noua Zeelandă, în play-off-ul Cupei Billie Jean King. Meciurile vor avea loc în sală, pe hard, în Arena Gorzow din Gorzow Wielkopolski, în perioada 14-16 noiembrie 2025.</p>

]]></description>
    </item>
    <item>
      <title>Moștenitorul magnatului Ion Țiriac e un pachet de mușchi. Reacția Soranei Cîrstea, iubita lui, când l-a văzut</title>
      <link>https://www.prosport.ro/alte-sporturi/tenis/mostenitorul-magnatului-ion-tiriac-e-un-pachet-de-muschi-reactia-soranei-cirstea-iubita-lui-cand-l-a-vazut-20266605</link>
      <description><![CDATA[<img src="https://www.prosport.ro//wp-content/uploads/2025/09/Mostenitorul-magnatului-Ion-Tiriac-e-un-pachet-de-muschi.-Reactia-Soranei-Cirstea-iubita-lui-cand-l-a-vazut.jpg"/><br/><p>Ion Alexandru Țiriac (48 de ani), moștenitorul magnatului Ion Țiriac (86), trage tare la sala de forță și ultima filmare pe care a postat-o pe rețelele de socializare arată că e un pachet de mușchi.</p>
<p>Clipul a fost foarte apreciat de cele aproximativ 30 de mii de persoane care îl urmăresc pe Țiriac Jr., iar în secțiunea de comentarii și-a făcut loc și iubita acestuia, jucătoarea de tenis Sorana Cîrstea (35 de ani – 57 WTA).</p>
<h2><span>„Stil de viață dur”. Ion Alexandru Țiriac, iubitul Soranei Cîrstea, a surprins audiența cu ultima postare</span></h2>
<p><span>Ion Alexandru Țiriac, care a celebrat de curând triumful iubitei Sorana Cîrstea de la Cleveland</span>, a intrat din nou în sala de forță și în timpul unei sesiuni de antrenament s-a filmat pentru a-i actualiza pe urmăritorii de pe platformele de socializare cu privire la progresul său.</p>
<p>În vârstă de 48 de ani, <span>moștenitorul magnatului Ion Țiriac este un pachet de mușchi</span> și nu a ezitat să se mândrească prin intermediul descrierii alese pentru postare:</p>
<p>„Sesiune de antrenament. Stil de viață dur”, a scris Ion Alexandru Țiriac, care e cunoscut pentru pasiunea pe care o are pentru ridicarea de greutăți.</p>
<p>În filmarea respectivă, fiul lui Ion Țiriac trage tare la antrenamente, în timp ce persoanele din preajma lui îl ajută să se hidrateze și îi oferă un prosop.</p>
<p>Sorana Cîrstea a văzut clipul și nu s-a putut abține să nu reacționeze în secțiunea de comentarii. Numărul 57 WTA a postat mai multe emoji-uri zâmbărețe, semn că s-a amuzat copios. Un comentariu similar a fost postat și de sora lui Alexandru Ion Țiriac.</p>
<h2><span>Se trezește și la ora 06:00 dimineața pentru a-și lucra fizicul</span></h2>
<p>Așa cum se poate vedea în galeria foto a articolului, Ion Alexandru Țiriac s-a mai pozat și cu alte ocazii în sala de forță. Fiul magnatului Ion Țiriac nu acceptă ideea de a avea un corp care nu este tonifiat, iar pentru a-și îndeplini obiectivele recurge la sacrificii pe care nu mulți le fac. Concret, uneori se duce la ora 06:00 dimineața la sală, pentru ca ulterior să se poată ocupa de afacerile pe care le gestionează.</p>
<p>„Duminică la ora 6 dimineața fac exerciții pentru a fi în formă zi de zi. Nu te uita niciodată în oglindă, te vei obișnui cu imaginea locului în care ești, nu a locului unde vrei să fii!”, a scris fiul cel mare al lui Ion Țiriac, tot pe Instagram, alături de o postare pe care a realizat-o în primăvara lui 2023.</p>

]]></description>
    </item>
    <item>
      <title>Carlos Alcaraz a reacționat imediat când a aflat că Donald Trump e primul președinte SUA care vine la finala US Open după 25 de ani</title>
      <link>https://www.prosport.ro/alte-sporturi/tenis/carlos-alcaraz-a-reactionat-imediat-cand-a-aflat-ca-donald-trump-e-primul-presedinte-sua-care-vine-la-finala-us-open-dupa-25-de-ani-20266565</link>
      <description><![CDATA[<img src="https://www.prosport.ro//wp-content/uploads/2025/09/Carlos-Alcaraz-a-reactionat-imediat-cand-a-aflat-ca-Donald-Trump-e-primul-presedinte-SUA-care-vine-la-finala-US-Open-dupa-25-de-ani-1400x933.jpg"/><br/><p>Carlos Alcaraz (22 de ani – 2 ATP) a fost informat cu privire la faptul că Donald Trump (79) va asista la finala US Open 2025, devenind astfel primul președinte SUA care ia parte la ultimul act de la Flushing Meadows după 25 de ani.</p>
<p>Duminică, 7 septembrie, talentatul sportiv iberic îl a înfrunta din nou pe marele său rival, italianul Jannik Sinner (24 de ani – 1 ATP).</p>
<h2><span>„Un privilegiu, este minunat”. Carlos Alcaraz se bucură de faptul că va fi privit de Donald Trump la finala US Open, cu Jannik Sinner</span></h2>
<p>Duminică, 7 septembrie 2025, la Flushing Meadows–Corona Park este programată <span>finala masculină de la US Open, care se anunță a fi cu totul și cu totul specială, deoarece se va disputa pentru locul 1 mondial și un cec de 4.2 milioane de euro</span>.</p>
<p>În plus, <span>Donald Trump a luat decizia de a urmări ultimul act de la US Open 2025 din tribune</span>. Acest moment va reprezenta revenirea lui Trump la turneul de Grand Slam american după o pauză de un deceniu. Totodată, Trump va fi primul președinte SUA care vine la ultimul act de la Flushing Meadows după 25 de ani.</p>
<p>Așadar, meciul de tenis de duminică va fi unul de neratat pentru toți iubitorii „sportului alb”.</p>
<p>Pus în temă cu privire la toate aceste detalii, Carlos Alcaraz s-a declarat încântat de faptul că va fi urmărit din tribune de președintele Donald Trump și a spus că va face eforturi pentru a nu se lăsa copleșit de emoții:</p>
<p>„Cred că este un privilegiu pentru fiecare turneu să poată beneficia de prezența președintelui țării. Doar pentru a susține turneul, pentru a susține tenisul și pentru a susține meciul. Pentru mine, să joc în fața lui… (n.r. – Donald Trump) voi face tot posibilul să nu mă gândesc la asta. Nu vreau să am emoții din cauza asta. Dar da, cred că este minunat pentru tenis ca președintele să ia parte la finală din postura de spectator. Totuși, treaba mea este să joc cel mai bun tenis al meu și să nu las nimic altceva să-mi stea în cale”, a declarat Carlos Alcaraz, citat de <span>The Guardian</span>.</p>
<h2><span>Donald Trump este un fin admirator al sportului în general</span></h2>
<p>Faptul că Donald Trump a decis să meargă la Flushing Meadows–Corona Park pentru a urmări finala Carlos Alcaraz – Jannik Sinner de la US Open 2025 nu este tocmai o surpriză. Actualul președinte american este cunoscut ca fiind un fin admirator al sportului, iar de-a lungul vieții și-a făcut apariția la o mulțime de evenimente, cum ar fi gale de Wrestling, gale de MMA sau mari premii din Formula 1.</p>
<p>Doar în 2025, Donald Trump a asistat deja la o sumedenie de evenimente importante, cum ar fi finala Super Bowl din New Orleans, cursa Daytona 500 din Florinda, galele UFC din Miami și Newark, campionatele NCAA de lupte din Philadelphia sau finala Campionatului Mondial al Cluburilor FIFA, când la ceremonia de premiere le-a înmânat trofeul fotbaliștilor de la Chelsea Londra.</p>
<p>Revenind la US Open, ultima oară când un președinte SUA a asistat la finala turneului de Grand Slam american s-a întâmplat în 2000. Atunci, Bil Clinton a fost cel prezent la Flushing Meadows.</p>
<p>Meciul dintre Carlos Alcaraz și Jannik Sinner e programat să înceapă de la ora României 21:00.</p>

]]></description>
    </item>
  </channel>
</rss>
