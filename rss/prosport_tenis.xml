<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Jackpotul vieții ei! Câți bani a câştigat locul 361 WTA, după calificarea uluitoare în semifinalele Roland Garros</title>
      <link>https://www.prosport.ro/alte-sporturi/tenis/roland-garros/jackpotul-vietii-ei-cati-bani-a-castigat-locul-361-wta-dupa-calificarea-uluitoare-in-semifinalele-roland-garros-20187644</link>
      <description><![CDATA[<img src="https://www.prosport.ro/wp-content/uploads/2025/06/Jackpotul-vietii-ei-1400x771.jpg"/><br/><p>Jucătoarea de pe locul 361 WTA s-a calificat în semifinale la Roland Garros și va lua o sumă de peste 5 ori mai mare decât câștigase în întreaga carieră.</p>
<p>Cea mai mare surpriză a turneului de la Roland Garros, al doilea de Mare Șlem al anului, este oferită de o jucătoare absentă 9 luni din circuit din cauza unei accidentări.</p>
<h2><span>Beneficiară a unui wildcard, jucătoarea a dat lovitura vieții, după ce a ajuns în semifinale la Roland Garros</span></h2>
<p>Franțuzoaica Lois Boisson face senzație la Roland Garros! Aflată pe locul 361 mondial înaintea <span>celui de-al doilea turneu de Mare Șlem</span>, ea a primit un wildcard din partea organizatorilor. Iar sportiva care pe 16 mai a împlinit 22 de ani a profitat din plin de această ocazie.</p>
<p>S-a calificat în semifinalele turneului organizat pe zgura pariziană și va încasa un premiu de 690.000 de euro, adică aproximativ 820.000 de dolari, în contextul în care până în prezent, câștigurile ei se ridicau la suma de 148.000 de dolari.</p>
<p>Boisson va juca pentru un loc în finală după ce în sferturile de finală a eliminat-o pe rusoaica Mirra Andreeva (6 WTA, cs 6) cu 7-6 (6), 6-3. Dar asta nu a fost prima surpriză oferită de ea la Roland Garros.</p>
<p>Rând pe rând, favorita gazdelor le-a învins pe belgianca Elise Mertens (24 WTA, cs 24) cu 6-4, 4-6, 6-3, pe ucraineanca Anhelina Kalinina (113 WTA) cu 6-1, 6-2, pe compatrioata ei Elsa Jacquemot (138 WTA), și ea beneficiară de wildcard, cu 6-3, 0-6, 7-5, și pe americanca Jessica Pegula (3 WTA, cs 3) cu 3-6, 6-4, 6-4.</p>
<h2><span>Boisson ajunge pe locul 21 WTA dacă se impune la Roland Garros</span></h2>
<p>Misiunea din semifinale este foarte dificilă. De partea cealaltă a fileului va fi <span>sportiva americană Coco Gauff</span> (2 WTA), a doua favorită a competiției, care a trecut cu destule emoții, 6-7 (6), 6-4, 6-1, de a ei compatrioată Madison Keys (8 WTA, cs 7).</p>
<p>Boisson a stabilit mai multe repere datorită performanței de la turneul din țara natală. Este prima jucătoare care în ultimii 17 ani care ajunge în optimile de finală la debutul său în turneele de Mare Șlem și prima cu wildcard de la Mary Pierce în 2002 care joacă în sferturile de finală la Roland Garros, potrivit <span>Tennis 365</span>.</p>
<p>La începutul anului era pe locul 202 mondial. Calificarea în finala turneului ITF de la Terrassa și câștigarea trofeului, de aceeași categorie, la Saint Gaudens, nu au ajutat-o prea mult, deoarece a pierdut multe puncte din sezonul precedent, motiv pentru care înainte de Roland Garros era pe 361.</p>
<p>Numai că prezența în semifinale o va duce pe locul 65, cu 951 de puncte. Dacă trece de Gauff, urcă pe 35 (1.571 de puncte), iar câștigarea trofeului o propulsează pe 21 (2.171 de puncte).</p>

]]></description>
    </item>
    <item>
      <title>Scene tari la Roland Garros, cu Ion Țiriac în prim – plan. Cum l-a ajutat miliardarul român pe Alexander Zverev chiar în meciul cu Novak Djokovic</title>
      <link>https://www.prosport.ro/alte-sporturi/tenis/scene-tari-la-roland-garros-cu-ion-tiriac-in-prim-plan-cum-l-a-ajutat-miliardarul-roman-pe-alexander-zverev-chiar-in-meciul-cu-novak-djokovic-20187888</link>
      <description><![CDATA[<img src="https://www.prosport.ro/wp-content/uploads/2025/06/Scene-tari-la-Roland-Garros-cu-Ion-Tiriac-in-prim-plan.-Cum-l-a-ajutat-miliardarul-roman-pe-Alexander-Zverev-chiar-in-meciul-cu-Novak-Djokovic.jpg"/><br/><p>Miliardarul Ion Țiriac a fost protagonistul unui moment inedit la Roland Garros, în timpul meciului dintre Alexander Zverev (28 de ani, locul 3 ATP) și Novak Djokovic (38 de ani, locul 6 ATP), în sferturile de finală ale Open-ului francez.</p>
<p>În debutul setului inaugural, imediat după primul game câștigat de german, acesta a vrut să trimită una dintre rachete echipei sale, pentru a fi reparat mânerul, dar cum nu putea părăsi terenul în timpul meciului a apelat la un voluntar, însă acesta ar  fi trebuit să treacă prin <span>loja miliardarului român</span>. Astfel, Zverev i-a întins racheta lui Țiriac, care i-a înmânat-o voluntarului, iar momentul a fost apreciat de public printr-o rafală de aplauze.</p>
<p>Djokovic, fostul lider mondial, se află la două victorii de doborârea recordului de trofee majore, pe care l-a atins în 2023, la US Open.</p>
<h2><span>Ion Țiriac în prim-plan la Roland Garros. Miliardarul l-a ajutat pe Zverev</span></h2>
<p>Interacțiunea dintre sportiv și miliardar a fost apreciată de către public și a devenit virală pe social media.</p>
<p>Setul de debut al sfertului de finală a fost dominat de Zverev, care s-a impus cu 6-4, în 47 de minute, însă în următoarele seturi, <span>Djokovic a arătat un tenis de înaltă calitate</span>, câștigându-le cu 6-3, 6-2, 6-4.</p>
<p>Acesta a fost al doilea sfert de finală câștigat de Djokovic, la Roland Garros, în fața lui Zverev, după cel din 2019.</p>
<p>Djokovic deține recordul de titluri majore, la masculin, 24, din care cele mai multe au fost la Australian Open, zece (2008, 2011, 2012, 2013, 2015, 2016, 2019, 2020, 2021 și 2023). La Wimbledon s-a impus de șapte ori (2011, 2014, 2015, 2018, 2019, 2021 și 2022), la US Open are patru titluri (2011, 20115, 2018 și 2023), iar la Roland Garros vrea să îl cucerească pe cel de-al patrulea (2016, 2021 și 2023).</p>
<p>În semifinala din acest an se va confrunta cu Jannik Sinner (23 de ani), liderul mondial, iar dacă va trece de italian se întâlnește cu învingătorul dintre Carlos Alcaraz (22 de ani, locul 2 ATP) și Lorenzo Musetti (23 de ani, locul 8 ATP).</p>
<p>Cu un succes în finală, Djokovic poate doborî recordul de trofee de Grand Slam, un record stabilit de australianca Margaret Court, în 1973, și pe care l-a atins în 2023, când a cucerit US Open.</p>

]]></description>
    </item>
    <item>
      <title>Moment absolut incredibil la Roland Garros. Musetti a lovit-o cu mingea trimisă de furie în piept pe arbitra de linie</title>
      <link>https://www.prosport.ro/alte-sporturi/tenis/roland-garros/moment-absolut-incredibil-la-roland-garros-musetti-a-lovit-o-cu-mingea-trimisa-de-furie-in-piept-pe-arbitra-de-linie-20187669</link>
      <description><![CDATA[<img src="https://www.prosport.ro/wp-content/uploads/2025/06/Moment-absolut-incredibil-la-Roland-Garros.-Musetti-a-lovit-o-cu-mingea-trimisa-de-furie-in-piept-pe-arbitra-de-linie.jpg"/><br/><p>Lorenzo Musetti a fost aproape de o descalificare stupidă de la Roland Garros după ce a lovit arbitra de linie cu mingea direct în piept.</p>
<p>Jucătorul italian s-a temut că ar putea fi penalizat din cauza unui gest de neînțeles într-un moment important al meciului cu Frances Tiafoe. În timpul sferturilor de la Roland Garros, Musetti a avut un moment de nervozitate și și-a descărcat frustrarea pe o minge pe care a șutat-o direct în pieptul arbitrei de linie. Și-a dat rapid seama de gestul stupid și a mers să își ceară scuze.</p>
<h2><span>Lorenzo Musetti, iertat pentru un gest care i-ar fi putut aduce descalificarea de la Roland Garros</span></h2>
<p>Italianul a avut un mmoment de frustrare în setul al doilea al meciului cu favoritul publicului, Frances Tiafoe. Pentru o fază similară, <span>Novak Djokovic a fost eliminat </span>de la US Open, în urmă cu cinci ani, dar arbitrul de la această partidă a fost indulgent cu sportivul, care și-a recunoscut imediat greșeala și s-a asigurat că arbitra de linie nu a pățit nimic grav.</p>
<p>Musetti a primit mingea de la un copil de mingi și a șutat-o puternic direct în pieptul unei arbitre de linie, care nu a avut timp să se ferească. Din fericire, nu s-a întâmplat nimic grav, iar arbitra de linie a putut să rămână în continuare la marginea terenului, deși a încasat o lovitură puternică de la o distanță destul de mică.</p>
<blockquote class="instagram-media" data-instgrm-permalink="https://www.instagram.com/reel/DKcpDMEN2UA/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by TNT Sports (@tntsports)</p>
</div>
</blockquote>
<p><script async="" src="//www.instagram.com/embed.js"></script></p>
<p>Acest gest copilăresc îl putea priva pe Musetti de cel mai important succes la Roland Garros, care i-a adus în premieră calificarea în penultimul act. Adversarul său a contestat vehement gestul și a cerut descalificarea sportivului, însă partida a continuat și italianul a învins după aproape trei ore de joc, scor 6-2, 4-6, 7-5, 6-2.</p>
<blockquote>
<p data-end="1767" data-start="1500">„Sincer, cred că a fost o coincidență nefericită. Trebuie să recunosc că m-am speriat puțin când am văzut ce s-a întâmplat, pentru că nu am vrut să rănesc pe nimeni. M-am dus imediat să-mi cer scuze față de arbitrul de linie și îmi cer scuze și față de toți ceilalți. Cred că a fost corect să mi se acorde un avertisment, pentru că arbitrul de scaun a văzut clar că nu a fost cu intenție. Cred că de aceea m-a lăsat să continui meciul”, a precizat Musetti la conferința de presă.</p>
</blockquote>
<h2 data-end="1767" data-start="1500"><span>Frances Tiafoe, după gestul adversarul său: „Mi se pare comic”</span></h2>
<p>Americanul a asistat la momentul în care adversarul său a lovit cu mingea un arbitru. Camerele au surprins reacția sa. A cerut insistent să se ia măsuri împotriva italianului, dar acesta a scăpat doar cu un avertisment. Pentru Tiafoe ar fi fost benefică o descalificare, mai ales că la capătul jocului el a părăsit competiția.</p>
<blockquote><p>„Evident, a făcut asta și nu s-a întâmplat nimic. Mi se pare comic, dar așa stau lucrurile. Nu s-a întâmplat nimic, deci nu există nimic de reproșat. Evident, nu există consecvenţă cu măsurile, dar aşa stau lucrurile, se pare că nu s-a întâmplat nimic”, a declarat Tiafoe.</p></blockquote>

]]></description>
    </item>
    <item>
      <title>Novak Djokovic, în cursa pentru trofeul de la Roland Garros, apărat de liderul mondial: „Doar lăsați-l să joace. Să-și arate măreția și să inspire noile generații”</title>
      <link>https://www.prosport.ro/alte-sporturi/tenis/roland-garros/novak-djokovic-in-cursa-pentru-trofeul-de-la-roland-garros-aparat-de-liderul-mondial-doar-lasati-l-sa-joace-sa-si-arate-maretia-si-sa-inspire-noile-generatii-20187254</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-in-cursa-pentru-trofeul-de-la-Roland-Garros-aparat-de-liderul-mondial-„Doar-lasati-l-sa-joace.-Sa-si-arate-maretia-si-sa-inspire-noile-generatii.jpg"/><br/><p>Novak Djokovic, locul 6 ATP, se află în cursa pentru trofeul de la Roland Garros, cu care va depăși o nouă bornă a tenisului mondial, recordul de titluri majore pe care l-a egalat în 2023, la US Open. Aflat sub presiunea doborârii acestui record, dar și al unei posibile retrageri din circuit, sârbul a fost apărat de Aryna Sabalenka, liderul mondial WTA, care a afirmat că jucătorul de 38 de ani are potențial să mai joace ani buni.</p>
<p>Djokovic a avut un început de sezon bun, cu semifinală la Australian Open și finală la Miami, însă la trecerea pe zgură lucrurile nu au mai fost așa cum s-a așteptat fostul lider mondial. În sezonul de zgură a fost eliminat prematur, încă din primul meci, la Monte Carlo și Madrid și a reușit să își treacă în palmares <span>titlul de la Geneva (ATP 250), al 100-lea trofeu din carieră</span>.</p>
<p>La Roland Garros, Djokovic a ajuns în faza sferturilor de finală, unde joacă cu Alexander Zverev (28 de ani), cap de serie 3.</p>
<h2><span>Novak Djokovic, apărat de liderul mondial: „Doar lăsați-l să joace. Să-și arate măreția și să inspire noile generații”</span></h2>
<p>Aryna Sabalenka se află printre cei care afirmă că este o mare presiune asupra lui Djokovic, în special legat de posibila sa retragere, în contextul în care trei dintre cei patru adversari consacrați, cunoscuți ca „Big 4”, Roger Federer, Andy Murray și Rafael Nadal, s-au retras, pentru acesta din urmă fiind organizată o festivitate la actuala ediție a Roland Garros, turneul de Grand Slam asupra căruia și-a pus amprenta definitiv, cu 14 titluri câștigate, un record.</p>
<p>„Încercați să puneți mai multă presiune pe Novak… lăsați-l în pace! E puternic, e în formă, e pregătit fizic și mental să mai joace încă doi-trei ani. Nu știu, face o treabă excelentă, are și el oscilații, ca oricine. Cu cât ești mai în vârstă, cu atât e mai greu să fii constant. Dar când e sănătos, poate juca un tenis magnific.</p>
<p>Doar lăsați-l să joace. Imaginați-vă că se retrage mâine, toți am fi triști, nu credeți? Sinner și Alcaraz mai au 10–15 ani în față să devină legendari.</p>
<p>A fost destul de trist să vedem ceremonia cu cei patru pe teren (n.r. ceremonia de retragere oficială a lui Nadal) și să înțelegi că trei dintre ei sunt retrași și că tuturor le este dor de jocul lor. Să-l lăsăm pe Novak să lupte, să-și arate măreția și să inspire noile generații”, a declarat Aryna Sabalenka într-o conferință de presă de la Roland Garros.</p>
<h2><span>Novak Djokovic, sfert de finală cu Zverev</span></h2>
<p>Novak Djokovic joacă, miercuri, în sferturile de finală de la Roland Garros, iar adversar îi este germanul Alexander Zverev, favoritul 3 al turneului. Sârbul conduce cu 8-5 la meciurile directe, iar partida de miercuri este a doua confruntare din 2025, după semifinala dramatică de la Australian Open, când Djokovic a fost nevoit să se retragă după primul set câștigat de Zverev, scor 7-6 (5), încheiat în 82 de minute.</p>
<p>Cea mai recentă victorie a lui Novak Djokovic a fost în 2023, în semifinala ATP 1.000 de la Cincinnati, scor 7-6 (5), 7-5. La turneele majore, cei doi s-au mai confruntat în sferturile de la Roland Garros (2019), în sferturi la Australian Open (2021) și în semifinala de la US Open (2021), toate încheiate cu succesul lui Djokovic.</p>
<p>În al doilea sfert de finală al zilei se vor confrunta Jannik Sinner (1 ATP) și Alexander Bublik (62 ATP). În prima semifinală a turneului s-au calificat Lorenzo Musetti  (locul 8 ATP) și <span>Carlos Alcaraz (locul 2 ATP), campionul en-titre</span>.</p>

]]></description>
    </item>
    <item>
      <title>Ion Țiriac, întâlnire ca între miliardari cu bogătașul care a schimbat lumea. Au fost fotografiați la Paris, locul unde magnatul qatarez a ajuns zeu</title>
      <link>https://www.prosport.ro/diverse/ion-tiriac-intalnire-ca-intre-miliardari-cu-bogatasul-care-a-schimbat-lumea-au-fost-fotografiati-la-paris-locul-unde-magnatul-qatarez-a-ajuns-zeu-20186838</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-intalnire-ca-intre-miliardari-cu-bogatasul-care-a-schimbat-lumea.-Au-fost-fotografiati-la-Paris-locul-unde-magnatul-qatarez-a-ajuns-zeu.jpg"/><br/><p>Ion Țiriac a participat la o întâlnire ca între miliardari cu bogătașul care a schimbat lumea. Cei doi au fost fotografiați la Paris, locul unde magnatul din Qatar a ajuns un adevărat zeu.</p>
<p>Fostul sportiv român, ajuns la vârsta de 86 de ani, a fost surprins alături de Nasser al Khelaifi, președintele clubului PSG, care a cucerit trofeul UEFA Champions League în sezonul recent încheiat.</p>
<h2><span>Ion Țiriac, întâlnire cu Nasser Al Khelaifi</span></h2>
<p><span>Magnatul Ion Țiriac</span> a participat la o întâlnire ca între miliardari cu bogătașul care a schimbat lumea. <span>Fostul sportiv român, ajuns la vârsta de 86 de ani</span>, a fost fotografiat alături de magnatul Nasser al Khelaifi, din Qatar, chiar în Paris.</p>
<p>Ion Ţiriac a fost prezent pe arena Philippe Chatrier, la un meci de la Roland Garros. Acolo, s-a întâlnit cu președintele celor de la PSG, formație care s-a impus în ultimul sezon de UEFA Champions League. În momentul în care s-au văzut, cei doi miliardari, unul din România și unul din Qatar, s-au îmbrățișat, semn că relațiile dintre ei sunt foarte bune. Ion Ţiriac şi Nasser al Khelaifi au purtat şi un scurt dialog, înainte de a merge fiecare la locul său, pentru a urmări meciul de tenis disputat pe arena Philippe Chatrier.</p>
<p>Ion Țiriac este un obișnuit al turneului din capitala Franței. Magnatul de la noi din țară are închiriată propria lojă pe arena Philippe Chatrir, cea mai mare din complexul Grand Slam-ului de la Paris.</p>
<p>Pentru a se bucura de acest lucru, miliardarul a dezvăluit că plătește nu mai puțin de 120.000 de euro.</p>
<p>„Boxa aceasta mă costă 120.000 de euro pentru 4 locuri. În două săptămâni de concurs, se traduce în 2000 euro pentru un bilet. E cam indecent, nu? Sunt acolo din când în când în timpul turneului, dar mai ales îmi place să le fac pe plac prietenilor”, dezvăluia Ion Ţiriac în urmă cu ceva timp, potrivit francezilor de la <span>welovetennis.fr</span>.</p>
<h2><span>Nasser al Khelaifi, un magnat fericit</span></h2>
<p>Nasser al Khelaifi, președintele celor de la PSG, este un magnat fericit. Echipa din capitala Franței a reușit să cucerească trofeul UEFA Champions League, după ce s-a impus în finala disputată în Germania, la Munchen, pe Allianz Arena, stadionul celor de la Bayern, cu scorul de 5-0.  PSG a spulberat-o pe Inter Milano, italienii înregistrând cea mai categorică înfrângere dintr-o finală de UEFA Champions League din întreaga istorie a competiției.</p>
<p>Ultimul sezon competițional a fost cu adevărat bun pentru PSG. Parizienii au reușit să se impună și în Ligue 1, dar și în Cupa Franței, realizând o „triplă” istorică.</p>

]]></description>
    </item>
  </channel>
</rss>
