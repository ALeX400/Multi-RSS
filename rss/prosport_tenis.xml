<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cum arată interiorul hotelului Simonei Halep de la Mamaia, unde o cameră costă de la 110 euro pe noapte: „Atenție la detalii”</title>
      <link>https://www.prosport.ro/alte-sporturi/tenis/simona-halep/cum-arata-interiorul-hotelului-simonei-halep-de-la-mamaia-unde-o-camera-costa-de-la-110-euro-pe-noapte-atentie-la-detalii-20192139</link>
      <description><![CDATA[<img src="https://www.prosport.ro/wp-content/uploads/2025/06/Cum-arata-interiorul-hotelului-Simonei-Halep-de-la-Mamaia-unde-o-camera-costa-de-la-110-euro-pe-noapte-Atentie-la-detalii.png"/><br/><p>Simona Halep deține un hotel în Mamaia Nord, la cele mai înalte standarde de calitate, unde turiștii trebuie să plătească suma de 110 euro pentru o singură noapte de cazare.</p>
<p>Mulți dintre sportivi își construiesc viața de după retragere chiar din perioada când încă activează, așa cum este cazul Simonei Halep. Constănțeanca <span>deține mai multe hoteluri</span>, printre care unul la Mamaia Nord, unde o noapte costă peste o sută de euro.</p>
<h2><span>Cum arată hotelul Simonei Halep din Mamaia Nord. Doritorii trebuie să scoată din buzunar 110 euro pe noapte</span></h2>
<p>Încă de la recepție, vizitatorii sunt așteptați cu foarte mult bun gust. „Super Simo” a optat pentru nuanțe maronii, cu multe culori neutre, cu multe lumini cu tematică ambientală și vaze cu flori care completează peisajul.</p>
<p>Bineînțeles, sportiva a optat și pentru fotografii memorabile ale carierei sale, pe pereți. Restaurantul este unul modern, cu multe modele de detalii sub formă de arcade și cu motive florale.</p>
<p>„În vacanță, diminețile au alt ritm… mai blând, mai senin, cu miros de cafea proaspătă și gust de relaxare.</p>
<p>La Hotel Simona Halep – Mamaia Nord, totul e pregătit pentru un început de zi plăcut: mic dejun pregătit cu grijă, un ambient plăcut și o energie bună care se simte de la prima oră.</p>
<p>Poate urmează o zi lungă pe plajă… sau poate doar vrei să te bucuri de răcoarea unei dimineți tihnite în interior. Oricum ar fi, spațiul nostru te întâmpină cu liniște, confort și atenție la detalii.</p>
<p>Suntem la câțiva pași de mare, dar la distanță perfectă pentru un plus de liniște. Te așteptăm să descoperi noul tău loc preferat de vară!”, au scris reprezentanții hotelului pe pagina oficiala.</p>
<h2><span>Ce face Simona Halep după retragerea din tenis</span></h2>
<p>Simona Halep a rupt tăcerea, la peste patru luni de la momentul retragerii sale. <span>„Super-Simo” a discutat pe Instagram</span> despre cum se simte departe de teren, dar și faptul că este pregătită pentru noi provocări.</p>
<p>„Au trecut trei luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, în acel meci.</p>
<p>Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte.</p>
<p>Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut: că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi.</p>
<p>Tenisul nu a fost doar un sport pentru mine. Tenisul este o parte din mine. De aceea, nu există un stop sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e momentul să aflu cine pot fi dincolo de el”, a relatat Simona Halep, pe Instagram.</p>

]]></description>
    </item>
    <item>
      <title>Pe ce va cheltui Carlos Alcaraz o parte din cele 2.550.000 de euro castigate la Roland Garros. Spaniolul are o avere de peste 38.000.000 de euro, dar nu îi place să arunce banii pe geam</title>
      <link>https://www.prosport.ro/alte-sporturi/tenis/pe-ce-va-cheltui-carlos-alcaraz-o-parte-din-cele-2-550-000-de-euro-castigate-la-roland-garros-spaniolul-are-o-avere-de-peste-38-000-000-de-euro-dar-nu-ii-place-sa-arunce-banii-pe-geam-20192272</link>
      <description><![CDATA[<img src="https://www.prosport.ro/wp-content/uploads/2025/06/Pe-ce-va-cheltui-Carlos-Alcaraz-o-parte-din-cele-2.550.000-de-euro-castigate-la-Roland-Garros.-Spaniolul-are-o-avere-de-peste-38.000.000-de-euro.jpg"/><br/><p>Carlos Alcaraz (22 de ani – 2 ATP) a dezvăluit pe ce va cheltui o parte din cele 2.550.000 de euro pe care le-a câștigat în urma triumfului de la Roland Garros 2025.</p>
<p>În marea finală a Grand Slam-ului de la Paris, sportivul spaniol l-a învins pe italianul Jannik Sinner (23 de ani – 1 ATP), scor 4-6, (6)6-7, 6-4, 7-6(3), 7-6(2) după 5 ore și 29 de minute de joc.</p>
<h2><span>Carlos Alcaraz spune că își va cumpăra o pereche de pantofi după ce a câștigat Roland Garros 2025 și implicit un cec de 2.550.000 de euro</span></h2>
<p>Duminică, 8 iunie, <span>Carlos Alcaraz a câștigat Roland Garros 2025</span>, la capătul unei finale dramatice pe care a disputat-o în compania liderului ATP, italianul Jannik Sinner.</p>
<p>După aproximativ 4 ore de joc, scorul de pe tabelă era 6-4, 7-6(4), 4-6, 5-3 în favoarea lui Jannik Sinner, care avea și nu mai puțin de 3 mingi de meci/campionat pe serviciul adversarului. Însă, ce a urmat a scris o nouă pagină de istorie în tenisul masculin.</p>
<p>Alcaraz a salvat toate mingile de meci, a câștigat game-ul, s-a impus în setul 4, după care a câștigat și decisivul în tie-break, izbutind să triumfe la Roland Garros 2025.</p>
<p>Mulțumită victoriei de la Paris, <span>Carlos Alcaraz a ajuns</span> aproape de borna celor 40.000.000 de euro câștigate din tenis. Concret, potrivit <span>ATP.com</span>, ibericul și-a adjudecat doar din competiții suma de 44.732.623 de dolari, care reprezintă puțin peste 39.000.000 de euro.</p>
<p>Suma de 2.550.000 de euro i-a intrat în conturi doar după victoria obținută în fața lui Jannik Sinner pe 8 iunie.</p>
<p>În momentul în care a fost întrebat dacă intenționează să facă vreo investiție extravagantă după succesul de la Paris, Carlos Alcaraz a surprins și a spus că va respecta tradiția, respectiv își va achiziționa o pereche de pantofi:</p>
<blockquote><p>Poate că nu după fiecare victorie mare, dar, de exemplu, în turneele de mare șlem, dacă ajung în semifinale, îmi place să îmi cumpăr o pereche de pantofi. Dacă am avut un sezon bun, la finalul anului îmi cumpăr, de obicei, un ceas elegant”, a spus Carlos Alcaraz, potrivit <span>Tennis Channel</span>.</p></blockquote>
<h2><span>Premiile de la Roland Garros 2025</span></h2>
<p>Ediția din 2025 a turneului de Grand Slam de la Roland Garros a venit la pachet și cu cele mai mari premii din istoria zgurii pariziene.</p>
<p>Premiile totale au fost în valoare de peste 56.000.000 de euro, iar pe lângă cecul câștigătorului, de 2.550.000 de euro, restul au arătat în felul următor:</p>
<ul>
<li>Prima rundă: 78.000 euro</li>
<li>Runda a doua: 117.000 euro</li>
<li>Runda a treia: 168.000 euro</li>
<li>Optimi de finală: 265.000 euro</li>
<li>Sferturi de finală: 440.000 euro</li>
<li>Semifinală: 690.000 euro</li>
<li>Finală: 1,275 milioane euro</li>
<li>Câștigător: 2,55 milioane euro</li>
</ul>

]]></description>
    </item>
    <item>
      <title>Trecută printr-un divorț, Simona Halep s-a lămurit cum e gura lumii. Ce mesaj a postat</title>
      <link>https://www.prosport.ro/alte-sporturi/tenis/simona-halep/trecuta-printr-un-divort-simona-halep-s-a-lamurit-cum-e-gura-lumii-ce-mesaj-a-postat-20191500</link>
      <description><![CDATA[<img src="https://www.prosport.ro/wp-content/uploads/2025/06/Trecuta-printr-un-divort-Simona-Halep-s-a-lamurit-cum-e-gura-lumii.-Ce-mesaj-a-postat-scaled-e1749458485264-1400x791.jpg"/><br/><p>Simona Halep a oferit o replică pe Instagram celor care au criticat-o de-a lungul timpului. Fosta jucătoare de tenis a trecut printr-un divorț. despărțirea având loc la doar un an de la nuntă.</p>
<p>Divorțul Simonei Halep a făcut înconjurul presei internaționale în anul 2022, când anunțul oficial a venit. Deși Simona și Toni Iuruc aveau programată cununia religioasă tot atunci, fosta jucătoare a decis să pună stop relației cu două luni înainte de evenimentul programat.</p>
<h2><span>Ce mesaj a avut Simona Halep pentru contestatarii ei</span></h2>
<p>Pe rețelele de socializare, Simona Halep este extrem de activă. De-a lungul timpului, contul ei de peste 1.600.000 de urmăritori a devenit platforma pe care oferî noutăți.</p>
<p>Acum, aceasta a lansat un mesaj la adresa contestatarilor ei. „Trebuie să înțelegi că oamenii fericiți nu pierd timpul să facă rău altora. Rău fac cei care nu sunt fericiți. Răutatea este pentru oamenii frustrați, invidioși și mediocrii”, a scris Simona pe contul oficial de Instagram.</p>
<p>Cauza <span>divorțului din toamna anului 2022</span> încă nu este foarte clară, deoarece cei doi au preferat să fie discreți. Mai multe surse spuneau în trecut că Simona Halep ar fi regretat decizia, fiind una de impuls.</p>
<p>Separarea de Toni Iuruc a coincis cu cea mai grea perioadă a carierei pentru ea, când a fost implicată într-un caz de dopaj, în toamna anului 2022.</p>
<ul>
<li><span>Simona Halep, cel mai sincer interviu după divorț: „Am un sfat pentru toată lumea!”</span></li>
</ul>
<h2><span>„Va rămâne în sufletul meu pentru totdeauna”</span></h2>
<p>Pe data de 4 februarie, Simona Halep și-a exprimat decizia de a se retrage din tenis. După ce a fost măcinată de accidentări, la revenirea în circuitul feminin, fosta sportivă nu a mai ajuns la nivelul dorit. Acum, „Simo” a declarat că este pregătită de noi provocări.</p>
<p>‚Au trecut luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, în acel meci. Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte. Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut: că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi. Tenisul nu a fost doar un sport pentru mine. Tenisul este o parte din mine. De aceea, nu există un stop sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e momentul să aflu cine pot fi dincolo de el”, a relatat Simona Halep, pe Instagram.</p>

]]></description>
    </item>
    <item>
      <title>CTP a comparat și a tras concluzia după finala Sinner – Alcaraz de la Roland Garros. „Este GOAT, cel mai înalt din toate timpurile”</title>
      <link>https://www.prosport.ro/alte-sporturi/tenis/ctp-a-comparat-si-a-tras-concluzia-dupa-finala-sinner-alcaraz-de-la-roland-garros-este-goat-cel-mai-inalt-din-toate-timpurile-20191489</link>
      <description><![CDATA[<img src="https://www.prosport.ro/wp-content/uploads/2025/06/CTP-a-comparat-si-a-tras-concluzia-dupa-finala-Sinner-Alcaraz.-„Este-GOAT-cel-mai-inalt-din-toate-timpurile.jpg"/><br/><p>Jurnalistul Cristina Tudor Popescu a urmărit finala de la Roland Garros și, ca un fin cunoscător al tenisului, a tras concluzia: Alcaraz și Sinner, cei doi care s-au duelat în ultimul act al turneului francez, reprezintă tenisul GOAT – cel mai bun tenis din toate timpurile.</p>
<p><span>Carlos Alcaraz a câștigat după un meci de peste cinci ore și a sărbători alături de copiii de mingi</span>.</p>
<h2><span>CTP, după finala de la Roland Garros: „Tenisul dublului Alcaraz – Sinner este GOAT, cel mai înalt din toate timpurile”</span></h2>
<p>Carlos Alcaraz s-a impus cu 4-6, 6-7 (4/7), 6-4, 7-6 (7/3), 7-6 (10/2) în fața lui Jannik Sinner. <span>Finala a durat 5 ore și 29 de minute, cea mai lungă din istoria Roland Garros, de la debutul erei Open</span>.</p>
<p>„Tenisul GOAT. Finala Roland Garros 2025 concurează, cum scriam aseară, pentru titlul de cea mai spectaculos- dramatică finală de Grand Slam all time, cu Smith-Năstase, Wimbledon 1972, Nadal-Federer, Wimbledon 2008. Cititorii au exprimat preferințe și pentru Borg-McEnroe, Wimbledon, 1980, Djoković-Nadal, Australian Open, 2012, Djoković-Federer, Wimbledon, 2019. Dacă vorbim însă de nivelul tehnic, fizic, psihic al tenisului.</p>
<p>Stârnește multe discuții afirmația lui McEnroe: „Atât Alcaraz, cât și Sinner ar fi putut să-l învingă pe Nadal în forma lui maximă, aici, la Roland Garros”. Cred că Big Mac are dreptate. Actualii nr. 1 și 2 mondial se mișcă pe teren mai repede decât marele Rafa, lovesc mingea mai devreme și cu accelerație mai mare, servesc mai bine și posedă în grad mai înalt lobul, scurta sau voleul. Și sunt capabili, cum observa cu amărăciune admirativă Djoković, învinsul în 3 seturi al lui Sinner în semifinale, să mențină un nivel foarte ridicat de joc vreme de 5 ore”, a arătat CTP pe pagina sa de Facebook.</p>
<h2><span>„O încleștare cum n-am mai văzut vreodată”</span></h2>
<p>Alcaraz a revenit de la 0-2 la seturi și a salvat trei mingi de meci. Acum are în palmares cinci trofee de Grand Slam: Wimbledon (2023, 2024), US Open (2022) și Roland Garros (2024, 2025).</p>
<p>„În plus, Jannick și Carlos au 23 și 22 de ani. La vârsta asta, niciunul dintre cei 3 mari nu făcea un tenis atât de bun la toate capitolele. Nadal era mai slab pe rever, la fileu și cu serviciul decât a devenit mai târziu, Djoković nu era atât de rezistent și nu prea stăpânea scurta și voleul, Federer putea fi măcinat pe rever, așa cum a făcut de atâtea ori Nadal… Spectacolul total oferit de Sinner și Alcaraz a izvorât și din faptul că ei nu și-au căutat punctele slabe, pentru a le exploata – deoarece aceste puncte, practic, nu există. A fost tot timpul o încleștare cu scântei cremene pe cremene, parte-n parte, excepțional contra excepțional, cum, eu, unul, n-am mai văzut vreodată. Dacă vorbim de nivelul tehnic, fizic, psihic, tenisul dublului Alcaraz – Sinner este GOAT, cel mai înalt din toate timpurile”, a mai scris CTP.</p>

]]></description>
    </item>
    <item>
      <title>De asta este Carlos Alcaraz cel mai iubit jucător din ATP. Cum a sărbătorit titlul de la Roland Garros cu copiii de mingi</title>
      <link>https://www.prosport.ro/alte-sporturi/tenis/de-asta-este-carlos-alcaraz-cel-mai-iubit-jucator-din-atp-cum-a-sarbatorit-titlul-de-la-roland-garros-cu-copiii-de-mingi-20191437</link>
      <description><![CDATA[<img src="https://www.prosport.ro/wp-content/uploads/2025/06/De-asta-este-Carlos-Alcaraz-cel-mai-iubit-jucator-din-ATP.-Cum-a-sarbatorit-titlul-de-la-Roland-Garros-cu-copiii-de-mingi.jpg"/><br/><p>Carlos Alcaraz, numărul 2 ATP, a câștigat turneul de la Roland Garros după o finală de cinci seturi cu Jannik Sinner, scor 4-6, 6-7 (4/7), 6-4, 7-6 (7/3), 7-6 (10/2).</p>
<p>Alcaraz a triumfat pentru a doua oară consecutiv la competiția din Paris, <span>finala având o durată de 5 ore și 29 de minute, cea mai lungă din istoria turneului de la începutul erei Open</span>.</p>
<h2><span>Carlos Alcaraz a sărbătorit titlul de la Roland Garros cu copiii de mingi</span></h2>
<p>Sinner a condus cu 2-0 la seturi și a avut trei mingi de meci în setul al patrulea, dar spaniolul a revenit incredibil. Alcaraz are 20 de trofee în palmares, printre care două la Wimbledon (2023, 2024), unul la US Open (2022) și două la Roland Garros (2024, 2025).</p>
<p>Italianul are și el o carieră impresionantă, printre trofee fiind două la Australian Open (2024, 2025) și unul la US Open (2024).</p>
<p>După „maratonul” de pe arena Philippe-Chatrier, Carlos Alcaraz a oferit imagini care au făcut înconjurul lumii. A sărbătorit cu copiii de mingi <span>câștigarea Roland Garros</span>.</p>
<p>„Acesta a fost cel mai palpitant meci pe care l-am jucat până acum, fără îndoială. Meciul a avut de toate: momente foarte bune, momente foarte proaste. Sunt foarte, foarte fericit. Sunt mândru de cum am gestionat totul. Nu a fost ușor. Este primul meci în care am revenit de la 0-2 la seturi. Cred că nu există o oportunitate mai bună de a face asta decât într-o finală de Grand Slam. Nu știu dacă meciul este la același nivel cu acele meciuri mari, pentru că acele meciuri reprezintă istoria tenisului și istoria sportului.</p>
<p>Îi voi lăsa pe oameni să decidă asta. Mă bucur că meciul nostru și numele noastre sunt în istoria turneelor ​​de Grand Slam, în istoria Roland Garros. Dar voi lăsa discuția în seama oamenilor”, a declarat Carlos Alcaraz, după meci.</p>
<h2><span>„Am încercat să șterg acele gânduri din mintea mea și să continui, încercând să lupt tot timpul”</span></h2>
<p>„A trebuit să lupt tot timpul. A trebuit să cred în mine. Când mi-am pierdut serviciul la începutul setului al treilea, am simțit că totul era în favoarea lui. Am simțit că toate loviturile urma să-i intre, fără să greșească, mergând spre linia de sosire. Acesta a fost sentimentul meu la începutul setului al treilea. Am încercat să șterg acele gânduri din mintea mea și să continui, încercând să lupt tot timpul. Îmi spun mereu că în anumite momente trebuie să dau totul, indiferent de situație, fie când eram condus sau în super tiebreak-ul din decisiv, când eram în față.</p>
<p>M-am gândit că era momentul să dau totul, să nu-mi fie teamă că greșesc. Cred că astăzi a fost vorba despre a crede în mine. Nu m-am îndoit de mine nici măcar o clipă astăzi; am încercat să dau totul. Meciul nu se termină până nu câștigi ultimul punct. Am fost la un punct distanță de a pierde meciul, dar de multe ori oamenii au revenit după ce au avut de apărat o minge de meci într-o finală de Grand Slam sau în alte meciuri.</p>
<p>Am vrut să fiu unul dintre acei jucători care au salvat o minge de meci într-o finală de Grand Slam și au ajuns să câștige. Cred în asta tot timpul. Nu m-am îndoit niciodată de mine, nici măcar la acele mingi de meci consecutive. M-am gândit doar la fiecare punct, rând pe rând. Așa am gândit”, a mai spus Carlos Alcaraz, potrivit <span>Eurosport</span>.</p>
<p>foto: instagram tennis_fanaticss</p>
<blockquote class="instagram-media" data-instgrm-captioned="" data-instgrm-permalink="https://www.instagram.com/reel/DKp2r26I9v3/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">Vezi această postare pe Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">O postare distribuită de Tennis Fanatics (@tennis_fanaticss)</p>
</div>
</blockquote>
<p><script async="" src="//www.instagram.com/embed.js"></script></p>
<p> </p>

]]></description>
    </item>
  </channel>
</rss>
