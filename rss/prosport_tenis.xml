<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Câți bani a primit Jaqueline Cristian, după calificarea în turul 3 de la US Open</title>
      <link>https://www.prosport.ro/alte-sporturi/tenis/cati-bani-a-primit-jaqueline-cristian-dupa-calificarea-in-turul-3-de-la-us-open-20259095</link>
      <description><![CDATA[<img src="https://www.prosport.ro//wp-content/uploads/2025/08/Cati-bani-a-primit-Jaqueline-Cristian-dupa-calificarea-in-turul-3-de-la-US-Open-e1756452994488-1400x782.jpg"/><br/><p>Jaqueline Cristian s-a calificat în turul 3 de la US Open, acolo unde va primi o avere pentru prestația bună. Sportiva a pus mâna pe un cec de 237.000 de dolari, după ce a bifat cea mai bună performanță all-time la turneul de Grand Slam de pe tărâm nord-american.</p>
<p>Aflată pe poziția 50 în clasamentul WTA, Jaqueline Cristian a făcut senzație împotriva australienei Maya Joint, pe care a învins-o cu scorul de 2-0, după 77 de minute. Românca va da piept cu o jucătoare mult mai bine clasată în următorul tur, Amanda Anisimova, aflată în TOP 10 WTA.</p>
<h2><span>Jaqueline Cristian a primit un cec uriaș pentru calificarea în turul 3 US Open</span></h2>
<p>Pe lângă cecul de 237.000 de dolari, primit pentru <span>calificarea în turul 3 al US Open</span>, Jaqueline Cristian a mai obținut și puncte vitale în clasament. Mai precis, românca va beneficia de 130 de puncte WTA, astfel că s-ar putea profila o creștere în TOP 50.</p>
<p>Totuși, meciul următor pare unul dificil, având în vedere că Amanda Anisimova a fost finalistă la turneul de Grand Slam de la Wimbledon, pe care a pierdut-o absolut categoric în fața Igăi Swiatek, scor 6-0, 6-0. Pentru Jaqueline Cristian este al treilea meci împotriva unei jucătoare locale la US Open.</p>
<p>Celelalte două pe care <span>„Jaq” le-a învins sunt Ashlyn Krueger și Danielle Collins</span>. În vârstă de 27 de ani, Jaqueline Cristian a bifat o bornă importantă în cariera ei, iar dacă va trece de Amanda Anisimova, cecul uriaș se va mări considerabil.</p>
<h2><span>Ce au făcut celelalte românce la US Open</span></h2>
<p>Sorana Cîrstea a debutat la US Open în urmă cu cinci zile, atunci când a jucat cu Solana Sierra, jucătoare din Argentina aflată pe locul 72 în clasamentul WTA, scor 2-0 (7-5, 6-0). În turul 2, câștigătoarea de la Cleveland s-a văzut învinsă de ceha Karolina Muchova, scor 1-2 (6-7, 7-6, 4-6).</p>
<p>Gabriela Ruse a fost învinsă de australiana Daria Kasatkina, scor 7-5, 6-1, în prima rundă a US Open, în urmă cu 4 zile. Totuși, sportiva româncă a rămas în competiție la proba de dublu feminin, acolo unde face echipă cu ucraineana Marta Kostiuk.</p>
<p>Cele două est-europene se vor duela cu Jessica Bouzas Maneiro și Elisabetta Cocciaretto în prima rundă a turneului de dublu feminin. Meciul va avea loc de la ora 19:10, pe terenul 13 din complexul american. În clasamentul de dublu, Gabriela Ruse se află pe poziția 68 WTA.</p>
<p>Favoritele de la US Open sunt Iga Swiatek, Aryna Sabalenka, Coco Gauff, Elena Rybakina și Mirra Andreeva. Pe tabloul masculin, Jannik Sinner este văzut drept principalul favorit, urmat de Carlos Alcaraz, Novak Djokovic și Ben Shelton sau Alexander Zverev.</p>

]]></description>
    </item>
    <item>
      <title>Spaima Jelenei Dokic. A terminat de comentat meciul de la US Open și a ajuns direct la spital, unde a fost operată pe loc</title>
      <link>https://www.prosport.ro/alte-sporturi/tenis/spaima-jelenei-dokic-a-terminat-de-comentat-meciul-de-la-us-open-si-a-ajuns-direct-la-spital-unde-a-fost-operata-pe-loc-20259876</link>
      <description><![CDATA[<img src="https://www.prosport.ro//wp-content/uploads/2025/08/Spaima-Jelenei-Dokic.-A-terminat-de-comentat-meciul-de-la-US-Open-si-a-ajuns-direct-la-spital-unde-a-fost-operata-pe-loc-1400x950.png"/><br/><p>Jelena Dokic (42 de ani), fostă număr 4 WTA și actuală analistă și comentatoare TV, a trecut printr-o spaimă greu de descris după ce a terminat de comentat meciurile de la US Open 2025 care s-au disputat vineri, 29 august.</p>
<p>Ex-reprezentanta Australiei din circuitul internațional de tenis feminin a ajuns direct la spital, unde a fost înștiințată de medici că are nevoie de o operație. A urmat apoi o postare realizată pe rețelele de socializare, în care Dokic a prezentat primele detalii.</p>
<h2><span>Jelena Dokic, la perfuzii după ce a comentat meciul de la US Open 2025. De ce a ajuns la spital fosta jucătoare de tenis</span></h2>
<p>Fosta mare jucătoare de tenis australiană <span>Jelena Dokic, număr 4 WTA în 2002 și semifinalistă la Wimbledon 2000, câștigătoare a 6 titluri la simplu, activează de câțiva ani din postura de analistă și comentatoare TV</span> și nu de puține ori iese public cu reacții interesante.</p>
<p>Așa cum era de așteptat, Dokic a primit responsabilitatea de a se ocupa de <span>US Open 2025, turneu la care Jaqueline Cristian a obținut calificarea în turul 3</span>, însă la finalul zilei de vineri, 29 august, a trecut printr-o sperietură greu de descris. În timp ce comenta un meci, lui Dokic i s-a făcut rău, însă cu eforturi a reușit să ducă transmisia live la final. Imediat după, fosta sportivă din Australia a mers de urgență la spital, iar acolo medicii i-au dat o veste neplăcută. Pe scurt, are nevoie de o operație pentru a elimina un fibrom crescut în zona uterului. Din fericire, acesta nu este unul canceros și viața Jelenei Dokic nu este pusă în pericol. Comentatoarea TV a oferit mai multe detalii prin intermediul unei postări pe care a realizat-o pe pagina ei de Instagram, direct de pe patul de spital:</p>
<p>„Acel moment când ajungi la urgențe la doar o oră după ce termini transmisiunea live de la US Open. Dar sunt recunoscătoare că voi fi bine. Am vrut să postez asta pentru a vă reaminti și a vă avertiza în același timp să fiți atente la sănătatea voastră, în special femeile, care trebuie să monitorizeze cu mare atenție sistemul reproductiv. Am un fibrom destul de mare în uter (non-canceros). A fost descris ca fiind ceva nesemnificativ (multe femei au așa ceva și chiar trăiesc cu el). Cel puțin așa se pare, orice ar însemna asta. Și deși acesta poate fi un scenariu, da, există și variante în care femeile pot fi afectate mai mult din cauza dimensiunii acestuia. Asta se traduce prin durere, puseuri sau sângerare. Ceea ce mi s-a întâmplat mie”, a informat Jelena Dokic, pe <span>pagina ei de Instagram</span>.</p>
<h2><span>Ce a decis în privința operației</span></h2>
<p>Așa cum am precizat deja, medicii i-au transmis că are nevoie de o operație, însă Jelena Dokic și-a luat ceva timp pentru a digera informația și a spus că va reveni la spital până la finalul anului.</p>
<p>„Voi avea nevoie de o operație spre finalul acestui an pentru a îndepărta acel fibrom. Între timp, va trebui să gestionez durerea, sângerările abundente și puseurile. Totul a fost bine până de curând, dar în ultimele luni mi-am dat seama că ceva este în neregulă. Pur și simplu se întâmpla ceva. Așa că vreau ca această postare să fie un semnal de alarmă pentru toată lumea. Urmează-ți instinctele și intuiția. Dacă simți că ceva nu e în regulă, nu ignora acest semn. Chiar dacă se dovedește a fi nimic în cele din urmă, este mai bine să fii în siguranță decât lucrurile să se transforme în ceva cu adevărat rău mai târziu. Mergi la controale regulate și, dacă ai cea mai mică durere sau ceva ieșit din comun, mergi direct la doctor. Nu ignora durerea, iar controalele regulate sunt cruciale pentru diagnosticarea timpurie, detaliu care îți poate salva viața. Și, cel mai important, nu permite nimănui, niciodată, să îți pună că este ceva banal, atunci când vine vorba despre o investigație medicală. Deci luptă pentru sănătatea ta, pentru că tu ești cel mai bun avocat al tău. Tu te cunoști cel mai bine și, dacă există durere sau ceva care nu e în regulă și cineva îți spune să ignori acest lucru, doar mergi la altcineva și nu accepta un refuz până când nu vei avea parte de scanări, teste și controale amănunțite”, a completat fosta jucătoare de tenis.</p>
<p>În încheierea mesajului, Jelena Dokic le-a mulțumit tuturor doctorilor de la Spitalul Epworth din Melbourne, Australia, unde a primit îngrijirile medicale.</p>

]]></description>
    </item>
    <item>
      <title>Jaqueline Cristian, victorie uriașă la US Open! Cu cine se va duela în turul 3</title>
      <link>https://www.prosport.ro/alte-sporturi/tenis/jaqueline-cristian-victorie-uriasa-la-us-open-cu-cine-se-va-duela-in-turul-3-20259051</link>
      <description><![CDATA[<img src="https://www.prosport.ro//wp-content/uploads/2025/08/Jaqueline-Cristian-victorie-uriasa-la-US-Open-Cu-cine-se-va-duela-in-turul-3-1400x933.jpg"/><br/><p>Jaqueline Cristian (27 de ani – 50 WTA) a reușit o nouă victorie uriașă la US Open 2025, de data aceasta cu ceva mai multe emoții, deoarece a avut nevoie de trei seturi pentru a se impune.</p>
<p>Reprezentanta României a eliminat încă o favorită locală, pe Ashlyn Krueger (21 de ani – 38 WTA), pe care a învins-o cu scorul de 4-6, 6-2, 6-2.</p>
<h2><span>Jaqueline Cristian, coșmarul americancelor la US Open 2025! Victorie uriașă cu Ashlyn Krueger</span></h2>
<p><span>În primul tur de la US Open 2025, Jaqueline Cristian a obținut o victorie uriașă cu americanca Danielle Collins</span>, pe care a răpus-o fără drept de apel, 6-2, 6-0 în doar 67 de minute.</p>
<p>În turul doi, <span>româncei Jaqueline Cristian i-a ieșit în cale o nouă favorită locală, anume Ashlyn Krueger</span>, iar partida a fost programată pentru dimineața zilei de vineri, 29 august.</p>
<p>De data aceasta, confruntarea nu a mai fost la fel de simplă, drept dovadă că Jaqueline a cedat în primul set, scor 4-6. Însă, a urmat apoi o revenire de senzație a jucătoarei din România, care a câștigat actul secund și decisivul în oglindă, 6-2, 6-2. Deși a avut mai puțini ași, raportul fiind de 5 la 6, Jaqueline a avut un procent net superior de puncte câștigate cu primul serviciu, anume 81% (34 din 42). De partea cealaltă, procentul americancei a fost de doar 56% (31 din 55).</p>
<p>Jaqueline s-a descurcat excelent și când a venit vorba de break-uri, reușind să salveze nu mai puțin de 6 mingi de break dintr-un total de 8, cu un procent de 75%. În schimb, Ashlyn Krueger a salvat doar 7 mingi de break dintr-un total de 12, cu un procent de 58%.</p>
<p>Și, nu în ultimul rând, diferența s-a făcut și la capitolul erori neforțate, unde americanca a comis-o de mai multe ori, 32 la 23.</p>
<h2><span>Se repetă povestea și în turul 3? O nouă americancă îi va ieși în cale lui Jaqueline Cristian</span></h2>
<p>În turul trei de la US Open 2025, Jaqueline Cristian va da peste o nouă reprezentantă a Statelor Unite ale Americii și tradiția se va păstra, deoarece este vorba despre o jucătoare și mai bine cotată.</p>
<p>Prima a fost Danielle Collins, număr 61 WTA, apoi a venit Ashlyn Krueger, ocupantă a locului 38 în ierarhia mondială, iar acum îi va ieși în cale Amanda Anisimova (23 de ani – 9 WTA), finalista de la Wimbledon 2025.</p>
<p>Rămâne de văzut cum vor evolua lucrurile, însă Jaqueline Cristian ar putea să o surprindă pe Amanda Anisimova, deoarece vor fi la prima lor confruntare din circuitul WTA.</p>
<p>În orice caz, Jaqueline Cristian traversează deja cel mai bun parcurs al ei la Flushing Meadows, deoarece la edițiile precedente nu a trecut niciodată de primul tur.</p>
<p>În materie de câștiguri financiare, reprezentanta României se poate mândri cu faptul că și-a asigurat deja un cec de 237.000 de dolari. Totodată, Jaqueline a câștigat 130 de puncte WTA, care îi vor permite să urce mai departe în ierarhia mondială.</p>

]]></description>
    </item>
    <item>
      <title>Sorana Cîrstea, înfrângere dramatică la US Open! Favorita 11 a eliminat-o pe româncă după un meci tensionat</title>
      <link>https://www.prosport.ro/alte-sporturi/tenis/us-open/sorana-cirstea-infrangere-dramatica-la-us-open-favorita-11-a-eliminat-o-pe-romanca-dupa-un-meci-tensionat-20258979</link>
      <description><![CDATA[<img src="https://www.prosport.ro//wp-content/uploads/2025/08/Sorana-Cirstea-infrangere-dramatica-la-US-Open-Favorita-11-a-eliminat-o-pe-romanca-dupa-un-meci-tensionat.jpg"/><br/><p>Jucătoarea română de tenis Sorana Cîrstea a fost învinsă la US Open de favorita cu numărul 13, la capătul unui meci tensionat.</p>
<p>Două ore și 58 de minute au stat pe teren Sorana Cîrstea și sportiva cehă Karolina Muchova, cea din urmă câștigând cu 7-6 (0), 6-7 (3), 6-3.</p>
<h2><span>Cîrstea a părăsit US Open după un meci tensionat cu a 11-a favorită</span></h2>
<p>Aflată în ultimul an al carierei, Sorana Cîrstea (71 WTA) a jucat la US Open pentru a 18-a oară. Cea mai bună performanță rămâne calificarea în turul 3, pe care a realizat-o în 2009, 2019 și 2020.</p>
<p>Acum a dat în primul tur peste argentinianca Solana Sierra (74 WTA), <span>de care a trecut la pas, cu 7-5, 6-0</span>. A urmat meciul cu sportiva cehă Karolina Muchova (13 WTA), desemnată a 11-a favorită a competiției.</p>
<p>Românca a înceout în forță și a condus cu 4-1, dar Muchova a întors scorul la 5-4 și a servit pentru set. Până la urmă, s-a ajuns la tie-break, unde Sorana parcă nici nu a fost pe teren, în condițiile în care nu a câștigat nici măcar un singur punct.</p>
<p>Partea a doua a confruntării a fost la fel de tensionată. Cîrstea a realizat break la 1-1, iar la 5-4 a servit pentru a duce meciul în decisiv. Au urmat 3 break-uri albe, dar în tie-break românca a fost mult mai stăpână pe situație.</p>
<h2><span>Sorana Cîrstea continuă US Open la dublu, alături de rusoaica Anna Kalinskaya</span></h2>
<p>Muchova a deschis decisivul cu break, iar diferența putea fi și mai mare, dar Sorana și-a stăpânit nervii la 1-3, când a salvat nu mai puțin de 6 mingi de break. A fost, de altfel, cel mai lung game al partidei, jucându-se 20 de puncte.</p>
<p>La 5-3 pentru cehoaică, Sorana a salvat două mingi de meci pe propriul serviciu, dar în următorul game a fost nevoită să se recunoască învinsă. Următoarea adversară a Karolinei este compatrioata ei Lidia Noskova (32 WTA, cs 21), care a profitat de abandonul germancei Eva Lys (59 WTA), când o conducea cu 6-4, 3-0.</p>
<p>Chiar dacă a pierdut, Sorana va continua să joace la US Open. Ea este prezentă pe tabloul de dublu alături de rusoaica Anna Kalinskaya. Cele două le au adversare în primul tur pe jucătoarele americane McCartney Kessler și Peyton Stearns.</p>
<p>Într-un alt meci de pe tabloul de simplu, poloneza Iga Swiatek (2 WTA, cs 2) s-a calificat cu destule emoții în turul 3. Ea a avut-o adversară pe olandeza Suzan Lamens (66 WTA), în fața căreia s-a impus abia după setul decisiv, cu 6-1, 4-6, 6-4.</p>
<p>„Al treilea set este o resetare. Trebuie să începi de la început și să joci puțin mai precis. Știu că am lăsat-o să intre în meci după primul set, iar ea și-a folosit șansele și a știut imediat ce să facă cu ele.</p>
<p>Cu siguranță, merită game-urile pe care le-a câștigat. Nu aș spune că sunt surprinsă. Dar da, cred că și-a îmbunătățit puțin nivelul în ceea ce privește faptul că nu a mai făcut atât de multe greșeli, așa cum a făcut în primul set.</p>
<p>Am simţit că depindea de mine şi de greşelile făcute sau nu. Probabil că am fost puţin tensionată în setul al doilea. Am făcut câteva greşeli, aşa că sunt fericită că la final am putut fi mai hotărâtă”, a spus Swiatek în interviul acordat pe teren.</p>
<p>Următoarea adversară a <span>câștigătoarei de la Wimbledon</span> este Kalinskaya (29 WTA, cs 29), care a trecut cu 6-1, 7-5 de kazaha Yulia Putintseva (55 WTA). Scorul meciurilor directe este 1-1.</p>

]]></description>
    </item>
    <item>
      <title>„Plângăcioasa” circuitului feminin a intrat într-un nou conflict. Ce a pățit la US Open: „Nu mi s-a mai întâmplat niciodată”</title>
      <link>https://www.prosport.ro/alte-sporturi/tenis/plangacioasa-circuitului-feminin-a-intrat-intr-un-nou-conflict-ce-a-patit-la-us-open-nu-mi-s-a-mai-intamplat-niciodata-20257735</link>
      <description><![CDATA[<img src="https://www.prosport.ro//wp-content/uploads/2025/08/Plangacioasa-circuitului-feminin-a-intrat-intr-un-nou-conflict.-Ce-a-patit-la-US-Open-Nu-mi-s-a-mai-intamplat-niciodata-e1756369923141.jpg"/><br/><p>Una dintre jucatoarele circuitului feminin, considerată de mulți fani ai tenisului drept „plângăcioasă”, a intrat într-un nou conflict la US Open. Jelena Ostapenko, jucătoare letonă de 28 de ani, a acuzat-o pe Taylor Townsend de comportament nesportiv la meciul care a consemnat eliminarea europenei din turneu.</p>
<p>Jelena Ostapenko a intrat de-a lungul timpului în multe conflicte, astfel că <span>a fost considerată mult prea „plângăcioasă” de către fani</span>. Letona s-a plâns de comportamentul adversarei de la US Open, Taylor Townsend, în meciul care i-a pus capăt pe tabloul turneului.</p>
<h2><span>Jelena Ostapenko, „plângăcioasa” din tenis, conflict cu o americană la US Open</span></h2>
<p><span>Taylor Townsend a reușit să o elimine pe Jelena Ostapenko</span> într-un meci rapid, încheiat în doar o oră și 18 minute, scor 2-0 (7-5, 6-1). Cea din urmă a acuzat-o de comportament nesportiv de-a lungul partidei, începând de la încălzire până la final, atunci când și-au strâns mâna.</p>
<p>„Astăzi, după meci, i-am spus adversarei mele că a fost foarte lipsită de respect, deoarece a avut o minge care a atins fileul într-un moment decisiv și nu și-a cerut scuze, dar răspunsul ei a fost că nu trebuie să-și ceară scuze deloc.</p>
<p>Există unele reguli în tenis pe care majoritatea jucătorilor le respectă, iar pentru mine a fost prima dată când mi se întâmplă așa ceva în circuit. Faptul că joacă în țara ei nu înseamnă că poate să se comporte și să facă orice dorește.</p>
<p>La începutul meciului, toți jucătorii trebuie să înceapă încălzirea de pe linia de fund. Adversara a intrat pe teren și a început imediat încălzirea la fileu, ceea ce este foarte lipsit de respect și împotriva regulilor unui meci de tenis.</p>
<p>Mulțumesc tuturor fanilor mei pentru susținere. Voi reveni mai puternică. Situații că asta mă motivează să muncesc și mai mult”, a spus Jelena Ostapenko, considerată una dintre cele mai „plângăcioase.” jucătoare, pe rețelele de socializare.</p>
<h2><span>Cum a reacționat Taylor Townsend, oponenta Jelenei Ostapenko</span></h2>
<p>După meci, Taylor Townsend a discutat despre cele spuse de Jelena Ostapenko. Jucătoarea din America se află pe poziția 132 în clasamentul WTA. Printre altele, nord-americana a spus că nemulțumirea letonei este complet nefondată.</p>
<p>„Este competiție. Oamenii se supără când pierd și unii spun lucruri urâte. Mi-a spus că nu am clasă, că nu am educație și să văd ce se întâmplă când ieșim din SUA. Chiar aștept să văd. Adică, am învins-o în Canada, în afara SUA, așa că hai să vedem ce mai are de spus.</p>
<p>A jucat foarte bine la început… când juca bine, nu am spus nimic. Asta arată clasă. Uneori oamenii joacă prea bine și trebuie să accepți. Dar eu am ridicat nivelul și de asta sunt mândră astăzi”, a spus Taylor Townsend.</p>

]]></description>
    </item>
  </channel>
</rss>
