<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Aryna Sabalenka – Coco Gauff 7-6 (5), 2-6, 4-6, în finala feminină de la Roland Garros. Americanca este „regină” pe zgura pariziană</title>
      <link>https://www.prosport.ro/alte-sporturi/tenis/roland-garros/aryna-sabalenka-coco-gauff-7-6-5-2-6-4-6-in-finala-feminina-de-la-roland-garros-americanca-este-regina-pe-zgura-pariziana-20189844</link>
      <description><![CDATA[<img src="https://www.prosport.ro/wp-content/uploads/2025/06/Aryna-Sabalenka-–-Coco-Gauff-7-6-5-2-6-4-6-in-finala-feminina-de-la-Roland-Garros.jpg"/><br/><p>Finala feminină de simplu de la Roland Garros, Aryna Sabalenka – Coco Gauff, are loc pe Court Philippe-Chatrier (terenul central), iar partida este Live Video Online pe www.prosport.ro.</p>
<p>De asemenea, duelul dintre primele două jucătoare ale lumii poate fi urmărit și în direct la televizor pe postul <span>Eurosport 1</span>, începând cu ora 16:20.</p>
<h2><span>Aryna Sabalenka – Coco Gauff Live Video Online, finala feminină de la Roland Garros, de la ora 16:20</span></h2>
<p>Față în față vor fi cele mai valoaore jucătoare ale momentului. Este pentru prima dată de la Australian Open 2018 când asversare în ultimul act sunt primele două jucătoare ale lumii.</p>
<p>Atunci, la Melbourne, <span>Simona Halep, din postura de lider WTA, s-a confruntat cu daneza Caroline Wozniacki</span>. Aceasta a urcat pe prima poziție după victoria de la antipozi.</p>
<p>După două săptămâni uimitoare, surprize remarcabile (Lois Boisson fiind cauza mai multora dintre ele) și haosul obișnuit care face parte din fiecare turneu de Grand Slam, am ajuns într-o oază de liniște.</p>
<p>A încerca să faci o diferență între Sabalenka și Gauff nu este ușor. Au jucat de 10 ori și fiecare a câștigat de cinci ori. S-au înfruntat în două finale și fiecare și-a adjudecat una: Sabalenka la Madrid luna trecută, iar Gauff ultimul act de US Open, în 2023.</p>
<p>Amândouă sunt jucătoare puternice, deși Sabalenka lovește mai tare. Amândouă știu cum să se miște pe zgură, deși Gauff este mai rezistentă.</p>
<h2><span>Aryna Sabalenka va continua să fie lider WTA, indiferent de rezultatul finalei</span></h2>
<p>Amândouă au câștigat și au pierdut finale de Grand Slam: Sabalenka a câștigat trei și a pierdut două, Gauff a câștigat una și a pierdut una. Și amândouă sunt luptătoare. Abia când parcurgi detaliile statisticilor se observă o foarte mică diferență.</p>
<p>În ultimele șase runde, Sabalenka a reușit 28 de ași și 12 duble greșeli, iar cel mai rapid serviciu al ei a fost de 197 km/h. de partea cealaltă, <span>Gauff a servit șase ași și 33 de duble greșeli</span>, iar cel mai rapid serviciu a fost de 195 km/h.</p>
<p>Dacă Gauff nu este în cea mai bună formă a sa, poate pierde puncte gratuite cu acele duble greșeli. Nu este mult de lucru, dar în finalele majore, chiar și o astfel de eroare poate face diferența dintre a câștiga și a înfrânge.</p>
<p>Există și mica problemă a consecvenței: aceasta este a doua finală de Grand Slam a Arynei Sabalenka din acest an. Gauff are trei în tot atâția ani, iar asta explică diferența de aproape 4.000 de puncte în clasament dintre ele.</p>
<p>Altfel spus, indiferent cine câștigă Cupa Suzanne Lenglen, tot Aryna Sabalenka va fi lider mondial de luni încolo.</p>

]]></description>
    </item>
    <item>
      <title>Ion Țiriac, despre cum a trăit înainte să fie miliardar în euro: „Luam 5 pizza la 8 inși. Viața aia nu mai există azi”</title>
      <link>https://www.prosport.ro/alte-sporturi/tenis/ion-tiriac-despre-cum-a-trait-inainte-sa-fie-miliardar-in-euro-luam-5-pizza-la-8-insi-viata-aia-nu-mai-exista-azi-20189751</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-despre-cum-a-trait-inainte-sa-fie-miliardar-in-euro-„Luam-5-pizza-la-8-insi.-Viata-aia-nu-mai-exista-azi.webp"/><br/><p>Ion Țiriac (86 de ani) deține deja de mult timp titlul de cel mai bogat român, iar într-un interviu pe care l-a acordat recent, miliardarul a rememorat perioada premergătoare intrării sale în antreprenoriat.</p>
<p>Până să zguduie lumea afacerilor cu ideile sale, Ion Țiriac a practicat tenisul la nivel profesionist. Însă, a făcut-o într-o vreme în care „sportul alb” nu genera la fel de mulți bani ca în ziua de azi.</p>
<h2><span>Cum se descurcau jucătorii de tenis cu banii pe vremea lui Ion Țiriac</span></h2>
<p>Tenisul a ajuns să reprezinte în secolul XXI un sport foarte bine plătit, iar premiile din marile competiții ATP și WTA sunt într-o continuă creștere.</p>
<p>Spre exemplu, la Turneul Campionilor/Campioanelor din 2024, triumfătorii au putut pune mâna pe un cec de aproape 5.000.000 de dolari.</p>
<p>O sumă imensă, la care în anii ’60, ’70 sau ’80 performerii din „sportul alb” nici măcar nu puteau să viseze. În perioda menționată, pe scena tenisului internațional a activat și Ion Țiriac, care în 1970 a triumfat la Roland Garros, la dublu, împreună cu coechipierul Ilie Năstase. De asemenea, cei doi au triumfat și la alte turnee importante, precum Foro Italico, Open Philadelphia Indoor, Monte Carlo Open, Open Suedia, Italian Open și Canadian Open.</p>
<p>Pus în postura de a rememora vremurile când <span>încă era implicat total în tenis, Ion Țiriac</span> a lăsat de înțeles că sumele de bani pe care le primeau sportivii atunci îi ajutau pe aceștia doar să se întrețină. Cu toate acestea, în momentul în care a fost întrebat dacă și-ar fi dorit să poată modifica destinul și să practice tenisul în zilele noastre, Ion Țiriac a răspuns tranșant:</p>
<blockquote><p>(n.r. – V-ar fi plăcut să jucați tenis acum?) Nu. Nu se compară. Noi eram zece inși, eu eram patronul ăstora mai tineri, Năstase, Borg, Panatta. Seara scoteam opt-nouă dolari, cumpăram cinci pizza, eram opt inși, le împărțeam la cinci și plecam acasă. Viața pe care am avut-o noi nu există astăzi”, a declarat Ion Țiriac, la <span>podcastul „Școala Sportivă”</span>.</p></blockquote>
<h2><span>În prezent e cel mai bogat român</span></h2>
<p>Cel mai probabil, experiența de viață pe care a acumulat-o pe parcursul carierei de tenismen profesionist în anii ’60 și ’70 s-a dovedit a fi mult mai valoroasă pentru Ion Țiriac decât câteva milioane, pe care oricum le-a făcut ulterior.</p>
<p>După retragerea din „sportul alb”, Țiriac a devenit antrenprenor și, treptat, a ajuns să fie cel mai faimos afacerist român.</p>
<p><span>Ion Țiriac este de ani buni cel mai bogat om din țară, iar potrivit ultimului TOP Forbes</span>, magnarul are o avere estimată la 2.100.000.000 de dolari.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/RFTdGlNdhuw?si=3lG5xwM6VcSsvQlt" title="YouTube video player" width="560"></iframe></p>

]]></description>
    </item>
    <item>
      <title>Novak Djokovic face anunțul care-i pune pe fani pe jar. „Posibil să fi fost ultimul meci aici”</title>
      <link>https://www.prosport.ro/alte-sporturi/tenis/novak-djokovic-face-anuntul-care-i-pune-pe-fani-pe-jar-posibil-sa-fi-fost-ultimul-meci-aici-20189519</link>
      <description><![CDATA[<img src="https://www.prosport.ro/wp-content/uploads/2025/06/Novak-Djokovic-ultimul-meci-la-Roland-Garros-„A-fost-minunat.jpg"/><br/><p>Novak Djokovic (38 de ani), cel mai titrat jucător din istoria tenisului mondial, a dat de înțeles că semifinala pierdută în fața tânărului Jannik Sinner ar putea să fi fost ultimul meci pe zgura de la Roland Garros, unde a cucerit patru titluri, dintre care unul olimpic în 2024.</p>
<p>Sârbul a fost învins în minimum de seturi de liderul mondial, Jannik Sinner (23 de ani), scor 6-4, 7-5, 7-6 (3), iar la finalul partidei, după aplauzele celor prezenți pe Arena Phillippe Chatrier, a atins simbloic zgura, înainte de a ieși de pe teren.</p>
<p>Obiectivul lui <span>Djokovic, care are în palmares 100 de trofee ATP</span>, a fost să „bifeze” și cel de-al 25-lea trofeu major.</p>
<h2><span>Novak Djokovic, emoționat în timpul meciului cu Sinner, posibil ultimul de la Roland Garros</span></h2>
<p>Novak Djokovic a pierdut meciul cu Sinner, după ce în setul al treilea a avut trei mingi de set care i-ar fi permis să prelungească partida.</p>
<p>De altfel, în întregul turneu de la Roland Garros, Sinner nu a pierdut niciun set, în timp ce Djokovic a avut un singur meci încheiat cu <span>3-1, cel cu Alexander Zverev, în sferturi</span>.</p>
<p>„Acesta e posibil să fi fost ultimul meu meci aici, la Roland Garros. De aceea am fost puțin mai emoționat, chiar și la final. Dar dacă acesta a fost meciul meu de rămas bun la Roland Garros, a fost minunat, datorită atmosferei și a ceea ce am primit de la public.</p>
<p>Nu știu ce-mi va aduce ziua de mâine în acest moment al carierei mele. Voi continua, da. Evident, urmează Wimbledon, care a fost turneul meu preferat din copilărie. Voi face tot posibilul să mă pregătesc. Cred că cele mai bune oportunități ale mele să câștig un alt Slam sunt probabil la Wimbledon sau un teren dur mai rapid, poate în Australia”, a spus Novak Djokovic în conferința de presă.</p>
<p>La Wimbledon are șapte titluri (2011, 2014, 2015, 2018, 2019, 2021 și 2022), în timp ce la Australian Open, cu cele zece trofee câștigate, deține recordul (2008, 2011, 2012, 2013, 2015, 2016, 2019, 2020, 2021 și 2023). La US Open a cucerit patru titluri (2011, 2015, 2018 și 2023), iar cu ultimul a reușit să atingă recordul de trofee de Grand Slam, de 24, record care a fost stabilit în 1973 de australianca Margaret Court.</p>
<p>La feminin, Serena Williams are 23 de titluri majore, ultimul a fost câștigat în 2017, la Australian Open. Până la retragerea din circuit, americanca a mai fost în patru finale de Grand Slam, în 2018 (Wimbledon și US Open), și în 2019 (Wimbledon, când a câștigat Simona Halep, și US Open).</p>
<h2><span>Novak Djokovic, lăudat de Sinner: „Este cel mai bun din istorie”</span></h2>
<p>Jannik Sinner a avut un discurs de mare clasă după victoria în fața lui Djokovic și i-a recunoscut sârbului statutul de legendă a tenisului.</p>
<p>„Trebuie să te bucuri de aceste momente. Să te califici într-o finală de Grand Slam este întotdauna special. Să învingi o legendă precum Novak este o experiență extraordinară. Suntem norocoși să-l avem prin preajmă. Să împarți terenul cu el este incredibil. Simți presiunea pe care o pune asupra ta în orice moment. Este cel mai bun din istorie”, a spus Sinner, imediat după victorie.</p>
<p>În finala de duminică, Jannik Sinner va juca împotriva lui Carlos Alcaraz (22 de ani, locul 2 ATP). Ibericul conduce cu 7-4 în meciurile directe. Cea mai recentă victorie a lui Alcaraz a fost în finala de la Roma din 2025, în timp ce italianul a înregistrat cea mai recentă victorie în semifinala de la Beijing (hard, în 2023). La Roland Garros, unde Carlos Alcaraz este campionul en-titre, s-au mai confruntat în 2024, în semifinale.</p>

]]></description>
    </item>
    <item>
      <title>Simona Halep i-a înnebunit definitiv pe italieni. Cum a apărut românca în recepție: „Bella”</title>
      <link>https://www.prosport.ro/alte-sporturi/tenis/simona-halep/simona-halep-i-a-innebunit-definitiv-pe-italieni-cum-a-aparut-romanca-in-receptie-bella-20189194</link>
      <description><![CDATA[<img src="https://www.prosport.ro/wp-content/uploads/2025/06/Simona-Halep-i-a-innebunit-definitiv-pe-italieni.jpg"/><br/><p>Fosta mare jucătoare de tenis Simona Halep și-a făcut apariția la un eveniment și i-a înnebunit definitiv pe italieni datorită vestimentației.</p>
<p>Retrasă din activitate la începutul lunii februarie, Simona Halep își petrece timpul cum consideră de cuviință, fără grija antrenamentelor sau a meciurilor.</p>
<h2><span>Italienii au înnebunit, după ce au văzut cum a apărut Simona Halep la o recepție</span></h2>
<p>Cea mai recentă „escapadă” a avut-o în Italia, mai precis la Vatican. <span>Deținătoarea a două titluri de Mare Șlem</span> a avut privilegiul unei audiențe la Suveranul Pontif, la care au mai participat câteva zeci de persoane.</p>
<p>„Roma, m-ai cucerit complet!!! Un moment care va rămâne pentru totdeauna în inima mea. Mulțumesc tuturor celor care au făcut acest lucru posibil”, a scris Simona Halep, pe rețelele de socializare, atașând și câteva poze de la eveniment.</p>
<p>Fosta mare sportivă a îmbrăcat purtat o rochie neagră mată, cu o fustă în carouri fine și un cardigan negru discret. În picioare a avut o pereche de balerini.</p>
<p>De asemenea, Halep a purtat o poșetă mică neagră. Ea a preferat o coafură naturală, cu părul desfăcut, și un machiaj discret, conform cutumelor de la Vatican.</p>
<p>Simona a avut privilegiul unei scurte întâlniri cu Papa Leon al XIV-lea. Cei doi și-au strâns mâinile și au schimbat câteva cuvinte.</p>
<h2><span>Românca s-a retras din activitate pe 4 februarie 2025</span></h2>
<p>Halep a ajuns joi la Vatican, la câteva ore după ce a participat la ceremonia prilejuită de <span>schimbarea numelui Centrului Naţional de Tenis în Centrul Național Simona Halep</span>.</p>
<p>Ea a recunoscut, în cadrul discursului pe care l-a ținut, că este un moment emoţionant și a povestit cum s-a ajuns la respectiva situație. A fost contactată de Daniel Dobre, unul dintre foștii ei antrenori, care a întrebat-o ce părere are despre decizia federației române.</p>
<p>„Am simţit instantaneu o emoţie şi pot spune că este o recunoaştere a tuturor rezultatelor pe care le-am avut de copil. La 16 ani şi juimătate, 17 ani, am venit în Bucureşti şi aici, pe terenurile acestea, m-am antrenat.</p>
<p>Aici au fost condiţiile potrivite pentru mine. Chiar dacă a fost greu să plec de acasă, a fost cel mai important moment, poate că acel moment m-a adus unde am ajuns, la cel mai înalt nivel din tenisul mondial.</p>
<p>Sunt un produs sută la sută românesc, aici am crescut şi aici am ajuns pe locul 1 în lume. Mulţumesc pentru această iniţiativă. Este un moment unic şi o responsabilitate. Sper ca numele acesta să motiveze”, a spus, printre altele, Simona Halep.</p>
<p>Pe 4 februarie 2025, la finalul meciului pierdut cu italianca Lucia Bronzetti, 1-6, 1-6, în runda de debut de la Transylvania Open, românca a anunțat că se retrage din activitate. Ea are în palmares 24 de trofee, inclusiv cele de Mare Șlem de la Roland Garros (2018) șți Wimbledon (2019), dar și 64 de săptămâni în fruntea clasamentului WTA.</p>

]]></description>
    </item>
    <item>
      <title>Australienii n-au uitat-o pe Simona Halep: „Ultima dată când am avut asta”</title>
      <link>https://www.prosport.ro/alte-sporturi/tenis/australienii-n-au-uitat-o-pe-simona-halep-ultima-data-cand-am-avut-asta-20189210</link>
      <description><![CDATA[<img src="https://www.prosport.ro/wp-content/uploads/2025/06/Australienii-n-au-uitat-o-pe-Simona-Halep-„Ultima-data-cand-am-avut-asta.jpg"/><br/><p>Simona Halep s-a retras la inceputul acestui an, dar australienii nu au uitat-o și au distribuit un moment din finala disputată de româncă la Australian Open.</p>
<p>S-au decis cele două finaliste de la Roland Garros. Turneul de Grand Slam disputat în Franța este primul după mai bine de șapte ani când se întâlnesc în ultimul act jucătoarele de pe primele două poziții în clasament. Ultima oară se întâmpla în 2018, la Australian Open, atunci când Simona Halep (fost nr. 1 WTA) ceda a treia finală de Grand Slam în fața Carolinei Wozniacki (fost nr. 2 WTA).</p>
<h2><span>Australienii au amintit finala pierdută dramatic de Simona Halep în urmă cu 7 ani</span></h2>
<p><span>Simona Halep a fost protagonista</span> unui duel „de foc” în finala de la Australian Open în 2018. Românca s-a luptat din greu cu Caroline Wozniacki, dar a cedat atunci în a treia finală de Grand Slam. La acea vreme, constănțeanca era lider mondial WTA, în timp ce Wozniacki era pe locul 2, dar a urcat pe fotoliul de lider grație succesului de la Melbourne, scor 7-6, 3-6, 6-4.</p>
<p>În ziua în care s-au decis cele două finaliste de la French Open, pe pagina oficială de Instagram a turneului de la Australian Open a apărut un clip video cu cel mai frumos raliu al acelui turneu dintre <span>Wozniacki și Halep</span>. Organizatorii australieni au amintit de faptul că în 2018 se întâlneau ultima oară într-o finală de Grand Slam sportivele aflate pe primele locuri în clasamentul WTA.</p>
<blockquote class="instagram-media" data-instgrm-permalink="https://www.instagram.com/p/DKi-fDxTqip/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Australian Open (@australianopen)</p>
</div>
</blockquote>
<p><script async="" src="//www.instagram.com/embed.js"></script></p>
<p>Arina Sabalenka a trecut în semifinale de deținătoarea titlului la Roland Garros, Iga Swiatek, scor 7-6 (1), 4-6, 6-0, după un meci care a durat două ore şi 19 minute. În cealaltă semifinală, Coco Gauff s-a impus în fața favoritei publicului și surpriza din acest an, Lois Boisson, locul 361 WTA.</p>
<h2><span>5 finale de Grand Slam disputate de Halep în carieră</span></h2>
<p>Simona Halep s-a retras din tenis anul acesta și rămâne una din puținele sportive din era modernă care au jucat finale de Grand Slam pe toate suprafețele de joc: hard, iarbă și zgură.</p>
<p>Românca a cedat în primele trei finale de Grand Slam, dar a reușit să își treacă în palmares un titlu la Roland Garros (2018) și Wimbledon (2019). În cadrul French Open a disputat cele mai multe finale din carieră. La scurt timp de la a doua finală a devenit lider mondial WTA, petrecând 64 de săptămâni pe prima poziție.</p>
<ul>
<li>Roland Garros 2014 – Înfrângere în fața Mariei Sharapova, scor 4–6, 7–6(5), 4–6.</li>
<li>Roland Garros 2017 – Înfrângere în fața Jelenei Ostapenko, scor 6–4, 4–6, 3–6.</li>
<li>Australian Open 2018 – Înfrângere în fața Carolinei Wozniacki, 6–7(2), 6–3, 4–6.</li>
<li>Roland Garros 2018 – Victorie în fața Sloanei Stephens, scor 3–6, 6–4, 6–1.</li>
<li>Wimbledon 2019 – Victorie în fața Serenei Williams, scor 6–2, 6–2.</li>
</ul>

]]></description>
    </item>
  </channel>
</rss>
