<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Moment stânjenitor! Arbitrul a pus-o să-și ridice fusta și să-și arate lenjeria, la Wimbledon, pe controversata jucătoare</title>
      <link>https://www.prosport.ro/alte-sporturi/tenis/moment-stanjenitor-arbitrul-a-pus-o-sa-si-ridice-fusta-si-sa-si-arate-lenjeria-la-wimbledon-pe-controversata-jucatoare-20210969</link>
      <description><![CDATA[<img src="https://www.prosport.ro/wp-content/uploads/2025/07/Moment-stanjenitor-Arbitrul-a-pus-o-sa-si-ridice-fusta-si-sa-si-arate-lenjeria-la-Wimbledon-pe-controversata-jucatoare.jpg"/><br/><p>O jucătoare de tenis a fost pusă să își ridice fusta și să își arate lenjeria, la Wimbledon.</p>
<p>Un moment stânjenitor a avut loc la Wimbledon înaintea meciului de dublu al<span> Jelenei Ostapenko</span>. Sportiva letonă a părut nedumerită în timp ce un arbitru a venit să îi verifice echipamentul. În cadrul turneului de la All England Club, codul vestimentar este „all-white”, iar arbitrul a vrut să se asigure că jucătoarea îndeplinește această condiție.</p>
<h2><span>Jelena Ostapenko, pusă de arbitru să își arate lenjeria pe teren la Wimbledon</span></h2>
<p>Jelena Ostapenko a avut parte de un moment stânjenitor înainte de meciul la dublu feminin alături de partenera sa, Hsieh Su-wei. La scurt timp după ce a intrat pe teren și se pregătea de startul partidei, Ostapenko a fost abordată de arbitrul Jamie Crowson.</p>
<p>Acesta a vrut să se asigure că sportiva îndeplinește regula controversată de la Wimbledon, în care toți sportivii trebuie să fie îmbrăcate în alb. Din 2023, regula nu a mai fost la fel de strictă pentru jucătoare din cauza îngrijorărilor exprimate legat de purtarea culorii albe la lenjerie în timpul menstruației.</p>
<p>Discuția dintre arbitru și Ostapenko a durat câteva zeci de secunde. Sportiva părea confuză de ce se întâmplă și a ridicat mâinile iritată de momentul stânjenitor. Totuși, după ce ținuta i-a fost pusă sub semnul întrebării, a ridicat fusta pentru a arăta șorțul verde care e conform cu noile reguli.</p>
<p>„Imaginați-vă că îi spuneți unei femei ce culoare de lenjerie intimă/pantaloni scurți poate purta pe sub fustă”, „Tuturor ne place albul, dar lenjeria intimă nu e treaba voastră.”, „E ridicol. Terenul verde arată drăguț și e perfect pentru acest turneu!”, „Wimbledon trebuie să se modernizeze în această privință”, sunt câteva din comentariile dure lansate de fanii tenisului feminin la adresa organizatorilor.</p>
<h2><span>Eliminare surpriză de la Wimbledon în fața unei sportive cu doar 3 victorii la Wimbledon</span></h2>
<p>În cadrul partidei de dublu, Jelena Ostapenko a reușit să treacă, alături de Hsieh Su-wei, de Martha Kostyuk și Elena-Gabriela Ruse și și-a asigurat prezența în turul 3. În următorul tur se vor duela cu perechea Ekaterina Alexandrova și Zhang Shuai.</p>
<p>La simplu lucrurile nu au stat la fel de bine pentru favorita numărul 20 de la Wimbledon. Campioana din 2017 de la All England Club a avut parte de o eliminare șoc încă din primul tur. Jelena Ostapenko a cedat în fața Soney Kartal în 3 seturi, scor 7-5, 2-6, 6-2, după aproape două ore de joc. Sportiva din Letonia traversează o perioadă mai slabă deoarece a pierdut, la simplu, ultimele 3 partide inaugurale din ultimele 4 turnee de Grand Slam.</p>

]]></description>
    </item>
    <item>
      <title>Boala care a îngenuncheat-o pe Venus Williams: „Dureri severe”. Multe femei se vor regăsi în povestea ei</title>
      <link>https://www.prosport.ro/alte-sporturi/tenis/boala-care-a-ingenuncheat-o-pe-venus-williams-dureri-severe-multe-femei-se-vor-regasi-in-povestea-ei-20211027</link>
      <description><![CDATA[<img src="https://www.prosport.ro/wp-content/uploads/2025/07/Boala-care-a-ingenuncheat-o-pe-Venus-Williams-1400x812.jpg"/><br/><p>Marea jucătoare americnaă de tenis Venus Williams, a făcut dezvăluiri cutremurătoare, vorbind despre durerile crâncene ale bolii de care suferă.</p>
<p>Venus Williams nu s-a retras oficial din activitate, dar nu a mai jucat din martie 2024, deoarece a avut o afecțiune medicală care i-a provocat dureri atroce, fibromul uterin.</p>
<h2><span>Aproximativ 70 la sută dintre femei se regăsesc în povestea lui Venus Williams</span></h2>
<p>Fibromul uterin este o patologie frecventă în rândul femeilor, aproximativ 70 la sută dintre reprezentantele sexului frumos fiind afectate. De obicei, sunt descoperite întâmplător la un consult ginecologic de rutină, dar în cazul <span>marii jucătoare americane de tenis</span> situația a fost mult mai dură.</p>
<p>Venus Williams a dezvăluit, în cadrul unui interviu oferit reputatei jurnaliste Zinhle Essamuah de la NBC News, că, din cauza durerilor crunte, a stat întinsă pe podea în vestiar înainte de <span>unul dintre cele mai importante meciuri din carieră</span>.</p>
<p>„Simptomele mele erau dureri extreme. O durere atât de mare încât îți vine să vomiți. Nu te poți ridica de la sol… Am lipsit la antrenamente din cauza asta. Aveam parte doar de îmbrățișarea toaletei”, a declarat Williams, potrivit <span>The Sun</span>.</p>
<h2><span>Anul trecut, Venus Williams a suferit o procedură reușită care i-a îndepărtat fibroamele</span></h2>
<p>Primele dureri au apărut înainte de finala de dublu de la Wimbledon din 2016, pe care ea și sora ei, Serena, au câștigat-o cu 6-3, 6-4 în fața perechii Timea Babos, Yaroslava Shvedova (Ungaria, Kazahstan).</p>
<p>La vremea respectivă, ea credea că simptomele se datorau sindromului Sjögren, care provoacă oboseală și umflarea articulațiilor, diagnostic pe care l-a primit în 2011.</p>
<p>„Stăteam întinsă pe podea, în vestiar. Îmi tot spuneam că o să-mi treacă. Și, Slavă Domnului!, că Serena a chemat doctorul. Am putut să mă ridic, să mănânc și să încep să joc, ceea ce a fost ghinion pentru adversarele noastre.</p>
<p>Trăiesc cu o boală autoimună. Așa că m-am gândit că poate era anemie autoimună sau ceva de genul ăsta. Dar, de fapt, era vorba de ceea ce aveam în interior, și anume de fibroame.</p>
<p>Un doctor mi-a spus (n.r. – când avea 37 de ani) că asta face parte din procesul de îmbătrânire. E normal.</p>
<p>N-am fost niciodată atât de tristă în viața mea. Nu am «alergat» niciodată să am copii, dar mi-am dorit întotdeauna să am de ales, iar faptul că mi se ia asta este pur și simplu înfricoșător”, a recunoscut sportiva.</p>
<p>Până la urmă, Venus Williams a luat legătura cu doctorul Tara Shirazian de la Centrul de Sănătate Langone pentru Îngrijirea Fibroamelor din cadrul Universității din New York.</p>
<p>Anul trecut, a suferit o procedură reușită care i-a îndepărtat fibroamele, menținându-i în același timp uterul intact.</p>
<p>Luna iulie este dedicată conștientizării fibroamelor, iar Venus Williams își dorește ca femeile să continue să caute răspunsuri.</p>
<p>„Ți se poate refuza cea mai bună îngrijire medicală, indiferent cine ești. Și trebuie să fii propriul tău avocat. Sperăm că femeile care văd acest interviu își vor spune: «Pot primi ajutor. Nu trebuie să trăiesc așa»”, a mai precizat Venus Williams.</p>

]]></description>
    </item>
    <item>
      <title>Sorana Cîrstea, victorie spectaculoasă la Wimbledon! Câți bani a câștigat după ce a ajuns în optimi la dublu</title>
      <link>https://www.prosport.ro/alte-sporturi/tenis/wimbledon/sorana-cirstea-victorie-spectaculoasa-la-wimbledon-cati-bani-a-castigat-dupa-ce-a-ajuns-in-optimi-la-dublu-20211006</link>
      <description><![CDATA[<img src="https://www.prosport.ro/wp-content/uploads/2025/07/Sorana-Cirstea-victorie-spectaculoasa-la-Wimbledon-1400x863.jpg"/><br/><p>Jucătoarea română de tenis Sorana Cîrstea s-a calificat în optimile probei feminine de sublu de la Wimbledon, câștigând o sumă imensă.</p>
<p>Făcând pereche cu jucătoarea rusă Anna Kalinskaya, Sorana Cîrstea s-a calificat în optimi la Wimbledon, urmând să primească aproximativ 25.000 de euro.</p>
<h2><span>Câți bani intră în contul Soranei Cîrstea, după victoria spectaculoasă de la Wimbledon</span></h2>
<p>Aflată în ultimul an al carierei, Soranei Cîrstea nu mai pune accent pe câștiguri, în condițiile în care, de-a lungul timpului, a încasat peste 10 milioane de dolari. Dar, evident, orice premiu suplimentar este binevenit.</p>
<p>La ediția din acest de la Wimbledon, <span>ea a fost eliminată în primul tur la simplu</span>, dar continuă cursa la dublu. Sorana și rusoaica Anna Kalinskaya s-au calificat în optimile de finală, după ce le-au învins pe Kamilla Rakhimova și Siskova (Rusia, Cehia) cu 7-6 (7), 4-6, 6-2, după un meci-maraton de două ore şi 39 de minute.</p>
<p>Accederea în optimi la Wimbledon pe tabloul de dublu, atât la masculin, cât și la feminin, este recopensată cu 43,750 lire sterline de echipă, adică aproximativ 50.000 de euro. Practic, Sorana și-a asigurat un cec de 25.000 de euro, la care se adaugă cele 76.500 de euro pentru prezența pe tabloul de simplu.</p>
<h2><span>Urcare de 15 locuri pentru Sorana Cîrstea în clasamentul de dublu</span></h2>
<p>În faza următoare a competiției, <span>Sorana Cîrstea și Anna Kalinskaya</span> vor avea o misiune mult mai dificilă, deoarece adversare le sunt rusoaicele Mirra Andreeva și Diana Shnaider, desemnate a cincea pereche favorită la câștigarea trofeului. Acestea le-au învins cu 7-5, 6-3 pe Quinn Gleason și Ingrid Martins (Statele Unite, Brazilia).</p>
<p>Cea mai bună performanță a Soranei Cîrstea, la dublu, în turneele de Mare Șlem, este calificarea în turul 3, care evhivalează cu faza optimilor de finală, la toate cele 4 competiții. La Australian Open a ajuns în 2018 alături de brazilianca Beatriz Haddad Maia, la Roland garros în 2008 cu iraniano-franceza Aravane Rezai și un deceniu mai târziu alături de spaniola Sara Sorribes Tormo, la Wimbledon în 2011 cu japoneza Ayumi Morita, iar la US Open în 2009 cu daneza Carolien Wozniacki și în 2017 cu aceeași Sara Sorribes Tormo.</p>
<p>Dacă sumele de bani câștigate se împart la doi, nu același lucru se pooate spune despre punctele oferite de organizatori. Astfel, cele 240 de puncte pentru calificarera în optimi ajung la fiecare jucătoare.</p>
<p>Ca urmare, Sorana Cîrstea va ajunge, după turneul de la Wimbledon, pe locul 61, o urcare de 15 poziții. Dacă ea și Kalinskaya se califică în sferturi, saltul va fi și mai mare, până pe 54, imediat după Monica Niculescu. Cea mai bună clasare a Soranei în această ierarhie a fost locul 35, pe 9 martie 2009.</p>

]]></description>
    </item>
    <item>
      <title>Iga Swiatek n-a mai rezistat și a dat replica: „Nu poți face asta mereu. Programul e nebun”</title>
      <link>https://www.prosport.ro/alte-sporturi/tenis/iga-swiatek-n-a-mai-rezistat-si-a-dat-replica-nu-poti-face-asta-mereu-programul-e-nebun-20210884</link>
      <description><![CDATA[<img src="https://www.prosport.ro/wp-content/uploads/2025/07/Iga-Swiatek-n-a-mai-rezistat-si-a-dat-replica-„Nu-poti-face-asta-mereu.-Programul-e-nebun.jpg"/><br/><p>După valul de critici lansat la adresa jucătoarelor din circuitul WTA, a venit și replica fostului lider mondial, Iga Swiatek.</p>
<p>Sportiva din Polonia respinge o afirmație devenită populară despre sportivele de top, potrivit căreia tenisul feminin ar duce lipsă de consistență. Această afirmație a fost „alimentată” și de eliminările premature ale unor sportive din top 5 precum Coco Gauff, Jessica Pegula și Zheng Qinwen din primele tururi la Wimbledon.</p>
<h2><span>Iga Swiatek contestă criticile lansate împotriva jucătoarelor de top: „Programul e nebun”</span></h2>
<p><span>Iga Swiatek nu a mai rezistat</span> și a comentat pe seama criticilor lansate în mediul online, după eliminările unor jucătoare de top mult prea devreme decât se așteptau fanii acestora în cel de-al treilea turneu de Grand Slam al anului. Și poloneza a fost la un pas de a li se alătura sportivelor eliminate, dar a reușit să revină eroic în disputa cu Caty McNally (5-7, 6-2, 6-1) și s-a calificat în turul 3.</p>
<p>Fostul lider mondial WTA pune aceste eliminări premature ale sportivelor din top 5 și pe seama faptului că programul WTA e din ce în ce mai încărcat.</p>
<blockquote><p>„Nu am idee ce se va întâmpla în viitor. Și îmi amintesc că mă întrebați de ce nu există constanță în WTA. Eu nu simt asta. Eu, Aryna și Coco am câștigat mult.</p>
<p> </p>
<p>Uneori pierdem devreme, pentru că programul este destul de nebun. Nu poți câștiga tot timpul. Simt că pe iarbă apar mereu surprize… Nu știu. Nu contează prea mult ce se întâmplă aici, când urmează sezonul pe hard.”, a declarat Iga Swiatek, potrivit <span>TWUSA</span>.</p></blockquote>
<p>Deși a avut evoluții bune și a ajuns de cele mai multe ori în fazele superioare ale turneelor, Iga Swiatek nu a bifat niciun succes major în acest an. A bifat 37 de victorii și 11 înfrângeri în 2025. A fost foarte aproape de primul trofeu de la Roland Garros, dar a cedat finala în fața Jessicăi Pegula.</p>
<h2><span>Top select în care e inclusă jucătoarea polonă alături de Serena Williams și Amelie Mauresmo</span></h2>
<p>În urma victoriei cu McNally, Iga Swiatek a obținut calificarea în turul 3 la Wimbledon. Este a treia jucătoare care a adunat 22 de apariții în turul 3 la competițiile majore în ultimul secol, după Serena Williams și Amelie Mauresmo. Va urma duelul cu Danielle Collins, sportivă care a trecut în turul 2 de Veronika Erjavec.</p>
<p><span>România a avut cinci reprezentante</span> pe tabloul principal de la All England Club, dar niciuna nu a reușit să treacă de turul 2. Anca Todoni, Gabriela Ruse, Jaqueline Cristian și Sorana Cîrstea au cedat în primul tur, în timp ce Irina Begu a obținut o singură victorie la Wimbledon.</p>

]]></description>
    </item>
    <item>
      <title>„De ce naiba faceți asta?”. Jucătoarea antrenată de Patrick Mouratoglou a răbufnit</title>
      <link>https://www.prosport.ro/alte-sporturi/tenis/wimbledon/de-ce-naiba-faceti-asta-jucatoarea-antrenata-de-patrick-mouratoglou-a-rabufnit-20210892</link>
      <description><![CDATA[<img src="https://www.prosport.ro/wp-content/uploads/2025/07/Jucatoarea-antrenata-de-Patrick-Mouratoglou-a-rabufnit.jpg"/><br/><p>Revenită în circuitul WTA la începutul lui 2024, după mai bine de un an de absență, jucătoarea antrenată de Patrick Mouratoglou a răbufnit.</p>
<p>Deținătoare a 4 titluri de Mare Șlem, Naomi Osaka este deranjată că postul ESPN o prezintă tristă la conferințele de presă după meciurile pe care le pierde.</p>
<h2><span>Motivul pentru care eleva Patrick Mouratoglou și-a pierdut firea</span></h2>
<p>Câștigătoare <span>la Australian Open în 2019 și 2021</span> și la US Open în 2018 și 2020, japoneza Naomi Osaka s-a retras din circuitul WTA în toamna 2022, dedicându-se familiei. A devenit mamă pe 7 iulie 2023, dar la începutul acestui an a anunțat că s-a despărțit de tatăl fetiței.</p>
<p>Pe plan sportiv, ea caută gloria de altădată. A spus de mai multe ori că marele ei scop este obținerea unui rezultat important la turneele de Mare Șlem și adăugarea mai multor titluri majore, înainte să se retragă definitiv.</p>
<p>Aflată pe locul 53 în lume, ea a fost învinsă în turul 3 la ediția din acest an de la Wimbledon, al treilea turneu de Mare Șlem al anului, de rusoaica Anastasia Pavluychenkova (50 WTA), cu 6-3, 4-6, 4-6.</p>
<p>După meci a părut distrusă, iar fragmente din conferința ei de presă au devenit rapid virale, la fel cum s-a întâmplat și după alte înfrângeri dureroase din trecut, scrie <span>Tennis World USA</span>. Din acest motiv, a pus tunurile pe cei de la ESPN, deținătorii drepturilor tv.</p>
<p>„Frate, de ce de fiecare dată când dau o conferință de presă după o înfrângere, ESPN și blogurile trebuie să o decupeze și să o publice? Ce naiba, de ce nu-mi decupează conferințele de presă după ce câștig?</p>
<p>De ce să insiste că sunt mereu tristă? Sigur, am fost dezamăgită acum câteva ore, dar sunt motivată să joc mai bine. Astea sunt emoțiile umane. După felul în care mă prezintă, simt că ar trebui să mă prefac fericită tot timpul”, a scris ea pe rețeaua Threads.</p>
<h2><span>Osaka a câștigat în 2025 turneul de la Saint-Melo</span></h2>
<p>De când s-a întors în circuitul WTA, Naomi Osaka nu a avut nicio performanță notabilă. Cel mai bun rezultat din 2024 este prezența în sferturile de finală de la Dubai și, unde a fost învinsă de Karolina Pliskova, din Cehia, după două tiebreak-uri, și Hertogenbosch, eliminată de Bianca Andreeescu după un tiebreak în setul decisiv.</p>
<p>În acest an, a câștigat turneul pe zgură de la Saint-Melo, 6-1, 7-5 în ultimul act cu slovena Kaja Juvan, iar la Auckland a abandonat în finală după ce a pierdut primul set în fața danezei Clara tauson cu 4-6.</p>
<p>În ceea ce privește turneele de Mare Șlem, la Australian Open s-a oprit în turul 3 (abandon după 6-7 / 3 cu elvețianca Belinda Bencic), iar <span>la Roland Garros a jucat un singur meci</span>, fiind învinsă de spaniola Paula Badosa cu 7-6 (1), 1-6, 4-6.</p>

]]></description>
    </item>
  </channel>
</rss>
