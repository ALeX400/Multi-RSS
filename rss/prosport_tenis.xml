<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Sorana Cîrstea, eliminată din primul tur la turneul vândut de „socrul” Ion Țiriac</title>
      <link>https://www.prosport.ro/alte-sporturi/tenis/sorana-cirstea-eliminata-din-primul-tur-la-turneul-vandut-de-socrul-ion-tiriac-20152579</link>
      <description><![CDATA[<img src="https://www.prosport.ro/wp-content/uploads/2025/04/Sorana-Cirstea-eliminata-din-primul-tur-la-turneul-vandut-de-socrul-Ion-Tiriac-2-1400x778.jpg"/><br/><p>Ediția din 2025 a turneului Mutua Madrid Open, deținut până mai ieri de Ion Țiriac, nu a fost cu noroc. Sorana Cîrstea a pierdut încă din runda inaugurală, scor 2-6, 7-6, (4) 6-7, în fața americancei Hailey Baptiste (88 WTA).</p>
<p>Cele două s-au aflat la prima confruntare directă. Pentru prezența pe tabloul principal, românca s-a ales cu un cec de 20.820 de euro și 10 puncte în ierarhia mondială.</p>
<h2><span>Sorana Cîrstea a părăsit turneul de la Madrid încă din runda inaugurală</span></h2>
<p>Având în vedere că a ajuns de două ori în sferturile de finală (2016 și 2017), „Sori” era îndreptățită să spere într-un parcurs bun pe <span>zgura din capitala Spaniei</span>. Meciul cu Hailey Baptiste a început cum nu se putea mai prost, însă.</p>
<p>După un set pierdut fără drept de apel, cu doar două game-uri adjudecate, și-a ridicat nivelul și a reușit să-l câștige pe cel de-al doilea. Se putea distanța inclusiv în decisiv, dar a ratat oportunitatea ivită la 3-2, pe propriul serviciu, pentru a se declara învinsă în tiebreak, la capătul a două ore și 33 de minute de joc.</p>
<p>În următoarea rundă a competiției, sportiva de peste Ocean va da piept cu favorita numărul 19, Donna Vekic (21 WTA). Aceasta nu a evoluat în primul tur.</p>
<h2> <span>Jaqueline Cristian și Irina Begu, singurele românce rămase la Madrid</span></h2>
<p>După eliminarea Soranei Cîrstea, România mai are doar două reprezentante pe tabloul principal al turneului de la Madrid. Este vorba despre Jaqueline Cristian (65 WTA), cea care o va întâlni pe britanica Sonay Kartal (60 WTA), respectiv Irina Begu (75 WTA), care o va avea ca adversară pe ucraineanca Anhelina Kalinina (74 WTA).</p>
<p>Gabriela Ruse (85 WTA) a fost eliminată încă din calificări, de o sârboaică de 17 ani, Teodora Kostovic (625 WTA), scor 4-6, 6-2, 6-7, în timp ce Anca Todoni (89 WTA) a abandonat meciul cu franţuzoaica Elsa Jacquemot (143 WTA) după 33 de minute, când tabela afișa 3-3.</p>
<p>Recent, principalele „rachete” ale țării noastre au fost criticate de Horia Tecău pentru refuzul de a participa la Billie Jean King Cup. Ruse <span>a simțit nevoia să reacționeze</span>, deși căpitanul nejucător nu a pronunțat vreun nume.</p>
<blockquote><p>„Am văzut declaraţia lui Horia. Ce pot să zic, câteodată am aşa impresia că nu a fost jucător şi nu înţelege situaţia. M-a şi durut puţin acea declaraţie a lui, pentru că am venit mereu cu sufletul deschis.</p>
<p> </p>
<p>S-a întâmplat o dată sau de două ori să nu pot participa. Plus că eu n-am putut să particip din cauza accidentării de la Miami, n-am ştiut dacă o să fiu disponibilă să pot participa la Fed Cup. Priorităţi, în primul rând”, a declarat jucătoarea de 27 de ani pentru <span>as.ro</span>.</p></blockquote>

]]></description>
    </item>
    <item>
      <title>„Novak Djokovic n-are nicio șansă la Roland Garros. Se prăbușește”. Verdict dur despre jucătorul sârb</title>
      <link>https://www.prosport.ro/alte-sporturi/tenis/novak-djokovic-n-are-nicio-sansa-la-roland-garros-se-prabuseste-verdict-dur-despre-jucatorul-sarb-20152312</link>
      <description><![CDATA[<img src="https://www.prosport.ro/wp-content/uploads/2025/04/„Novak-Djokovic-n-are-nicio-sansa-la-Roland-Garros.-Se-prabuseste.-Verdict-dur-despre-jucatorul-sarb-e1745332177741.jpg"/><br/><p>Un fost mare jucător american de tenis a dat un verdict dur despre Novak Djokovic și crede că sportivul sârb nu mai poate face față unui turneu care durează aproximativ două săptămâni.</p>
<p>Steve Johnson este de părere că Novak Djokovic trebuie să se concentreze pe anumite competiții, unde are șanse reale să se impună, având în vedere că a ajuns la vârsta de 37 de ani.</p>
<h2><span>Verdict dur despre Novak Djokovic</span></h2>
<p>Steve Johnson, fost mare jucător american de tenis, a dat un verdict dur despre Novak Djokovic. Acesta este de părere că <span>sportivul sârb </span>nu mai poate face față anumitor turnee de lungă durată, mai ales din cauza vârstei. Astfel, Steve Johnson este de părere că sârbul trebuie să se concentreze doar pe anumite turnee, unde are șanse reale la obținerea trofeului. Reamintim că <span>Novak Djokovic are vârsta de 37 de ani</span> și joacă, în continuare, la cel mai înalt nivel.</p>
<p>„Discursul legat de Djokovic este destul de simplu. Din punctul meu de vedere, el are doar o șansă la Wimbledon. Nu cred că mai poate câștiga un turneu de două săptămâni pe zgură roșie, e prea greu la vârsta lui. Australian Open și Miami Open ne-au arătat că nivelul sârbului este încă ridicat atunci când este cu adevărat motivat, dar la un moment dat tinde să-i lipsească energie și să se prăbușească.</p>
<p>Din acest motiv, sunt convins că Wimbledon reprezintă cea mai bună oportunitate a lui”,  a declarat fostul jucător american Steve Johnson, invitat la cea mai recentă ediție a podcast-ului „Nothing Major”.</p>
<h2><span>Novak Djokovic va evolua la Madrid</span></h2>
<p>Novak Djokovic este prezent la turneul Mutua Madrid Open 2025, un eveniment de top pe zgură care face parte din circuitul ATP Maters 1000 pentru bărbați și WTA 1000 pentru femei.</p>
<p>Turneul se va desfășura în perioada 22 aprilie – 4 mai 2025 și va găzdui mai multe nume grele din tenisul mondial.</p>
<p>România este reprezentată de trei sportive pe tabloul principal. Este vorba despre Jaqueline Cristian, Ana Bogdan și Irina Begu.</p>
<p>Finala feminină de simplu este programată sâmbătă, pe data de 3 mai 2025, în timp ce finala masculină de simplu este programată duminică, 4 mai 2025.</p>

]]></description>
    </item>
    <item>
      <title>Jelena Ostapenko, recorduri incredibile în WTA. E prima de la Serena Williams care reușește să facă asta într-un turneu pe zgură</title>
      <link>https://www.prosport.ro/alte-sporturi/tenis/jelena-ostapenko-recorduri-incredibile-in-wta-e-prima-de-la-serena-williams-care-reuseste-sa-faca-asta-intr-un-turneu-pe-zgura-20152359</link>
      <description><![CDATA[<img src="https://www.prosport.ro/wp-content/uploads/2025/04/Jelena-Ostapenko-recorduri-incredibile-in-WTA.-E-prima-de-la-Serena-Williams-care-reuseste-sa-faca-asta-intr-un-turneu-pe-zgura-e1745333199748-1400x709.jpg"/><br/><p>Jelena Ostapenko a stabilit două noi recorduri incredibile în circuitul feminin. Sportiva din Letonia este prima care reușește să le învingă pe jucătoarele de pe primele două locuri ale clasamentului WTA, Aryna Sabalenka și Iga Swiatek, în cadrul unui turneu pe zgură.</p>
<p>Sportiva letonă de 27 de ani se află pe poziția 18 în clasamentul feminin. Performanța uriașă de la turneul din Stuttgart i-a adjudecat trofeul. De-a lungul competiției, aceasta a mai trecut de Dayana Yastremska, Emma Navarro și Ekaterina Alexandrova.</p>
<h2><span>Recorduri incredibile au fost stabilite de Jelena Ostapenko în circuitul WTA</span></h2>
<p>Jelena Ostapenko a devenit prima jucătoare care le învinge pe Aryna Sabalenka și Iga Swiatek într-un singur turneu, pe zgură, notează <span>tennisworldusa</span>, de la Serena Williams (2012). Cele două sunt ocupantele primelor două locuri în clasamentul WTA.</p>
<p>Primul tur al turneului de la Stuttgart a adus meciul dintre Ostapenko și ucraineana Yastremska, pe care a învins-o în urma unei accidentări care a survenit la scorul de 1-0, la seturi.</p>
<p>În turul secund, Ostapenko a trecut de Emma Navarro, pe care a învins-o cu scorul de 2-1 (7-5, 3-6, 6-2). Sferturile de finală au adus un duel tare cu Iga Swiatek, pe care a învins-o tot cu 2-1 (6-3, 3-6, 6-2).</p>
<p>Partida din semifinale a fost câștigată împotriva Ekaterinei Alexandrova. Sportiva rusă nu i-a pus mari probleme letonei, întrucât Ostapenko s-a impus cu 2-0 (6-4, 6-4). Finala a fost doar o formalitate pentru aceasta, care <span>a trecut de Sabalenka cu 2-0 (6-4, 6-1)</span>.</p>
<p>De-a lungul carierei, Ostapenko a câștigat un turneu de Mare Șlem, anume US Open 2024. De asemenea, a câștigat premii în valoare de aproape 17 milioane de dolari. Maximul carierei, în clasamentul WTA, a adus-o pe poziția 5, în luna februarie a acestui an.</p>
<p>Jelena Ostapenko a debutat în circuitul feminin în 2014, după ce a triumfat la Wimbledon Junior. La primul turneu de Mare Șlem, aceasta a trecut de Carla Suarez Navarro în primul tur, apoi a fost învinsă de Kristina Mladenovic.</p>
<h2><span>Ce a spus Jelena Ostapenko după ce a triumfat la WTA Stuttgart</span></h2>
<p><span>Jelena Ostapenko s-a declarat extrem de încrezătoare</span> după turneul excelent reușit în Germania. Sportiva din Letonia crede că se poate lupta cu orice nume din tabloul WTA.</p>
<p>„Normal că am o strategie bine pregătită. Clar, n-am să spun asta în fața tuturor. Bineînțeles că sunt pregătită să joc cu oricine. Mă uit la meciurile adversarelor mele, să văd cum au jucat.</p>
<p>Mă rog, am jucat împotriva ei de câteva ori (n.r. Aryna Sabalenka), știam ce trebuie să fac. Doar trebuia să mă focusez pe asta, pe ceea ce am eu de făcut”, a spus Jelena Ostapenko, conform sursei citate mai sus.</p>

]]></description>
    </item>
    <item>
      <title>Cum e viața lui Rafael Nadal fără tenis. Surprinzătoarea dezvăluire a spaniolului</title>
      <link>https://www.prosport.ro/alte-sporturi/tenis/cum-e-viata-lui-rafael-nadal-fara-tenis-surprinzatoarea-dezvaluire-a-spaniolului-20152330</link>
      <description><![CDATA[<img src="https://www.prosport.ro/wp-content/uploads/2025/04/Cum-e-viata-lui-Rafael-Nadal-fara-tenis.-Surprinzatoarea-dezvaluire-a-spaniolului.jpg"/><br/><p>Rafael Nadal s-a retras din tenis la finala Cupei David, în 2024, fiind măcinat de accidentări în ultimii ani ai carierei.</p>
<p>Unul dintre cei mai titrați tenismeni din istorie a făcut o dezvăluire uimitoare despre <span>viața pe care o are</span> după ce a decis să „pună racheta în cui”. Legendarul jucător spaniol a avut mult probleme cu accidentările altfel ar mai fi continuat să joace, dar a decis că e momentul să se retragă din sportul care l-a consacrat. Deși a evoluat timp de 24 de sezoane la cel mai înalt nivel, Rafael Nadal nu simte că îi lipsește tenisul după retragere.</p>
<h2><span>Rafael Nadal, viață fericită după retragerea din tenis: „Nu îmi lipsește”</span></h2>
<p>Rafael Nadal a fost premiat cu Laureus Sporting Icon la Madrid. Fostul jucător de tenis a vorbit pe scurt despre cariera sa, una grandioasă, dar care s-a terminat nu așa cum și-ar fi dorit ibericul, fiind măcinat de accidentări în ultimii doi ani. Câștigătorul a 22 de titluri de Mare Șlem a făcut o dezvăluire care i-a uimit pe mulți.<span> Nu îi lipsește tenisul și nici competiția</span>, la aproape un an de la retragerea oficială.</p>
<p>Ar fi făcut tot ce i-ar fi stat în putință pentru a mai evolua câțiva ani, dar a fost nevoit să iasă din circuit din cauza problemelor medicale, iar acum se concentrează doar pe familie și afaceri.</p>
<blockquote><p>„Adevărul este că nu îmi lipsește deloc tenisul. Nu pentru că m-aș fi săturat de el. Aș fi continuat dacă aș fi putut, pentru că iubeam ceea ce făceam. De aceea mi-am încheiat cariera cu inima împăcată. Tenisul a fost pasiunea mea toată viața. Totuși, mi-am dat seama că fizic nu mai pot continua. De aceea am închis acel capitol din viața mea,” a declarat Rafael Nadal, relatează <span>TWUSA.</span></p></blockquote>
<h2><span>Provocări uriașe pe final de carieră pentru sportivul spaniol</span></h2>
<p>Rafael Nadal a trecut prin numeroase momente dificile și a încercat să își forțeze corpul la maximum pentru a obține trofee și la 36 de ani.  În 2022, a cucerit Australian Open și Roland Garros, dar de acolo cariera sa a luat o turnură nefavorabilă. La următorul turneu de Mare Șlem, Wimbledon, s-a accidentat la mușchiul abdominal și a abandonat înainte de penultimul act.</p>
<p>A revenit pe teren câteva luni mai târziu, însă nu într-o formă prea bună, iar la Australian Open, în 2023, a suferit o accidentare la șoldul stâng și a ratat tot restul sezonului. Nereușind să mai practice tenis așa cum și-ar fi dorit, Rafael Nadal și-a încheiat oficial cariera în finala Cupei Davis.</p>
<h3><span>Palmares Rafael Nadal:</span></h3>
<p>De-a lungul carierei, Rafael Nadal a cucerit în total 92 de titluri la simplu și a bifat 130 de apariții în finale. Are peste 1000 de victorii la simplu și a bifat peste 900 de săptămâni în TOP 10.</p>
<p>Mare Șlem (22 de titluri)</p>
<ul>
<li>Australian Open – 2 titluri (2009, 2022)</li>
<li>Roland Garros – 14 titluri (2005–2008, 2010–2014, 2017–2020, 2022) — record absolut</li>
<li>Wimbledon – 2 titluri (2008, 2010)</li>
<li>US Open – 4 titluri (2010, 2013, 2017, 2019)</li>
</ul>
<p>Jocuri Olimpice</p>
<ul>
<li>Medalie de aur la simplu – Beijing 2008</li>
<li>Medalie de aur la dublu – Rio 2016 (alături de Marc López)</li>
</ul>
<p>Turnee Masters 1000 (36 de titluri)</p>
<ul>
<li>Monte Carlo – 11 titluri (record)</li>
<li>Roma – 10 titluri</li>
<li>Madrid – 5 titluri</li>
<li>Canada – 5 titluri</li>
<li>Indian Wells – 3 titluri</li>
<li>Cincinnati – 1 titlu</li>
<li>Shanghai – finalist, dar fără trofeu</li>
<li>Paris – 1 titlu</li>
</ul>
<p>Cupa Davis<br/>
<br/>
5 trofee cu echipa Spaniei (2004, 2008, 2009, 2011, 2019)</p>

]]></description>
    </item>
    <item>
      <title>Război în echipa naționala a României de FED Cup. Gabriela Ruse, reacție dură la adresa lui Horia Tecău: „Am impresia că nu înțelege asta”</title>
      <link>https://www.prosport.ro/alte-sporturi/tenis/razboi-in-echipa-nationala-a-romaniei-de-fed-cup-gabriela-ruse-reactie-dura-la-adresa-lui-horia-tecau-am-impresia-ca-nu-intelege-asta-20152191</link>
      <description><![CDATA[<img src="https://www.prosport.ro/wp-content/uploads/2025/04/Razboi-in-echipa-nationala-a-Romaniei-de-FED-Cup.-Gabriela-Ruse-reactie-dura-la-adresa-lui-Horia-Tecau-„Am-impresia-ca-nu-intelege-asta-1400x842.png"/><br/><p>Horia Tecău (40 de ani) pare că a declanșat un mic război în echipa națională a României de FED Cup, după declarațiile pe care le-a oferit înainte de plecarea „tricolorelor” la Tokyo.</p>
<p>România a pierdut fără drept de apel împotriva reprezentativelor din Canada și Japonia, iar înaintea meciurilor, antrenorul Tecău s-a plâns de faptul că nu a avut la dispoziție cele mai bune jucătoare. Și nu doar că s-a plâns, ci le-a pus la zid pe sportivele care au refuzat să se prezinte la lot.</p>
<h2><span>Gabriel Ruse răspunde acuzațiilor făcute de Horia Tecău și reaprinde scandalul izbucnit în naționala României de FED Cup</span></h2>
<p><span>Naționala României de FED Cup a fost distrusă de Canada și Japonia în grupa de calificare la turneul final Billie Jean King Cup</span>, însă ce-i drept, antrenorul Horia Tecău nu a avut la dispoziție cele mai bune jucătoare.</p>
<p>Reprezentativa noastră s-a deplasat la Tokyo cu un lot tânăr și fără prea mare experiență la nivel înalt, iar cea mai bine clasată jucătoare din ierarhia WTA, numărul 85 mondial mai precis, a fost Anca Todoni, în vârstă de 20 de ani.</p>
<p><span>Horia Tecău parcă a anticipat dezastrul ce a urmat în Japonia și înainte de plecarea „tricolorelor” a făcut câteva declarații acide</span>. Pe scurt, le-a atacat fără menajamente pe jucătoarele din TOP 100 WTA care l-au refuzat:</p>
<blockquote><p>E un subiect pe care trebuie să îl vorbim. Mie nu îmi place această abordare de tip „Vii la echipa națională doar când contextul este favorabil pentru tine”. Am fost și eu jucător. Poate nu avem susținerea financiară pe care ne-o dorim, dar ne antrenăm în condiții bune, avem specialiști la care putem să apelăm… Și când adevărul este că „Pot să vin să reprezint România, dacă se potrivește cu programul meu”, mie sincer nu îmi place. Și asta trebuie să o spun”, a spus, printre altele, Horia Tecău.</p></blockquote>
<p>Declarațiile sale au ajuns, în mod evident, și la urechile jucătoarelor țintite, iar la aproximativ 3 săptămâni distanță, Gabriela Ruse a ales să îi răspundă.</p>
<p>În vârstă de 27 de ani și ocupantă a locului 45 în clasamentul WTA, Ruse a transmis:</p>
<blockquote><p>Am văzut declaraţia lui Horia, ce pot să zic, câteodată am aşa impresia că nu a fost jucător şi nu înţelege situaţia. Şi pentru noi, să mergem să jucăm în Japonia pe o altă suprafaţă, pe un alt continent, schimbând deja de zece ori fusul orar, nu e uşor. Adică toate lucrurile astea se simt, şi pentru mine scopul principal a fost să mă calific la Roland Garros pe tabloul principal”, și-a început Gabriela Ruse discursul, citată de <span>As.ro</span>.</p></blockquote>
<h2><span>„M-a durut!”</span></h2>
<p>În continuare, sportiva a spus clar că a luat personal acuzațiile lansate de Horia Tecău, chiar dacă antrenorul naționalei României de FED Cup a evitat să dea nume:</p>
<blockquote><p>M-a şi durut puţin acea declaraţie a lui, pentru că am venit mereu cu sufletul deschis. S-a întâmplat o dată sau de două ori să nu pot participa. Plus că la mine, eu n-am putut să particip din cauza accidentării de la Miami, eu n-am ştiut dacă o să fiu disponibilă să pot participa la Fed Cup. Priorităţi, în primul rând. Dar să nu se înţeleagă faptul că nu vreau să joc pentru ţara mea. Iubesc să joc pentru ţara mea şi probabil că sunt cele mai frumoase momente din cariera unui sportiv. Câteodată, trebuie să pui în balanţă lucrurile. Ce e câteodată bine pentru tine şi ceea ce nu este atât de bine”, a completat Gabriela Ruse, conform sursei citate.</p></blockquote>
<p>Pe 21 aprilie, Gabriela Ruse a fost eliminată în prima partidă din calificările turneului WTA 1000 de la Madrid, scor 4-6, 6-2, (3)6-7 de mult mai slab cotata Teodora Kostovic (17 ani – 625 WTA), din Serbia.</p>

]]></description>
    </item>
  </channel>
</rss>
