<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Gabriela Ruse, eliminată în turul doi la Roland Garros. Câți bani a câștigat românca</title>
      <link>https://www.prosport.ro/alte-sporturi/tenis/roland-garros/gabriela-ruse-eliminata-in-turul-doi-la-roland-garros-cati-bani-a-castigat-romanca-20183304</link>
      <description><![CDATA[<img src="https://www.prosport.ro/wp-content/uploads/2025/05/Gabriela-Ruse-eliminata-in-turul-doi-la-Roland-Garros.-Cati-bani-a-castigat-romanca.jpg"/><br/><p>Gabriela Ruse (27 de ani, locul 80 WTA) a fost eliminată în turul doi în turneul de Grand Slam de la Roland Garros, fiind învinsă de iberica Paula Badosa (27 de ani, locul 10 WTA), scor 3-6, 6-4, 6-4, într-un meci de două ore și 20 de minute.</p>
<p>Pentru Gabriela Ruse a fost prima apariție direct pe tabloul principal la Roland Garros, unde debutul și l-a făcut în 2020, iar accederea în turul secund este cea mai bună performanță a sportivei din România.</p>
<p>Singura româncă rămasă pe tabloul de simplu este <span>Jaqueline Cristian (26 de ani, locul 60 WTA), care joacă, astăzi, în turul 3, cu Iga Swiatek</span> (23 de ani, locul 5 WTA), campioana en-titre la Roland Garros și care nu a mai pierdut la Paris din 2021.</p>
<h2><span>Gabriela Rusea fost eliminată în turul doi la Roland Garros de Paula Badosa. Suma importantă pe care a câștigat-o românca</span></h2>
<p>Gabriela Ruse a pierdut în turul secund la Roland Garros, după ce și-a adjudecat fără emoții primul set disputat cu Paula Badosa, favorita 10 a turneului feminin. Românca a fost de neoprit în acest set, însă în setul al doilea nu a mai reușit să își gestioneze avantajul, iar Badosa a revenit în joc. Al treilea act a fost extrem de disputat, încă de la primele gameuri, fiecare dintre jucătoare având câte o minge de break, însă doar Badosa a fructificat-o. Ruse a reușit să se impună în al doilea game pe propriul serviciu, un game în care au fost cinci egalități, însă finalul setului a fost dominat de Badosa, care și-a trecut în cont a doua victorie la rând în fața Gabrielei Ruse.</p>
<p>Aceasta a fost a treia confruntare dintre Ruse și Badosa, prima pe zgură, iar toate aceste meciuri s-au decis în trei seturi. Ruse s-a impus în 2022, în Dubai, iar Badosa a câștigat în 2024, la US Open, cu tie-break în setul decisiv.</p>
<p>Pentru Gabriela Ruse accederea în turul al doilea la Roland Garros este cea mai bună perfomanță la acest turneu, la care a debutat în 2020, în calificări. Astfel, Ruse va primi 70 de puncte WTA și un cec de 117.000 de euro.</p>
<h2><span>Jaqueline Cristian, meci de gală cu Iga Swiatek, campioana de la Roland Garros</span></h2>
<p>Jaqueline Cristian (26 de ani, locul 60 WTA) este singura româncă rămasă pe tabloul de simplu de la Roland Garros, iar vineri, de la ora 14.00, va avea un meci de gală cu <span>poloneza Iga Swiatek (23 de ani, locul 5 WTA)</span>, acesta fiind primul joc direct între cele două sportive.</p>
<p>Fost lider mondial, Iga Swiatek este de patru ori campioană la Openul francez, iar ultimul meci pierdut pe zgura de la Paris a fost în 2021, când era învinsă în sferturile de finală de Maria Sakkari, scor 6-4, 6-4.</p>
<p>Jurnaliștii de la <span>Sport.pl</span> consideră că meciul din turul al treilea va fi unul facil pentru campioana en-titre, iar adevărata provocare pentru poloneză va fi abia în faza optimilor, când o va întâlni pe învingătoarea dintre Elena Rybakina și Jelena Ostapenko.</p>
<p>„Jaqueline Cristian a jucat până acum șapte meciuri împotriva unor jucătoare din primele zece locuri ale clasamentului WTA. (…) O sarcină mult mai dificilă o așteaptă pe Swiatek în runda a patra, dacă va avansa. Acolo o va înfrunta pe câștigătoarea meciului Elena Rybakina – Jelena Ostapenko. Cu Rybakina ar fi un meci mult mai «ușor» pentru Swiatek, poloneza având un palmares de 4-4 împotriva ei. Ultimul lor meci a fost în sferturile de finală de la Doha, pe care Swiatek l-a câștigat cu 6-2, 7-5. Pe de altă parte, Iga încă nu a găsit o modalitate de a o învinge pe Ostapenko, în fața căreia are un palmares de 0-6”, au notat polonezii.</p>

]]></description>
    </item>
    <item>
      <title>Iga Swiatek, pusă la zid pentru că are o relație „prea strânsă” cu psihologa ei! Specialista e acuzată: „Ar trebui să păstreze o doză de bun simț”</title>
      <link>https://www.prosport.ro/alte-sporturi/tenis/iga-swiatek-pusa-la-zid-pentru-ca-are-o-relatie-prea-stransa-cu-psihologa-ei-specialista-e-acuzata-ar-trebui-sa-pastreze-o-doza-de-bun-simt-20183029</link>
      <description><![CDATA[<img src="https://www.prosport.ro/wp-content/uploads/2025/05/Iga-Swiatek-pusa-la-zid-pentru-ca-are-o-relatie-„prea-stransa-cu-psihologa-ei-Specialista-e-acuzata.-„Ar-trebui-sa-pastreze-o-doza-de-bun-simt.jpg"/><br/><p>Iga Swiatek, fostul lider al clasamentului WTA, este de nerecunoscut în 2025, poloneza nereușind în acest an să câștige niciun trofeu în circuit.</p>
<p>Sportiva este aspru criticată în țara ei pentru o apropiere nefirească de psihologa ei, cea din urmă fiind și ea acuzată că „nu păstrează o doză de bun simț” față de clienta sa.</p>
<h2><span>Iga Swiatek, pusă la zid în țara sa pentru relația prea apropiată cu psihologa ei! „Doză de bun simț”</span></h2>
<p>Fostul număr 1 mondial din ierarhia feminină s-a prăbușit pur si simplu în 2025, <span>sportiva poloneza nereușind în acest an să ridice niciun trofeu</span> deasupra capului, așa cum ne obișnuise în ultimii ani.</p>
<p>Swiatek este acuată dur în țara sa din cauza relației foarte apropiate de psihologa ei, Daria Abramowicz, aceasta fiind și ea pusă la zid că „nu păstrează o doză de bun simț” față de sportivă.</p>
<p>Psihologul polonez Dariusz Nowicki pune declinul Igăi pe legătura „rea strânsă” cu a sa colegă de breaslă, Daria Abramowicz. „Dacă ar fi să privim această relație doar din punctul de vedere al unei colaborări psihologice, atunci este într-adevăr o relație perturbată, în care anumite limite ale distanței profesionale dintre psiholog și client sunt încălcate.</p>
<p>Din păcate, cele mai multe erori de percepție apar atunci când emoțiile sunt stârnite. Indiferent dacă sunt emoții pozitive sau negative, în astfel de momente facem greșeli în acuratețea observației.</p>
<p>O anumită distanță psihologică față de client, care este sportiva, în acest caz, este esențială. Cineva din acest grup trebuie să păstreze o doză de bun simț și autocontrol emoțional, iar psihologul ar trebui să fie, înainte de oricine, acea persoană”, a declarat Nowicki într-un interviu pentru <span>Interia Sport Polonia</span>.</p>
<p><img alt="" class="size-large wp-image-20183049" decoding="async" fetchpriority="high" height="1013" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-1400x1013.jpg" srcset="https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-1400x1013.jpg 1400w, https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-768x556.jpg 768w, https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-1536x1111.jpg 1536w, https://www.prosport.ro/wp-content/uploads/2025/05/7994819-Mediafax_Foto-Anadolu_Agency_HEPTA-2048x1482.jpg 2048w" width="1400"/></p>
<h2><span>Scandalul de dopaj a pus-o la pământ</span></h2>
<p>Comportamentul Igăi Swiatek pe terenul de tenis s-a schimbat foarte mult în ultimul timp. În rău! Pe fondul eșecurilor pe bandă rulantă, poloneza își iese din minți foarte des și recurge la gesturi necugetate.</p>
<p>S-a întâmplat și la Indian Wells, când și-a pierdut controlul în meciul pierdut cu Mirra Andreeva. A lovit frustrată într-o minge, fiind criticată pe rețelele sociale că nu-și poate tempera nervii.</p>
<p>Dar cel mai mult, Swiatek este <span>apăsată în continuare de cazul de dopaj</span> din toamna trecută. Ea a confirmat că din această cauză a plâns zilnic, timp de trei săptămâni, iar acest lucru l-a resimțit din plin.</p>
<blockquote><p>Singurul test antidoping pozitiv din cariera mea, care a indicat un nivel incredibil de scăzut al unei substanțe interzise de care nu am mai auzit până acum, a pus sub semnul întrebării tot ceea ce am muncit din greu întreaga mea viață. Atât eu, cât și echipa mea a trebuit să facem față unui stres și unei anxietăți enorme – Iga Swiatek</p></blockquote>
<p> </p>

]]></description>
    </item>
    <item>
      <title>Cum a ajuns să arate la 48 de ani milionarul spaniol care a fost logodit cu Raluca Sandu. Carlos Moya a părăsit-o pe fiica lui Mircea Sandu, care s-a cuplat apoi cu Ion Ion Țiriac. FOTO EXCLUSIV</title>
      <link>https://www.prosport.ro/alte-sporturi/tenis/cum-a-ajuns-sa-arate-la-48-de-ani-milionarul-spaniol-care-a-fost-logodit-cu-raluca-sandu-carlos-moya-a-parasit-o-pe-fiica-lui-mircea-sandu-care-s-a-cuplat-apoi-cu-ion-ion-tiriac-foto-exclusiv-20182753</link>
      <description><![CDATA[<img src="https://www.prosport.ro/wp-content/uploads/2025/05/Cum-a-ajuns-sa-arate-la-48-de-ani-milionarul-spaniol-care-a-fost-logodit-cu-Raluca-Sandu.-Carlos-Moya-a-parasit-o-pe-fiica-lui-Mircea-Sandu-care-s-a-cuplat-apoi-cu-Ion-Ion-Tiriac.-FOTO-EXCLUSIV.jpeg"/><br/><p>Carlos Moya, implicat într-o adevărată telenovelă amoroasă în trecut, în care a „jucat” și Raluca Sandu, fiica fostului președinte al Federației Române de Fotbal, arată impecabil la cei 48 de ani ai săi.</p>
<p>Fostul jucător de tenis a fost surprins de <span>ProSport</span> în tribune la Roland Garros, unde a luat loc în tribună alături de unul dintre fiii săi.</p>
<p>Ultimul antrenor al marelui Rafael Nadal și-a păstrat celebrele plete, care în tinerețe au făcut furori printre admiratoarele „sportului alb”, și a afișat un fizic de invidiat pentru un om care se apropie de vârsta de 50 de ani.</p>
<h2><span>Carlos Moya a părăsit-o imediat pe Raluca Sandu, după ce fiica fostului președinte al FRF l-a înșelat cu un alt tenisman</span></h2>
<p>Carlos Moya și Raluca Sandu, cunoscuta fiică a lui Mircea Sandu și fostă jucătoare de tenis, au trăit o frumoasă poveste de dragoste, care a fost foarte aproape să se transforme într-o căsnicie.</p>
<p>Cei doi s-au logodit și își făceau planuri de nuntă, dar un eveniment neașteptat a condus la o ruptură definitivă. Raluca Sandu l-a înșelat pe acesta cu un alt tenismen spaniol, Julian Alonso, care, la rândul său, în acel moment era într-o relație, cu jucătoarea de tenis Martina Hingis. Totul se petrecea în 1997, când, astfel, drumurile lui Carlos Moya și Raluca Sandu s-au despărțit.</p>
<p>Carlos Moya a început, apoi, o relație cu o altă jucătoare de tenis, Flavia Pennetta. Raluca Sandu, la rândul ei, nu a așteptat prea mult și s-a reorientat către Ion Ion Țiriac, fiul miliardarului Ion Țiriac.</p>
<h2><span>Carlos Moya, ultimul antrenor din cariera lui Rafa Nadal</span></h2>
<p>Spaniolul Carlos Moya, care a fost un jucător de top din circuitul mondial, va rămâne în istorie drept ultimul antrenor pe care l-a avut celebrul Rafa Nadal, retras din activitate în 2024. Cei doi au colaborat timp de opt ani, din 2016 până anul trecut.</p>
<p>Carlos Moya a fost, astfel, alături de Nadal și în sezoanele mai slabe din finalul carierei acestuia, dar și în momente de excepție, care au culminat cu câștigarea de Grand Slam-uri și cu ocuparea primei poziții a clasamentului ATP.</p>
<p>Jurnaliștii de la <span>tennis.com</span> susțin că Moya se bucură în prezent de timpul liber pe care îl are la dispoziție și că nu se grăbește să își găsească un nou angajament. Drept dovadă, prezența acestuia la Roland Garros, ca spectator, unde este însoțit de fiul său.</p>

]]></description>
    </item>
    <item>
      <title>Sorana Cîrstea a abandonat Parisul şi a plecat în vacanță cu Ion Țiriac. Ce decizie a luat: telefonul, interzis!</title>
      <link>https://www.prosport.ro/diverse/sorana-cirstea-a-abandonat-parisul-si-a-plecat-in-vacanta-cu-ion-tiriac-ce-decizie-a-luat-telefonul-interzis-20182525</link>
      <description><![CDATA[<img src="https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-2-1400x778.jpg"/><br/><p>Nevoită să se retragă de la Roland Garros, Sorana Cîrstea (161 WTA) a decis să profite din plin de timpul liber. Așa se face că a plecat într-o binemeritată vacanță, alături de Ion Țiriac junior, dar fără telefon.</p>
<p>Până să declare forfait, sportiva noastră s-a pregătit la Paris alături de antrenorul Sven Groeneveld și preparatorul fizic Andrei Cristofor. Germanca Tamara Korpastch (148 WTA) – o prezență constantă în turneele ITF – ar fi fost prima adversară.</p>
<p>De altfel, „Sori” nu a bifat decât un meci pe zgură în 2025. Vorbim despre cel pierdut în fața americancei Hailey Baptiste, scor 2-6, 7-5, 6-7, în runda inaugurală a competiției de la Madrid.</p>
<h2><span>Sorana Cîrstea, în vacanță cu Ion Țiriac junior după retragerea de la Roland Garros</span></h2>
<p>Pentru a-și încărca bateriile, Sorana Cîrstea a lăsat în urmă agitația urbană. Fotografia publicată pe contul ei de Instagram, la secțiunea Story, a fost realizată într-o superbă destinație montană.</p>
<figure aria-labelledby="figcaption_attachment_20182552" class="wp-caption aligncenter" id="attachment_20182552"><img alt="Sursa foto: Instagram" class="size-large wp-image-20182552" decoding="async" height="1400" sizes="(max-width: 864px) 100vw, 864px" src="https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-864x1400.jpg" srcset="https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-864x1400.jpg 864w, https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-768x1244.jpg 768w, https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1-948x1536.jpg 948w, https://www.prosport.ro/wp-content/uploads/2025/05/Sorana-Cirstea-a-abandonat-Parisul-si-a-plecat-in-vacanta-cu-Ion-Tiriac.-Ce-decizie-a-luat-telefonul-interzis-1.jpg 1080w" width="864"/><figcaption class="wp-caption-text" id="figcaption_attachment_20182552">Sursa foto: Instagram</figcaption></figure>
<p>Jucătoarea de 35 de ani nu a dezvăluit unde se află, dar a anunțat, printr-un emoticon sugestiv, că telefonul a devenit un accesoriu interzis. „Out of office (n.r. În afara biroului)”, s scris ea.</p>
<p>Evident, din peisaj nu avea cum să lipsească iubitul Ion Țiriac junior. Cei doi sunt împreună de mai bine de patru ani și <span>se înțeleg de minune</span>, în ciuda diferenței de vârstă de 13 ani.</p>
<h2><span>„Sori” a abandonat din cauza unei accidentări la gleznă</span></h2>
<p>Cu puțin timp înaintea debutului la cel de-al doilea turneu de Grand Slam al anului, Sorana și-a anunțat retragerea, prin intermediul unui mesaj publicat pe aceeași rețea de socializare, unde are aproape 300.000 de urmăritori. Decizia a fost luată pe fondul unor <span>probleme apărute la gambă</span>.</p>
<blockquote><p>„Din păcate trebuie să mă retrag de la Roland Garros din cauza unei accidentări la gambă pe care am suferit-o în urmă cu câteva săptămâni. Am încercat tot posibilul să fiu aptă pentru al doilea Grand Slam al anului, dar corpul meu nu este pregătit încă.</p>
<p> </p>
<p>Vreau să le mulțumesc celor de la Roland Garros pentru tot ajutorul. Sunt foarte tristă că ratez acest turneu frumos. Sper să fiu înapoi la 100% în sezonul de iarbă”,a a scris sportiva noastră.</p>
<p> </p></blockquote>
<p>Calificată în locul ei pe tabloul principal, din postura de lucky looser, Yuliia Starodubtseva (81 WTA) a profitat de oportunitatea care i s-a ivit. Nu doar că a trecut de Tamara Korpastch, dar a învins-o ulterior și pe rusoaica Anastasia Potapova (37 WTA), asigurându-și prezența în turul al treilea, unde va da piept cu italianca Jasmine Paolini (4 WTA).</p>

]]></description>
    </item>
    <item>
      <title>Simona Halep a investit bani grei în hotelul ei de la Mamaia. Primele imagini din interiorul „bijuteriei” de la malul mării</title>
      <link>https://www.prosport.ro/alte-sporturi/tenis/simona-halep/simona-halep-a-investit-bani-grei-in-hotelul-ei-de-la-mamaia-primele-imagini-din-interiorul-bijuteriei-de-la-malul-marii-20182335</link>
      <description><![CDATA[<img src="https://www.prosport.ro/wp-content/uploads/2025/05/Simona-Halep-a-investit-bani-grei.jpg"/><br/><p>A venit ziua în care Simona Halep și-a inaugurat „bijuteria” de la malul mării, fosta mare jucătoare de tenis oferind primele imagini din hotelul ei de la Mamaia.</p>
<p>Cea mai valoroasă jucătoare română de tenis din istorie și-a deschis un al doilea hotel, de această dată la Mamaia.</p>
<h2><span>Cum arată interiorul hotelului Simona Halep de la Mamaia</span></h2>
<p>Incinta de 4 stele are 17 camere, iar cele duble au o suprafață 28 metri pătrați. Toate încăperile sunt decorate în nuanțe rafinate și dispun de pat matrimonial, aer condiționat, TV cu cablu, seif, fierbător, minibar, balcon mobilat cu măsuță și scaune, acces pe baza de card magnetic, baie proprie cu duș, uscător de păr, papuci, obiecte de toaletă, plus, evident, wi fi.</p>
<p>La începutul lunii, administratorii lanțului hotelier care aparține Simonei Halep <span>anunțau că, pe 28 mai, va fi inaugurat</span> un nou stabiliment. Iar fostul lider WTA a prezentat, pe secțiunea story a contului de instagram, câteva imagini de la interior.</p>
<p>La capitolul mic dejun, acesta este divers, iar persoanele care se cazează acolo au de ales dintre o masă tip bufet, continental sau american. Recepția hotelului Simonei Halep din Mamaia Nord este deschisă non-stop, iar turiștii pot cere servicii de transport.</p>
<p>Prețurile încep de la 444 de lei pe noapte pentru o cameră dublă și ajung la peste 1000 de lei pe noapte pentru o suită, cu mențiunea că rezervarea se face pentru minimum două nopți.</p>
<h2><span>Ce avere are Simona Halep</span></h2>
<p>Spre deosebire de o cameră normală, suita este mai largă. Oaspeții au la dispoziție și o baie mai mare și un spațiu exterior, cum ar fi o terasă mică sau un balcon. În unele suite standard, oaspeții pot găsi un colț de gătit mic.</p>
<p>Suita este adesea diferențiată în „Junior Suite” și „Suite Standard”. Prima are întotdeauna o zonă de noapte și o zonă de zi, dar într-un spațiu mai mic.</p>
<p>Tot acolo, Simona mai <span>are un aparthotel, denumit Lotus Studios</span>, care a fost inaugurat în 2021. Complexul dispune de 20 de apartamente spațioase, fiecare având o suprafață de 60 de metri pătrați, incluzând un living, un dormitor, o baie și o bucătărie complet utilată.</p>
<p>Pe plan personal, campioana de la Roland Garros (2018) și Wimbledon (2019) are un apartament de 400.000 de euro în București, o vilă de 600.000 de euro în Constanța, iar lângă casa părintească a construit un bloc cu două etaje.</p>
<p>Alte câteva vile de la malul mării au costat-o 500.000 de euro. De asemenea, fosta mare sportivă deține mai multe mașini de lux, în valoare totală de peste un million de euro.</p>

]]></description>
    </item>
  </channel>
</rss>
