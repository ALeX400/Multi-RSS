<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ion Țiriac, verdict despre comunism: „Nu tot ce a fost în epoca aia a fost greșit”</title>
      <link>https://www.prosport.ro/alte-sporturi/tenis/ion-tiriac-verdict-despre-comunism-nu-tot-ce-a-fost-in-epoca-aia-a-fost-gresit-20195341</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-verdict-despre-comunism-„Nu-tot-ce-a-fost-in-epoca-aia-a-fost-gresit.jpg"/><br/><p>Ion Țiriac (86 de ani) a vorbit despre comunism, după mai bine de 35 de ani de la căderea regimului lui Ceaușescu, și a punctat un lucru foarte important, de care ar trebui să țină cont noile generații.</p>
<p>Dacă pentru cei mai mulți dintre români comunismul a însemnat restricții, <span>Ion Țiriac, cel mai bogat om de afaceri din România</span>, susține că au fost și câteva lucruri care au stat la baza a ceea ce a fost sportul românesc înainte de 1990 și în anii imediat de după Revoluție.</p>
<p>Legendarul Ion Țiriac a câștigat 34 de titluri la simplu și a fost campion la dublu masculin la Roland Garros, în 1970, alături de Ilie Năstase, primul lider mondial al tenisului. În iulie 2013, Țiriac a fost inclus în Tennis Hall of Fame.</p>
<h2><span>Ion Țiriac, verdict despre comunism</span></h2>
<p>Miliardarul Ion Țiriac a vorbit despre perioada comunistă, prin prisma omului de sport.</p>
<p>„Nu tot ce a fost în epoca aia a fost greșit. Școala era senzațională, sportul era unul dintre priorități. Cu sportul puteai să stai la masa lumii, cu altceva niciodată n-am putut să stăm la masa lumii. Dar nu erau numai excepțiile, uite Nadia, Ilie, Hagi, era și o selecție naturală.</p>
<p>Aveam metodică, personal tehnic, de toate. Acum a dispărut complet. (Acum avem doar Simona și David Popovici). Astea sunt excepțiile, gena care ne sare nouă. Pe Simona n-a făcut-o nicio Federație, niciun Minister. Ministerul Sportului n-a dat un leu de cinci ani la tenis pentru că un bezmetic, care îl antrena pe Iohannis (n.r. Marius Vedercea), le-a făcut 180 de procese. Mie mi-a nenorocit trei generații, în cinci ani”, a declarat Ion Țiriac, la podcastul <span>„Școala Sportivă”</span>.</p>
<h2><span>Țiriac: „Fundația le dă apă și pâine în deșert acestor tineri”</span></h2>
<p>În ceea ce privește tenisul, Ion Țiriac a precizat că România organizează în jur de 35 de turnee de tenis, iar acestea sunt foarte importante pentru viitorul tenisului românesc.</p>
<p>„Fundația (n.r. Țiriac) le dă apă și pâine în deșert acestor tineri care nu trebuie să se mai ducă în Argentina sau nu știu unde ca să ia un punct”, a mai spus Ion Țiriac.</p>
<p>Printre tinerii jucători de tenis menționați de miliardar se află Anca Todoni, care la 20 de ani se află pe locul 87 WTA, cu patru titluri WTA, dintre care cel mai recent la Bari, unde și-a apărat trofeul de anul trecut.</p>
<p>În acest moment, cea mai bună jucătoare de tenis din România este <span>Jaqueline Cristian (locul 49 WTA), care s-a confruntat, în turul trei de la Roland Garros, cu Iga Swiatek</span>, campioană de patru ori la Open-ul francez. În top 100 se mai află și Gabriela Ruse (locul 80 WTA, dar care în clasamentul Live WTA, ca urmare a calificării în semifinalele de la ′s-Hertogenbosh, urcă pe 65 WTA).</p>

]]></description>
    </item>
    <item>
      <title>Controversatul milionar a vorbit pentru prima dată despre despărțirea de frumoasa influenceriță</title>
      <link>https://www.prosport.ro/alte-sporturi/tenis/controversatul-milionar-a-vorbit-pentru-prima-data-despre-despartirea-de-frumoasa-influencerita-20195223</link>
      <description><![CDATA[<img src="https://www.prosport.ro/wp-content/uploads/2025/06/Controversatul-milionar-a-vorbit-pentru-prima-data-despre-despartirea-de-frumoasa-influencerita.jpg"/><br/><p>Nick Kyrgios (30 de ani – 636 ATP), controversatul milionar din tenisul masculin care a jucat finala la Wimbledon 2022, a vorbit pentru prima oară despre despărțirea de frumoasa influenceriță Costeen Hatzi (25).</p>
<p>Cei doi formau un cuplu din 2021, iar vestea separării a fost oferită de tânără în luna mai a acestui an.</p>
<h2><span>„Astfel de lucruri se întâmplă”. Ce a spus Nick Kyrgios despre despărțirea de influencerița Costeen Hatzi</span></h2>
<p><span>Nick Kyrgios și Costeen Hatzi au început să formeze o relație</span> în 2021, iar de-a lungul ultimilor ani, cei doi au reprezentat unul dintre cele mai mediatizate cupluri din tenisul profesionist.</p>
<p>Acest lucru s-a datorat faptului că sportivul australian este unul controversat, ajungând nu de puține ori în presă, dar și lui Costeen Hatzi, care este o frumoasă influenceriță, cu aproape 200.000 de urmăritori doar pe pagina oficială de Instagram.</p>
<p>În ciuda faptului că nimic nu părea să îi separe, <span>Nick Kyrgios și Costeen Hatzi au fost, în prima jumătate a lui 2025, protagoniștii unei despărțiri zgomotoase</span>.</p>
<p>Vestea „divorțului” a fost comunicată în spațiul public de tânără, care nu a precizat cu subiect și predicat separarea, dar a sugerat că nu a mai vorbit cu Kyrgios.</p>
<p>Iar acum, la aproximativ o lună distanță de la declarația lui Costeen Hatzi, Nick Kyrgios și-a spus și el punctul de vedere. Întrebat fiind de un internaut, într-o sesiune de întrebări și răspunsuri de pe rețelele de socializare, dacă s-a despărțit de iubită, australianul a transmis:</p>
<blockquote><p>Astfel de lucruri se întâmplă. Nu-i pot decât să îi doresc tot binele. Am adunat atâtea amintiri incredibile care vor rămâne mereu cu mine”, a spus Nick Kyrgios, citat de <span>The Sun</span>, confirmând practic separarea.</p></blockquote>
<h2><span>Ce a transmis Costeen Hatzi în urmă cu o lună</span></h2>
<p>La mijlocul lunii mai, atunci când vestea separării doar ce ajunsese în spațiul public, Costeen Hatzi a reacționat misterios.</p>
<blockquote><p>Nu am mai vorbit… Sper că își va găsi pacea și fericirea interioară. Eu pot să spun că am intrat în relație cu intenții pure”, spunea tânăra influenceriță.</p></blockquote>
<p>În ciuda faptului că s-au despărțit în condiții amiabile, potrivit aparențelor, Nick Kyrgios și Costeen Hatzi nu se mai urmăresc reciproc pe rețelele de socializare.</p>
<p>Cu toate acestea, pe pagina de Instagram a influenceriței încă mai pot fi văzute câteva poze vechi cu ea și jucătorul profesionist de tenis.</p>
<p>Pe lângă finala de la Wimbledon 2022, Nick Kyrgios a mai jucat două sferturi de finală la turneele de Grand Slam, la Australian Open 2025 și US Open 2022.</p>

]]></description>
    </item>
    <item>
      <title>Gabriela Ruse a dat lovitura! Câți bani a câștigat după ce a ajuns în finală la ‘s-Hertogenbosch</title>
      <link>https://www.prosport.ro/alte-sporturi/tenis/gabriela-ruse-a-dat-lovitura-cati-bani-a-castigat-dupa-ce-a-ajuns-in-finala-la-s-hertogenbosch-20195614</link>
      <description><![CDATA[<img src="https://www.prosport.ro/wp-content/uploads/2025/06/Gabriela-Ruse-a-dat-lovitura-1400x806.jpg"/><br/><p>Jucătoarea română de tenis traversează o perioadă execelentă, calificându-se în finală la ‘s-Hertogenbosch, motiv pentru care va primi o sumă mare.</p>
<p>Jucătoarea aflată pe locul 80 în clasamentul mondial a avut nevoie de trei seturi pentrui a o elimina pe sportiva italiană Elisabetta Cocciaretto</p>
<h2><span>Câți bani și-a asigurat Gabriela Ruse, după calificarea în ultimul act la ‘s-Hertogenbosch</span></h2>
<p>Ploaia s-a abătut asupra orașului olandez ‘s-Hertogenbosch, motiv pentru care <span>meciul dintre Gabriela Ruse</span> și italianca Elisabetta Cocciaretto (123 WTA) a fost întrerupt de două ori. Românca a câștigat cu 2-6, 6-4, 6-3, după două ore şi 46 de minute de joc, iar pentru calificarea în finală va fi recompensată cu 18.685 de euro și 181 de puncte WTA.</p>
<p>Venită din calificări, românca a pierdut pentru prima dată un set la actuala ediție a turneului. Ea a fost dominată clar în primul set, când și-a făcut serviciul o singură dată, la 1-5.</p>
<p>În partea a doua a meciului, la scorul de 3-2 s-au consemnat doupă game-uri în care s-au jucat 18 puncte, ambele câștigate pe serviciul advers. La 4-4 românca a realizat un game alb, după care a convertit în punct a doua minge de set.</p>
<h2><span>Adversara din finală a Gabrielei Ruse, belgianca Elise Mertens, a salvat 11 mingi de meci în penultimul act</span></h2>
<p>Decisivul a avut-o în prim-plan tot pe Ruse, care s-a distanțat la 4-1. Ea a servit la 5-3 pentru calificarea în semifinale, dar a convertit în punct abia a patra minge de meci, ce a salvat tot atâtea de break. Pentru Gabriela Ruse va fi prima finală WTA din acest an.</p>
<p>Adversara din ultimul act este <span>belgianca Elise Mertens</span> (25 WTA), a treia favorită. Ea a întrecut-o în semifinale pe rusoaica Ekaterina Alexandrova (19 WTA, cs 2), campioana din 2022 și 2023, cu 2-6, 7-6 (9/7), 6-4, după un meci de două ore și 49 de minute, în care a salvat nu mai puțin de 11 mingi de meci.</p>
<p>În calificările de la ‘s-Hertogenbosch, Gabi Ruse a fost desemnată a doua favorită, iar în runda de debut a învins-o cu 6-1, 6-2, pe compatrioata ei Mihaela Buzărnescu (fără clasament WTA). În meciul pentru un loc pe tabloul principal ea a trecut de poloneza Katarzyna Kawa (141 WTA, cs 9) cu 6-2, 6-1.</p>
<p>Interesant este că Gabi Ruse a întâlnit în primele două meciuri de pe tabloul principal jucătoare venite din calificări. Prima a fost olandeza Isis Louise Van Den Broek (704 WTA), pe care a învins-o 6-2, 6-1. A urmat jucătoarea canadiană Carson Branstine (231 WTA), care furnizase marea surpriză a competiției, prin eliminarea principalei favorite, Liudmila Samsonova.</p>
<p>Ruse s-a impus cu 6-4, 6-3, iar în sferturile de finală a trecut cu 6-2, 6-4 de încă o reprezentantă a Canadei, Bianca Vanessa Andreescu (118 WTA).</p>

]]></description>
    </item>
    <item>
      <title>Simona Halep a ieşit la plimbare prin Cluj-Napoca. A atras imediat toate privirile</title>
      <link>https://www.prosport.ro/alte-sporturi/tenis/simona-halep/simona-halep-a-iesit-la-plimbare-prin-cluj-napoca-a-atras-imediat-toate-privirile-20194793</link>
      <description><![CDATA[<img src="https://www.prosport.ro/wp-content/uploads/2025/06/Simona-Halep-a-iesit-la-plimbare-prin-Cluj-Napoca.jpg"/><br/><p>Cea mai valoroasă jucătoare română de tenis din istorie, Simona Halep, a atras imediat toate privirile când a ieşit la plimbare prin Cluj-Napoca.</p>
<p>În aceste zile, la Cluj-Napoca are loc o nouă ediție a evenimentului Sports Festival, iar Simona Halep este prezentă în calitate de invitat special.</p>
<h2><span>Prezentă la Cluj-Napoca, Simona Halep a atras imediat toate privirile când se plimba prin oraș</span></h2>
<p>Halep are o relație aparte cu orașul Cluj-Napoca. Acolo a obținut victorii superbe pentru echipa României, în Fed Cup (fosta denumire a Billie Jean King Cup) și tot acolo a jucat ultimul meci al carierei, la începutul lunii februarie.</p>
<p>Acum s-a reîntors în orașul ardelean, fiind unul dintre invitații speciali la cea de-a șaptea ediție a evenimentului polisportiv. A avut o <span>întrevedere cu primarul urbei, Emil Boc</span>, care i-a făcut un cadou special, iar într-un moment în care nu avea alte obligații a ieșit la o plimbare în Parcului Central „Simion Bărnuţiu” sau Pădurea Clujenilor.</p>
<p>Dubla câștigătoare de turnee de Mare Șlem nu avea cum să treacă neobservată, atrăgând imediat toate privirile ale oamenilor care se aflau prin zonă.</p>
<p>Sunt șanse foarte mari ca Simona să fie prezentă în tribunele din BT Arena, pentru a asista la evenimentul verii din sportul românesc.</p>
<p>Fostul mare fotbalist brazilian Ronaldinho va juca într-un meci demonstrativ și îi va avea colegi de echipă pe alături de Julio Cesar, Cristian Zaccardo, Marco Materazzi, Ricardinho, Robert Pirès, Wesley Sneijder, Kevin Kurányi și Adriano.</p>
<p>Adversari le lor vor fi Bogdan Lobonț, Cosmin Contra, Răzvan Raț, Mirel Rădoi, Florin Cernat, Alexandru Chipciu, Adrian Ilie, Eric de Oliveira și Adrian Mutu.</p>
<h2><span>Simona Halep a recunoscut că tenisul trăiește și va trăi în ea pentru totdeauna</span></h2>
<p>După ce a fost implicată în scandalul de dopaj, Simona Halep a revenit în circuit în martie 2025, dar lipsa pregătirii și, implicit, a condiției fizice, s-a văzut. Românca a câștigat un singur meci, pe 2 octombrie, în turul 2 la Hong Kong, pierzând alte 4.</p>
<p>Pe 4 februarie a jucat în runda de debut la Transylvania Open cu italianca Lucia Bronzetii, în fața căreia a cedat cu 1-6, 1-6. La finalul confruntării, ea și-a anunțat decizia de retragere din activitatea de performanță. După 3 luni, <span>transmitea un mesaj emoționant</span>.</p>
<p>„Au trecut luni de când am hotărât, în timpul unui meci, că trebuie să mă opresc. După multe discuții cu cei mai importanți oameni din viața mea, planificând cum ar fi cel mai bine să anunț… unde, când, în ce fel… decizia a fost luată împreună cu tenisul, în acel meci. Tenisul a fost educatorul meu, îndrumătorul meu, confidentul și prietenul meu, dar și criticul meu cel mai sever. M-a învățat să lupt, m-a învățat să fiu dură cu mine, dar și blândă, să fiu exigentă, dar și să-mi port de grijă trupului, minții și sufletului meu.</p>
<p>Tenisul a intrat în viața mea când nu știam prea multe despre ce înseamnă viața. Eram un copilaș care a simțit o chimie imediată cu acest sport, fără să înțeleagă atunci ce înseamnă performanța, visul, loialitatea, dăruirea totală. Tenisul m-a ghidat pas cu pas până în vârful muntelui. Pentru că, da, performanța este ca un munte. Tenisul a fost, este și va rămâne în sufletul meu pentru totdeauna. Tot el mi-a arătat, în acel ultim meci, ce am de făcut: că e momentul să am grijă de Simona, ca om.</p>
<p>Performanța vine la pachet cu multe momente în care simți că tragi de tine la maximum, chiar și atunci când crezi că nu mai poți. E dură, dar oferă satisfacții pe care nicăieri altundeva nu le poți găsi. Tenisul nu a fost doar un sport pentru mine. Tenisul este o parte din mine. De aceea, nu există un stop sau o linie de finish, există doar o încetare a practicării lui. El trăiește și va trăi în mine pentru totdeauna. Tenisul m-a învățat cine sunt. Acum e momentul să aflu cine pot fi dincolo de el”, a relatat ea, pe contul de Instagram.</p>

]]></description>
    </item>
    <item>
      <title>Ion Țiriac, fermecat absolut: „E un geniu neînțeles”</title>
      <link>https://www.prosport.ro/alte-sporturi/tenis/ion-tiriac-fermecat-absolut-e-un-geniu-neinteles-20194791</link>
      <description><![CDATA[<img src="https://www.prosport.ro/wp-content/uploads/2025/06/Ion-Tiriac-fermecat-absolut.-„E-un-geniu-neinteles.webp"/><br/><p>Ion Țiriac s-a declarat pur și simplu fermecat de Ilie Năstase, partenerul său de-o viață, despre care spune că este un „geniu de neînțeles”.</p>
<p>Cei doi mari sportivi ai României se tachinează mereu de fiecare dată când au ocazia, fiecare permițându-și să apeleze la ironii la adresa celuilalt.</p>
<h2><span>Ion Țiriac, dat pe spate de Ilie Năstase: „E un geniu neînțeles”</span></h2>
<p>Magnatul Ion Țiriac s-a declarat de-a dreptul uluit de Ilie Năstase, partenerul său de pe terenul de tenis, cât și în particular, despre care spune că este un „geniu de neînțeles”.</p>
<p>Cei două legende ale țării noastre <span>nu ratează niciun moment să se tachineze reciproc</span>, fiecare permițându-și să folosească ironii la adresa celuilalt.</p>
<p>„Ilie Năstase e un geniu neînțeles, format din două entități. Una e tânărul Năstase, care la 18 ani punea capul în pământ când întâlnea o doamnă sau o fată. În domeniul ăsta a recuperat… Al doilea este Năstase care, când pășea peste liniile terenului de tenis, devenea alt om”, a spus Ion Țiriac, la podcastul <span>„Școala Sportivă”.</span></p>
<blockquote><p>Mister Năstase este cu noi, este amiral acum (n.r. – trimitere la șapca pe care o poartă Ilie Năstase, ambasador al brandului Admiral în România). Deci avem două legende cu noi – Ion Țiriac, la ediția din acest an a Țiriac Open</p></blockquote>
<p><img alt='Cum a glumit Ion Țiriac cu Ilie Năstase. „Este amiral acum"' class="size-large wp-image-20131345" decoding="async" fetchpriority="high" height="882" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/03/Cum-a-glumit-Ion-Tiriac-cu-Ilie-Nastase.-„Este-amiral-acum22-1400x882.png" srcset="https://www.prosport.ro/wp-content/uploads/2025/03/Cum-a-glumit-Ion-Tiriac-cu-Ilie-Nastase.-„Este-amiral-acum22-1400x882.png 1400w, https://www.prosport.ro/wp-content/uploads/2025/03/Cum-a-glumit-Ion-Tiriac-cu-Ilie-Nastase.-„Este-amiral-acum22-768x484.png 768w, https://www.prosport.ro/wp-content/uploads/2025/03/Cum-a-glumit-Ion-Tiriac-cu-Ilie-Nastase.-„Este-amiral-acum22-1536x968.png 1536w, https://www.prosport.ro/wp-content/uploads/2025/03/Cum-a-glumit-Ion-Tiriac-cu-Ilie-Nastase.-„Este-amiral-acum22-2048x1291.png 2048w" width="1400"/></p>
<h2><span>De ce nu au și-au mai vorbit cei doi un an de zile</span></h2>
<p>Ion Țiriac a povestit și un episod tensionat cu Ilie Năstase. Se întâmpla cu mai bine de cinci decenii în urmă, mai precis în 1973, când Țiriac a decis să boicoteze turneul de la Wimbledon, în semn de solidaritate cu Nikola Pilic, un jucător iugoslav, care nu a avut dreptul să joace la Wimbledon, deoarece nu a evoluat în Cupa Davis.  Asta în timp ce Nasty n-a avut nicio problemă și a jucat la competiția britanică. După acest moment, <span>cei doi nu și-au mai vorbit timp de un an de zile</span>.</p>
<p>„Ilie Năstase n-are plămâni, are două inimi, o generozitate ieșită din comun. Mai dă și cu bâta în baltă. Eu m-am supărat pe el în 1973, când am boicotat Wimbledonul el a fost printre cei trei-patru care au jucat. N-am mai vorbit un an de zile după”, a mai Ion Țiriac pentru sursa menționată mai sus.</p>
<blockquote><p>(n.r – Năstase de unde ar fi avut ordin?) De la tovarăşul Ceauşescu, nu cred că e adevărat. Laver, Emerson, italienii, francezii, spaniolii n-au jucat niciunii. Din 128 n-am jucat 123. (n.r: Şi atunci v-aţi supărat pe Năstase un an de zile) Nici n-a câştigat, cu toate că era numărul 1 în lume. A pierdut în sferturile de finală – Ion Țiriac (<span>gsp.ro</span>)</p></blockquote>

]]></description>
    </item>
  </channel>
</rss>
