<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Aryna Sabalenka a câștigat US Open și un cec de 5 milioane de dolari</title>
      <link>https://www.prosport.ro/alte-sporturi/tenis/us-open/aryna-sabalenka-a-castigat-us-open-si-un-cec-de-5-milioane-de-dolari-20266437</link>
      <description><![CDATA[<img src="https://www.prosport.ro//wp-content/uploads/2025/09/Aryna-Sabalenka-a-castigat-US-Open-si-un-cec-de-5-milioane-de-dolari.jpg"/><br/><p>Jucătoarea belarusă de tenis Aryna Sabalenka, liderul mondial și principala favorită la US Open, a câștigat trofeul a doua oară la rând și un cec de 5 milioane de dolari.</p>
<p>Cea mai valoroasă jucătoare de tenis a momentului a reușit să câștige un trofeu de Mare Șlem în 2025, după ce a pierdut finalele de la Australian Open și Roland Garros.</p>
<h2><span>Sabalenka își păstrează coroana americană, după ce câștigă al doilea titlu consecutiv la US Open</span></h2>
<p>Belarusa, învinsă în ultimul act la Australia și Roland Garros, și eliminată în semifinale la Wimbledon de Amanda Anisimova, s-a impus în două seturi chiar acasă la aceasta din urmnă, cu 6-3, 7-6 (3).</p>
<p>Tenisul feminin are, așadar, o regină, iar numele ei este Aryna Sabalenka. Lider mondial incontestabil, cu un avans de 3.292 de puncte față de Iga Swiatek, Sabalenka a fost încoronată pentru a doua oară consecutiv la US Open.</p>
<p>Mai mult, chiar, în finala cu Amisimova a ajuns la victoria cu numărul 101 în turneele de Mare Șlem, dintre care 35 la US Open, 28 la Australian Open, 22 la Roland Garros și 16 la Wimbledon.</p>
<p><span>Aryna este prima jucătoare de la Serena Williams</span> (2012-2014) care păstrează trofeul. Învinsă la Australian Open de Madison Keys și Roland Garros de Coco Gauff, ea și-a luat revanșa în fața americancelor, chiar la turneul de la Flushing Meadows, intrând în posesia unui cec de 5.000.000 de dolari.</p>
<p>„E o nebunie. Lecțiile dure pe care le-am primit m-au adus în acest punct. Felicitări adversarei mele. Să foci două finale de Mare Șlem la rând, știu sentimentul. Știu cât doare să le pierzi, dar o să vezi că atunci când vei câștiga merită tot efortul. Te vei bucura și mai mult de acea victorie, după aceste lecții care sunt grele.</p>
<p>Ador să joc aici, îmi place foarte tare susținerea publicului. Mi se pare că de-a lungul anilor am stabilit o relație specială cu cei din tribune. Când mi-am dat seama că trebuie să joc împotriva americancelor am spus că nu se poate. Voiam să cer să joc împotriva altcuiva. Cu toate astea, am primit mai mult suport ca anul trecut. Sper să vină aici și anul viitor și să mă susțineți la fel de bine.</p>
<p>Așteptați, nu am terminat. Vreau să mulțumesc echipei mele. Sper să ajung în mai multe finale de Mare Șlem, dar indiferent unde joc, sper să fiți acolo, în loja mea.</p>
<p>A fost un an dificil, plin de provocări. În primele finale am fost dură cu voi, dar a meritat. Vă iubesc mult, sunteți familia mea. Mulțumesc iubitului meu care este întodeauna acolo.</p>
<p>Știu că sunt enervantă că mă lungesc, dar mulțumesc celor de acasă. Am primit multe mesaje de la copii, m-au încurajat înainte de finală. Mi-am dat seama că nu pot să-i dezamăgesc, trebuie să-i inspir. Vă mulțumesc pentru susținere”, a declarat ea la festivitatea de premiere.</p>
<h2><span>Americanca va intra în premieră în Top 5 WTA</span></h2>
<p>Anisimova a ajuns la a doua finală de Mare Șlem pierdută la rând, după ce la Wimbledon <span>a fost nimicită de Iga Swiatek, 0-6, 0-6</span>.</p>
<p>Americanca avea la ora meciului un avantaj de 6-3 la meciurile directe, inclusiv o victorie cu 6-4, 4-6, 6-4 în semifinale la Wimbledon. În ciuda înfrângerii, ea va intra în premieră în Top 5 în clasamentul WTA.</p>
<p>„A fost o vară foarte bună. Este greu de digerat. Am luptat cu greu să ajung aici. Aryna, te felicit, că ești o mare luptătoare! Te admir pentru tot ce ai reușit de-a lungul carierei. Felicitări și echipei, faceți o treabă miununată!</p>
<p>Mulțumesc celor care au venit să mă susțină în întreg turneul, de-a lungul celor două săptămâni.</p>
<p>Îmi place foarte mult să joc aici, atmosfera este superbă., mulțumiri centrului național și celor de aici, care fac o treabă muinunată. Mă bucur că împărtășesc acest moment cu voi.</p>
<p>Vreau să mulțumesc echipei mele, care m-a adus în acest punct. A fost o călătorie nebună să ajung aici. Mulțumesc familiei, prietenilor, tuturor celor fac poarte din viața mea, sponsorilor. Vă iubesc din toată inima!”, a spus ea, după meci.</p>

]]></description>
    </item>
    <item>
      <title>🚨 Aryna Sabalenka – Amanda Anisimova 6-3, 7-6 (3), în finala feminină de la US Open. Belarusa își apără titlul câștigat anul trecut</title>
      <link>https://www.prosport.ro/alte-sporturi/tenis/us-open/aryna-sabalenka-amanda-anisimova-6-3-7-6-3-in-finala-feminina-de-la-us-open-belarusa-isi-apara-titlul-castigat-anul-trecut-20266007</link>
      <description><![CDATA[<img src="https://www.prosport.ro//wp-content/uploads/2025/09/Aryna-Sabalenka-Amanda-Anisimova-6-3-7-6-3-in-finala-feminina-de-la-US-Open.-Belarusa-isi-apara-titlul-castigat-anul-trecut.jpg"/><br/><p>Finala feminină de simplu de la US Open, Aryna Sabalenka – Amanda Anisimova, are loc pe Arthur Ashe Stadium (terenul central) din cadrul Flushing Meadows–Corona Park, iar partida este Live Video Online pe www.prosport.ro.</p>
<p>De asemenea, duelul dintre cele jucătoarea belarusă și cea americană poate fi urmărit și în direct la televizor pe postul Eurosport 1, începând cu ora 23:00.</p>
<h2><span>Aryna Sabalenka – Amanda Anisimova Live Text Online, finala feminină de la US Open</span></h2>
<p>A venit ziua finalei feminine de la US Open, în care se întâlnesc belarusa Aryna Sabalenka, liderul mondial și principala favorită a competiției, și americanca Amanda Anisimova (9 WTA, cs 8).</p>
<p>Sabalenka a ajuns în trei finale consecutive la US Open, performanță realizată ultima dată de Serena Williams. La rândul ei, Anisimova a avut un turneu solid, inclusiv o victorie asupra polonezei Iga Swiatek în sferturi, și își dorește să câștige primul ei titlu de Mare Șlem.</p>
<p>Este o confruntare fascinantă din toate punctele de vedere. Sabalenka va încerca să-și apere titlul de acum un an și să devină prima jucătoare care face acest lucru de la Serena Williams, în 2014. Singura jucătoare care a ridicat trofeul de două ori în ultimii 11 ani a fost japoneza Naomi Osaka, în 2018 și 2020.</p>
<p>Ambele finaliste știu cum este să joci în ultimul act la un astfel de turneu. Sabalenka are în palmares titlurile la Australioan Open (2023 și 2024) și US Open, pierzând finala din acest an de la Roland Garros. Anisimova a luptat pentru trofeu la Wimbledon pe 12 iulie, dar a fost umilită de Swiatek, <span>care s-a impus cu un incredibil 6-0, 6-0</span>.</p>
<h2><span>Anisimova o conduce cu 6-3 pe Sabalenka la meciurile directe, adjudecându-și inclusiv ultima confruntare, în semifinale la Wimbledon</span></h2>
<p>Sabalenka a fost jucătoarea dominantă pe hard în ultimii ani în tenisul feminin. A bifat trei finale consecutive la US Open și a ajuns cel puțin în semifinale la Flushing Meadows 5 ani la rând. În plus, are trei finale la rând de la Australian Open, plus 5 titluri pe hard în ultimii 3 ani.</p>
<p>În semifinale, Sabalenka a fost împinsă de Jessica Pegula într-un meci de 3 seturi, dar, per total, de-a lungul turneului a stat pe teren mai puțin de 8 ore pe teren. E drept, în sferturi nu a jucat, beneficiind de retragerea cehoaicei Marketa Vondrousova.</p>
<p>Partea mentală ar putea fi o provocare complet diferită. În ciuda tuturor realizărilor din acest sezon, liderul mondial a pierdut finalele de la Australian Open și French Open, plus în semifinale la Wimbledon.</p>
<p>Indiferent de rezultatul finalei, Anisimova a avut un turneu încântător. A avut nevoie de set decisiv doar de două ori, în turul 3, când <span>a învins-o pe Jaqueline Cristian cu 6-4, 4-6, 6-2</span>, și în semifinale, 6-7 (4), 7-6 (3), 6-3 cu Osaka.</p>
<p>A fost un „thriller” de trei ore, care s-a încheiat aproape de ora 1 dimineața pe fusul orar al Statelor Unite ale Americii, iar acest lucru ar putea conta în economia finalei. În plus, de-a lungul competiției a stat mai mult pe teren decât Aryna cu două ore și jumătate.</p>
<p>În schimb, palmaresul este de partea Amandei. O conduce pe jucătoarea din Belarus cu 6-3 la meciurile directe, câștigând inclusiv ultimul meci direct, în semifinale la Wimbledon, cu 6-4, 4-6, 6-4.</p>

]]></description>
    </item>
    <item>
      <title>Tatăl ei e miliardar și a venit cu iahtul de 100 de milioane de dolari pentru a o vedea: „Nu știu unde au ancorat”</title>
      <link>https://www.prosport.ro/diverse/tatal-ei-e-miliardar-si-a-venit-cu-iahtul-de-100-de-milioane-de-dolari-pentru-a-o-vedea-nu-stiu-unde-au-ancorat-20266191</link>
      <description><![CDATA[<img src="https://www.prosport.ro//wp-content/uploads/2025/09/Tatal-ei-e-miliardar-si-a-venit-cu-iahtul-de-100-de-milioane-de-dolari-pentru-a-o-vedea-„Nu-stiu-unde-au-ancorat-1400x777.jpg"/><br/><p>Femeia urmărită de o lume întreagă la fiecare mișcare pe care o face s-a referit sosirea tatălui ei miliardar cu iahtul de 100 de milioane de dolari, pentru a o vedea.</p>
<p>Născută în Florida în 1994, de Dragobete, și profesionistă din 2009, jucătoarea americană de tenis Jessica Pegula se trage dintr-o familie cu o avere de peste 7,5 miliarde de dolari.</p>
<h2><span>Americanca a recunoscut că nu știe unde a ancorat tatăl ei miliardar iahtul de 100 de milioane de dolari</span></h2>
<p>După ce a fost învinsă <span>în semifinale la US Open</span> de belarusa Aryna Sabalenka, liderul mondial și principala favorită a competiției, cu 6-4, 3-6, 4-6, Pegula (4 WTA, cs 4) a făcut la conferința de presă mai multe dezvăluiri despre familia ei.</p>
<p>Aparent calmă, ea a intrat în sală având o acadea cu aromă de bere. Jessica a fost întrebată despre familia, în contextul în care mama, Kim, a fost la New York pentru a urmări unele dintre meciurile ei. A fost prima apariție publică după mult timp a femeii care în 2022 suferea un stop cardiac.</p>
<p>„A fost aici astăzi? Nu știu sigur. A fost aici la ultimele două meciuri, așa că presupun că a venit și acum, ceea ce e foarte plăcut, pentru că nu m-a mai văzut jucând de mult timp. A fost prima dată după mult timp, pentru că nu-i plăcea să mă vadă jucând, devenea prea nervoasă.</p>
<p>A fost foarte bine să am familia mea aici, având acel sprijin. Publicul a fost incredibil, ca întotdeauna. Cred că au venit cu iahtul. Nu știu cu adevărat unde l-au lăsat (n.r. – iahtul de 100 de milioane de dolari a fost ancorat undeva în Long Island). Îl văd doar după meciuri, deci nu știu cu exactitate ce au făcut în celelalte zile”, a spus Pegula, potrivit Sports Keeda.</p>
<h2><span>Pegula a pierdut 8 din ultimele 10 meciuri directe cu Sabalenka</span></h2>
<p>Tatăl ei, Terry, are afaceri în domeniul petrolier și e proprietarul sau președintele a <span>mai multor echipe: Buffalo Bills (fotbal american, în NFL)</span>, Buffalo Sabres (hochei, în NHL), Rochester Americans (hochei, liga Americii de Nord), Buffalo Bandits (lacrosse, în NLL).</p>
<p>Evident, este și proprietarul Pegula Sports and Entertainment, companie care adună la un loc active din sport, domeniul imobiliar și al divertismentului, potrivit <span>Sports Keeda</span>.</p>
<p>Sabalenka și Pegula s-au întâlnit de mai multe ori în fazele finale ale turneelor organizate pe hard în ultimii ani. Belarusa are un avantaj clar, câștigând 8 din cele 10 confruntări.</p>
<p>„Simt că sunt mereu acolo de fiecare dată când joc cu ele (n.r. – jucătoarele de top). Sunt una dintre cele mai bune jucătoare din lume. Mereu simt că pot ieși și le pot învinge pe aceste fete.</p>
<p>Și chiar dacă poate nu am forța pe care o au unele dintre ele sau strălucirea altora, simt că sunt mereu acolo de fiecare dată când le joc.</p>
<p>Am realizat asta și când am jucat cu Aryna ultima dată, la Miami. Nu simt niciodată că sunt dată uitării după ce ies pe teren. Poate doar când am înfruntat-o la Cincinnati și a servit ca Serena. Mi-am zis: «E prea bine. Ce ar trebui să fac?». Dar nu am găsit soluții”, a mai spus a patra jucătoare a lumii.</p>
<p>Jessica a recunoscut că a avut un parcurs mai ușor până în semifinale la US Open, având în vedere că nu a înfruntat niciun cap de serie. Totuși, consideră că nivelul ei a fost permanent ridicat, indiferent de adversară.</p>

]]></description>
    </item>
    <item>
      <title>A făcut o avere cu ajutorul lui Ion Țiriac, apoi a falimentat totul. A ajuns la pușcărie, unde cămătarii români au vrut să-i dea o lecție: „Au venit să mă bată”</title>
      <link>https://www.prosport.ro/alte-sporturi/tenis/a-facut-o-avere-cu-ajutorul-lui-ion-tiriac-apoi-a-falimentat-totul-a-ajuns-la-puscarie-unde-camatarii-romani-au-vrut-sa-i-dea-o-lectie-au-venit-sa-ma-bata-20265656</link>
      <description><![CDATA[<img src="https://www.prosport.ro//wp-content/uploads/2025/09/A-facut-o-avere-cu-ajutorul-lui-Ion-Tiriac-apoi-a-falimentat-totul.-A-ajuns-la-puscarie-unde-camatarii-romani-au-vrut-sa-i-dea-o-lectie-„Au-venit-sa-ma-bata.jpg"/><br/><p>Fostul tenismen, care a făcut o avere impresionantă dintr-o carieră influențată de Ion Țiriac, a fost declarat falit în 2017, iar cinci ani mai târziu a fost condamnat la doi ani și jumătate de închisoare.</p>
<p>Boris Becker a vorbit în premieră despre experiența sa din spatele gratiilor. Neamțul a ajuns să aibă datorii la deținuți români și s-a expus unui pericol iminent.</p>
<h2><span>Boris Becker, mărturisiri tulburătoare din închisoare: „Au venit să mă bată”</span></h2>
<p>Este cunoscut faptul că Ion Țiriac i-a gestionat cariera în tenis lui Boris Becker, oferindu-i totodată sprijin financiar și moral. Neamțul, ajuns acum la 57 de ani, a avut încasări de aproximativ 25 de milioane de dolari din cariera sa profesionistă în tenis. Suma include doar premiile în bani obținute din turnee și nu cuprinde sponsorizările, contractele publicitare sau alte surse de venit.</p>
<p>În ciuda acestui fapt, Boris Becker a fost declarat falit în 2017, iar cinci ani mai târziu a fost condamnat la doi ani și jumătate de închisoare. Neamțul a primit pedeapsa pentru că nu ar fi declarat un bun imobil aflat în țara sa de proveniență.</p>
<p>Fostul mare tenismen a fost încarcerat în Marea Britanie, la penitenciarele Wandsworth și Huntercombe, <span>însă a fost eliberat condiționat după ce a executat opt luni de detenție</span>.</p>
<p>Recent, <span>Becker a povestit cum, aflat în închisoare</span>, a început să joace poker cu deținuți români și a ajuns să acumuleze o datorie de 500 de lire sterline. Fostul câștigător a șase titluri de Grand Slam a fost la un pas de a fi vătămat corporal în propria celulă, iar dacă o persoană apropiată nu l-ar fi ajutat să achite datoria, situația ar fi putut degenera grav.</p>
<p>„După un joc de poker cu deținuți români care a durat câteva zile, am ajuns să am o datorie de 500 de lire sterline. Desigur, a fost o prostie și o nebunie din partea mea să joc poker cu astfel de oameni, dar am vrut să spun adevărul în cartea mea, altfel, nu are rost să o scriu.</p>
<p>După tenis, am jucat poker profesionist o perioadă, așa că m-am gândit: ce s-ar putea întâmpla? Doar puțină distracție, nimic serios. Dar am ajuns să joc poker cu adevărați infractori, care veneau la mine în celulă și încercau să mă pălmuiască dacă nu plăteam datoria. Dacă un prieten din afara închisorii nu ar fi rezolvat problema printr-un transfer de bani, aș fi fost un om complet diferit astăzi”, a spus Boris Becker, conform publicației germane <span>Suddeutsche Zeitung</span>.</p>

]]></description>
    </item>
    <item>
      <title>Ilie Năstase, limbaj scăpat de sub control despre Serena Williams: „Mai grasă trebuie să se facă. Nu-mi mai dau ăia viză în SUA”</title>
      <link>https://www.prosport.ro/alte-sporturi/tenis/ilie-nastase-limbaj-scapat-de-sub-control-despre-serena-williams-mai-grasa-trebuie-sa-se-faca-nu-mi-mai-dau-aia-viza-in-sua-20266195</link>
      <description><![CDATA[<img src="https://www.prosport.ro//wp-content/uploads/2025/09/Ilie-Nastase-limbaj-scapat-de-sub-control-despre-Serena-Williams.-„Mai-grasa-trebuie-sa-se-faca.-Nu-mi-mai-dau-aia-viza-in-SUA-1400x714.jpg"/><br/><p><!--StartFragment --></p>
<p class="pf0"><span class="cf0">Ilie N</span><span class="cf0">ăstase nu o are deloc la inimă pe Serena Williams. Și nu de acum, ci de pe vremea c</span><span class="cf1">â</span><span class="cf0">nd aceasta </span><span class="cf1">î</span><span class="cf0">i era rival</span><span class="cf0">ă Simonei Halep </span><span class="cf1">î</span><span class="cf0">n circuitul WTA.</span></p>
<p class="pf0"><span class="cf2">„</span><span class="cf0">Nasty” a comentat </span><span class="cf1">î</span><span class="cf0">n </span><span class="cf0">stilu</span><span class="cf0">-i s</span><span class="cf0">ău caracteristic, controversat, faptul că fostul lider mondial din ierarhia feminină a slăbit extrem de mult </span><span class="cf1">î</span><span class="cf0">n ultimul timp.</span></p>
<p class="pf0"><span class="cf0">Legendarul tenismen rom</span><span class="cf1">â</span><span class="cf0">n sus</span><span class="cf0">ține că fosta mare sportivă din SUA trebuia, paradoxal, să se </span><span class="cf1">î</span><span class="cf0">ngra</span><span class="cf0">șe mai mult, deoarece acum nu o mai recunoaște nimeni.</span></p>
<h2 class="pf0"><span><span class="cf3">Ilie Năstase</span><span class="cf0"> a avut o nouă reacție controversată la adresa </span><span class="cf3">Seren</span><span class="cf0">ei</span><span class="cf3"> Williams</span></span></h2>
<p class="pf0"><span>Fostul mare jucător de tenis nu o „î<span class="cf0">nghite” deloc </span></span><span class="cf3">Serena Williams</span> <span class="cf1">î</span><span class="cf0">nc</span><span class="cf0">ă </span><span class="cf3">de pe vremea când aceasta </span><span class="cf0">domina </span><span class="cf3">circuitul WTA.</span> <span class="cf3">„Nasty” a comentat în </span><span class="cf3">stilu</span><span class="cf3">-i său caracteristic</span><span class="cf0"> transformarea fizică radicală a </span><span class="cf3">fostul lider mondial din ierarhia feminină</span><span class="cf0">. Sportiva de peste Ocean, ajunsă la 43 de ani, a jucat ultimul său meci oficial </span><span class="cf1">î</span><span class="cf0">n 2022. </span></p>
<p class="pf0"><span class="cf3">Legendarul tenismen român susține că fosta mare sportivă din SUA trebuia, paradoxal, să se îngrașe mai mult, deoarece acum nu o mai recunoaște nimeni.</span><span class="cf0"> Dar mai bine se abține, adaugă el, deoarece </span><span class="cf1">î</span><span class="cf0">i e team</span><span class="cf0">ă ca americanii să nu </span><span class="cf1">î</span><span class="cf0">i mai acord</span><span class="cf0">e viză. </span></p>
<p class="pf0"><span class="cf4">„Nu trebuia s</span><span class="cf5">ă slăbească așa! Nu o mai recunoaște nimeni. Ea mai grasă trebuie să se facă. Nu mai băga, mă iau ăia prin America… Nu </span><span class="cf1">îmi mai dau viza, las</span><span class="cf5">ă-mă </span><span class="cf1">în pace!” a</span><span class="cf0"> comentat cu umor </span><span class="cf5">Ilie Năstase, potrivit <span>sport.ro</span>.</span></p>
<div class="wp-caption aligncenter" id="attachment_20217049" style="width: 1410px"><img alt="" aria-describedby="caption-attachment-20217049" class="size-full wp-image-20217049" decoding="async" fetchpriority="high" height="800" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/07/Serena-Williams-transformare-remarcabila.jpg" srcset="https://www.prosport.ro/wp-content/uploads/2025/07/Serena-Williams-transformare-remarcabila.jpg 1400w, https://www.prosport.ro/wp-content/uploads/2025/07/Serena-Williams-transformare-remarcabila-768x439.jpg 768w" width="1400"/><p class="wp-caption-text" id="caption-attachment-20217049">Foto: Serena Williams, instagram</p></div>
<p><!--StartFragment --></p>
<h2 class="pf0"><span><span class="cf0">A dezvăluit „secretul” pe care toată lumea </span><span class="cf1">î</span><span class="cf0">l b</span><span class="cf0">ănuia</span></span></h2>
<p class="pf0"><span class="cf2">Serena Williams a recunoscut recent că ține un regim strict. A scos din alimentația sa foarte mult carnea, iar acum a devenit fană a carbohidraților. </span></p>
<p class="pf0"><span class="cf2">Asta nu este totul. <span>Ea a confirmat și că a urmat tratament </span>cu </span><span class="cf2">Zepbound</span><span class="cf2">, un medicament bazat pe GLP-1, destinat </span><span class="cf1">î</span><span class="cf2">n special </span><span class="cf2">diabeticilor, dar care este folosit </span><span class="cf1">î</span><span class="cf2">ns</span><span class="cf2">ă și pentru slăbit, deoarece reglează glicemia și inhibă pofta de m</span><span class="cf1">âncare.</span></p>
<p class="pf0"><span class="cf1">„Toat</span><span class="cf0">ă viața mi-am petrecut-o </span><span class="cf1">în sal</span><span class="cf0">ă, la antrenamente. Făceam de toate, alergam, dansam, diferite tipuri de exerciții, orice ți-ai putea imagina, dar nu puteam să slăbesc mai mult de un anumit punct. Atunci am decis să </span><span class="cf1">încerc ceva diferit </span><span class="cf0">și am ajuns la GLP-1.</span></p>
<p class="pf0"><span class="cf0">Sunt mamă a două fete, am vrut să fiu foarte sinceră. Cred că este o problemă cu care se confruntă și alte femei. Te antrenezi și măn</span><span class="cf1">ânci s</span><span class="cf0">ănătos, dar nu poți ajunge la nivelul la care </span><span class="cf1">î</span><span class="cf0">ți dorești să fii. Acum mă simt mai bine din punct de vedere mental, sunt mai </span><span class="cf1">încrez</span><span class="cf0">ătoare”, a spus Serena Williams, pentru Vogue.</span></p>
<p><!--EndFragment --></p>
<p><!--EndFragment --></p>

]]></description>
    </item>
  </channel>
</rss>
