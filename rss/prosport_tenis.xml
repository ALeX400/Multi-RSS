<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>De ce Ion Țiriac nu va merge la ziua de naștere a lui Ilie Năstase. Magnatul e în locul unde a zis că ar vrea „să fugă de tot”</title>
      <link>https://www.prosport.ro/diverse/de-ce-ion-tiriac-nu-va-merge-la-ziua-de-nastere-a-lui-ilie-nastase-magnatul-e-in-locul-unde-a-zis-ca-ar-vrea-sa-fuga-de-tot-20224008</link>
      <description><![CDATA[<img src="https://www.prosport.ro/wp-content/uploads/2025/07/De-ce-Ion-Tiriac-nu-va-merge-la-ziua-de-nastere-a-lui-Ilie-Nastase.-Magnatul-e-in-locul-unde-a-zis-ca-ar-vrea-„sa-fuga-de-tot-1400x840.jpg"/><br/><p>Fostul mare jucător de tenis Ilie Năstase, primul lider din istoria ATP, a împlinit sâmbătă, 19 iulie, 79 de ani, dar bunul său prieten Ion Țiriac nu îi e alături la petrecere.</p>
<p>Ilie Năstase își face ziua de naștere la clubul pe care-l deține cu Ciprian Marica, dar la eveniment nu este prezent și Ion Țiriac, aflat în Namibia.</p>
<h2><span>Unde este plecat Ion Țiriac în ziua în care Ilie Năstase împlinește 79 de ani</span></h2>
<p>Pe 19 iulie 1946 s-a născut cel care avea să devină primul lider din istoria clasamentului ATP. Se întâmpla pe 23 august 1972. De-a lungul carierei, a legat o <span>prietenie superbă cu Ion Țiriac</span>, cei doi reprezentând România în trei finale ale Cupei Davis, toate pierdute în fața Statelor Unite ale Americii, dintre care una la Bucurrești.</p>
<p>Așadar, Năstase intră în al 79-lea an de viață, dar Ion Țiriac nu îi este alături. Detalii a dat cel căruia i s-a spus „Nasty”, nu doar ca un diminutiv al numelui, ci, mai ales, datorită felului în care se comporta pe teren și în afara lui.</p>
<p>„Nu știu dacă vine, data trecută a venit, acum doi ani. E prin Namibia, 12 ore cu avionul, dar dacă e în București, sigur vine. Sunt cu prietenii, fetele sunt plecate, nu pot să vină, sunt cu soția, o să mergem la un restaurant. E una dintre zilele pe care le sărbătoresc, înainte ne țineam cu Țiriac zilele de naștere în avion”, a spus Ilie Năstase, potrivit <span>Digi Sport</span>.</p>
<h2><span>Ion Țiriac a investit peste 7,5 milioane de euro în conacul pe care-l are în Namibia</span></h2>
<p>Fostul mare jucător de tenis a punctat și faptul că este singurul sportiv român, fost sau actual, care a avut o statuie din ceară la celebrul muzeu Madame Tussauds.</p>
<p>„La Madame Tussauds, la Londra, eu am fost singurul român care a avut statuie din ceară. Am vrut să o iau, dar mi-au spus că au topit-o. Dacă nu mai ești la modă, atunci te înlocuiește. Am văzut acum că are Mbappe. Ei au foarte multe statui și trebuie să le topească. Eu am pozele, bineînțeles. Mi-au luat exact tot, culoarea ochilor, părul, adevărată statuia”, a mai spus fostul mare campion.</p>
<p>În 2023, Ion Țiriac a surprins prin declarația conform căreia <span>și-ar dori să se mute definitiv în Namibia</span>. Acolo are un conac, care l-a costat peste 5.5 milioane de euro. În plus, a investit încă 2 milioane de euro pentru a extinde un lac natural din apropiere.</p>
<p>Conacul are două vile de lux pentru oaspeți, opt bungalouri și o piscină. De cele mai multe ori, miliardarul român organizează safariuri și expediții de vânătoare.</p>
<p>„Aș vrea să fug de tot: și de fundație, și de construcții, și de absolut tot, dar este foarte greu dacă te-ai obișnuit în ritmul ăsta. Sunt un adevărat pasionat de Africa și mă bucur de proprietatea mea de acolo, unde mă simt acasă”, spunea acum doi ani, potrivit <span>capital.ro</span>, omul a cărui avere este estimată la 2.1 miliarde de euro.</p>

]]></description>
    </item>
    <item>
      <title>Irina Begu, finalistă la Iaşi! Cîrstea a pierdut în semifinale</title>
      <link>https://www.prosport.ro/alte-sporturi/tenis/irina-begu-finalista-la-iasi-cirstea-a-pierdut-in-semifinale-20224231</link>
      <description><![CDATA[<img src="https://www.prosport.ro/wp-content/uploads/2025/07/Irina-Begu-finalista-la-Iasi-Cirstea-a-pierdut-in-semifinale-.jpeg"/><br/><p class="p1"><span class="s1">Jucătoarele Irina Begu (favorită 7) și Jil Teichmann, din Elveția (favorită 6), vor disputa finala turneului WTA 250 UniCredit Iași Open, dotat cu premii totale în valoare de </span>239.212 de euro.</p>
<p class="p1">Irina Begu, <span class="s1">34 de ani, locul 110 WTA, a câștigat duelul românesc din semifinale cu favorita 2, Jaqueline Cristian, 27 de ani, numărul 51 mondial, scor 6-4, 6-4 și va disputa a doua sa finală la Iași, după cea pierdută în 2023 în fața Anei Bogdan.</span></p>
<h2 class="p2"><span>Irina Begu va disputa a doua sa finală la Iași</span></h2>
<p class="p2">Jaqueline a început mai bine meciul, a condus cu 3-0 și 4-1, dar Irina a revenit spectaculos și a întors soarta setului, impunându-se cu 6-4.</p>
<p class="p2">Setul secund a fost la fel de spectaculos. Begu a condus cu 5-2, Jaqueline Cristian s-a apropiat la 5-4, a anulat patru mingi de meci ale compatrioatei sale, însă în cele din urmă Irina a închis actul doi cu a cincea minge de meci și a avansat în marea finală.</p>
<p class="p2">„Vreau să o felicit pe Jaqueline, este o luptătoare. Știam că trebuie să fiu agresivă în fața unei jucătoare ca Jaqueline. Sunt convinsă că va ajunge departe. Înainte de turneu aș fi spus că e imposibil să ajung în finală”, a declarat Irina Begu, la <span>finalul partidei.</span></p>
<p class="p1"><span class="s1">Irina Begu o va întâlni în finala de duminică pe elvețianca Jil Teichmann </span>(28 de ani, numărul 102 mondial), favorită 6, cea care a învins-o în semifinale pe Sorana Cîrstea, scor 6-4, 6-3.</p>
<p class="p2">Până la <span>semifinala de la Iași, Begu și Cristian</span> s-au mai întâlnit o singură dată în circuit, în 2017, în optimi la București, Begu impunându-se și atunci cu 6-4, 6-0.</p>
<h2 class="p2"><span>Sorana Cîrstea s-a oprit în semifinale, fiind învinsă de elvețianca Jil Teichmann</span></h2>
<p class="p1"><span class="s1">În prima semifinală, Sorana Cîrstea, </span>35 de ani, locul 166 WTA, a fost învinsă în două seturi de elvețianca Jil Teichmann, 28 de ani, numărul 102 mondial, scor 6-4, 6-3, după un meci ce a durat o oră și 34 de minute.</p>
<p class="p2">Sorana a început bine meciul și a condus cu 3-1, însă nu a reușit să confirme break-ul, fiind egalată la 3 după un game extrem de lung. Jucătoarea noastră a condus apoi cu 4-3, a avut șansa de a se desprinde din nou decisiv, însă Teichmann a egalat din nou la 4, pentru a se impune cu 6-4 în primul act.</p>
<p class="p2">Elvețianca a început în forță setul secund, conducând cu 4-0 și a reușit să gestioneze avantajul până la final, câștigând actul secund cu 6-3.</p>
<p class="p2">Finalistele primesc 163 de puncte WTA și 18.685 de euro, iar semifinalistele rămân cu 10.410 de euro și 98 de puncte WTA.</p>
<h2 class="p2"><span>Surpriză la dublu</span></h2>
<p class="p3"><span class="s2">Tot sâmbătă s-au disputat și cele două semifinale ale probei de dublu. </span>Argentinianca Maria Lourdes Carle și elvețianca Simona Waltert, ambele sfert-finaliste la simplu, au furnizat marea surpriză eliminând perechea favorită 3 Emily Appleton (Marea Britanie) / Isabelle Haverlag (Olanda), specialistă a probei de dublu, scor 6-0, 6-4.</p>
<p class="p3">În finala de duminică, Lourdes Carle și Waltert vor întâlni perechea Veronica Erjavec (Slovenia) / Panna Udvardy (Ungaria), care a trecut în penultimul act de ibericele Yvonne Cavalle-Reimers și Alicia Herrero Linana, scor 7-5, 6-0.</p>
<p class="p3">De remarcat că Simona Waltert și Maria Lourdes Carle au produs o mare surpriză și în sferturi, fază în care le-au eliminat pe favoritele 2, Quinn Gleason (Statele Unitez) / Ingrid Martins (Brazilia), 3-6, 6-2, 10-7.</p>
<h2 class="p2"><span>Rezultatele de sâmbătă, 19 iulie:</span></h2>
<p class="p5"><span class="s1"><b>Simplu – Semifinale</b></span><br/>
<span class="s1">[6] Jil Teichmann (Elveția) – Sorana Cîrstea (România) 6-4, 6-3</span><br/>
<span class="s1">[7] Irina Begu (România) – [2] Jaqueline Cristian (România) 6-4, 6-4</span></p>
<p class="p5"><b>Dublu – Semifinale<br/>
</b><span class="s1">Maria Lourdes Carle (Aagentina) / Simona Waltert (Elveția) – [3] Emily Appleton (Marea Britanie) / Isabelle Haverlag (Olanda) 6-0, 6-4</span><br/>
<span class="s1">Veronica Erjavec (Slovenia) / Panna Udvardy (Ungaria) – Yvonne Cavalle-Reimers (Spania) / Alicia Herrero Linana (Spania) 7-5, 6-0 </span></p>
<h3 class="p3"><span>Programul de duminică, 20 iulie:</span></h3>
<p class="p3"><b>Terenul Central / Start ora 15.00</b></p>
<p class="p3"><b>Finala de dublu</b></p>
<p class="p3">Veronica Erjavec (Slovenia) / Panna Udvardy (Ungaria) vs Maria Lourdes Carle (Aagentina) / Simona Waltert (Elveția)</p>
<p class="p3"><b>Finala simplu / Nu înainte de 17.30</b></p>
<p class="p3">[6] Jil Teichmann (Elveția) vs [7] Irina Begu (România)</p>
<p class="p3">(Narcis POHOAȚĂ)</p>

]]></description>
    </item>
    <item>
      <title>Irina Begu joacă pentru trofeu la Iași Open. Adversara sa a eliminat deja două românce în drumul spre finală</title>
      <link>https://www.prosport.ro/alte-sporturi/tenis/irina-begu-joaca-pentru-trofeu-la-iasi-open-adversara-sa-a-eliminat-deja-doua-romance-in-drumul-spre-finala-20224429</link>
      <description><![CDATA[<img src="https://www.prosport.ro/wp-content/uploads/2025/07/Baza-Ciric.jpeg"/><br/><p>Jucătoarea română Irina Begu (34 de ani, locul 110 WTA) și elvețianca Jil Teichmann (28 de ani, numărul 102 mondial) vor juca astăzi, de la ora 17.30, cu trofeul pe masă la UniCredit Iași Open, turneu de categorie WTA 250 cu premii totale în valoare de 239.212 de euro. Pentru Irina Begu, favorită 7, va fi a doua finală la Iași, după cea din 2023 (WTA 125), pierdută în fața Anei Bogdan.</p>
<p>În urmă cu doi ani, Begu o învinsese în drumul său către finală chiar pe elvețianca Jil Teichmann, adversara sa de astăzi. Begu s-a impus atunci în sferturile de finală cu 1-6, 6-4, 6-0. Ca și la ediția din acest an, elvețianca era favorită 6 a turneului, în timp ce Irina Begu era prima pe lista capilor de serie.</p>
<h2><span>Irina Begu, la a doua finală la Iași</span></h2>
<p>Sâmbătă, Irina Begu, favorită 7 la Iași, <span>a învins-o în semifinale pe Jaqueline Cristian</span> (27 de ani, numărul 51 mondial), favorită 2, scor 6-4, 6-4 și are șansa unui nou trofeu în circuit după cel cucerit în urmă cu trei ani la Palermo.</p>
<p>De cealaltă parte, elvețianca Jil Teichmann (28 de ani, numărul 102 mondial), a șasea favorită, ne-a răpit visul unei finale românești și <span>a învins-o pe Sorana Cîrstea</span> (35 de ani, 166 mondial) în semifinale, scor 6-4, 6-3.</p>
<p>Finala dintre Irina Begu și Jil Teichmann va începe nu înainte de ora 17.30, în timp ce finala de dublu dintre perechile Veronica Erjavec (Slovenia) / Panna Udvardy (Ungaria) și Maria Lourdes Carle (Aagentina) / Simona Waltert (Elveția) este programată la ora 15.00.</p>
<h2><span>Jil Teichmann a eliminat două românce până în finală</span></h2>
<p>Ambele finaliste au avut câte două meciuri de trei seturi până în ultimul act. Elvețianca a revenit de fiecare dată de la set pierdut, în primul tur cu Miriam Bulgaru și în sferturi cu Simona Waltert, în timp ce Begu a revenit la rândul său în optimi cu Victoria Jimenez Kasintseva, după ce a cedat primul act, având nevoie de decisiv și în sferturi, cu Anna Siskova, din Cehia.</p>
<p>De remarcat că Teichmann a eliminat deja două românce la această ediție, pe Miriam Bulgaru, în primul tur, și pe Sorana Cîrstea, în semifinale.</p>
<h2><span>Irina Begu revine în Top 100 după turneul foarte bun făcut la Baza Sportivă Ciric</span></h2>
<p>Campioana va primi 250 de puncte WTA și 31.565 de euro, în timp ce finalista va rămâne cu 163 de puncte WTA și un cec în valoare de 18.685 de euro.</p>
<p>După calificarea în finală la Iași, Irina Begu a urcat de pe locul 110 WTA până pe 97, iar dacă va triumfa în finală va ajunge pe locul 82. De cealaltă parte, elvețianca Teichmann a urcat de pe 102 pe locul 80, iar dacă va câștiga finala va ajunge pe locul 71.</p>
<p>Și semifinalistele Sorana Cîrstea și Jaqueline Cristian au realizat ascensiuni importante după parcursul de la Baza Sportivă Ciric. Sorana a urcat 30 de poziții, până pe locul 136, iar Jaqueline a ajuns pe cea mai bună poziție din carieră, 48.</p>
<p>Parcursul celor două finaliste:</p>
<p>Irina Begu<br/>
Turul 1: 6-1, 6-2 cu Nao Hibino (Japonia)<br/>
Optimi: 3-6, 6-3, 6-3 cu Victoria Jimenez Kasintseva (Andorra)<br/>
Sferturi: 6-2, 3-6, 7-5 cu Anna Siskova (Cehia)<br/>
Semifinale: 6-4, 6-4 cu Jaqueline Cristian (favorită 2)</p>
<p>Jil Teichmann<br/>
Turul 1: 1-6, 7-6 (2), 6-1 cu Miriam Bulgaru (România)<br/>
Optimi: 7-6 (5), 6-2 cu Maja Chwalinska (Polonia)<br/>
Sferturi: 5-7, 6-1, 7-5 cu Simona Waltert (Elveția)<br/>
Semifinale: 6-4, 6-3 cu Sorana Cîrstea (România)</p>
<p>Parcursul perechilor finaliste până în ultimul act:</p>
<p>Veronica Erjavec (Slovenia) / Panna Udvardy (Ungaria)<br/>
Turul 1: 6-4, 6-2 cu Naima Karamoko (Elveția) / Lian Tran (Olanda)<br/>
Sferturi: 7-5, 6-1 cu Maja Chwalinska (Polonia) / Anastasia Detiuc (Cehia), favorite 4<br/>
Semifinale: 7-5, 6-0 cu Yvonne Cavalle-Reimers (Spania) / Alicia Herrero Linana (Spania)</p>
<p>Maria Lourdes Carle (Aagentina) / Simona Waltert (Elveția)<br/>
Turul 1: 7-6 (6), 6-4 cu Ines Ibbou (Algeria) / Bibiane Schoofs (Olanda)<br/>
Sferturi: 3-6 6-2, 10-7 cu Quinn Gleason (USA) / Ingrid Martins (Brazilia), favorite 2<br/>
Semifinale: 6-0, 6-4 cu Emily Appleton (Marea Britanie) / Isabelle Haverlag (Olanda), favorite 3</p>
<p>Programul de duminică, 20 iulie:</p>
<p>Terenul Central / Start ora 15.00</p>
<p>Finala de dublu</p>
<p>Veronica Erjavec (Slovenia) / Panna Udvardy (Ungaria) vs Maria Lourdes Carle (Aagentina) / Simona Waltert (Elveția)<br/>
Finala simplu / Nu înainte de 17.30</p>
<p>[6] Jil Teichmann (Elveția) vs [7] Irina Begu (România)</p>
<p>Foto: Cristina Huțu</p>

]]></description>
    </item>
    <item>
      <title>Nici Simona Halep n-a visat la asta! Aryna Sabalenka e prima care reușește acest lucru după Serena Williams, în 2015!</title>
      <link>https://www.prosport.ro/alte-sporturi/tenis/nici-simona-halep-n-a-visat-la-asta-aryna-sabalenka-e-prima-care-reuseste-acest-lucru-dupa-serena-williams-in-2015-20223921</link>
      <description><![CDATA[<img src="https://www.prosport.ro/wp-content/uploads/2025/07/Nici-Simona-Halep-n-a-visat-la-asta-Aryna-Sabalenka-e-prima-care-reuseste-acest-lucru-dupa-Serena-Williams-in-2015.jpg"/><br/><p>Aryna Sabalenka își prelungește șefia în clasamentul WTA și devine prima femeie, după Serena Williams, care atinge o bornă importantă.</p>
<p><span>Numărul 1 mondial WTA</span> nu a reușit să se impună la Wimbledon, fiind eliminată surprinzător de Amanda Anisimova, în penultimul act. Chiar și așa, Sabalenka a reușit să atingă pragul de 12.000 de puncte în clasamentul celor mai bune jucătoare profesioniste, conform ultimei actualizări de la WTA. Astfel, a devenit prima femeie, după Serena Williams în 2015, care atinge acest prag.</p>
<h2><span>Aryna Sabalenka a reușit să egaleze performanța Serenei Williams</span></h2>
<p>Potrivit ultimei actualizări a clasamentului WTA, Aryna Sabalenka a ajuns la 12.040 de puncte. Este prima dată, după mai bine de 10 ani, când o sportivă din circuitul feminin de tenis <span>bifează această bornă</span>. Avansul în clasament este uriaș față de Coco Gauff, ocupanta poziției secunde, cu 7.669 de puncte.</p>
<p>Este greu de crezut că va fi detronată de pe prima poziție prea curând, dar sportiva din Belarus ar putea încerca să doboare recordul all-time de puncte deținut de Serena Williams. Pe 10 iunie 2013, Serena Williams atingea borna de 13.000 de puncte. Este singura jucătoare din istorie care a reușit să obțină peste 13.000 de puncte (13.615 puncte).</p>
<p>Iga Swiatek a mai fost la un pas de borna de 12.000 de puncte. Pe 20 mai 2024, poloneza a ajuns la 11.695 de puncte. Numărul maxim de puncte pe care l-a avut Simona Halep, fostul număr 1 mondial WTA a fost 8.061 de puncte, în august 2018. Românca ajungea în fruntea clasamentului după victoria de la Roland Garros, iunie 2018.</p>
<p>Simona Halep s-a retras în debutul acestui an, dar a reușit să dispute cinci meciuri împotriva Arynei Sabalenka, conducând cu 3-2 în confruntările directe. Românca s-a impus de fiecare dată pe suprafața hard, în timp ce bielorusa a evoluat mai bine pe celelalte suprafețe.</p>
<h2><span>Pregătiri intense pentru US Open</span></h2>
<p>Imediat după eliminarea de la Wimbledon, Aryna Sabalenka a decis să se retragă din cadrul turneului National Bank Open din Montreal pentru a fi în formă la Cincinnati și US Open, turneu de Grand Slam unde trebuie să își apere titlul cucerit în 2024.</p>
<blockquote><p>„Bineînțeles, dacă într-o zi voi reuși să câștig, sigur că mă voi uita în urmă la toate aceste înfrângeri grele și mă voi gândi că tot am reușit… Da, acum e greu, dar nu renunț niciodată și mă voi întoarce mai puternică, cu siguranță.”, a declarat sportiva după eliminarea de la Wimbledon.</p></blockquote>
<p>De-a lungul carierei, Sabalenka a cucerit 3 titluri de Grand Slam (Australian Open 2023 și 2024 și US Open 2024). A mai bifat 9 titluri WTA Masters 1000.</p>

]]></description>
    </item>
    <item>
      <title>Dieta din cauza căreia Maria Sharapova a renunțat la sport: „Orez alb, fiert la abur, pui foarte uscat și morcovi”. Cum a ajuns să arate la 38 de ani</title>
      <link>https://www.prosport.ro/diverse/dieta-din-cauza-careia-maria-sharapova-a-renuntat-la-sport-orez-alb-fiert-la-abur-pui-foarte-uscat-si-morcovi-cum-a-ajuns-sa-arate-la-38-de-ani-20223780</link>
      <description><![CDATA[<img src="https://www.prosport.ro/wp-content/uploads/2025/07/Dieta-din-cauza-careia-Maria-Sharapova-a-renuntat-la-sport-„Orez-alb-fiert-la-abur-pui-foarte-uscat-si-morcovi.-Cum-a-ajuns-sa-arate-la-38-de-ani.jpg"/><br/><p>Maria Sharapova a dezvăluit dieta pe care a urmat-o în timpul carierei sale impresionante, dietă din cauza căreia a și renunțat la sport în urmă cu mai bine de cinci ani.</p>
<p>Fost număr 1 mondial în august 2005, <span>Maria Sharapova (38 de ani) se află într-o formă de zile mari</span>, semn că anii de antrenamente, dar și dietele au ajutat în acest sens.</p>
<h2><span>Dieta din cauza căreia Maria Sharapova a renunțat la sport</span></h2>
<p>Maria Sharapova este stabilită în Los Angeles (SUA), unde locuiește alături de partenerul său, Alexander Gilkes, și de copilul cuplului, Theodore, născut în iulie 2022.</p>
<p>Prezentă la o emisiune cu întrebări picante, jucătoarea din Rusia a reflectat asupra dietei pe care a avut-o în timpul activității sale sportive și nu a ezitat să afirme că aceasta ar fi stat la baza retragerii sale din circuit, în februarie 2020, după o carieră de aproape 20 de ani, în care a câștigat cinci titluri de Grand Slam.</p>
<p>„Cred că acesta este unul dintre motivele pentru care am părăsit sportul (râde). Nu aveam nimic altceva de făcut decât să stau într-o sală de sport sau într-un vestiar gol, cu o farfurie albă acoperită cu folie de aluminiu în față, întrebându-mă: «Ce e aici?»</p>
<p>Și era doar orez alb simplu, fiert la abur, cu puțină sare și pui foarte uscat. Și morcovi, tot fierți la abur. Cred că aș prefera să mănânc zece aripioare de pui foarte picante, decât să mănânc din nou așa ceva”, a mărturisit Maria Sharapova, scrie <span>MSM</span>.</p>
<p>Potrivit ghidurilor nutriționale, în cazul sportivilor de performanță, raporturile optime de macronutrienți sunt următoarele: 45-65% din totalul caloriilor să fie formate din carbohidrați, 10-35% din acest total să fie cu proteine, iar 20-35% din totalul caloriilor să fie „alocate” grăsimilor.</p>
<h2><span>Maria Sharapova, de cinci ori campioană de Grand Slam</span></h2>
<p>Maria Sharapova a câștigat 36 de titluri WTA, din care cinci sunt de Grand Slam: Wimbledon (2004), US Open (2006) Australian Open (2008) și Roland Garros (2012 și 2014).</p>
<p>Potrivit <span>Forbes</span>, averea Mariei Sharapova este estimată la 220 de milioane de dolari, iar numai din tenis a strâns 39 de milioane de dolari. A fost imagine pentru Nike și Evian, iar recent  a achiziționat participații la Public.com și MoonPay, având în același timp și un loc în consiliul de administrație al firmei Moncler Group, o companie de modă. În 2012 și-a lansat afacerea Sugarpova, unde deține 100% din marcă, însă scandalul legat de dopaj i-a afectat afacerea.</p>
<h2><span>Simona Halep cu Maria Sharapova, în prima sa finală de Grand Slam</span></h2>
<p>Maria Sharapova este cunoscută publicului din România prin intermediul disputelor pe care le-a avut cu Simona Halep, pe care a condus-o cu 7-2, la meciurile directe.</p>
<p>De departe, <span>cel mai răsunător meci a fost finala de la Roland Garros din 2014, prima de Grand Slam pentru româncă</span> și pe care Halep a pierdut-o, dramatic, în trei seturi.</p>
<p>Celelalte victorii ale Mariei Sharapova au fost: turul 3 la Indian Wells (2012), turul 1 la China Open (2012), finala de la Madrid (2014), „sferturi” Cincinnati (2014), turul 1 la WTA Finals (2015) și turul 1 la US Open (2017).</p>
<p>Cele două victorii ale Simonei Halep au fost consemnate în 2017 (turul 3 la Beijing, turneu câștigat și după care a urcat pe locul 1 WTA) și 2018 („sferturi” la Roma), după suspendarea pentru dopaj a rusoaicei.</p>
<p>FOTO: Instagram @ Maria Sharapova</p>

]]></description>
    </item>
  </channel>
</rss>
