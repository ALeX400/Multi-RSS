<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Speranța baschetului 3×3 din România recunoaște: „Și mie îmi plac prostiile. Țin post acum. 90 la sută din corp sunt humus, numai asta mănânc”. EXCLUSIV</title>
      <link>https://www.prosport.ro/alte-sporturi/speranta-baschetului-3x3-din-romania-recunoaste-si-mie-imi-plac-prostiile-tin-post-acum-90-la-suta-din-corp-sunt-humus-numai-asta-mananc-exclusiv-20144197</link>
      <description><![CDATA[<img src="https://www.prosport.ro/wp-content/uploads/2025/04/Speranta-baschetului-3x3-din-Romania-recunoaste-„Si-mie-imi-plac-prostiile.-Tin-post-acum.-90-la-suta-din-corp-sunt-humus-numai-asta-mananc.jpg"/><br/><p>Robert Spoitoru (20 de ani), marea speranță din baschetul românesc 3×3, a fost prezent în studioul <span>ProSport </span>la emisiunea „Drumul spre performanță”.</p>
<p>Tânărul sportiv ne-a explicat cum face față pe două planuri: echipa e club Laguna de baschet masculin și confruntările de baschet 3×3.</p>
<h2><span>Cine face legea în baschetul 3×3 din România. Ce spune Robert Spoitoru</span></h2>
<p>Robert Spoitoru este campion național Under 17, vicecampion național la Under 21, dar și cel mai bun marcator la Sport Arena Streetball (cel mai mare și de renume turneu de 3×3 din țară și primul din lume).</p>
<p>Jucătorul a dezvăluit cum se hrănește zi de zi pentru a face față sportului cu mingea la coș, dar și școlii.</p>
<p>„Clar că e importantă alimentația. Nu zic, Doamne Ferește, că și mie îmi plac prostiile. Adică, fast food-uri, toate astea. Sucuri nu prea beau. Și dacă beau, beau zero. Și, de obicei după ce se termină meciul.</p>
<p>Mai mâncăm pizza în vestiar. Da, pizza, de obicei, da. Înțeleg că se reface organismul. Dar facem asta mai mult în deplasări. Acasă nu prea se cumpără pizza la baschet.</p>
<blockquote><p>În general e un program stabilit, nu știu, să mănânci dimineața ceva, la prânz altceva, între antrenamente. Acum e și puțin diferit că țin post. Și mănânc mai mult humus și falafel, doar asta mănânc. Cred că 90% din corp sunt humus, numai asta mănânc. Îl și cumpăr, îmi face și mama</p></blockquote>
<p>Sunt tip credincios. Vine din familie și vreau eu să am o conexiune mai puternică, mai importantă, cu Dumnezeu. Uneori în viață cred că trebuie să te apropii mai mult de El. Eu nu simt nevoia de carne. Și mâncam carne înainte de post. Mâncam mult.</p>
<p>Vinete, da. Și multă apă. Da, foarte mult apă beau. De obicei, fac recuperare activă. Adică de săptămâna viitoare o să ne încep lucrul cu un fost antrenor fix pe recuperare, pe kinetoterapie.</p>
<p>E mai mult pentru prevenirea accidentărilor, că recuperarea poate să însemne și să te duci prin parc. E recuperare activă”, a declarat Robert Spoitoru pentru <span>ProSport</span>.</p>
<ul>
<li>Emisiunea poate fi urmărită pe <span>Facebook</span> și pe canalul de <span>YouTube</span> ProSport.</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/PXlKI89kU4g?start=1259&amp;feature=oembed" title="Drumul spre performanță | Invitat: Robert Spoitoru, marea speranță a baschetului 3×3 din România" width="500"></iframe></div>

]]></description>
    </item>
    <item>
      <title>România, campioană europeană școlară la baschet 3×3! Carmen Tocală: „Vor obține burse pentru această înaltă performanță”</title>
      <link>https://www.prosport.ro/alte-sporturi/baschet/romania-campioana-europeana-scolara-la-baschet-3x3-carmen-tocala-vor-obtine-burse-scolare-pentru-aceasta-inalta-performanta-20141570</link>
      <description><![CDATA[<img src="https://www.prosport.ro/wp-content/uploads/2025/04/Romania-campioana-europeana-scolara-la-baschet-3x3-Carmen-Tocala-„Vor-obtine-burse-scolare-pentru-aceasta-inalta-performanta.jpg"/><br/><p>Echipa feminină – compusă din Andrada Jaba, Marta Carmaciu, Ioana Savu, Ana Manea – a câștigat turneul de baschet 3×3 din cadrul Campionatului European Școlar U18 ESSF – Zlatibor 2025.</p>
<p>Reprezentativa feminină U18 a evoluat la Zlatibor și în întrecerile de baschet 5×5, acolo unde a încheiat Campionatul European Școlar ESSF pe locul al doilea, cedând în ultimul joc în fața Slovaciei.</p>
<h2><span>România a devenit campioană europeană școlară la baschet 3×3</span></h2>
<p>Campionatele Europene Școlare ESSF U18 2025 sunt o competiție multisport, organizată de Federația Europeană a Sportului Școlar. La ediția de la Zlatibor, competiția a avut format Open și a fost destinată jocurilor sportive baschet și volei.</p>
<p>„Pentru FR Baschet îmbinarea rezultatelor școlare și sportul de performanță sunt calea sigură spre succesul în viață. Junioarele României, U18 sunt în plin progres atât le 3×3, cât și la 5×5.</p>
<p>În semn de respect pentru preocuparea permanentă de a se apropia de 10 la școală, au fost înscriși, și fem, și masc, la Jocurile Europene și respectiv cele mondiale. Merită 10 și la școală, și la sport!</p>
<p>Vor obține burse școlare pentru această înaltă performanță”, <span>a declarat Carmen Tocală, președintele FR de Baschet</span>, pentru <span>ProSport</span>.</p>
<p>Ce rezultate a avut România?</p>
<ul>
<li>România – Republica Srpska 14-11</li>
<li>România – Slovacia 13-8</li>
<li>România – Cehia 9-5</li>
</ul>
<p>Campionatul European Școlar ESSF U18 – antrenori Florin Munteanu, Paula Nica, Carmin Popa; preparator fizic Catalin Ratiu</p>
<p>Masculin</p>
<p>Serban Matea<br/>
Alexis Petric<br/>
Petru Voiculescu<br/>
Matei Rosu<br/>
David Fometescu<br/>
Radu Cepoi<br/>
Andrei Topai<br/>
Andrei Szabo<br/>
David Brailescu<br/>
Matei Sorodoc<br/>
Tudor Pirvu<br/>
Raul Mitrache</p>
<p>Feminin</p>
<p>Ioana Savu<br/>
Marta Carmaciu<br/>
Ana Manea<br/>
Jurcan Ingrid<br/>
Andrada Jaba<br/>
Ilinca Moroianu<br/>
Ana Ples<br/>
Petra Matei<br/>
Stefania Constantinescu<br/>
Bianca Calapis<br/>
Abigel Hollo<br/>
Patricia Harangus</p>
<h2><span>Ilfovenii, în finala ENBL</span></h2>
<p>CSO Voluntari s-a calificat în finala Ligii Nord-Europene de baschet masculin (ENBL), după ce a învins formația slovacă Inter Bratislava cu scorul de 107-103 (35-27, 33-22, 23-26, 16-28), marți seara, în Gopass Arena din Bratislava, gazda turneului Final Four.</p>
<p>Cu 101 secunde înainte de finalul meciului, ilfovenii erau conduși cu 101-100. CSO Voluntari, finalista ediției trecute, a dominat prima jumătate a meciului, dar gazdele au reușit să revină, dar echipa antrenată de letonul Ainars Bagatskis s-a impus în cele din urmă.</p>

]]></description>
    </item>
    <item>
      <title>Scandal pe motiv de arbitraj în Bănie, la meciul de baschet SCMU Craiova – CSM Oradea, decis de un coş pe sirenă: „Arbitrii au grijă să câştige cine trebuie”</title>
      <link>https://www.prosport.ro/alte-sporturi/baschet/scandal-pe-motiv-de-arbitraj-in-banie-la-meciul-de-baschet-scmu-craiova-csm-oradea-decis-de-un-cos-pe-sirena-arbitrii-au-grija-sa-castige-cine-trebuie-20143768</link>
      <description><![CDATA[<img src="https://www.prosport.ro/wp-content/uploads/2025/04/Scandal-pe-motiv-de-arbitraj-in-Banie-la-meciul-de-baschet-SCMU-Craiova-–-CSM-Oradea-decis-de-un-cos-pe-sirena-22Arbitrii-au-grija-sa-castige-cine-trebuie22--1400x932.jpg"/><br/><p class="v1ydp37183e83MsoNormal"><span lang="RO">Spectacol, dramatism şi mare frustrare la final în tabăra gazdelor, la meciul din Liga Naţională Masculină de Baschet dintre SCM Universitatea Craiova şi CSM Oradea. Oaspeţii s-au impus chiar pe ultima sirenă, cu un coş de 3 puncte reuşit de Kris Richard, după ce un alt american naturalizat, Giordan Watson, egalase la faza precedentă, cu  un coş de la mare distanţă. Liderul campionatului s-a impus în Sala Polivalentă din Bănie cu 87-84, pe sferturi: 26-18, 19-28, 16-21, 26-17, dar cu emoţii şi cu scandal.</span></p>
<p class="v1ydp37183e83MsoNormal"><span lang="RO">Astfel, gazdele au fost consternate de prestaţia brigăzii de arbitri formată din B. Podar, V. Cotrobas şi M. Dumitraşcu, ale cărei decizii ar fi avantajat grosolan echipa bihoreană.</span></p>
<p class="v1ydp37183e83MsoNormal"><span lang="RO"> Totul a început în ultimul sfert, înaintea căruia <span>SCM Craiova</span> avea un avans de 7 puncte pe tabelă. Tripleta cu fluiere a penalizat cu fault capace clare ale gazdelor, n-a intervenit la faulturi grosolane ale oamenilor lui Cristi Achim, aruncări de 2 puncte au devenit „triţe” pentru oaspeţi. Cei trei arbitri n-au ezitat să penalizeze protestele băncii gazdelor şi chiar să le dea replica şi spectatorilor din tribune care reacţionau la deciziile lor!</span><span lang="RO"> </span></p>
<h2 class="v1ydp37183e83MsoNormal"><span lang="RO">SCM Craiova: „Federaţia Română De Baschet ne putea anunța din timp că nu avem voie să câștigăm în fața liderului”</span></h2>
<p class="v1ydp37183e83MsoNormal"><span lang="RO">La final, <span>clubul din Bănie</span> a emis un comunicat prin care acuză brigada de arbitri că a fost trimisă „să aibă grijă să câștige cine trebuie”.</span></p>
<p class="v1ydp37183e83MsoNormal"><span lang="RO">„Federaţia Română De Baschet ne putea anunța din timp că nu avem voie să câștigăm în fața liderului din Liga Națională. Chiar dacă te ambiționezi și lupți pentru victorie, tot cine trebuie va avea câștig de cauză. În acest sens, intervin cei „trei crai de la răsărit” care își îndeplinesc misiunea până la capăt și au grijă să câștige cine trebuie.Echipa noastră respectă în totalitate regulile jocului de baschet, respectă spectatorii și va lupta cu fair-play pentru a onora spectacolul sportiv. Luptăm până la capăt pentru o iubire alb-albastră. Ps. În faza prezentată nu s-a acordat fault” este mesajul celor de la SCM Craiova.</span></p>
<p class="v1ydp37183e83MsoNormal"><span lang="RO">După acest succes, Oradea se menţine în fruntea ierarhiei, cu 49 de puncte, în timp ce Craiova ocupă locul 8, cu 40 de puncte. Pentru SCMU Craiova, cele mai bune evoluţii le-au avut: Crawley 22 de puncte, 4 recuperări, 6 pase decisive şi Watson 19p, 6 assist-uri, în timp ce de la orăden s-au evidenţiat: Williams 20 de puncte, Pridgett 15p, 7 assist-uri, 5 recuperări şi Richard 14p, 6 recuperări.</span></p>
<h2 class="v1ydp37183e83MsoNormal"><span><span lang="RO">Tudor Costescu: „Nu ar trebui să mai existe astfel de arbitraje în baschetul românesc”</span></span></h2>
<p class="v1ydp37183e83MsoNormal"><span lang="RO">La final, antrenorul Craiovei, Tudor Costescu, a criticat prestaţia brigăzii de arbitri, considerând că din cauza deciziilor acesteia echipa sa nu a câştigat partida.</span></p>
<p class="v1ydp37183e83MsoNormal"><span lang="RO">„Nu meritam să pierdem, a fost un meci care trebuia să se deruleze altfel. Sunt neplăcut surprins de formarea acestor arbitri din Liga Națională. Tragedia nu este neapărat că am fost dezavantajați noi. Şi din partea Oradei există nemulțumire. Atunci putem spune de arbitraj slab. Au fost cel puțin trei-patru reveniri la decizie după consultare. În loc de trei puncte au dat două, în loc de două au dat trei. Au fost și decizii de aut întoarse. </span></p>
<p class="v1ydp37183e83MsoNormal"><span lang="RO">Clar este lipsă de consecvență, de atenție și chiar lipsă de valoare. Nu ar trebui să mai existe astfel de arbitraje în campionatul românesc. Mi-au și spus că nu au văzut un fault, că au fost mascați de un alt jucător. Lasă-te de arbitraj, atunci! Responsabilitatea ta este să vezi fazele indiferent de circumstanțe. Dacă nu reușești, lasă-te de acest job, nu trebuie să fii aici, pe banii noștri, pe nervii noștri. </span></p>
<p class="v1ydp37183e83MsoNormal"><span lang="RO">Poate voi fi și sancționat, dar vreau să spun cu voce tare că am avut un arbitraj slab de tot care a influențat rezultatul jocului. Memoriu nu putem face, pentru că e în zadar. Am făcut la finele partidei cu Pitești, dar ne-am ales doar cu o etapă de suspendare a arbitrilor respectivi. Sunt foarte frustrat de tot ce s-a întâmplat astăzi, dar mergem înainte. Încercăm să fim competitori apreciați în acest campionat, dar, dacă mai întâlnim astfel de arbitraje, lucrurile nu vor mai depinde de noi”, a declarat Tudor Costescu</span></p>

]]></description>
    </item>
    <item>
      <title>Magic Johnson are o maşină de 500.000 de dolari cu care atrage toate privirile: Rolls-Royce Phantom Drophead Coupe</title>
      <link>https://www.prosport.ro/diverse/magic-johnson-are-o-masina-de-500-000-de-dolari-cu-care-atrage-toate-privirile-rolls-royce-phantom-drophead-coupe-20138870</link>
      <description><![CDATA[<img src="https://www.prosport.ro/wp-content/uploads/2025/04/Magic-Johnson-are-o-masina-de-500.000-de-dolari-cu-care-atrage-toate-privirile-Rolls-Royce-Phantom-Drophead-Coupe-1.jpg"/><br/><p>Magic Johnson, fostul superstar din NBA, și-a cumpărat o mașină de 500.000 de dolari cu care atrage toate privirile: un Rolls-Royce Phantom Drophead Coupe.</p>
<p>Prin noua sa achiziție, fostul campion cu Los Angeles Lakers încă lasă impresia că este un om cu o avere impresionantă și totodată are și gusturi rafinate în ceea ce privește domeniul auto.</p>
<h2><span>Magic Johnson conduce o limuzină de 500.000 de dolari</span></h2>
<p><span>Fosta legendă din NBA, Magic Johnson</span>, a cheltuit jumătate de milion de dolari pentru o nouă aroganță.</p>
<p>E posesorul unui Rolls-Royce Phantom Drophead Coupe, un model care diferă de cel tradițional. Mașina lui Magic Johnson este una specială fiind un coupe decapotabil, cu două uși. Motorul este de 6,75 litri V12, are 453 CP, transmisie automată în șase trepte și poate atinge 100 de kilometri pe oră în aproximativ 5,6 secunde. Limuzina are tapițerie de piele cusută manual, notează tork.buzz.</p>
<h2><span>Magic Johnson, o legendă a baschetului american</span></h2>
<p>Magic Johnson este unul dintre jucătorii legendari din baschetul nord-american. Și-a petrecut toată cariera la Los Angeles Lakers, alături de care a devenit de cinci ori campion în NBA, în 1980, 1982, 1985, 1987 și 1988. De trei ori a fost MVP-ul finalei NBA și de alte trei ori a fost și MVP-ul sezonului.</p>
<p>De 12 ori a fost prezent în All-Star Game și de două ori a fost și MVP în meciul dedicat ceor mai buni jucători din NBA. De-a lungul carierei a înscris 17,707 de puncte, a realizat 6,559 de recuperări și a oferit 10,141 pase decisive. După retragerea din activitatea de baschetbalist, a început să se implice în cauze sociale și caritabile.</p>
<p>Johnson a început să fie o voce în lupta împotriva SIDA și s-a implicat și în activități caritabile. A fost și acționat minoritar la Los Angeles Lakers, echipa unde a scris istorie ca jucător. Magic Johnson a fost introdus în Hall of Fame-ul baschetului american în 2002 și continuă să fie un reper în NBA.</p>
<p> </p>

]]></description>
    </item>
    <item>
      <title>Rapid București, revelația Ligii Naționale de baschet feminin! Ce meciuri se joacă în semifinale și unde se transmit: „E o provocare serioasă”. SPECIAL</title>
      <link>https://www.prosport.ro/alte-sporturi/baschet/rapid-bucuresti-revelatia-ligii-nationale-de-baschet-feminin-ce-meciuri-se-joaca-in-semifinale-si-unde-se-transmit-e-o-provocare-serioasa-special-20136321</link>
      <description><![CDATA[<img src="https://www.prosport.ro/wp-content/uploads/2025/04/Rapid-Bucuresti-revelatia-Ligii-Nationale-de-baschet-feminin-Ce-meciuri-se-joaca-in-semifinale-si-unde-se-transmit-„E-o-provocare-serioasa.jpg"/><br/><p>CS Rapid București a reușit una dintre cele mai mari surprize ale sezonului în Liga Națională de baschet feminin, calificându-se în semifinalele competiției după o dublă victorie împotriva campioanei en-titre, CSM Constanța.</p>
<p>Fără să fie nevoie de un al treilea meci, fetele antrenate de Alexandru Olteanu au închis seria cu 2-0, eliminând o echipă formată în majoritate de jucătoare străine și cu aspirații la titlu.</p>
<h2><span>Ce face Rapid în baschetul feminin? Programul meciurilor din semifinale</span></h2>
<p>Primul meci, disputat în Capitală, a fost câștigat de Rapid cu 87-78, iar în returul de la Constanța giuleștencele s-au impus cu 87-76, după ce au condus cea mai mare parte a partidei.</p>
<p>Finalul tensionat, în care gazdele s-au apropiat la un punct, a fost gestionat excelent de echipa bucureșteană. Pe banca Rapidului se află Alex Olteanu, fostul antrenor al echipei CSM Constanța, care a reușit să-și conducă actuala echipă spre semifinale.</p>
<p>Ca o ironie a sorții, jucătoarele care au adus titlul Constanței anul trecut: Annemarie Godri-Părău, Gabriela Mărginean și Zada Williams, au fost cele care au condus Rapidul către victorie în fața fostei lor echipe. Cele trei au însumat nu mai puțin de 71 de puncte în cel de-al doilea meci, confirmând forma excelentă în care se află.</p>
<p>„Suntem extrem de motivate și recunoscătoare să fim în această fază a competiției. Meciul cu CSM Târgoviște va fi, fără îndoială, o provocare serioasă – știm că nu suntem văzute ca favorite, dar asta nu ne-a oprit niciodată să visăm și să muncim pentru fiecare victorie.</p>
<p>Abordăm semifinalele cu aceeași atitudine ca tot sezonul: luăm fiecare meci pas cu pas, cu modestie, dar și cu încredere în forța noastră ca echipă.</p>
<p>Sezonul acesta a fost remarcabil pentru noi. Am crescut împreună, ne-am autodepășit și am construit o chimie incredibilă. Fiecare antrenament e o bătălie – muncim enorm, iar asta se simte și se vede în joc. Totul e posibil când ai lângă tine niște coechipier extraordinare și un staff care respiră baschet. Atmosfera în vestiar e fabuloasă, plină de energie pozitivă, iar acest spirit de echipă ne dă puterea să luptăm până la ultima secundă.</p>
<p>Nu promitem decât că vom da totul. Pentru noi, pentru club, pentru suporterii care ne susțin necondiționat”, a declarat Florina Gabriela Stanici (Diaconu), căpitanul echipei CS Rapid.</p>
<h2><span>„Am încredere în jucătoarele și staff-ul nostru”</span></h2>
<p>„Va fi o serie interesantă în care ambele echipe vor încerca să își impună ritmul de joc și să iși folosească atuurile cât mai bine.</p>
<p>Târgoviște este o echipă puternică ce a reușit să termine sezonul pe primul loc al clasamentului și merită această poziție, principala ei calitate fiind constanța.</p>
<p>Noi plecam cu șansa a doua, dar la fiecare meci ne dorim să jucăm un baschet de calitate și să avem intensitate. Ne propunem în fiecare meci să fim mai buni decât meciul trecut și cred că acesta este un lucru foarte important pentru echipa noastră.</p>
<p>Am încredere în jucătoarele și staff-ul nostru că vom fi pregătiți să facem niște jocuri bune în această semifinală”, a spus și Alexandru Olteanu, antrenor CS Rapid.</p>
<p>În semifinale, Rapid o va întâlni CSM Târgoviște, care a trecut de CS Universitar Brașov în sferturi.</p>
<p>Echipa feminină de baschet a CS Rapid București a câștigat ultima dată campionatul național în sezonul 1977–1978. În total, Rapid București a obținut nouă titluri de campioană națională.</p>
<p>În sezonul 2024-2025 al Ligii Naționale de Baschet Feminin, echipele calificate în semifinale sunt: CSM Târgoviște, CS Rapid București, Sepsi SIC Sfântu Gheorghe și FCC UAV Arad.</p>
<p>ACS Sepsi SIC Sfântu Gheorghe a avut un parcurs remarcabil, câștigând Cupa României pentru a noua oară, după ce a învins CSM Târgoviște cu 64-43 în finala desfășurată pe 2 martie 2025.</p>
<p>FCC Baschet UAV Arad a demonstrat o formă solidă în sezonul actual, ocupând locul al treilea în clasamentul Ligii Naționale, cu 10 victorii și 4 înfrângeri. Echipa a avut o medie de 79,6 puncte pe meci și un procentaj de 53,1% la aruncările de două puncte.</p>
<h2><span>Care e programul?</span></h2>
<p>CSM Târgoviște, deși învinsă în finala Cupei României de către Sepsi SIC, a demonstrat o revenire puternică în campionat, reușind să ajungă în semifinalele Ligii Naționale.</p>
<p>Cele patru echipe vor juca în semifinale astfel:</p>
<ul>
<li>5 aprilie, ora 19.00 CSM Târgoviște – CS Rapid București</li>
<li>5 aprilie, ora 19.00 Sepsi SIC Sfântu Gheorghe- FCC UAV Arad</li>
</ul>
<p>Semifinalele se vor disputa în sistemul cel mai bun din trei meciuri, programate pentru 5 aprilie, 9 aprilie și dacă va fi necesar, 12 aprilie 2025.</p>
<ul>
<li><span>Meciurile vor fi transmise de FRB TV – AICI –</span><span> https://www.youtube.com/c/FRBTV_ROMANIA_BASKETBALL</span></li>
</ul>
<p> </p>

]]></description>
    </item>
  </channel>
</rss>
