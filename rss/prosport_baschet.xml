<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Vâlcea și-a adus un internațional portorican. Clavell ar putea debuta miercuri, în meciul cu Sporting</title>
      <link>https://www.prosport.ro/alte-sporturi/baschet/valcea-si-a-adus-un-international-portorican-clavell-ar-putea-debuta-miercuri-in-meciul-cu-sporting-20309973</link>
      <description><![CDATA[<img src="https://www.prosport.ro//wp-content/uploads/2025/10/Valcea-si-a-adus-un-international-portorican.-Clavell-ar-putea-debuta-miercuri-in-meciul-cu-Sporting.jpg"/><br/><p>Portoricanul Gian Clavell a sosit la Vâlcea, a trecut cu succes vizita medicală și dacă cartea verde îi ajunge în timp util, ar putea fi pe teren miercuri, în jocul din FIBA Europe Cup din Sala Traian, cu Sporting Lisabona.</p>
<p>CS Vâlcea 1924 a anunțat un transfer spectaculos, cel al internaționalului portorican Gian Clavell (32 ani), care evoluează pe poziția de shooting guard, având 1,93 m și 84 kg.</p>
<h2><span>„Vreau să descopăr România”</span></h2>
<p>După terminarea colegiului, Clavell a evoluat în NBA G-League pentru Texas. De-a lungul carierei sale, Clavell a jucat în campionate puternice din Turcia, Spania, Rusia, Grecia și Ucraina, având și experiența jocurilor europene.</p>
<p>Echipa vâlceană traversează o perioadă aglomerată, cu meciuri în FIBA Europe Cup și în campionatul intern, iar venirea lui Clavell aduce un plus de experiență și opțiuni pentru antrenorul Arturo Alvarez.</p>
<p>Portoricanul așteaptă cu nerăbdare să debuteze pentru olteni.</p>
<p>„Sunt fericit și recunoscător pentru această nouă experiență și aștept cu nerăbdare să joc primele meciuri. Am mai fost o dată în România, dar nu am avut ocazia să văd prea multe, la fel și acum la Vâlcea. Odată ce voi avea puțin timp liber, vreau să descopăr mai bine România”, a spus Gian Clavell.</p>
<h2><span>Cătălin Nazîru: „Gian va aduce un plus de valoare”</span></h2>
<p>Managerul general al clubului finanțat de Consiliul Județean Vâlcea, Cătălin Nazîru este convins că experiența lui Gian Clavel va aduce un plus pentru echipă.</p>
<p>„Suntem mândri că am reușit să-l aducem pe Gian Clavell la CS Vâlcea 1924. Este un jucător cu experiență internațională, care a evoluat la un nivel foarte înalt, și suntem convinși că va aduce un plus de valoare echipei. Abia așteptăm să-l vedem pe teren, în meciurile care urmează”, a declarat oficialul clubului vâlcean.</p>
<p>Conducerea clubului din Zăvoi așteaptă cu nerăbdare cartea verde a jucătorului portorican.</p>
<h2><span>Meci de foc, miercuri, cu Sporting Lisabona</span></h2>
<p>După două înfrângeri în grupa de FIBA Europe Cup, CS Vâlcea 1924 caută primul succes în Europa miercuri, de la ora 19.00, când în Sala Traian vin portughezii de la Sporting Lisabona. Grupa C este condusă de Rasta Vechta (Germania) cu 4 puncte, urmată de Sporting și Sassari (Italia), ambele cu câte 3 puncte.</p>
<p>Echipa lui Arturo Alvarez este deja ieșită din cursa calificării după primele două etape, dar speră să le ofere fanilor săi miercuri bucuria unui succes european.</p>
<p>Biletele la meciul CS Vâlcea 1924 – Sporting Lisabona sunt disponibile pe platforma BLT.ro, dar și în ziua jocului la casieria Sălii Traian, la prețul de 30 lei (sectoarele laterale) și 50 de lei (sectoarele centrale).</p>
<h2><span>Vâlcea s-a despărțit de doi jucători</span></h2>
<p>„Lupii negri” s-au despărțit în startul acestui sezon de doi dintre jucătorii americani.</p>
<p>Primul plecat a fost Tyrell Jones, jucător venit chiar în această toamnă, dar care nu s-a adaptat și a ajuns în Grecia.</p>
<p>Zilele trecute, vâlcenii au reziliat contractul și cu Cornelius Hudson, coșgheterul echipei din sezonul trecut. Hudson a suferit o recidivă a unei accidentări petrecute în finalul sezonului trecut.</p>

]]></description>
    </item>
    <item>
      <title>Baschetul românesc se transformă! „Performanța nu se obține prin întâmplare, ci prin viziune”</title>
      <link>https://www.prosport.ro/alte-sporturi/baschetul-romanesc-se-transforma-performanta-nu-se-obtine-prin-intamplare-ci-prin-viziune-20311909</link>
      <description><![CDATA[<img src="https://www.prosport.ro//wp-content/uploads/2025/02/CS-OTOPENI-ELBA-TIMISOARA-93-72PLAY-OFF-DIVIZIA-A-3.05.2009-1001x1400.jpg"/><br/><p>Federația Română de Baschet anunță un parteneriat care marchează un moment semnificativ în dezvoltarea și consolidarea baschetului feminin din România.</p>
<p>Cele două <span>competiții majore</span> vor purta din acest sezon denumirile oficiale: Liga Națională de Baschet Feminin Banca Transilvania și Liga 1 de Baschet Feminin Banca Transilvania.</p>
<h2><span>Carmen Tocală: „Baschetul feminin poate deveni o platformă reală de afirmare și inspirație”</span></h2>
<p>Colaborarea dintre FRB și BT reprezintă o investiție în viitorul generațiilor care aleg acest sport. „Baschetul feminin românesc are nevoie de continuitate, stabilitate și încredere. Ne dorim ca fiecare tânără care alege acest sport să simtă că are în spate o comunitate care crede în ea și în potențialul ei. Federația Română de Baschet își propune să construiască un model durabil de dezvoltare, bazat pe performanță, educație și încredere – elemente esențiale pentru orice sistem sportiv modern. Parteneriatul cu Banca Transilvania este un pas strategic în această direcție. Este o dovadă de încredere în potențialul sportivelor noastre și în capacitatea baschetului feminin de a deveni o platformă reală de afirmare și inspirație”, a declarat Carmen Tocală, președinte Federația Română de Baschet.</p>
<h2><span>„O investiție reală în viitorul baschetului feminin românesc”</span></h2>
<p>Federația Română de Baschet este cea care coordonează și dezvoltă <span>activitatea baschetbalistică la nivel național</span>, de la competițiile de juniori până la cele de seniori, precum și programele naționale de formare și performanță.</p>
<p>Misiunea FRB este de a sprijini dezvoltarea baschetului românesc pe toate palierele și de a promova valorile educației prin sport, fair play și performanță. „Tot mai multe tinere din România aleg să își continue formarea în mediul universitar internațional, iar acest lucru confirmă că avem resurse, talent și valoare. Prin acest parteneriat, ne dorim să consolidăm competițiile interne, să asigurăm un cadru profesionist pentru formarea tinerelor jucătoare și să dezvoltăm o cultură sportivă bazată pe merit, perseverență și încredere. Performanța nu se obține prin întâmplare, ci prin viziune, parteneriate solide și investiții constante în oameni și valori. Iar acest demers comun cu Banca Transilvania este o investiție reală în viitorul baschetului feminin românesc”, a mai spus aceasta.</p>
<blockquote><p>Prin parteneriatul cu Federația Română de Baschet, prin susținerea Ligii Naționale de Baschet Feminin și a Ligii 1 de Baschet Feminin, Banca Transilvania își reafirmă angajamentul față de performanță și diversitate. Credem în puterea echipelor care construiesc împreună, în energia comunităților și în rolul esențial al sportului de a inspira generațiile viitoare – Ömer Tetik, director general BT</p></blockquote>

]]></description>
    </item>
    <item>
      <title>Cum s-a infiltrat „Cosa Nostra” în NBA. Planul mafiei italiene i-a uimit și pe cei de la FBI</title>
      <link>https://www.prosport.ro/alte-sporturi/baschet/cum-s-a-infiltrat-cosa-nostra-in-nba-planul-mafiei-italiene-i-a-uimit-si-pe-cei-de-la-fbi-20306525</link>
      <description><![CDATA[<img src="https://www.prosport.ro//wp-content/uploads/2025/10/Cum-s-a-infiltrat-„Cosa-Nostra-in-NBA.-Planul-mafiei-italiene-i-a-uimit-si-pe-cei-de-la-FBI-2-scaled-e1761304094339-1400x838.jpg"/><br/><p>FBI a pornit o adevărată investigație șoc în sportul american. Celebra „Cosa Nostra” s-a infiltrat în NBA, totul pentru a obține venituri uriașe din jocuri de noroc ilegale și fraude sportive. Italienii i-au șocat pe federalii americani prin planul lor.</p>
<p><span>Sportul american este în șoc</span>, după ce FBI a arestat peste 30 de persoane care erau direct implicate în NBA. Jucători, antrenori și membri ai familiilor cunoscute pentru activitatea criminală precum Bonnano, Cambino, Genovese sau Licchese au fost arestați.</p>
<h2><span>Jucători și antrenori de NBA, arestați de FBI pentru fraude</span></h2>
<p>Kash Patel, șeful FBI a discutat despre modul în care <span>celebrul clan „Cosa Nostra”</span> s-a implicat în NBA pentru a produce fraude sportive. Mafioții italieni au fost deconspirați, iar federalii spun că întregul plan este „cea mai îndrăzneață schemă de corupție sportivă de când pariurile au devenit legale”.</p>
<p>Printre cei arestați se numără Terry Rozier, jucător al celor de la Miami Heat, dar și antrenorul Chauncey Billups, de la Portland Trail Blazers. Cei doi sunt acuzați că au participat într-o organizație care se ocupă cu pariurile ilegale în NBA.</p>
<p>Meciul care a atras atenția federalilor americani este unul dintre Charlotte Hornets și New Orleans Pelicans, organizat în martie 2023, când au fost plasate un număr mare de pariuri din partea unui jucător profesionist. Acesta a pariat de 30 de ori pe un eveniment, cu un total de 13.759 de dolari.</p>
<p>Toate cele 30 de pariuri aveau în centru un singur jucător, pe Rozier, care atunci activa la Charlotte Hornets. Acesta a jucat doar 10 minute atunci, iar după a acuzat o accidentare la picior. Acum, jucătorul lui Miami Heats este acuzat de fraude sportive.</p>
<h2><span>„Cosa Nostra”, poker ilegal cu oameni din NBA</span></h2>
<p>Mai mult decât atât, antrenorul Billups de la Portland Trail Blazers, a intrat într-un cerc care organiza meciuri de poker ilegale. Planul mafioților era de a câștiga sume uriașe de bani din meciuri cu sportivi profesioniști prin tehnologii avansate de fraudare.</p>
<p>Italienii foloseau, conform procurorului general Joseph Nocella Jr., mese cu raxe X de înalta tehnologie și lentine de contact pentru a citi jocul și a putea acționa în consecință pentru a câștiga sume uriașe de bani fraudulos.</p>
<p>„Inculpații au folosit o varietate de tehnologii de fraudă extrem de sofisticate, unele dintre acestea fiind furnizate de alți inculpați în schimbul unei părți din profiturile schemei”, a spus procurorul de caz, Joseph Nocella Jr., conform <span>Marca</span>.</p>

]]></description>
    </item>
    <item>
      <title>„Lupii negri”, la prima deplasare în FIBA Europe Cup. Oltenii au două absențe notabile</title>
      <link>https://www.prosport.ro/alte-sporturi/baschet/lupii-negri-la-prima-deplasare-in-fiba-europe-cup-oltenii-au-doua-absente-notabile-20304497</link>
      <description><![CDATA[<img src="https://www.prosport.ro//wp-content/uploads/2025/10/„Lupii-negri-la-prima-deplasare-in-FIBA-Europe-Cup.-Oltenii-au-doua-absente-notabile-1.jpg"/><br/><p>Echipa de baschet masculin CS Vâlcea 1924 a ajuns de marți în Sardinia, acolo unde miercuri are programat al doilea joc oficial din FIBA Europe Cup, cu Sassari.</p>
<p>„Lupii negri” pregătiți de Arturo Alvarez au efectuat în Italia prima deplasare la un meci oficial internațional din istoria clubului. În primul meci din grupele FIBA Europe Cup, Vâlcea a cedat pe teren propriu, 72-91 cu Rasta Vechta (Germania). „Haita” speră să furnizeze surpriza la Sassari.</p>
<h2><span>Lecomte, înainte de Sassari – CS Vâlcea: „Cheia va fi să jucăm ca o echipă”</span></h2>
<p>Belgianul de la CS Vâlcea 1924, Emmanuel Lecomte, este unul dintre cei 10 jucători propuși spre a fi urmăriți de către siteul oficial al FIBA Europe Cup. Lecomte a fost cel mai bun jucător al vâlcenilor în primul joc din FIBA, cel cu nemții de la Rasta, în care a reușit 24 de puncte.</p>
<p>„Chiar dacă nu avem lotul complet, suntem pregătiți și nerăbdători să dăm tot ce avem mai bun împotriva unei echipe italiene foarte bune. Cheia va fi să jucăm ca o echipă, atât în atac, cât și în apărare, timp de 40 de minute”, a anunțat Emmanuel Lecomte.</p>
<p>Favorita grupei, Sassari, a pierdut surprinzător în primul meci al grupei, la Lisabona, 77-80 cu Sporting. Italienii au cedat și primele trei jocuri din campionatul intern. Pe banca adversarei lui CS Vâlcea se află un fost mare baschetbalist italian, Massimo Bulleri, care a fost promovat la startul sezonului din postura de secund.</p>
<h2><span>Hudson și Jones sunt indisponibili</span></h2>
<p>De la vâlceni nu au făcut deplasarea doi jucători importanți, americanii Cornelius Hudson și Tyrell Jones, care sunt indisponibili. Au profitat de șansa apărută juniorii Rareș Pistol și Sebastian Boghean, care ar putea debuta miercuri în FIBA Europe Cup.</p>
<p>„Din păcate, nu vom putea conta pe doi jucători importanți, Cornelius Hudson, care a suferit o recidivă a accidentării din finalul sezonului trecut, și Jones, care nu a făcut deplasarea. În locul lor, au fost incluși în lot tinerii Rareș Pistol și Sebastian Boghean. Venim după un debut pozitiv, în fața unui public extraordinar și suntem pregătiți să continuăm evoluțiile noastre bune și în acest sezon”, a declarat managerul general al clubului, Cătălin Nazîru.</p>
<p>Meciul Dinamo Sassari – CS Vâlcea 1924 este programat miercuri, 22 octombrie, de la ora 21:30 și poate fi urmărit pe canalul de YouTube al FIBA Basketball.</p>

]]></description>
    </item>
    <item>
      <title>Tragedia care a îndoliat o țară! Șoferul unui autobuz a fost ucis cu o cărămidă de ultrașii unei echipe rivale</title>
      <link>https://www.prosport.ro/alte-sporturi/baschet/tragedia-care-a-indoliat-o-tara-soferul-unui-autobuz-a-fost-ucis-cu-o-caramida-de-ultrasii-unei-echipe-rivale-20303568</link>
      <description><![CDATA[<img src="https://www.prosport.ro//wp-content/uploads/2025/10/Tragedia-care-a-indoliat-o-tara-Soferul-unui-autobuz-a-fost-ucis-cu-o-caramida-de-ultrasii-unei-echipe-rivale.png"/><br/><p><!--StartFragment --></p>
<p class="pf0"><span class="cf0">Șoferul unui autobuz care transporta fani ai echipei de baschet </span><span class="cf1">din Pistoia</span><span class="cf0"> a fost ucis cu o cărămidă de </span><span class="cf0">ultrașii</span><span class="cf0"> rivali ai clubului </span><span class="cf1">Sebastiani</span><span class="cf1"> Basket Club din Rieti</span><span class="cf0">.</span></p>
<p class="pf0"><span class="cf0">Drama a avut loc duminică, 19 octombrie, la finalul partidei dintre cele două formații, atunci c</span><span class="cf2">â</span><span class="cf0">nd autobuzul cu sus</span><span class="cf0">ținătorii echipei oaspete părăsea orașul după duel.</span></p>
<h2 class="pf0"><span><span class="cf1">Șoferul unui autobuz</span><span class="cf0"> care transporta fanii la un meci de baschet, ucis de </span><span class="cf1">ultrașii</span><span class="cf1"> echipe rivale</span></span></h2>
<p class="pf0"><span class="cf1">O tragedie legată de lumea baschetului s-a produs pe </span><span class="cf0">duminică, </span><span class="cf1">19 octombrie</span><span class="cf0">, </span><span class="cf1">pe autostrada Rieti-Terni, la ieșirea spre </span><span class="cf1">Cotnigliano</span><span class="cf1">, unde șoferul unui autobuz care transporta fani ai clubului de baschet din Pistoia a murit după ce <span>a fost atacat de </span></span><span>ultrașii grupării </span><span class="cf1">Sebastiani</span><span class="cf1"> Basket Club din Rieti în timp ce părăsea orașul după meci, potrivit <span>sportal.blic.rs</span>.<br/>
</span></p>
<p class="pf0"><span class="cf1">A</span><span class="cf0">cesta a decedat </span><span class="cf1">după ce a fost lovit de o cărămidă în timpul unui atac în care fanii au aruncat cu </span><span class="cf0">ce le-a căzut </span><span class="cf2">î</span><span class="cf0">n m</span><span class="cf2">â</span><span class="cf0">n</span><span class="cf0">ă spre</span><span class="cf1"> autobuz</span><span class="cf0">, la scurt timp după duelul </span><span class="cf1">din liga A2, în care echipa din Pistoia a câștigat împotriva gazdelor din Rieti</span><span class="cf0">. </span><span class="cf0">B</span><span class="cf3">ărbatul ucis a fost al doilea șofer al autobuzul care a fost lovit de pietre </span><span class="cf2">în partea frontal</span><span class="cf3">ă, una dintre ele spărgând parbrizul </span><span class="cf2">în </span><span class="cf0">partea din dreapta</span><span class="cf3">. La fața locului au intervenit de urgență serviciile de urgență, poliția și carabinierii.</span></p>
<p class="pf0"><span class="cf1">Tensiunile dintre grupurile de fani erau deja vizibile în</span><span class="cf0">că din</span><span class="cf1"> timpul meciului de la Pala Sojourner</span><span class="cf0">, </span><span class="cf1">în special în pauza dintre al doilea </span><span class="cf0">și al treilea sfert, c</span><span class="cf2">â</span><span class="cf0">nd a fost nevoie de </span><span class="cf0">intervenția poliției și a carabinierilor. După sf</span><span class="cf2">âr</span><span class="cf3">șitul meciului, autobuzul cu fani din Pistoia a părăsit sala și a fost sub escortă a poliției p</span><span class="cf2">ân</span><span class="cf3">ă la ieșirea spre </span><span class="cf3">Contigliano</span><span class="cf3">, pe autostrada Rieti-Terni, unde a avut loc incidentul. Atacatorii nu au fost deocamdată identificați și sunt </span><span class="cf2">în prezent</span><span class="cf3"> căutați de forțele de ordine.</span></p>
<p class="pf0"><span class="cf4">„Din păcate a</span><span class="cf2">m primit vestea mor</span><span class="cf3">ții unuia dintre cei doi șoferi de autobuz care i-au transportat pe fanii noștri roșii-albi la </span><span class="cf2">întoarcerea din Rieti. Pe baza primelor informa</span><span class="cf3">ții disponibile și </span><span class="cf2">în a</span><span class="cf3">șteptarea concluziilor oficiale ale procurorilor, clubul </span><span class="cf2">î</span><span class="cf3">și exprimă șocul față de circumstanțele care au dus la incident. Președintele și </span><span class="cf2">întregul club î</span><span class="cf3">și exprimă sincerele condoleanțe familiei decedatului și </span><span class="cf2">împ</span><span class="cf3">ărtășesc durerea cu cei dragi”, a anunțat clubul Pistoia Basket 2000 pe canalele sale oficiale.<br/>
</span></p>
<h2><span>Reacția primarului din Pistoia. „Act criminal”</span></h2>
<p class="pf0"><span class="cf3">Primarul orașului Pistoia, Alessandro Tomasi, <span>a condamnat virulent „actul criminal” al fanilor rivali</span> și transmite că este alături de familia îndurerată.<br/>
</span></p>
<p class="pf0"><span class="cf4">„Un act criminal care ne las</span><span class="cf3">ă fără cuvinte, a</span><span class="cf4">tacul asupra autobuzului cu fanii Pistoia Basket dup</span><span class="cf3">ă meciul cu Rieti. Suntem alături de familia șoferului ucis din toată inima. </span></p>
<p class="pf0"><span class="cf3">Suntem </span><span class="cf2">în contact cu suporterii </span><span class="cf3">noștri care se aflau </span><span class="cf2">în autobuz </span><span class="cf3">și cu autoritățile care desfășoară ancheta”, a transmis și primarul orașului Pistoia, Alessandro Tomasi, pe Facebook.<br/>
</span></p>
<p><!--EndFragment --></p>

]]></description>
    </item>
  </channel>
</rss>
