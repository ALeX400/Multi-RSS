<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Lebron James, uimit de ce a descoperit în China</title>
      <link>https://www.prosport.ro/alte-sporturi/lebron-james-uimit-de-ce-a-descoperit-in-china-20270008</link>
      <description><![CDATA[<img src="https://www.prosport.ro//wp-content/uploads/2025/09/Lebron-James-uimit-de-ce-a-descoperit-in-China.jpg"/><br/><p>LeBron James (40 de ani), vedeta Los Angeles Lakers, a fost prezent în China, într-un turneu de promovare al baschetului american, și s-a arătat uimit de ceea ce a descoperit în țara asiatică.</p>
<p>Luna viitoare, NBA va avea două meciuri de pregătire în China, un moment bun pentru a reface imaginea în rândul chinezilor, după mai mulți ani în care legendara competiție nord-americană a fost interzisă de autoritățile chineze.</p>
<h2><span>LeBron James, uimit de ce a descoperit în China</span></h2>
<p><span>Vedeta LA Lakers, LeBron James</span>, a fost uimit de modul în care a fost primit în China, o țară în care baschetul american nu a mai fost prezent de câțiva ani.</p>
<p>„Baschetul nu este doar un sport, ci și un pod care ne conectează. M-am simțit cu adevărat onorat și am devenit conștient de responsabilitatea mea de a ajuta la promovarea schimburilor prin sport. Am trei copii și știu că baschetul poate să inspire generație după generație să își urmeze visurile. Atmosfera de baschet din China m-a uimit mereu.</p>
<p>De fiecare dată când vin aici, familia mea și cu mine suntem primiți atât de călduros. Bunătatea și entuziasmul prietenilor mei chinezi mă atinge profund. Ce pot face în schimb e să dau totul în fiecare meci, ca semn de mulțumire ”, a transmis LeBron James într-un articol apărut în publicația chineză People’s Daily.</p>
<p>Potrivit <span>ESPN</span>, LeBron James ar fi vorbit cu reporterii chinezi în mai multe ocazii, iar declarațiile sale au fost apoi compilate din interviurile de grup.</p>
<p>De altfel, declarația sa, așa cum a fost prezentată în publicația chineză a stârnit o serie de critici din partea mass-media conservatoare, precum și a ziarului South China Morning Post din Hong Kong.</p>
<p>În octombrie, la Macao (China), NBA are programate două meciuri de pregătire, între Phoenic Suns și Brooklyn Nets. Iar cele două meciuri vin intr-un context tensionat între China și SUA, în care liderii caută soluții pentru a evita o potențială confruntare comercială între cele dooă mari puteri economice.</p>
<p>În plus, NBA depune eforturi importante pentr a-și recinstru imaginea în China, țară în care baschetul a devenit tot mai popular. Iar revenirea pe TV a celei mai cunoscute competiții de baschet din lume ar fi un succes pentru NBA.</p>
<p>Competiția nord-americană a fost interzisă în ultimii ani, ca urmare a deciziei comisarului NBA, Adam Silver, de a nu-l sancționa pe Daryl Morey, în 2019, pentru o postare făcută pe platforma Twitter, în care a transmis un mesaj de susținere a protestatarilor anti-guvernamentali din Hong Kong.</p>
<h2><span>Cariera lui LeBron James în cifre</span></h2>
<p>LeBron James (40 de ani) a câștigat patru titluri NBA, cu Miami Heat (2012 și 2013), Cleveland Cavaliers (2016) și Los Angeles Lakes (2020).  James a fost de patru ori MVP (cel mai bun jucător – 2009, 2010, 2012 și 2013), dar și de trei ori medaliat cu aur la Jocurile Olimpice (Beijing 2008, Londra 2012 și Paris 2024). Debutul la JO și l-a făcut la Atena (2004).</p>
<p>În 2023 a devenit jucătorul cu cele mai multe puncte înscrise, doborând <span>recordul deținut de Kareem Abdul-Jabbar</span> (38.387).</p>
<p>Pe 4 martie 2025, James a devenit primul jucător din NBA, care a depășit pragul de 50.000 de puncte în carieră, marcând astfel atingerea unui alt obiectiv important, notează <span>Olympics</span>.La finalul sezonului regular 2024-2025, James avea 42.184 de puncte.</p>
<p>În top 10 al celor mai buni marcatori, după sezonul trecut, doar doi sunt încă activi, LeBron James și Kevin Durant (30.571 de puncte, pe locul 8).</p>

]]></description>
    </item>
    <item>
      <title>Rapid, singura echipă românească prezentă la Finala FIBA 3×3 de la Shanghai! Cine sunt cele 7 rivale la trofeu. SPECIAL</title>
      <link>https://www.prosport.ro/alte-sporturi/baschet/rapid-singura-echipa-romaneasca-prezenta-la-finala-fiba-3x3-de-la-shanghai-cine-sunt-cele-7-rivale-la-trofeu-special-20270179</link>
      <description><![CDATA[<img src="https://www.prosport.ro//wp-content/uploads/2025/09/Rapid-singura-echipa-romaneasca-prezenta-la-Finala-FIBA-3x3-de-la-Shanghai-Cine-sunt-cele-7-rivale-la-trofeu-1400x934.jpeg"/><br/><p>Echipa de baschet 3×3 feminin a clubului Rapid București va fi singura reprezentantă a României la Marea Finală de la Shanghai (13-14 septembrie), unde vor participa cele mai bune opt echipe ale sezonului.</p>
<p>Giuleștencele au încheiat sezonul regulat pe podiumul FIBA 3×3 Women’s Series 2025, ocupând locul 3 în clasamentul general, după Olanda și Canada.</p>
<h2><span>Ce face Rapid 3×3 la baschet feminin? Urmează Shanghai</span></h2>
<p>Fetele pregătite de turcoaica Seda Erdogan au participat la șapte etape din circuit, având un parcurs constant, prin prezențe repetate în fazele finale. De mai multe ori echipa Rapidului a încheiat pe locul 3, inclusiv în etapa de la București, ceea ce a menținut-o în zona podiumului.</p>
<p>În ultimele trei etape, baschetbalistele au obținut locul 4 la Bordeaux (20-21 august), locul 5 la Sabail (23-24 august) și din nou locul 4 la Debrecen (29-30 august).</p>
<p>Chiar dacă nu a câștigat un titlu și nu a jucat nicio finală, echipa s-a remarcat prin regularitatea rezultatelor prin cinci semifinale atinse în acest sezon, ceea ce le-a adus punctele necesare pentru calificarea între cele mai bune opt formații din lume.</p>
<h2><span>Echipele calificate la Finala de la Shanghai (13-14 septembrie 2025)</span></h2>
<ul>
<li>Olanda – campioana mondială, cu trei titluri câștigate în 2025 și un record de 28–5. Janis Boonstra și Noortje Driessen sunt cele mai bine clasate jucătoare din lume.</li>
<li>Canada – fostă campioană a Finalei Women’s Series, cu două trofee în acest sezon, obținute în etapele de la Edmonton și Bordeaux. Paige Crozon rămâne liderul echipei.</li>
<li>CS Rapid București (România) – a terminat pe locul 3 mondial datorită constanței: cinci semifinale bifate, singura echipă românească prezentă în Finală.</li>
<li> Spania – a câștigat trei titluri în cinci turnee, inclusiv ultima etapă de la Debrecen, unde Vega Gimeno a fost desemnată MVP.</li>
<li>Ulaanbaatar Amazons (Mongolia) – echipă constantă, calificată în fazele eliminatorii la toate cele șase etape jucate, cu trei semifinale.</li>
<li>Olanda U25 – echipă care o înlocuiește pe ocupanta locului 6 inițial, Letonia.</li>
<li>Azerbaidjan – a câștigat două titluri din patru participări, cu Brianna Fraser și Alexandra Mollenhauer în prim-plan.</li>
<li>Shanghai Redwings (China) – echipa gazdă, invitată prin alocare, a surprins în acest sezon după ce a eliminat China în faza grupelor la etapa din Sabail. Va beneficia de sprijinul publicului și de prezența veteranei ZhiTing Zhang.</li>
</ul>
<h2><span>Ce spune Martyna Petrenaite?</span></h2>
<p>„Am muncit o vară întreagă, avem o atmosferă grozavă și o chimie excelentă. Cred că 50% din jocul nostru vine din felul în care ne înțelegem pe teren și în afara lui. Suntem într-un punct foarte bun, dar știm că baschetul are nevoie și de puțin noroc”, a declarat Martyna Petrenaite, jucătoare a Rapidului.</p>
<p>„Fetele au făcut o figură foarte frumoasă în acest sezon de Womans Series. Sunt foarte ambițioase, se pregătesc foarte bine și avem încredere că putem face un rezultat bun și la acest turneu. Au demonstrat constanță în toate evoluțiile de până acum și își merită locul prin munca depusă zi de zi”, a spus și Vlad Andronescu, președintele CS Rapid.</p>
<ul>
<li>Meciurile din Finala de la Shanghai vor putea fi urmărite în direct pe paginile oficiale YouTube și Facebook FIBA 3×3</li>
</ul>

]]></description>
    </item>
    <item>
      <title>A construit un imperiu din nimic. A făcut avere pe internet și a răspuns criticilor: „S-a produs o criză morală din senin!”</title>
      <link>https://www.prosport.ro/diverse/a-construit-un-imperiu-din-nimic-a-facut-avere-pe-internet-si-a-raspuns-criticilor-s-a-produs-o-criza-morala-din-senin-20270901</link>
      <description><![CDATA[<img src="https://www.prosport.ro//wp-content/uploads/2025/09/A-construit-un-imperiu-din-nimic.-A-facut-avere-pe-internet-si-a-raspuns-criticilor-„S-a-produs-o-criza-morala-din-senin.png"/><br/><p>Un cunoscut jucător de NBA a avut un discurs acid la adresa unei femei care a câștigat o avere din OnlyFans. Michael Porter Jr. e de părere că activitatea pe care Sophie Rain o prestează este „patetică”. Femeia a răspuns cu aceeași intensitate.</p>
<p>Multe dintre modelele OnlyFans sunt criticate pentru maniera în care își câștigă averile. Marea majoritate a oamenilor consideră injust și imoral actul de a încuraja astfel de situații. Femeile respective ajung deseori în <span>ipostaze în care sunt criticate dur</span>, dar se focusează pe cariera lor, ceea ce le aduce profituri uriașe în portofel.</p>
<h2><span>Jucător de NBA, discurs dur la adresa unui model OnlyFans</span></h2>
<p>Sophie Rain este una dintre <span>cele mai cunoscute modele de pe OnlyFans</span>, acolo unde a reușit să strângă o avere de 82 de milioane de dolari. Michael Porter Jr., jucător al echipei Denver Nuggets, consideră „patetic” compoartamentul anumitor bărbați care încurajează aceste activități.</p>
<p>Femeia a răspuns în termeni duri, considerând că nu este o diferență foarte mare între modul în care își câștigă ea banii și Michael Porter Jr. Sophie Rain are o comunitate pe Instagram de 7,9 milioane de abonați, acolo unde se postează frecvent la limita regulamentelor.</p>
<p>„E amuzant cum bărbații pot dribla o minge și pot primi cecuri de 30 de milioane de dolari fără ca nimeni să creadă că sunt jalnici. Dar când o femeie își construiește o afacere de la zero și câștigă mai multe premii MVP, dintr-o dată apare o criză morală”, a spus Sophie Rain, conform <span>Marca</span>.</p>
<h2><span>Un club de fotbal a distribuit din greșeală o postare a modelului OnlyFans</span></h2>
<p>Clubul de fotbal Clyde FC, aflat în Liga 4 a Scoției, a repostat una dintre fotografiile modelului Onlyfans de pe rețeaua de socializare X (fosta Twitter). Unul dintre fani le-a atras atenția administratorilor paginii.</p>
<p>„Suntem conștienți de conținut nefavorabil distribuit pe contul X al clubului în această dimineață. Inutil să mai spunem că acest conținut nu reflectă opiniile clubului. În prezent, este în curs de desfășurare o anchetă completă cu privire la sursa acestei activități”, au scris cei de la Clyde FC pe X.</p>
<p>În postarea respectivă a Sophiei Rain, femeia nu se află într-o postură indecentă. Modelul OnlyFans glumea printr-o descriere menită să creeze comentarii, spunând „Eu sau un PS5?”. Unii dintre fanii scotienilor s-au arătat amuzați de situație, spunând că ar trebui să contacteze OnlyFans pentru a le deveni sponsor principal.</p>
<blockquote class="twitter-tweet">
<p dir="ltr" lang="en">CLUB STATEMENT</p>
<p>We’re aware of some unfavourable content that was shared on the club’s X account early this morning. Needless to say, this content does not reflect the views of the club.</p>
<p>A full investigation is currently underway into the source of this activity.</p>
<p>We also…</p>
<p>— Clyde FC (@ClydeFC) March 8, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>

]]></description>
    </item>
    <item>
      <title>Barcelona a vrut să debuteze un copil de 13 ani în prima ligă. Ce a blocat momentul istoric</title>
      <link>https://www.prosport.ro/alte-sporturi/barcelona-a-vrut-sa-debuteze-un-copil-de-13-ani-in-prima-liga-ce-a-blocat-momentul-istoric-20268340</link>
      <description><![CDATA[<img src="https://www.prosport.ro//wp-content/uploads/2025/09/Barcelona-a-vrut-sa-debuteze-un-copil-de-13-ani-in-prima-liga.-Ce-a-blocat-momentul-istoric-e1757429222168.jpg"/><br/><p>Barcelona a vrut să debuteze un copil de 13 ani în prima ligă de baschet a Spaniei, dar totul a fost blocat din cauza birocrației.</p>
<p>Mohamed Dabone, un puști de numai 13 ani, are deja o înălțime de 2,10 m și este o mare speranță a baschetului din Spania.</p>
<h2><span>Barcelona a vrut să debuteze un copil de 13 ani în prima ligă. Ce a blocat momentul istoric</span></h2>
<p>Joan Penarroya, antrenorul echipei de baschet de la Barcelona, a dezvăluit că, sezonul trecut, a vrut să-l facă să debuteze pe Mohamed Dabone, dar nu a fost posibil din cauza unor probleme birocratice.</p>
<p>Tehnicianul a vorbit într-un interviu acordat emisiunii „Tu Diras” despre planurile pe care le are cu puștiul minune Mohamed Dabone, care la doar 13 ani atinge 2,10 metri înălțime.</p>
<p>În luna august, presa din Spania a explodat cu vestea că Mohamed Dabone, copilul colos care de doi ani domină baschetul juvenil din Spania, va face pregătirea de vară alături de prima echipă a Barcelonei.</p>
<p>Penarroya a vorbit despre șansa ca Dabone să debuteze în curând pentru prima echipă și a recunoscut că ar fi făcut-o deja, dacă nu erau piedici birocratice.</p>
<p>„Ca să debuteze la echipa mare, trebuie mai întâi să aibă permisiunea să o facă. Iar asta nu e clar, din cauza vârstei și a altor situații birocratice. Nu are încă dreptul să joace într-o ligă profesionistă.</p>
<p>Dacă ar fi avut acele permise, cel mai probabil ar fi prins câteva minute în sezonul trecut. Ar fi jucat, punctual, câteva minute”, a explicat Penarroya, potrivit Marca.</p>
<p><img alt="" class="aligncenter wp-image-20268392 size-full" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/09/profimedia-0961604165.jpg" srcset="https://www.prosport.ro/wp-content/uploads/2025/09/profimedia-0961604165.jpg 1400w, https://www.prosport.ro/wp-content/uploads/2025/09/profimedia-0961604165-768x512.jpg 768w" width="1400"/></p>
<h2><span>Antrenorul de la Barcelona refuză comparația directă între Mohamed Dabone și Lamine Yamal: „Trebuie să rămână concentrat!”</span></h2>
<p>Interesant este că, în Spania, deja au început comparațiile între Mohamed Dabone, superstarul de doar 13 ani din baschet, și <span>Lamine Yamal, fotbalistul care a impresionat</span> o planetă întreagă prin evoluțiile sale în fotbalul mondial pentru FC Barcelona și naționala Spaniei.</p>
<p>Totuși, antrenorul Barcelonei de la baschet a refuzat comparațiile dintre Mohamed Dabone și Lamine Yamal, spunând că baschetbalistul trebuie să rămână concentrat pentru a ajunge la cel mai înalt nivel.</p>
<p>„Dabone e pe cale să devină o stea, dar am mai văzut mulți copii promițători care s-au pierdut pe drum. Trebuie să rămână concentrat.</p>
<p>E cel mai impresionant copil pe care l-am văzut la 13 ani? Fără îndoială. Vorbim despre un jucător diferit, cu adevărat special. Dar asta nu înseamnă că este deja pregătit să fie o piesă importantă în echipa mare. Dacă își continuă dezvoltarea în mod natural, poate ajunge departe”, a spus Penarroya, potrivit aceleiași surse.</p>

]]></description>
    </item>
    <item>
      <title>„Next Generation Rising Stars” a ajuns la Târgu Jiu! 300 de baschetbaliști sunt împărțiți în 22 de echipe într-un eveniment juvenil de mare amploare. SPECIAL</title>
      <link>https://www.prosport.ro/alte-sporturi/baschet/next-generation-rising-stars-a-ajuns-la-targu-jiu-300-de-baschetbalisti-sunt-impartiti-in-22-de-echipe-intr-un-eveniment-juvenil-de-mare-amploare-special-20262566</link>
      <description><![CDATA[<img src="https://www.prosport.ro//wp-content/uploads/2025/09/next-rising-3-1400x933.jpg"/><br/><p>În perioada 1-5 septembrie 2025, orașul Târgu Jiu găzduiește a doua ediție a competiției de baschet Next Generation Rising Stars, un eveniment de amploare, de tipul unui turneu de selecție, care reunește cei mai talentați sportivi ai generației 2012.</p>
<p>„Next Generation Rising Stars” este o inițiativă sportiv-educațională cu scopul de a descoperi și susține tinerele talente din baschetul juvenil românesc, prin competiție, mentorat și networking, oferită într-un format inovator și susținut de structuri naționale și internaționale.</p>
<h2><span>„Next Generation Rising Stars”, ce înseamnă acest eveniment pentru baschetul juvenil?</span></h2>
<p>Întrecerea a început deja, cu deschiderea oficială și ședința tehnică, ocazie în care Claudiu Fometescu, CEO al Federației Române de Baschet și antrenor federal, a adresat câteva cuvinte de încurajare participanților.</p>
<p>300 de mici sportivi sunt împărțiți în 22 de echipe, feminine și masculine, care reprezintă fiecare dintre cele 11 Sucursale Regionale ale Federației Române de Baschet la Next Generation Rising Stars.</p>
<p>„Venim după o vară bună pentru baschetul românesc, iar ceea ce ne dorim este ca voi, copiii acestei generații, să fiți cei care vor continua acest drum. Să vă faceți părinții mândri, antrenorii mândri și, mai ales, să faceți o țară întreagă mândră de voi. Acest turneu nu este o destinație finală, ci un pas important în formarea voastră.</p>
<p>Nu trebuie să simțiți presiune, ci bucuria jocului și a experienței. Seriozitatea și munca de zi cu zi sunt cele care, pe termen lung, vă pot aduce rezultate. Mulțumesc antrenorilor și tuturor celor implicați în organizarea acestei competiții, care este parte din fenomenul frumos pe care îl construim împreună.</p>
<p>Baschetul românesc are nevoie de voi, iar zilele acestea este despre bucuria de a fi pe teren și de a visa să devenim mai buni pentru a îmbrăca maioul naționalei României, în viitor”, a declarat Claudiu Fometescu, CEO FRB și antrenor federal.</p>
<p>Proiectul Next Generation Rising Stars este sprijinit de FIBA Youth Development Fund, un partener strategic dedicat dezvoltării baschetului juvenil.</p>
<h2><span>Care e programul din preliminariile FIBA World Cup 2027</span></h2>
<p>Prima reprezentativă de baschet a României va juca în grupa B a preliminariilor europene pentru FIBA World Cup 2027 în data de 27 noiembrie 2025, în deplasare, cu selecționata Greciei. Din grupa B mai joacă Muntenegru şi Portugalia.</p>
<p>Programul României din grupa B, din turul I al preliminariilor europene</p>
<ul>
<li>Grecia – România (27 noiembrie)</li>
<li>România – Muntenegru (30 noiembrie)</li>
<li>Portugalia – România (27 februarie 2026)</li>
<li>România – Portugalia (2 martie)</li>
<li>România – Grecia (2 iulie)</li>
<li>Muntenegru – România (5 iulie)</li>
</ul>

]]></description>
    </item>
  </channel>
</rss>
