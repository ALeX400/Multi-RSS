<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Unul dintre copiii din accidentul autocarului de pe A2 este în continuare în stare critică și respiră cu ajutorul aparatelor</title>
      <link>https://www.prosport.ro/diverse/unul-dintre-copiii-din-accidentul-autocarului-de-pe-a2-este-in-continuare-in-stare-critica-si-respira-cu-ajutorul-aparatelor-20202257</link>
      <description><![CDATA[<img src="https://www.prosport.ro/wp-content/uploads/2025/06/Unul-dintre-copiii-din-accidentul-autocarului-de-pe-A2-este-in-continuare-in-stare-critica-si-respira-cu-ajutorul-aparatelor-1400x778.jpg"/><br/><p>Unul dintre copiii răniți în accidentul produs duminică, 22 iunie, pe A2, luptă în continuare pentru viață. Din păcate, veștile nu sunt deloc bune.</p>
<p>Cele mai recente informații indică faptul că acesta se află <span>în stare critică</span>, la secția de Terapie Intensivă. Pentru moment, respiră doar cu ajutorul aparatelor.</p>
<p>În schimb, celălalt minor ajuns la spital este în afara oricărui pericol. Medicii l-au supus unei intervenții chirurgicale, având în vedere că s-a ales cu clavicula ruptă.</p>
<h2><span>Unul dintre copiii din accidentul de pe A2, în stare critică la spital</span></h2>
<p>Accidentul rutier s-a produs pe Autostrada Soarelui, în apropierea localității Nicolae Bălcescu din județul Călărași. În autocarul care a ieșit de pe carosabil și a ajuns într-un șanț, cel mai probabil din cauza exploziei unei anvelope, se aflau 22 de copii și 6 adulți, membri ai echipei de baschet juvenil Star Oradea.</p>
<p>Antrenorul Marius Coman <span>s-a stins din viață în urma impactului</span>, iar doi dintre minori au ajuns de urgență la spital. Unul este în continuare în stare gravă.</p>
<p>Potrivit <span>gsp.ro</span>, există riscul ca activitatea cerebrală să fie grav afectată, întrucât a suferit o hipoxie severă (n.r. afecțiune caracterizată printr-o cantitate insuficientă de oxigen în corp, care pune în pericol funcționarea normală a celulelor și țesuturilor), plus o fractură de os frontal cu inundare la cap, fisură de mandibulă și răni adânci până la os. Medicii așteaptă primele semne de viață din partea lui, ținând cont că este momentan ventilat mecanic.</p>
<h2><span>Mesajul Federației Române de Baschet după decesul antrenorului Marius Coman</span></h2>
<p>În momentul accidentului, antrenorul echipei, Marius Coman, se afla pe locurile din față ale autocarului. Echipajele medicale ajunse la fața au încercat să-l salveze, dar în zadar.</p>
<p>Vestea a îndurerat întreaga suflare a baschetului românesc, mai ales că vorbim despre un tânăr de doar 23 de ani. FRB a transmis la rândul ei condoleanțe familiei.</p>
<blockquote><p>„Drum lin, Marius! Federația Română de Baschet își pleacă fruntea în fața unei pierderi de neînțeles. Tânărul antrenor Marius Coman nu a mai ajuns acolo unde visa: printre copii, pe terenul de joc, în inima competiției. A plecat dintre noi pe drumul către Competiția Sportivă Națională de BabyBaschet de la Costinești, locul unde și-ar fi pus sufletul, ca de fiecare dată, pentru a-i îndruma pe cei mici cu dragoste și disciplină.</p>
<p> </p>
<p>A plecat un om tânăr, luminat de pasiune, devotament și blândețe. A lăsat în urmă o durere sfâșietoare, o echipă fără glas și o familie greu încercată. Suntem alături, cu tot ce putem fi, de toți cei implicați în accident: copii, părinți, colegi, antrenori.</p>
<p> </p>
<p>Suntem în permanență în legătură directă cu autoritățile și echipele medicale. Facem tot ce ține de noi pentru ca această rană adâncă să nu lase și alte urme. În numele întregii comunități a baschetului românesc, transmitem condoleanțe familiei lui Marius și un gând de lumină. Odihnească-se în Pace!”, a fost mesajul publicat în mediul online.</p></blockquote>

]]></description>
    </item>
    <item>
      <title>Premieră în NBA. Oklahoma City Thunder este noua campioană. S-a impus clar în meciul decisiv din finala cu Indiana Pacers</title>
      <link>https://www.prosport.ro/alte-sporturi/baschet/premiera-in-nba-oklahoma-city-thunder-este-noua-campioana-s-a-impus-clar-in-meciul-decisiv-din-finala-cu-indiana-pacers-20200913</link>
      <description><![CDATA[<img src="https://www.prosport.ro/wp-content/uploads/2025/06/Premiera-in-NBA.-Oklahoma-City-Thunder-este-noua-campioana.-S-a-impus-clar-in-meciul-decisiv-din-finala-cu-Indiana-Pacers.jpg"/><br/><p>Noua campioană a NBA este Oklahoma City Thunder, decisă după „meciul 7”, disputat azi-noapte, contra celor de la Indiana Pacers, scor 103-91.</p>
<p>Oklahoma City Thunder câştigă în premieră trofeul „Larry O’Brian”, după ce acum 13 ani, cu superstarurile Kevin Durant, James Harden şi Russel Westbrook în teren, pierdea cu 4-1 finala cu Miami Heat, pentru care <span>străluceau LeBron James</span> şi Dwayne Wade.</p>
<p>În ultimul meci al finalei de anul acesta, în Paycom Center din Oklahoma, diferenţa s-a făcut în sfertul al treilea, adjudecat la 13 puncte de gazde, care au avut şi 22 de puncte avantaj în ultimul parţial. Oaspeţii, care au reuşit atâtea come-back-uri pe final de meci în acest sezon, inclusiv în play-off şi în finală, au suferit însă o lovitură uriaşă, pierzându-l pe artizanul multor victorii pe buzzer beater, Tyrese Haliburton, care s-a accidentat grav la tendonul lui Achile în primul sfert.</p>
<h2><span>Oklahoma City Thunder, campioană în premieră</span></h2>
<p>MVP-ul finalei a fost ales canadianul Shai Gilgeous-Alexander, desemnat și MVP-ul sezonului din NBA. Deşi nu a avut procentaj grozav, ratând multe aruncări, în special pe final, SGA a marcat 29 de puncte şi în meciul decisiv, terminând finala cu o medie de peste 30 de puncte.</p>
<p>„Parcă nu e real ce se întâmplă…atâtea ore, atâtea emoții, atâtea nopți de neîncredere, dar şi de speranță. E nebunie să știi că suntem aici, dar acest grup a muncit și merităm acest lucru” a spus canadianul la finalul partidei.</p>
<p>Un meci special a reuşit tânărul pivot Chet Holmgren (2,16 metri), imperial sub panou, celor 18 puncte marcate adăugând 8 recuperări şi 5 capace. La oaspeţi s-au remarcat: Bennedict Mathurin (24 de puncte, 13 recuperări) şi Pascal Siakam (16 puncte).</p>
<p>Este primul titlu cucerit de Oklahoma City Thunder de la relocarea echipei, în 2008, însă predecesoarea, Seattle Supersonics, s-a încoronat în 1979. În 1996, Seattle, în componenţă cu Gary Payton, Shawn Kemp, Detlef Schrempf şi Sam Perkins, pierdea finala în faţa „taurilor” din Chicago, conduşi de Michael Jordan.</p>
<p>De partea cealaltă, Indiana Pacers rămâne fără titlu NBA, după ce acum 25 de ani ceda într-un ultim act teribil, 4-2 contra lui LA Lakers, condusă de pe margine de Phil Jackson şi <span>din teren de Shaquille O’Neal</span> şi de regretatul Kobe Bryant. Legendarii Reggie Miller şi Chris Mullin, liderii de atunci ai lui Pacers, au fost şi acum în tribune, la „meciul 7”, din Oklahoma, dar n-au reuşit să se bucure de trofeul „Larry O’Brian” nici din postura de fani.</p>

]]></description>
    </item>
    <item>
      <title>Noul ministru al Apărării: „Trebuie să batem Steaua!”</title>
      <link>https://www.prosport.ro/alte-sporturi/noul-ministru-al-apararii-trebuie-sa-batem-steaua-20201084</link>
      <description><![CDATA[<img src="https://www.prosport.ro/wp-content/uploads/2025/06/Noul-ministru-al-Apararii.-„Trebuie-sa-batem-Steaua-1400x766.jpg"/><br/><p>Ionuț Moșteanu, urmează să devină noul ministru al Apărării, unde îl va înlocui în funcție pe Angel Tîlvăr, cel care se afla în fruntea MApN din anul 2022.</p>
<p>Deputatul USR, un fanatic susținător al echipei natale FC Argeș, posta chiar împotriva clubului de baschet al „roș-albastrilor”, mesaj pe care fanii lui CSA Steaua nu îl vor primi prea bine.</p>
<h2><span>Noul ministru al Apărării, debut cu stângul la șefia MApN. „Trebuie să batem Steaua”<br/>
</span></h2>
<p>Ionuț Moșteanu a deveni în scurt timp noul ministru al Apărării, unde va prelua postul lui Angel Tîlvăr, cel care se afla de trei ani în fruntea MApN.</p>
<p>Deputatul USR, un fanatic susținător al echipei natale FC Argeș, posta în acest an pe rețelele sociale chiar împotriva clubului de baschet al „roș-albastrilor”, <span>mesaj pe care fanii lui CSA Steaua nu îl vor primi prea bine</span>.</p>
<p>Totul s-a întâmplat de Ziua Micii Uniri, înainte ca echipa din Trivale să joace în Ghencea cu CSA Steaua. „Unire, unire, dar trebuie să batem Steaua”, a fost mesajul care sigur îi va înfuria pe suporterii grupării militare.</p>
<p><img alt="" class="size-large wp-image-20201104" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/8024982-Mediafax_Foto-Andreea_Alexandru-1400x933.jpg" srcset="https://www.prosport.ro/wp-content/uploads/2025/06/8024982-Mediafax_Foto-Andreea_Alexandru-1400x933.jpg 1400w, https://www.prosport.ro/wp-content/uploads/2025/06/8024982-Mediafax_Foto-Andreea_Alexandru-768x512.jpg 768w, https://www.prosport.ro/wp-content/uploads/2025/06/8024982-Mediafax_Foto-Andreea_Alexandru-1536x1024.jpg 1536w, https://www.prosport.ro/wp-content/uploads/2025/06/8024982-Mediafax_Foto-Andreea_Alexandru-2048x1365.jpg 2048w" width="1400"/></p>
<h2><span>Mesajul prin care și-a anunțat nominalizarea la conducerea ministerului Apărării</span></h2>
<p>Ionuț Moșteanu anunța pe rețelele sociale că a fost nominalizat de colegii de partid pentru șefia MApN, dar și ca vicepremier în Guvernul condus de Ilie Bolojan. <span>Deputatul USR susține că este o onoare pentru el să preia un asemenea minister</span> și e gata să formeze o „armată pregătită pentru prezent și viitor”.</p>
<p>Am fost nominalizat de colegii mei din USR pentru funcția de Ministru al Apărării Naționale și vicepremier în Guvernul condus de Ilie Bolojan. Este o onoare. Dar mai ales o responsabilitate uriașă.</p>
<p>Voi fi partenerul profesioniștilor din armata română cu o misiune clară: să pun umărul pentru a avea o armată pregătită pentru prezent și viitor, o armată bine motivată și bine înzestrată, o industrie de apărare care să iasă din hibernare, să atragă banii europeni și să intre în secolul XXI – Ionuț Moșteanu</p>
<h2><span>Cine este Ionuț Moșteanu</span></h2>
<p>Ionuț Moșteanu s-a născut în Ștefănești, județul Argeș, și a urmat Liceul „Al. Odobescu” Piteşti (1988-1992), Universitate Politehnica Bucureşti – Automatica (1992-1995) şi Universitatea „Bioterra” – Management (1996-1999). Acesta a fost implicat din exterior în viața lui FC Argeș, mai ales în 2020 și 2024, anii în care a candidat la Primăria Pitești, fiind un aprig contestatar al primarului Gentea.</p>
<p>În vara trecută, când FC Argeș rata revenirea în Liga 1, Moșteanu critica în termeni virulenți managementul grupării alb-violete și pe edilul locului. „FC Argeș trebuie condus de profesioniști, nu de primar. Voi reda echipa piteștenilor și voi atrage investitori privați. Nu voi fi primarul care face transferuri din biroul de la primărie pentru echipă.</p>
<p>Îmi pasă de sport. Am arătat asta în Parlament, acolo unde am inițiat legile care redau elevilor curțile școlilor și obligă primăriile să aloce către secțiile de tineret minim 30% din banii destinați sportului”.</p>
<p>Timp de 3 ani, același Gentea a fost mai preocupat de clubul de fotbal decât de Primărie. El era antrenor, el era manager, la el în biroul de la Primărie se făceau transferurile. O bătaie de joc. S-a priceput la asta cum se pricepe și la primărie. A dus echipa în Liga a II-a”, transmitea viitorul ministru al Apărării.</p>
<p> </p>
<p> </p>

]]></description>
    </item>
    <item>
      <title>Momente emoționante la BCR Sport Arena Streetball! Omul care l-a dus la baschet pe actorul Anghel Damian, omagiat pentru întreaga carieră</title>
      <link>https://www.prosport.ro/alte-sporturi/baschet/momente-emotionante-la-bcr-sport-arena-streetball-omul-care-l-a-dus-la-baschet-pe-actorul-anghel-damian-omagiat-pentru-intreaga-cariera-20201038</link>
      <description><![CDATA[<img src="https://www.prosport.ro/wp-content/uploads/2025/06/BCR-Sport-Arena-Streetball-Parcul-Liniei-008-1400x933.jpg"/><br/><p>Sportul creează povești emoționante chiar și atunci când nu e vorba despre recorduri sau performante incredibile. Unul dintre jucătorii legendari ai seriei de evenimente BCR Sport Arena Streetball, Marian „Make“ Georgescu a fost omagiat pentru întreaga carieră pe teren.</p>
<p>Premiul a fost oferit de către actorul Anghel Damian, cel căruia Make i-a insuflat pasiunea pentru sport în general și pentru baschet în special.</p>
<h2><span>La BCR Sport Arena Streetball s-au omagiat sportivi de cursă lungă</span></h2>
<p>Make a fost nelipsit de la turneele Sport Arena Streetball încă de la ediția inaugurală, cea din 2005 și încă mai joacă baschet la vârsta de 63 de ani.</p>
<p>Și fie că venea la turneele organizate în Politehnică fie că mergea pe terenurile din Studențesc, îi lua alături pe fiul său și pe Anghel Damian, la acea vreme doi puști care învățau duritatea streetball-ului de la jucătorii veterani.</p>
<p>Acum, la turneul al treilea din sezonul cu numărul 20, Anghel Damian și Marian Georgescu au împărțit din nou terenul de 3×3. După meci, Anghel și-a exprimat recunoștința pentru cel care l-a introdus în universul baschetului 3×3, oferindu-i un premiu pentru întreaga carieră.</p>
<p>Totul s-a petrecut în nou hub baschetbalistic din București, Parcul Liniei din Sectorul 6, construit de la zero în ultimii doi ani pe locul fostei linii de cale ferată din vestul Capitalei.</p>
<h2><span>Cine a întors scaunul lui Theo Rose pe terenul de baschet?</span></h2>
<p>Theo Rose, obișnuită cu jurizările în concursurile muzicale, a fost nevoită acum să aprecieze performanțele din teren ale soțului său, Anghel Damian. “Îmi place latura lui competitivă, ia în serios orice sport.</p>
<p>Chiar dacă aici era amical, chipurile, l-am văzut cum s-a enervat. Chiar am strigat la el, tată nu mai împinge, că e primarul Sectorului 6. Dar el, nimic” s-a amuzat cântăreața de pe margine.</p>
<p>Anghel Damian a fost pe teren alături de două glorii ale sportului românesc, Andrei Pavel și Virgil Stănescu și de primarul Sectorului 6, Ciprian Ciucu într-un meci demonstrativ care a fost principala atracție a evenimentului.</p>
<p><img alt="" class="aligncenter size-large wp-image-20201058" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/BCR-Sport-Arena-Streetball-Parcul-Liniei-003-1-1400x933.jpg" srcset="https://www.prosport.ro/wp-content/uploads/2025/06/BCR-Sport-Arena-Streetball-Parcul-Liniei-003-1-1400x933.jpg 1400w, https://www.prosport.ro/wp-content/uploads/2025/06/BCR-Sport-Arena-Streetball-Parcul-Liniei-003-1-768x512.jpg 768w, https://www.prosport.ro/wp-content/uploads/2025/06/BCR-Sport-Arena-Streetball-Parcul-Liniei-003-1-1536x1024.jpg 1536w, https://www.prosport.ro/wp-content/uploads/2025/06/BCR-Sport-Arena-Streetball-Parcul-Liniei-003-1-2048x1365.jpg 2048w" width="1400"/></p>
<h2><span>Mii de oameni la sport în Parcul Liniei</span></h2>
<p>Festivalul de sport urban BCR Sport Arena Streetball a programat activități sportive diverse de-a lungul weekendului, de la competiția oficială de baschet 3×3, la volei, mini-fotbal, mini-baschet, tenis cu piciorul, ateliere de dans, lecții de rugby și multe concursuri cu premii care au provocat miile de oameni prezenți la mișcare în aer liber.</p>
<p>Sportivii în scaun rulant care reprezintă Fundația Motivation au demonstrat la rândul lor că pasiunea pentru baschet nu cunoaște limite, abilitățile lor pe teren fiind un exemplu pentru toți cei prezenți.</p>
<p>Aproape 600 de jucători s-au înscris în turneul de baschet 3×3 care contează pentru circuitul național de baschet 3×3 BCR Sport Arena Streetball. Au programate 234 de meciuri, însumând peste 78 de ore de baschet 3×3 jucate pe cele patru terenuri din Parcul Liniei, noul hub baschetbalistic în aer liber din București.</p>
<p>Au fost prezenți jucători din 43 de orașe din România, care s-au duelat la cele 13 categorii de vârstă și gen. Finala categoriei Open a fost câștigată dramatic de echipa Inovatorii by George, care a trecut cu 15-13, după prelungiri de Castorii.</p>
<p>Aurelian Gavriloaia, fost component al naționalelor de 3×3 ale României, a fost desemnat MVP-ul categoriei Open, fiind recompensat cu un ceas Tissot oferit de către Albini Prassa.</p>
<ul>
<li>Rapid, pe podium la Viena și premiată pentru cel mai rapid meci câștigat în baschetul 3×3! „Este un prim pas”. SPECIAL</li>
</ul>
<h2><span>Atmosferă ca pe celebra Venice Beach din Los Angeles</span></h2>
<p>Majoritatea finalelor au fost extrem de disputate și au adunat în jurul terenurilor din Parcul Liniei atât pasionați ai baschetului cât și simpli trecători, atrași de spectacolul din teren, asemenea celebrelor terenuri de pe Venice Beach din Los Angeles.</p>
<p>La categoria sub 18 ani, Leonard Tompea și-a condus echipa, Generația de Suflet, către victorie, marcând 34 de puncte în cele cinci partide disputate. El a primit titlul de Horizon Rising Star.</p>
<p>Artiști ai Circului Metropolitan București au oferit câteva momente spectaculoase de forță și echilibru, prezente și în spectacolele din stagiunea actuală.</p>
<p>Majoretele de la iSports Ploiești au animat atmosfera în pauzele dintre meciuri și de asemenea i-au provocat pe copii și pe adulți să participe la mai multe ateliere de dans.</p>
<p>În premieră, BCR Sport Arena Streetball a găzduit și o competiție de volei pentru copii, memorialul „Vali Bițoiu”. Organizat în colaborare cu clubul Spike, turneul a fost câștigat de către CSM București.</p>

]]></description>
    </item>
    <item>
      <title>Ce se întâmplă cu micuții baschetbaliști care au ajuns la spital, după ce autocarul care îi ducea la mare s-a răsturnat pe A2. Cele mai noi informații despre starea lor</title>
      <link>https://www.prosport.ro/alte-sporturi/baschet/ce-se-intampla-cu-micutii-baschetbalisti-care-au-ajuns-la-spital-dupa-ce-autocarul-care-ii-ducea-la-mare-s-a-rasturnat-pe-a2-cele-mai-noi-informatii-despre-starea-lor-20200926</link>
      <description><![CDATA[<img src="https://www.prosport.ro/wp-content/uploads/2025/06/Ce-se-intampla-cu-micutii-baschetbalisti-care-au-ajuns-la-spital-dupa-ce-autocarul-care-ii-ducea-la-mare-s-a-rasturnat-pe-A2.-Cele-mai-noi-informatii-despre-starea-lor.webp"/><br/><p>Reprezentanți din cadrul Spitalului „Grigore Alexandrescu” din București au dezvăluit ce se întâmplă cu micuții baschetbaliști care le-au trecut pragul, după ce autocarul care îi ducea la mare s-a răsturnat pe A2.</p>
<p>Accidentul s-a petrecut în cursul zilei de duminică, 22 iunie 2025, și a implicat 28 de persoane doar din autocarul menționat anterior. Din păcate, un adult a decedat la fața locului.</p>
<h2><span>„Se află în stare extrem de gravă în ATI”. Doi dintre micuții baschetbaliști împlicați în accidentul auto de pe A2 luptă pentru viață</span></h2>
<p>Duminică, 22 iunie 2025, <span>un autocar s-a răsturnat pe autostrada A2</span>, iar imediat după, anchetatorii au dezvăluit că în accident au fost implicați copii şi antrenori ai echipei de mini baschet ai Asociației Sportive Star Oradea.</p>
<p>Cu toții se aflau pe drum către litoral, unde intenționau să participe la Festivalul Naţional de Baby Baschet, programat în stațiunea Costinești.</p>
<p>Din păcate, totul s-a transformat într-o dramă, iar <span>un adult aflat în autocar, în vârstă de 23 de ani, a murit</span> la fața locului.</p>
<p>Acesta era antrenor în cadrul asociației menționate mai sus, motiv pentru care <span>Federația Română de Baschet și-a manifestat regretul</span> după cele întâmplate.</p>
<p>Însă, nici copiii nu au scăpat toți cu vătămări ușoare, unii dintre ei fiind în stare gravă sau chiar „extrem de gravă” la spital.</p>
<p>Spitalul „Grigore Alexandrescu” din Capitală a primit câțiva mici baschetbaliști, iar în ceea ce îl privește pe unul, prognosticul medicilor este rezervat:</p>
<blockquote><p>La noi au ajuns doi băieţi în stare gravă. Un băieţel de 9 ani a fost în stop cardiac şi a necesitat resuscitare. A răspuns cu greu la manevrele de resuscitare. Acum se află în stare extrem de gravă în ATI, cu multiple traumatisme – plăgi, fractură de craniu. Celălalt, tot cu politraumatism, cu multiple plăgi la nivelul trunchiului, cu fractură de coastă, escoriaţii, este în stare relativ stabilă”, au declarat reprezentanţii Spitalului „Grigore Alexandrescu”, potrivit <span>News.ro</span>.</p></blockquote>
<h2><span>Alți 5 copii au scăpat cu traume minore. Unul dintre ei a fost păstrat în spital pentru supraveghere</span></h2>
<p>În continuare, reprezentanții unității medicale „Grigore Alexandrescu” din Capitală au adăugat că au mai primit alți 5 copii în îngrijire, însă aceștia au prezentat traume minore și doar unul a fost păstrat în spital pentru supreveghere. Conform sursei citate, puștiul are un suflu cardiac congenital, însă nu prezintă simptome ce îi pot pune viața în pericol.</p>
<p>Dintre copiii implicați în accident, unii au fost transportați la Spitalul „Marie Curie” din București, iar alții la unitatea medicală precizată mai sus.</p>

]]></description>
    </item>
  </channel>
</rss>
