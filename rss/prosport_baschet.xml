<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Un milionar celebru a recunoscut ce înseamnă pentru el afaceristul care are un imperiu de peste 500.000.000 de euro</title>
      <link>https://www.prosport.ro/alte-sporturi/baschet/un-milionar-celebru-a-recunoscut-ce-inseamna-pentru-el-afaceristul-care-are-un-imperiu-de-peste-500-000-000-de-euro-20188690</link>
      <description><![CDATA[<img src="https://www.prosport.ro/wp-content/uploads/2025/06/Un-milionar-celebru-a-recunoscut-ce-inseamna-pentru-el-afaceristul-care-are-un-imperiu-de-peste-500.000.000-de-euro-e1749191527415.jpg"/><br/><p>Allen Iverson, o legendă a baschetului, a început să plângă atunci când a fost întrebat ce relație are cu Shaquille O’Neal. Uriașul fost sportiv are o avere de peste 500.000.000 de euro, iar Allen Iverson i-a fost „elev” în formarea sa.</p>
<p>Într-un interviu recent, fostul jucător de baschet Allen Iverson a discutat despre relația pe care o are cu „Shaq”. Despre acesta a spus că îi este „mentor” și „frate mai mare”, cu lacrimi în ochi.</p>
<h2><span>Cum l-a caracterizat o legendă a baschetului pe Shaquille O’Neal</span></h2>
<p>Shaquille O’Neal a fost considerat de mulți unul dintre <span>cei mai influenți foști sportivi</span>. Allen Iverson confirmă acest aspect, spunând că simbolul lui Lakers l-a învățat foarte multe de-a lungul timpului, fiind prieteni buni.</p>
<p>„Îl iubesc atât de mult. Nu vreau să vin aici și să plâng, știi ce zic? Pur și simplu îl iubesc. E ca un frate mai mare, un mentor, are orice trebuie să aibă un bărbat. Îi iubesc familia, îmi place cum și-a crescut copiii. Am învățat de la el, e un tip incredibil. Nu pot vorbi mai multe despre el”, a spus Allen Iverson, despre Shaquille O’Neal, conform <span>talkSPORT</span>.</p>
<p>Shaquille O’Neal este <span>președintele celor de la Reebok Basketball</span>. Un semn clar al prieteniei lor este angajarea lui Allen Iverson pe poziția de vice-președinte a uriașului brand din sport. Despre ultimul s-a scris că și-a distrus averea pe mașini și petreceri, iar „Shaq” i-a întins o mână.</p>
<p>Relația celor doi cu brandul Reebok este veche, întrucât sunt ambasadori încă din anii ’90. Chiar într-un eveniment al NBA Hall of Fame, Iverson a avut un discurs de recunoștință la adresa brandului american.</p>
<h2><span>Ce a spus Allen Iverson despre colaborarea cu Reebok</span></h2>
<p>Allen Iverson a comentat, în stilu-i caracteristic foarte sincer, despre ce a însemnat Reebok în cariera lui de jucător. Fostul sportiv crede că viitorul star al baschetului este jucătoarea de WNBA Angel Reese.</p>
<p>„Știu ce a făcut Reebok pentru mine. Știu ce a făcut Reebok pentru mine și familia mea. Știu ce a făcut Reebok pentru cultura baschetului. Știu că Reebok m-a răsplătit și mi-a oferit o șansă. E corect să dau și eu înapoi.</p>
<p>Iubesc totul despre ea (n.r. Angel Reese, jucătoare de WNBA)! Iubesc pentru ce se luptă. Îmi aduce aminte de sora mea mai mică. Mi se pare că e super tare. Îmi aduce aminte cumva și de mine, încrezătoare până la cer în propriile forțe, da.</p>
<p>Sunt doar fericit pentru oamenii pe care îi am în viața mea și m-au ajutat pe mine și maturizarea mea. Persoanele care știu că mă iubesc, mi-o arată, și chiar o fac. Viața mea este frumoasă”, a spus Allen Iverson, conform sursei de mai sus.</p>

]]></description>
    </item>
    <item>
      <title>Carmen Tocală, încă un mandat ca președinte la FR Baschet! „Am așteptări”</title>
      <link>https://www.prosport.ro/alte-sporturi/baschet/carmen-tocala-inca-un-mandat-ca-presedinte-la-fr-baschet-am-asteptari-20188243</link>
      <description><![CDATA[<img src="https://www.prosport.ro/wp-content/uploads/2024/10/carmen-tocala-premii-1400x927.jpg"/><br/><p>Carmen Tocală (63 de ani) a fost realeasă, joi, în funcția de președintă a Federației Române de Baschet în cadrul Adunării Generale Ordinare de Alegeri a FRB, care a avut loc la arena de baschet de lângă sediul instituției.</p>
<p>Tocală a fost aleasă cu unanimitate de voturi la Adunarea Generală care s-a bucurat de prezența unui număr de 154 de delegați de la cluburile afiliate, din totalul de 200.</p>
<h2><span>Carmen Tocală rămâne în funcție pentru baschetul românesc</span></h2>
<p>Carmen Tocală a mai fost președintă a Federației Române de Baschet între 2005 și 2012, apoi a câștigat din nou alegerile la conducerea FRB în 2021.</p>
<p>Secretar general va fi Tiberiu Dumitrescu, cel care îl înlocuiește pe interimarul Cătălin Burlacu.</p>
<p>Fosta baschetbalistă a condus Autoritatea Națională pentru Tineret și Sport, iar ulterior a fost secretar de stat pe probleme de sport în cadrul Ministerului Tineretului și Sportului. Din 2019 ea ocupă funcția de vicepreședinte al FIBA Europe.</p>
<p>„Am așteptări de la unitățile administrativ-teritoriale, ca împreună, pentru cetățeni, să facem lucruri extraordinare în mandatul acesta. Îmi doresc să cobor limita de vârstă la baby baschet, la 5 ani, pentru că ne-am propus acest lucru și să realizez studioul la mini baschet, pentru copii și cu copii.</p>
<p>Noi am avut înainte de Legea Novak acest regulament, doi români pe teren. Ulterior, ordinul de ministru ne-a încurcat puțin, ca să spun așa, pentru că n-am știut 40% din liste sau 40% pe teren efectiv.</p>
<p>Dar noi am avut regulamentul și eu mă bucur că avem jucători care să poată să facă acest lucru. Avem o plajă largă de jucători, ca să spun așa, sunt convinsă că lotul U18 se va califica la turnul final al campionatului european de anul viitor, așa încât sunt pregătiți.</p>
<p>Lotul de U20 este pregătit și pot activa în prima ligă și, în definitiv, este campionat național. Pentru asta este campionatul național, pentru jucătorii naționali.</p>
<p>Valoarea campionatului se poate, pentru o foarte scurtă perioadă de timp, să scadă. Scurtă perioadă înseamnă un an, doi, dar naționala crește peste trei ani”, a punctat Carmen Tocală.</p>
<h2><span>Noul Consiliu Director al FR Baschet</span></h2>
<p>Tiberiu DUMITRESCU (Secretar General)<br/>
Claudiu FOMETESCU (Director Tehnic)<br/>
Claudia GAVRISIU (membru cooptat)<br/>
Claudia GEORGESCU (membru cooptat)</p>
<p>Alina Daniela MOANȚĂ (reprezentant structuri seniori)<br/>
Cătălin TĂNASE (reprezentant structuri seniori)<br/>
Șerban SERE (reprezentant structuri seniori)<br/>
Marius TOMA (reprezentant structuri seniori)<br/>
Mircea CRISTESCU (reprezentant structuri seniori)<br/>
Daniel CALANCEA (reprezentant structuri seniori)<br/>
Petruț MIHAI (reprezentant structuri juniori)<br/>
Svetlana Maria SIMION (reprezentant structuri juniori)<br/>
Dacian DAN (reprezentant structuri juniori)<br/>
Alin Florin COVACIU (reprezentant structuri juniori)<br/>
Veronica GAVRILĂ (reprezentant structuri juniori)<br/>
Dragos Mircea BARBU (reprezentant structuri juniori)</p>

]]></description>
    </item>
    <item>
      <title>Motivul pentru care a renunțat Shaquille O’Neal la Cybertruck-ul lui Elon Musk. De ce a vândut maşina care a ajuns la un alt cumpărător celebru</title>
      <link>https://www.prosport.ro/alte-sporturi/auto-moto/motivul-pentru-care-a-renuntat-shaquille-oneal-la-cybertruck-ul-lui-elon-musk-de-ce-a-vandut-masina-care-a-ajuns-la-un-alt-cumparator-celebru-20186879</link>
      <description><![CDATA[<img src="https://www.prosport.ro/wp-content/uploads/2025/06/Motivul-pentru-care-a-renuntat-Shaquille-ONeal-la-Cybertruck-ul-lui-Elon-Musk.-De-ce-a-vandut-masina-care-a-ajuns-la-un-alt-cumparator-celebru-1400x811.jpg"/><br/><p>O nouă lovitură încasată în plin de Elon Musk, după ce legendarul Shaquille O’Neal și-a vândut Cybertruck-ul Tesla celebrului baschetbalist Trendon Watford.</p>
<p>„Shaq” a decis să renunțe la bolidul său electric, nemulțumit de autonomia acestuia, și și-a achiziționat un altul mult mai performant.</p>
<h2><span>Până și Shaquille O’Neal a renunțat la Cybertruck-ul lui Elon Musk. De ce a ales să vândă mașina electrică Tesla</span></h2>
<p>Elon Musk primește o nouă lovitură de proporții. Legenda Shaquille O’Neal a decis să-și vândă Cybertruck-ul Tesla faimosului baschetbalist Trendon Watford de la Brooklyn Nets, scrie <span>benzinga.com</span>.</p>
<p>Fostul superstar din NBA a renunțat la bolidul său futurist electric, personalizat, vopsit maro, nemulțumit de autonomia scăzută a acestuia, de doar 483 de kilometri, și și-a cumpărat o altă mașină electrică, mult mai performantă, cu o baterie de 200 kWh și cu autonomie de 740 de kilometri.</p>
<p>Shaq, <span>renumit pentru vasta sa colecție de mașini</span>, a ales să se despartă de unul dintre cele trei vehicule Tesla Cybertruck ale sale. Vehiculul, care fusese personalizat și vopsit într-un într-o nuanță de maro lucios, a fost vândut lui Trendon Watford de la echipa Brooklyn Nets.</p>
<p>Chiar dacă își declarase admirația pentru Cybertruck, Shaq a renunțat a unul dintre mașinile sale Tesla și a trecut la un Cadillac Escalade IQ, care dispune de o autonomie net superioară.</p>
<p><img alt="" class="size-full wp-image-20187189" decoding="async" fetchpriority="high" height="1000" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/profimedia-1005876315.jpg" srcset="https://www.prosport.ro/wp-content/uploads/2025/06/profimedia-1005876315.jpg 1400w, https://www.prosport.ro/wp-content/uploads/2025/06/profimedia-1005876315-768x549.jpg 768w" width="1400"/></p>
<h2><span>Tendință. Consumatorii se îndreaptă spre vehicule electrice cu autonomie mult mai mare</span></h2>
<p>Tranzacția a fost gestionată de firma Effortless Motors, care scosese mașina la vânzare cu aproximativ o lună în urmă. Încă nu este clar deocamdată dacă Shaq își va vinde Cybertruck-urile rămase, în urma recentei sale schimbări de macaz față de Tesla.</p>
<p>Anul trecut, proprietarul Tesla, Elon Musk, a răspuns la o postare în care prezenta Cybertruck-ul lui Shaq cu un simplu cuvânt, „Frumos”, recunoscând modificarea caroseriei late și luminile roșii de fundal care îl făceau unul dintre cele mai atrăgătoare vehicule.</p>
<p>Decizia lui Shaq de a-și vinde Cybertruck-ul ar putea continua o tendință mai largă în rândul consumatorilor care caută vehicule electrice cu autonomie mai mare.</p>
<p>Autonomia superioară a lui Cadillac Escalade IQ ar putea să-l facă o opțiune mai atractivă pentru consumatorii care călătoresc frecvent pe distanțe lungi. Această schimbare de preferințe a lui Shaquille O’Neal ar putea afecta <span>cota de piață a Tesla în industria vehiculelor electrice</span>, și așa într-o prăbușire continuă în ultimele luni.</p>
<p>Modelul elaborat de Elon Musk circulă fără proleme în Statele Unite, însă este interzis în Europa, unde mașina nu poate fi înmatriculată, deoarece nu respectă normele de siguranță pentru pietoni.</p>
<p> </p>

]]></description>
    </item>
    <item>
      <title>Care este programul finalei Ligii Naționale de baschet masculin! De câte ori se joacă U BT Cluj – CSM Oradea</title>
      <link>https://www.prosport.ro/alte-sporturi/baschet/care-este-programul-finalei-ligii-nationale-de-baschet-masculin-de-cate-ori-se-joaca-u-bt-cluj-csm-oradea-20186294</link>
      <description><![CDATA[<img src="https://www.prosport.ro/wp-content/uploads/2025/06/u-bt-cluj-csm-oradea.jpg"/><br/><p>Finala sezonului 2024/2025 la baschet masculin aduce față în față campioanele ultimelor 8 ediții de campionat, U BT Cluj și CSM Oradea. Primul meci e luni la ora 19.00.</p>
<p>Orădeni au ieșit campioni în 2016, 2018 și 2019, iar clujenii au triumfat în 2017, 2021, 2022, 2023 și 2024.</p>
<h2><span>Care sunt meciurile și datele pentru U BT Cluj – CSM Oradea</span></h2>
<p>În același timp, pentru echipa clujeană este a cincea finală consecutivă în Liga Națională și a zecea din istoria clubului, în vreme ce trupa de pe malul Crișului este la prima finală din istorie.</p>
<p>U-BT a ajuns în finală după ce a eliminat-o pe CS Vâlcea, cu scorul general de 3-0, în timp ce CSM Oradea a ajuns în ultimul act al competiției după ce a trecut de CSO Voluntari, scor 3-2.</p>
<ul>
<li>Meciul 1, luni 02 iunie 2025 – 19:00 CSM CSU Oradea vs U-Banca Transilvania Cluj-Napoca (Oradea Arena)</li>
<li>Meciul 2, miercuri 04 iunie 2025 – 19:00 CSM CSU Oradea vs U-Banca Transilvania Cluj-Napoca (Oradea Arena)</li>
<li>Meciul 3, duminică, 08 iunie 2025 – U-Banca Transilvania vs CSM CSU Oradea (BT Arena)</li>
</ul>
<p>Ora de disputare a meciului III la Cluj-Napoca nu a fost încă stabilită. Seria va fi decisă după sistemul cel mai bun din cinci meciuri, astfel că un eventual joc IV se va disputa tot la Cluj-Napoca, pe data de 10 iunie.</p>
<p>Eventualul meci decisiv va fi programat pe terenul orădenilor în data de 13 iunie.</p>
<p><iframe allowfullscreen="allowfullscreen" frameborder="0" height="562" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fubtcluj%2Fposts%2Fpfbid02NAYiNveLgBsHeLisa6nP8gaozqHE4pm1mP7sgn78UTze4fNj2gHFSJoYUw4MRsbRl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Carmen Tocală, vizite la Tulcea și Galați</span></h2>
<p>Carmen Tocală a fost keynote speaker în cadrul celei de-a 8-a ediții a Conferinței Internaționale “Sport, Educație, Cultură – Abordări Interdisciplinare în Cercetarea Științifică” (SEC–IASR 2025), care s-a desfășurat în perioada 29–31 mai 2025, la Universitatea “Dunărea de Jos” din Galați.</p>
<p>În cele trei zile, cercetători, profesori, experți și practicieni din întreaga lume au împărtășit bune practici și rezultate ale cercetărilor din domenii diverse precum științele educației, management educațional, sport, kinetoterapie și recuperare fizică.</p>
<p>„Dezvoltarea jucatorilor, antrenorilor si managerilor prin Academia Română de Baschet reprezinta un obiectiv important al Solidaritatii Olimpice, dar si al FIBA, in cadrul pilonului strategic FIBA Academy. Ne bucurăm că activitatea Academiei Române de Bachet – filiala Galați are garantată continuitatea, beneficiind de suportul autorităților locale și județene, pe lângă tot suportul logistic necesar pe care îl acordă Federația Română de Baschet”, a spus Carmen Tocală.</p>
<ul>
<li>Dispută strânsă pentru bronzul din Liga Națională. Antrenorul Alvarez: „O medalie ar fi extraordinar pentru Vâlcea”</li>
</ul>
<p>„Este orașul meu natal, mă bucur să văd că baschetul este încă viu și apreciat în Tulcea, iar pentru asta adresăm aprecierile noastre conducerii Sucursalei Regionale 9 a Federației Române de Baschet, care se ocupă cu multă dedicare atât de educarea tinerilor baschetbaliști, cât și de organizarea de competiții regionale”, a spus Carmen Tocală atunci când a ajuns la Tulcea.</p>
<p>Foto: Facebook / U BT Cluj-Napoca</p>

]]></description>
    </item>
    <item>
      <title>Dispută strânsă pentru bronzul din Liga Națională. Antrenorul Alvarez:  „O medalie ar fi extraordinar pentru Vâlcea”</title>
      <link>https://www.prosport.ro/alte-sporturi/baschet/disputa-stransa-pentru-bronzul-din-liga-nationala-antrenorul-alvarez-o-medalie-ar-fi-extraordinar-pentru-valcea-20184506</link>
      <description><![CDATA[<img src="https://www.prosport.ro/wp-content/uploads/2025/05/495369370_661295153427180_8596454212488826490_n-1-1119x1400.jpg"/><br/><p>CS Vâlcea 1924 va juca finala mică a Ligii Naționale contra lui CSO Voluntari și este la un pas de a aduce prima medalie la masculin pentru baschetul din Zăvoi.</p>
<p>CS Vâlcea 1924 și CSO Voluntari vor juca în sistem „cel mai bun din cinci meciuri” pentru medalia de bronz a Ligii Naționale de baschet masculin. Primele două partide sunt programate pe 2 și 4 iunie, de la ora 19.00, în Sala Sporturilor Traian.</p>
<p>După locul 3 în sezonul regular, în sferturile de finală, Vâlcea a trecut cu 3-0 la general de FC Argeș, iar în semifinale a pierdut seria cu <span>U-BT Cluj</span>, scor 0-3.</p>
<h2><span>„Aștept o serie echilibrată”</span></h2>
<p>Artizanul sezonului excelent al „lupilor negri” este <span>antrenorul spaniol Arturo Alvarez</span> (48 ani), venit vara trecută de la echipa de eșalon secund Caceres Baloncesto. Tehnicianul iberic se așteaptă la o serie foarte echilibrată contra ilfovenilor.</p>
<p>„Este foarte important pentru oricine să câștige o medalie, precum în orice campionat sau la Jocurile Olimpice. Este deosebit de important să arătăm oamenilor din Vâlcea că am câștigat o medalie pentru ei. În sezonul regular am pierdut la Voluntari și am învins la Rm. Vâlcea, aceste rezultate ne fac să credem că va fi o serie echilibrată. Îmi place cum joacă ilfovenii, au făcut o serie foarte bună în semifinala cu Oradea, meritau să joace finala. În acest sezon au câștigat ENBL și Cupa României, deci echipa joacă la un nivel foarte ridicat și ne va fi foarte dificil. Sper și mă aștept la o serie echilibrată în finala pentru bronz. îmi doresc să câștigăm meciurile de acasă și să mergem la Voluntari în avantaj”, a spus Arturo Alvarez.</p>
<h2><span>„Mi-ar plăcea să stau la Vâlcea mulți ani”</span></h2>
<p>Tehnicianul iberic spune că își dorește să continue la echipa finanțată de Consiliul Județean Vâlcea, dar o decizie va fi luată la finalul sezonului. „Mi-ar plăcea să stau la Vâlcea mulți ani, dar știm cum este viața unui antrenor, depinde de rezultate. Acest sezon a fost excelent pentru noi, Vâlcea a ajuns în semifinala campionatului, pentru moment sunt focusat să terminăm cu bine sezonul, apoi vom discuta cu conducerea clubului. Normal că dacă rămân, dorința clubului este de a face din nou o echipă puternică, ca să luptăm în toate competițiile.”</p>
<h2><span>„Cred că mulți jucători vor pleca”</span></h2>
<p>În premieră pentru baschetul masculin vâlcean, „lupii” vor juca sezonul viitor în cupele europene, iar Arturo Alvarez spune că este o provocare pentru clubul aflat la abia al doilea sezon în Liga Națională.</p>
<p>„Jucătorii care au evoluat la noi în acest sezon sunt căutați de alte cluburi, au făcut un sezon fantastic și va fi foarte dificil să îi păstrăm. Din păcate, nu cred că putem să semnăm în continuare mulți jucători din actualul lot. Clubul vrea în Europa, locurile 3-4 ne permit acest lucru, trebuie rezolvate unele situații birocratice ca să jucăm în cupe. Dar, este clar că dacă joci în cupele europene, ai nevoie de o bancă lungă, trebuie să ai minim 12 jucători buni. Trebuie să avem un lot de 12-15 jucători, incluzând aici și tinerii români, pentru a fi pregătiți să jucăm pe două fronturi, cel intern și cel european. Va fi o provocare nouă pentru club și trebuie să fim pregătiți pentru deplasări lungi și meciuri grele în Europa”, a concluzionat ibericul.</p>
<h2><span>Hudson, sub semnul întrebării</span></h2>
<p>Cel mai bun jucător al vâlcenilor, Cornelius Hudson (31 de ani) a fost depistat pozitiv cu THC, o substanță de abuz care se găsește în canabis și care nu ajută performanța sportivă. Americanul nu a fost penalizat de ANAD, pentru că substanța THC (Tetrahidrocanabinol) care i s-a găsit în corp la finalul meciului cu U BT Cluj din sezonul regular nu conduce automat la suspendare, precum în alte cazuri. Hudson a fumat un joint în scop recreativ și probabil ANAD nu va lua nicio decizie de suspendare, dar americanul este incert în jocurile cu ilfovenii datorită unor probleme la spate.</p>
<p>„Pentru moment, eu pregătesc meciurile cu tot lotul și în ziua jocurilor cu Voluntari aștept să mi se spună dacă el poate juca sau nu. Sunt responsabil pentru ce se întâmplă pe teren, în afara terenului avem personal care se ocupă de astfel de situații”, a mai spus Alvarez.</p>
<p>Cornelius Lamonte Hudson este coșgheterul Ligii Naționale, cu 750 de puncte în 35 de meciuri și o medie de 22,1 puncte pe meci.</p>

]]></description>
    </item>
  </channel>
</rss>
