<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>România a primit de la FIBA Europe organizare a trei turnee continentale de baschet! Carmen Tocală: „E un succes total”</title>
      <link>https://www.prosport.ro/alte-sporturi/baschet/romania-a-primit-de-la-fiba-europe-organizare-a-trei-turnee-continentale-de-baschet-carmen-tocala-e-un-succes-total-20376607</link>
      <description><![CDATA[<img src="https://www.prosport.ro//wp-content/uploads/2026/02/baschet-romania-1400x700.jpg"/><br/><p>Baschetul românesc va înregistra o premieră: trei turnee finale într-un singur organizate în România în 2026. Decizia a fost luată miercuri de FIBA Europe.</p>
<p>Federația Română de Baschet, condusă de Carmen Tocală, reușește o lovitură de imagine, după ce Federația Internațională de Baschet (FIBA) a atribuit României dreptul de organizare pentru aceste competiții.</p>
<h2><span>FIBA Europe,  decizie neașteptată luată pentru România</span></h2>
<p>Mai întâi forul sportiv a primit dreptul de organizare pentru Campionatele Europene de la Pitești (U16 feminin, divizia A) și Tulcea (U18 feminin, divizia B).</p>
<p>Ulterior, a fost depusǎ candidatura pentru organizarea Campionatului European U16 Masculin – Divizia A, atât pentru ediția din acest an, cât și pentru ediția din 2027, la Oradea.</p>
<p>Unde vor avea loc întrecerile de europene de baschet?</p>
<ul>
<li>Oradea – FIBA U16 EuroBasket Masculin, Divizia A, (7-15 august 2026)</li>
<li>Pitești – FIBA U16 Women’s EuroBasket, Divizia A (14–22 august 2026)</li>
<li>Tulcea – FIBA Women’s U18 EuroBasket, Divizia B (31 iulie – 9 august 2026)</li>
</ul>
<p>Campionatele Europene care se vor desfășura în vara acestui an, la Oradea, Pitești și Tulcea, vor reuni unele dintre cele mai puternice echipe naționale juvenile din Europa. Campionatul European U16 Masculin – Divizia A va fi organizat în parteneriat cu CSM Oradea.</p>
<h2><span>„Nu a fost deloc ușor, mai ales în cazul U16 masculin”</span></h2>
<p>„Obiectivul Federației Române de Baschet s-a schimbat. Într-un mod foarte clar, ne-am orientat mai mult spre dezvoltarea baschetului românesc și mai puțin exclusiv spre rezultatul sportiv imediat. Asta nu înseamnă că nu ne mai interesează rezultatele, ci că vrem să construim rezultate sustenabile.</p>
<p>Pentru asta trebuie să creăm modele iar acestea nu mai sunt doar la nivel de seniori, ci trebuie să fie printre tineri, în rândul generațiilor tinere. Acesta este și motivul pentru care am adus Campionatele Europene U16, masculin și feminin, în România.</p>
<p>Nu a fost deloc ușor, mai ales în cazul U16 masculin. A fost un succes local, au existat multe discuții, dar, pe de altă parte, a fost esențial să arătăm generațiilor care se pregătesc că se poate. România va juca împotriva Spaniei, Belgiei, Italiei, Serbiei – împotriva tuturor marilor puteri. Nu sunt sigură că vom avea imediat rezultate mult mai bune, dar ceea ce trebuie să construim este mentalitatea de învingător.</p>
<p>Astăzi, pot spune cu mândrie că spiritul de competiție și mentalitatea de învingător trebuie să existe încă din tinerețe, din primii ani de formare. Asta înseamnă, de fapt, noul obiectiv al Federației Române de Baschet”, a spus Carmen Tocală, președintele Federației Române de Baschet.</p>
<p><img alt="" class="aligncenter size-large wp-image-20218127" decoding="async" height="933" loading="lazy" sizes="auto, (max-width: 1400px) 100vw, 1400px" src="https://www.prosport.ro//wp-content/uploads/2025/07/baschet-under-20-2-1400x933.jpg" srcset="https://www.prosport.ro/wp-content/uploads/2025/07/baschet-under-20-2-1400x933.jpg 1400w, https://www.prosport.ro/wp-content/uploads/2025/07/baschet-under-20-2-768x512.jpg 768w, https://www.prosport.ro/wp-content/uploads/2025/07/baschet-under-20-2-1536x1024.jpg 1536w, https://www.prosport.ro/wp-content/uploads/2025/07/baschet-under-20-2.jpg 2048w" width="1400"/></p>
<p>Campionatul European U16 Masculin – Divizia A va fi organizat în parteneriat cu CSM Oradea.</p>
<p>Oradea se poate lăuda numeroase meciuri ale echipei naționale a României, la nivel de seniori, dar și campionate europene la nivel de tineret. Ultimul Campionat European masculin organizat la Oradea a fost FIBA EuroBasket U18 Masculin – Divizia B, în 2019.</p>
<h2><span>Tulcea va avea o nouă sală dar și un turneu de anvergură</span></h2>
<p>Piteștiul este reper important pentru competițiile juvenile FIBA, găzduind în 2024 FIBA U20 EuroBasket. Naționala României a reușit atunci promovarea în Divizia A, fiind urmată, în aceeași vară, de promovările obținute de naționalele U16 Masculin și U16 Feminin.</p>
<p>În 2026, FIBA U16 Women’s Eurobasket- Divizia A va aduce la Pitești generația 2010, într-o competiție ce reunește cele mai puternice echipe europene la această categorie de vârstă. Vor ajunge la Pitești naționalele din Bulgaria, Croația, Cehia, Franța, Germania, Ungaria, Israel, Italia, Letonia, Lituania, Polonia, România, Serbia, Slovenia, Spania, Turcia.</p>
<p>Cea de-a treia competiție europeană organizată în România va debuta în municipiul Tulcea, orașul care se pregătește de inaugurarea unei arene de 5.000 de locuri, acolo unde se vor disputa duelurile din cadrul FIBA Women’s U18 Eurobasket – Divizia B, între 31 iulie – 9 august 2026.</p>
<p>La Tulcea se vor duela naționalele din Austria, Azerbaidjan, Bosnia-Herțegovina, Bulgaria, Danemarca, Estonia, Marea Britanie, Grecia, Islanda, Irlanda, Israel, Lituania, Luxemburg, Țările de Jos, Macedonia de Nord, Norvegia, Portugalia, România, Slovacia, Elveția, Ucraina.</p>

]]></description>
    </item>
    <item>
      <title>EXCLUSIV Lovitura dată de celebra bancă din România în orașul unde se duce „războiul” momentului din fotbalul nostru: „Este un model!”</title>
      <link>https://www.prosport.ro/alte-sporturi/baschet/lovitura-data-de-celebra-banca-din-romania-in-orasul-unde-se-duce-razboiul-momentului-din-fotbalul-nostru-este-un-model-20381776</link>
      <description><![CDATA[<img src="https://www.prosport.ro//wp-content/uploads/2026/02/Lovitura-data-de-celebra-banca-din-Romania.jpg"/><br/><p>În plin scandal între CFR Cluj și U Cluj, după ultimul derby din Superliga, ardelenii au motive să mai uite puțin de tensiune. U-BT Cluj-Napoca arată tot mai bine în ultimii ani în baschetul masculin, dovadă și recenta calificare în optimile EuroCup, după succesul formidabil cu Aris Salonic, scor 111-92.</p>
<p>Conducător la CS Rapid, fostul baschetbalist Vlad Andronescu este convins că proiectul de la U-BT Cluj-Napoca este un model pentru secțiile cluburilor importante din România.</p>
<h2><span>U-BT Cluj-Napoca, în optimile EuroCup! Șeful Rapidului este impresionat: „O surpriză foarte plăcută!”</span></h2>
<p>Clujul nu înseamnă doar fotbal, acolo unde CFR Cluj și U Cluj au atins un nou punct al rivalității, dovadă și scandalul care s-a iscat recent în Gruia, cu Cristiano Bergodi și Andrei Cordea în prim-plan.</p>
<p>La baschet, lucrurile sunt mult mai liniștite, iar oamenii s-au unit în jurul unui proiect care a atras atenția. U-BT Cluj-Napoca are ambiții tot mai mari în Europa, dovadă că a reușit să ajungă în optimile EuroCup, într-un sezon în care participă și în Liga Adriatică.</p>
<p>Rivalii din București sunt cu ochii pe ceea ce se întâmplă la Cluj-Napoca, acolo unde 10.000 de oameni au fost și la ultimul meci european, cel cu Aris Salonic.</p>
<p>„La noi, Clujul chiar crește de la an la an. Mi se pare o surpriză foarte plăcută evoluția Clujului în ultimii zece ani. Iar în EuroCup ei au cea mai mare medie de spectatori, ceea ce spune multe”, a punctat Vlad Andronescu, într-un interviu pentru <span>ProSport.</span></p>
<p>Totuși, cel puțin deocamdată, Euroliga pare foarte departe de baschetul românesc. Chiar dacă acolo se află și cele mai puternice formații din Serbia, așa cum sunt Partizan Belgrad și Steaua Roșie Belgrad.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/r7ymLHv9_W0?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="Am intrat în „casa” Rapidului! Totul despre ce se întâmplă în Giulești: „Nu există decât locul 1!”" width="500"></iframe></div>
<h2><span>Banca Transilvania își face imagine în orașele importante din Europa: „Susținerea este una necondiționată!”</span></h2>
<p>Dacă multe cluburi de top din România se bazează pe banii autorităților locale, U Cluj atrage o sumă importantă de la Banca Transilvania, care și apare pe tricourile echipei.</p>
<p>Iar Vlad Andronescu speră să facă și în Giulești un proiect asemănător, prin care să aducă rezultate remarcabile și pe plan european. Deocamdată, secția care e o prioritate pentru rapidiști este cea de handbal feminin, fetele fiind deocamdată în European League.</p>
<p>„Ei (n.r. U-BT Cluj-Napoca) beneficiază de un parteneriat privat din partea Băncii Transilvania, iar susținerea este una necondiționată. Și ei răsplătesc sponsorul prin evoluția foarte frumoasă pe care o au în cupele europene. Este un model pentru dezvoltarea unei secții”, a subliniat conducătorul Rapidului, care a jucat baschet la un nivel înalt.</p>
<p>Ajunsă în faza eliminatorie din EuroCup, U Cluj va încerca acum să ajungă în sferturile de finală. Adversara din optimi este KK Buducnost, formație din Muntenegru.</p>
<p>Până atunci, <span>U-BT Cluj va lua startul în Final 8 din Cupa României.</span></p>
<h3>VIDEO: U-BT Cluj – Aris Salonic 111-92</h3>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/KYzhiam0lKw?start=1&amp;feature=oembed" title="Highlights | U-BT Cluj-Napoca 111 - 92 Aris Thessaloniki" width="500"></iframe></div>

]]></description>
    </item>
    <item>
      <title>Programul meciurilor din Final 8 la baschet masculin! Lista meciurilor televizate de la Oradea</title>
      <link>https://www.prosport.ro/alte-sporturi/baschet/programul-meciurilor-din-final-8-la-baschet-masculin-lista-meciurilor-televizate-de-la-oradea-20380657</link>
      <description><![CDATA[<img src="https://www.prosport.ro//wp-content/uploads/2026/02/final-8-oradea-la-baschet-masculin-1400x733.jpg"/><br/><p>Orașul Oradea, unde evoluează CSM din localitate, va fi începând cu ziua de sâmbătă capitala baschetului românesc, imediat ce va lua startul întrecerea Final 8 a Cupei României la baschet masculin.</p>
<p>Această competiție reunește cele mai bune opt echipe din țară într-un spectacol sportiv de neratat.</p>
<h2><span>Programul meciurilor din Fina 8 la baschet masculin! Lista meciurilor televizate de la Oradea</span></h2>
<p>CSM Oradea este, pentru al doilea an consecutiv, gazda întrecerii Cupei României la baschet masculin, programat între 14 şi 18 februarie 2026.</p>
<p>În primele două zile ale turneului se joacă sferturile de finală:</p>
<ul>
<li>Sâmbătă, 14 februarie</li>
</ul>
<p>Ora 17:00: CSM Târgu Mureș – SCMU Craiova, FRB TV<br/>
Ora 19:45: CSO Voluntari -CSM CSU Raiffeisen Oradea, FRB TV</p>
<ul>
<li>Duminică, 15 februarie</li>
</ul>
<p>Ora 17:00: U-BT Cluj-Napoca – CSA Steaua București, FRB TV<br/>
Ora 19:45: Dinamo București – CS Vâlcea 1924, FRB TV</p>
<ul>
<li>Luni, 16 februarie</li>
</ul>
<p>Semifinala 1 – ora 17:00, Prima Sport 2, Digi Sport 3, FRB TV<br/>
Semifinala 2 – ora 19:45, Prima Sport 2, Digi Sport 3, FRB TV</p>
<ul>
<li>Miercuri, 18 februarie</li>
</ul>
<p>Finala – ora 19:00, Digi Sport, Prima Sport 2, FRB TV</p>
<p>Oradea Arena, pentru al doilea an consecutiv, locul unde se joacă trofeul Cupei României, confirmând statutul acestui oraș ca reper pe harta baschetului național.</p>
<p><img alt="" class="aligncenter size-large wp-image-20380671" decoding="async" fetchpriority="high" height="1400" sizes="(max-width: 1120px) 100vw, 1120px" src="https://www.prosport.ro//wp-content/uploads/2026/02/final-8-oradea-1120x1400.jpg" srcset="https://www.prosport.ro/wp-content/uploads/2026/02/final-8-oradea-1120x1400.jpg 1120w, https://www.prosport.ro/wp-content/uploads/2026/02/final-8-oradea-768x960.jpg 768w, https://www.prosport.ro/wp-content/uploads/2026/02/final-8-oradea.jpg 1152w" width="1120"/></p>
<h2><span>Când joacă U BT Cluj în Liga Adriatică</span></h2>
<p>Campioana U BT Cluj a încheiat pe locul 3 în grupa A din Liga Adriatică şi deja știe programul din faza Top 8 a ]ntrecerii, în care se va duela cu cele patru echipe calificate din grupa B.</p>
<p>Primul meci, cu Cedevita, este amânat pentru 25 februarie, campioana României fiind angrenată în Top 8 Cupa României, astfel că prima adversară va fi Steaua Roşie Belgrad, în 8 martie.</p>
<p>În faza Top 8 au avansat, cu punctele acumulate, echipele BC Dubai, Partizan Belgrad, U BT Cluj şi Igokea (grupa A), respectiv Buducnost Podgorica, Steaua Roşie Belgrad, Cedevita Olimpija Ljubljana şi KK Bosna (B).</p>
<p>Liga Adriatică (ABA League) a fost înfiinţată în 2001, cu scopul de a reuni echipe din spaţiul ex-iugoslav. În această stagiune are la start 18 echipe. Partizan Belgrad a câştigat cele mai multe trofee – 8.</p>
<h2><span>Care e programul din Liga Adriatică</span></h2>
<ul>
<li>U – Cedevita (amânat pentru 25 martir)</li>
<li>U – Steaua Roşie Belgrad (8 martie)</li>
<li>Buducnost – U (14 martie)</li>
<li>KK Bosna – U (22 martie)</li>
<li>Cedevita – U (28 martie)</li>
<li>U – KK Bosna (5 aprilie)</li>
<li>Steaua Roşie Belgrad – U (13 aprilie)</li>
<li>U – Buducnost (19 aprilie)</li>
</ul>

]]></description>
    </item>
    <item>
      <title>EXTRA „Lăsați Groenlanda în pace”: Imnul national al SUA, întrerupt la Londra în fața a milioane de telespectatori</title>
      <link>https://www.prosport.ro/diverse/lasati-groenlanda-in-pace-imnul-national-al-sua-intrerupt-la-londra-in-fata-a-milioane-de-telespectatori-20365972</link>
      <description><![CDATA[<img src="https://www.prosport.ro//wp-content/uploads/2026/01/„Lasati-Groenlanda-in-pace-Imnul-national-al-SUA-intrerupt-la-Londra-in-fata-a-milioane-de-telespectatori.jpg"/><br/><p data-end="242" data-start="0">Imnul național al Statelor Unite ale Americii a fost întrerupt la Londra de o scandare care nu l-ar face fericit pe Donald Trump. Liderului de la Washington D.C. i s-a cerut să „lase Groenlanda în pace”.</p>
<p data-end="496" data-start="244"><span>Danemarca a absorbit șocul declarațiilor lui Donald Trump</span>, iar acum întreaga atenție a Europei este îndreptată spre tărâmul nord-american.</p>
<h2 data-end="571" data-start="498"><span>Imnul SUA, întrerupt la Londra de o scandare îndreptată spre Donald Trump</span></h2>
<p data-end="854" data-start="573">Un meci din NBA disputat la Londra a adus un moment care marchează <span>tensiunile dintre țara lui Donald Trump și Europa</span>. Liderul de la Washington a putut auzi live, pe televiziunea națională, cum imnul interpretat de Vanessa Williams a fost oprit. „Lăsați Groenlanda în pace!”, a scandat un suporter prezent la meci, conform Sky News.</p>
<p data-end="854" data-start="573">Altfel, tensiunea cu SUA a devenit motiv de profit pentru anumite companii care comercializează diferite produse cu mesaje legate de acest conflict.</p>
<p data-end="854" data-start="573">O companie din Danemarca a modificat sloganul lui Donald Trump, „Make America Great Again”, în „Make America Go Away”.</p>
<p data-end="1307" data-start="1073">Un alt slogan al mișcării a fost „Nu det NUUK!”, care reprezintă o adaptare a unei expresii în daneză, „Nu er det nok”, tradusă drept „Acum este de ajuns”. Practic, ultimul cuvânt a fost înlocuit cu numele capitalei Groenlandei, Nuuk.</p>
<p data-end="1591" data-start="1309">„S-a vândut într-o jumătate de zi și am fi putut vinde mii acum”, a declarat Jesper Rabe Tonnesen, proprietarul magazinului de haine din Copenhaga, pentru <span>Associated Press</span>. El a spus că s-au comandat mii de șepci, iar profitul va fi donat spre organizații caritabile din Groenlanda.</p>
<h2 data-end="1663" data-start="1593"><span>Rușii, despre tentativele lui Donald Trump de a prelua Groenlanda</span></h2>
<p data-end="1927" data-start="1665">Jurnaliștii de la <span>Moskovski Komsomoleț</span> au scris și ei despre mutările prin care Donald Trump încearcă să forțeze mâna reprezentanților UE și NATO pentru a prelua Groenlanda, cel puțin sub forma unei concesiuni pe 99 de ani.</p>
<p data-end="2243" data-start="1929">„Make America Great Again (Să facem America măreaţă din nou – n.r.) (MAGA) = Make Danmark Small Again (Să facem Danemarca mică din nou – n.r.) (MDSA) = Make Europe Poor Again (Să facem Europa săracă din nou – n.r.) (MEPA). V-aţi dat seama în sfârşit de asta, proştilor?”, a scris fostul preşedinte Dmitri Medvedev.</p>
<p data-end="2470" data-is-last-node="" data-is-only-node="" data-start="2245">„Prăbuşirea uniunii transatlantice. În sfârşit, ceva care merită discutat la Davos”, a spus Kirill Dmitriev, unul dintre oamenii de încredere ai lui Vladimir Putin, care negociază soarta războiului cu Ucraina, alături de SUA.</p>

]]></description>
    </item>
    <item>
      <title>PRO TV şi Voyo au dat o nouă lovitură cu drepturile TV</title>
      <link>https://www.prosport.ro/diverse/pro-tv-si-voyo-au-dat-o-noua-lovitura-cu-drepturile-tv-20371673</link>
      <description><![CDATA[<img src="https://www.prosport.ro//wp-content/uploads/2026/01/PRO-TV-si-Voyo-au-dat-o-noua-lovitura-cu-drepturile-TV-.webp"/><br/><p>PRO TV și Voyo continuă să își extindă portofoliul de evenimente sportive pe care le transmit în exclusivitate în România, iar recent au dat o nouă lovitură cu drepturile TV.</p>
<p>După ce au „arestat” naționala feminină de handbal a României până în anul 2031 și au cumpărat meciurile României la Cupa Mondială de rugby 2027, reprezentanții trustului au reușit primul tun la nivel de baschet.</p>
<h2><span>PRO TV a aruncat din nou cu banii: Euroliga de baschet se vede pe Voyo!</span></h2>
<p>PRO TV a schimbat piața drepturilor TV din România în vara lui 2024, atunci când a decis să transmită meciurile europene ale campioanei FCSB exclusiv pe platforma de streaming Voyo.</p>
<p>Decizia trustului a stârnit un val de reacții negative, însă pe plan intern direcția a fost clară și nici măcar miile de comentarii dure nu au reușit să schimbe ceva.</p>
<p>Iar din 2024 și până în prezent, platforma Voyo și-a îmbogățit portofoliul constant, atât în ceea ce privește fotbalul, cât și alte sporturi. Spre exemplu, Voyo transmite Premier League în exclusivitate, are drepturi pentru Ligue 1, transmite competiții de futsal, UFC, NFL și multe altele.</p>
<p>Iar în decembrie 2025, <span>PRO TV și Voyo au „arestat” naționala feminină de handbal a României până în 2031</span>, meciurile acesteia, inclusiv cele de la Mondiale și Europene, nemaiputând fi văzute pe TV. Mai apoi <span>cei de la Voyo au continuat și în 2026 cu loviturile, iar în primele zile au cumpărat meciurile României la Cupa Mondială de rugby</span> din 2027.</p>
<p>Și investițiile nu par să se termine curând. Cei de la <span>Fanatik</span> au aflat că PRO TV și Voyo au decis să intre și în lumea bună a baschetului, după ce au preluat drepturile pentru Euroliga, cea mai urmărită competiție destinată sportului menționat de pe continent.</p>
<h2><span>Până când au fost cumpărate drepturile</span></h2>
<p>Conform sursei citate mai sus, PRO TV și Voyo au cumpărat drepturile de difuzare pentru Euroliga pentru următorii trei ani.</p>
<p>Competiția menționată este cea mai importantă la nivel de baschet masculin în Europa și implică cluburi precum Real Madrid, Barcelona, Olyimpiacos, Panathinaikos sau Fenerbahce, din Turcia, care e campioana en-titre.</p>
<p>În actuala ediție de Euroliga, după 24 de etape, clasamentul este condus de Hapoel Tel Aviv, din Israel, care e urmată îndeaproape de Fenerbahce și Barcelona. Sezonul regular se va termina în aprilie, după încheierea rundei 38. Mai apoi urmează fazele eliminatorii, unde se vor califica primele 10 clasate din totalul de 20 de echipe angrenate în competiție la startul sezonului.</p>
<p>În încheiere, trebuie precizat că PRO TV nu este singurul trust care investește masiv în platforma sa de streaming. Grupul Antena deține, de asemenea, platforma Antena Play, care transmite și ea în exclusivitate pe teritoriul României o competiție extrem de iubită de baschet.</p>
<p>Este vorba despre NBA, din America de Nord, competiției ale cărei drepturi au fost cumpărate pentru trei ani, în 2024.</p>
<p>„NBA, cea mai importantă ligă de baschet din lume, va fi transmisă exclusiv în AntenaPLAY. Starurile din NBA, Stephen Curry, Kevin Durant, Anthony Davis sau LeBron James, vor lupta în AntenaPLAY pentru supremația din baschetul nord-american”, informau reprezentanții trustului Antena, în octombrie 2024.</p>
<p>De asemenea, în timp ce pe Voyo pot fi urmărite meciuri din NFL, pe Antena Play sunt transmise dueluri din NHL, competiția americană de hochei.</p>

]]></description>
    </item>
  </channel>
</rss>
