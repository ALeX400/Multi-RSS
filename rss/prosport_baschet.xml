<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine erau, de fapt, „spionii” români din Grecia care au fotografiat baza militară navală</title>
      <link>https://www.prosport.ro/diverse/cine-erau-de-fapt-spionii-romani-din-grecia-care-au-fotografiat-baza-militara-navala-20281072</link>
      <description><![CDATA[<img src="https://www.prosport.ro//wp-content/uploads/2025/09/Cine-erau-de-fapt-„spionii-romani-din-Grecia-care-au-fotografiat-baza-militara-navala.png"/><br/><p>Doi români au fost acuzați de spionaj în Grecia, după ce au fotografiat o bază militară navală elenă. Acum, identitatea celor doi bărbați s-a aflat. Unul dintre ei este fost jucător de baschet al echipei CSM Constanța, care acum se află în fața unui mare dosar penal internațional.</p>
<p>Turiștii trebuie să respecte legile țării în care călătoresc, dar doi bărbați români nu au ținut cont de avertizările dintr-o bază militară navală elenă și au fost trași la răspundere. Luni, 22 septembrie, doi tineri români au fost reținuți de autoritățile din Grecia pentru că aveau fotografii interzise în telefoane.</p>
<h2><span>Cine sunt „spionii” români din Grecia</span></h2>
<p>După ce au fost prinși, cei doi bărbați români au fost conduși la Autoritatea Portuară Centrală din Pireu, fiind acuzați de nerespectarea articolului 148 din Codul Penal al Greciei. În sens practic, <span>cei doi au fost acuzați că ar fi spioni</span>.</p>
<p>Naser Omer, un tânăr de doar 22 de ani, este un <span>fost jucător de baschet al echipelor CSM Constanța</span> și CSO Voluntari. Pe baza numelui său de origine turcă, autoritățile elene s-au alertat, deoarece există relații reci pe axa Grecia-Turcia cu context istoric vast.</p>
<p>Cel de-al doilea bărbat prins de autoritățile grecești este Ștefan Burghelea, originar din Brașov, în vârstă de 52 de ani, care locuiește la Atena în acest moment, spune <span>Antena 3</span>. Cei doi au acum probleme mari, deoarece sunt anchetați într-un dosar penal grav.</p>
<h2><span>Ce a spus Silviu Predoiu, fostul șef al Serviciului de Informații Externe (SIE)</span></h2>
<p>Silviu Predoiu, fost șef al SIE, a făcut lumină în cazul celor doi. Fostul candidat la postul de președinte e de părere că turiștii trebuie să se alinieze cu regulile naționale ale țărilor pe care le vizitează. În trecut, astfel de cazuri au mai existat cu români care au fotografiat o bază militară americană din Iran.</p>
<p>„Este extrem de ușor (n. red.: să fii acuzat de spionaj), mai ales într-o lume precum cea de azi, în care se vehiculează cu ușurință amenințări, zvonuri despre războaie iminente, despre atacuri cu drone, despre obiective strategice, e foarte ușor.</p>
<p>Se pot face confuzii cu ușurință. În astfel de situații, bunul simț spune foarte multe. De obicei există semne cu fotografiatul interzis și chiar dacă nu apar astfel de semne bunul simț, în principiu, ar trebui să fie suficient, dar după cum vedem este în curs de epuizare în lumea noastră.</p>
<p>Bunul simț îți cam spune să nu pozezi obiective militare, chiar dacă nu vezi vreun semnal de avertisment, să nu fotografiezi transporturile militare de pe șosea, când le întâlnești, să nu fotografiezi tot felul de lucruri care pot genera probleme.</p>
<p>Confuzii se pot naște cu foarte mare ușurință. Dacă veți căuta o să găsiți că undeva în anul 2006-2007, cred, am mai avut doi români arestați în Irak pentru că au făcut fotografii și au umblat în niște zone interzise, într-o bază americană și au fost acuzați de spionaj, când, de fapt, respectivii își căutau să mai împrumute câte ceva de acolo.</p>
<p>Își făceau poze ca să trimită pe acasă pe la rude, e foarte ușor, dar asta nu exclude și varianta în care sunt persoane recrutate, care sub acoperirea de turist, nu mă refer la cei doi din Grecia aici, încearcă să se documenteze, dar este bine să se evite asemenea situații. Niciodată nu se știe unde ajung acele fotografii”, a spus Silviu Predoiu, conform <span>Fanatik</span>.</p>

]]></description>
    </item>
    <item>
      <title>U BT Cluj, la al 5 lea trofeu consecutiv! Supercupa României s-a decis la Brașov</title>
      <link>https://www.prosport.ro/alte-sporturi/baschet/u-bt-cluj-la-al-5-lea-trofeu-consecutiv-supercupa-romaniei-s-a-decis-la-brasov-20277798</link>
      <description><![CDATA[<img src="https://www.prosport.ro//wp-content/uploads/2025/09/u-bt-cluj-cso-voluntari-2025-1.jpg"/><br/><p>U BT Cluj, campioana națională la baschet masculin, a cucerit sâmbătă, la Brașov, al cincilea trofeu Supercupa României din palmares, după meciul cu deținătoarea Cupei, CSO Voluntari, scor 80-75 (49-39).</p>
<p>Cei mai buni marcatori ai meciului au fost Russell 21 puncte, Molinar 18, Richard 17, Woodbury 11, pentru U BT Cluj, respectiv Skinner 15, Anim 14, Caffey 8, pentru CSO Voluntari.</p>
<h2><span>Primul meci al sezonului de baschet  intern s-a decis la Brașov</span></h2>
<p>Formația de pe Someș a mai câștigat trofeul în 2016, 2018, 2021 și 2022, ultimele trei ediții disputându-le contra aceleiași echipe.</p>
<p>Patrick Richard a fost desemnat MVP-ul Supercupei României 2025. Francezul naturalizat român este la al șaptelea sezon consecutiv pentru U. În acest interval, a cucerit de trei ori Cupa și SuperCupa României și de cinci ori campionatul național.</p>
<p>„Momentul solemn al serii a fost reprezentat de intonarea Imnului Național al României, interpretat cu emoție de către baritonul Lucian Petrean, managerul Operei Brașov.</p>
<p>Angajarea a fost făcută de Ovidiu Ciobotaru, component al echipei de baschet în scaun rulant a CSM Corona Brașov, multiplu campion național, care a asistat la meci alături de colegii săi.</p>
<p>Înaintea startului meciului, jucătorii celor două echipe au pășit pe parchet însoțiți de elevele Colegiului Național „Andrei Șaguna”, care au purtat tricouri cu însemnele luptei împotriva cancerului, într-o avanpremieră a campaniei de conștientizare în care baschetul românesc se va implica activ pe parcursul lunii octombrie”, scrie site-ul FR de Baschet.</p>
<h2><span>Ce au spus cei doi antrenori la finalul meciului?</span></h2>
<p><iframe allowfullscreen="allowfullscreen" frameborder="0" height="476" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2Freel%2F683008484813215%2F&amp;show_text=false&amp;width=267&amp;t=0" style="border: none; overflow: hidden;" width="267"></iframe></p>
<p>La Brașov s-a disputat SuperCupa României şi la baschet 3×3, câștigătoarele find Agronomia București, la feminin, respectiv Ştiinţa Bucureşti, la masculin.</p>
<blockquote><p>Mă bucur pentru jucătorii mei. Este o echipă aproape total nouă. Nu suntem încă legați cum ar trebui, nu avem încă toate principiile stabilite foarte bine. Mai este nevoie de timp pentru a învăța unele lucruri, însă lucrurile arată foarte pozitiv<br/>
Mihai Silvǎşan, antrenor U-BT Cluj Napoca</p>
<p>Am fost aproape pe final, chiar dacă în mijlocul meciului am fost conduși și la 17 puncte. Din păcate, în sfertul al doilea nu am reușit să gestionăm bine situația. Ei au profitat foarte ușor de greșelile noastre. Puteam să facem și faulturile mai bine în acel moment, dar nu am reușit<br/>
Dan Ioan, antrenor CSO Voluntari</p></blockquote>

]]></description>
    </item>
    <item>
      <title>Șerban Pavlu, Marius Niculae și Bogdan Stelea, prezenți terenul de 3×3! Baschet spectaculos desfășurat în Capitală</title>
      <link>https://www.prosport.ro/alte-sporturi/baschet/serban-pavlu-marius-niculae-si-bogdan-stelea-prezenti-terenul-de-3x3-baschet-spectaculos-desfasurat-in-capitala-20281186</link>
      <description><![CDATA[<img src="https://www.prosport.ro//wp-content/uploads/2025/09/Serban-Pavlu-Marius-Niculae-si-Bogdan-Stelea-prezenti-terenul-de-3x3-Baschet-spectaculos-desfasurat-in-Capitala-1400x933.jpg"/><br/><p>Marius Niculae, Bogdan Stelea și Ionel Dănciulescu, mulți hocheiști, rugbyști și voleibaliști – toți au acceptat provocarea de a fi prezenți pe terenul de baschet 3×3 la finala BCR Sport Arena Streetball 2025.</p>
<p>Evenimentul a avut loc în weekend, unde n-a lipsit nici actorul Șerban Pavlu.</p>
<h2><span>Șerban Pavlu și Bogdan Stelea au jucat baschet pe terenul de 3×3</span></h2>
<p>Artistul și-a adus aminte de vremurile în care evolua pentru echipa liceului Ion Neculce sau Horia Brenciu, care a trăit intens meciurile baiatului său, Toma, care a evoluat în competiția oficială de baschet 3×3 la categoria sub 12 ani.</p>
<p>Peste 2.000 de oameni au făcut sport și mișcare la festivalul de sport urban organizat în parcarea Primăriei Sectorului 1, iar la competiția de baschet oficială de baschet 3×3, care a ajuns la sezonul 20 din istorie, au evoluat peste 400 de jucători.</p>
<p>Bogan Stelea și Ionuț Badea au fost remarcații meciului celebrităților la care au mai participat și Ionel Dănciulescu, Marius Niculae, Gică Mihali, baschetbaliștii Virgil Stănescu și Hristu Șapera, voleibalista Larisa Vasilică și primarul Sectorului 1, George Tuță.</p>
<p>Ionuț Badea și-a demonstrat talentele de conducător de joc și pe terenul de baschet, distribuind câteva pase decisive spectaculoase, care au primit aplauze zgomotoase din tribune, în timp ce lui “Arnold” nu i-a stat nimeni în cale sub panou, echipa sa câștigând detașat partida cu 11-6.</p>
<h2><span>Ce au făcut hocheiștii</span></h2>
<p>Rugbyștii și hocheiștii de la Sportul Studențesc au fost la rândul provocați să joace baschet la BCR Sport Arena Streetball. Ei au primit un sprijin important pe teren de la două reprezentante ale echipei de baschet 3×3 Rapid București, jucătoarea Alexandra Bobar și antrenoarea Seda Erdogan.</p>
<p>Hocheiștii au avut câștig de cauză în cele din urmă, scor 5-4 iar la final au adus și crosele și pucurile pe terenul de baschet.</p>
<p>Componenți ai echipelor naționale de baschet 3×3 ale României, Mihnea Brie și Mihai Stănescu au câștigat titlul la categoria Open Masculin, alături de coechipierii lor Matei Curea și ucrainianul Oleh Bondarenko. Echipa lor, MBM Team a învins în finală echipa UPT Pitbulls, din Timișoara, scor final 15-10. Brie a fost desemnat Tissot MVP.</p>
<h2><span>Farul Constanța a învins cu 13-12</span></h2>
<p>Cea mai disputată finală a fost cea de la categoria U21 feminin. Acolo Amira Bouchedid și-a dus echipa către victorie cu o aruncare magistrală de 2 puncte, în prelungiri. Astfel Farul Constanța a învins cu 13-12 echipa Na situație. Bouchedid a fost desemnată Horizon Rising Star MVP la feminin iar aceeași onoare i-a revenit la masculin lui Robert Spoitoru, de la campioana Belelele.</p>
<p>Baschetul 3×3 a fost folosit și ca un instrument de integrare și incluziune a persoanelor cu dizabilități. Meciurile de baschet în scaun rulant organizate în parteneriat cu Fundația Motivation România sau cele de baschet unificat, realizate în parteneriat cu Special Olympics România au demonstrat încă o dată că sportul nu este bun doar pentru sănătate ci și pentru a crea un cadru social pentru toată lumea.</p>
<p>Zonele de volei, tenis de masă, fotbal-tenis, pickleball, badminton, mini-baschet, mini-fotbal, sărituri cu coarda, skateboard, dans, gaming, precum și jocurile tematice au fost la dispoziția fanilor de dimineața până seara.</p>
<p>Sportivii cluburilor Rapid București, Sportul Studențesc, CSM București sau Academia de fotbal Sport Team și-au mutat antrenamentele în parcul sportiv temporar amenajat în parcarea Primăriei Sectorului 1.</p>
<h2><span>Cei de la Sport s-au distrat</span></h2>
<p>Antrenamentele de volei au fost coordonate, printre alții, și de legendarul Dan Gîrleanu, medaliat cu bronz la Jocurile Olimpice de la Moscova, în prezent coordonator al loturilor de copii de la CSM București.</p>
<p>Hot Jumps și Vlad Chirilă au readus atât adulților cât și copiilor bucuria de a sări coarda, atât ca metodă de recreere cât și ca metodă de antrenament.</p>
<p>Echipa de skateri care reprezinta Spot, singurul skate park indoor din Bucuresti, a încântat cu o serie de demonstrații și workshopuri de-a lungul weekend-ului și au re-creat pe terenul principal, după 10 ani, unul dintre momentele inedite de la Bucharest Challenger 2015 și anume un slam-dunk de pe skateboard.</p>

]]></description>
    </item>
    <item>
      <title>Începe baschetul: Supercupa României 2025 va avea loc la Brașov! Cine sunt combatantele</title>
      <link>https://www.prosport.ro/alte-sporturi/baschet/incepe-baschetul-supercupa-romaniei-2025-va-avea-loc-la-brasov-cine-sunt-combatantele-20273720</link>
      <description><![CDATA[<img src="https://www.prosport.ro//wp-content/uploads/2025/09/supercupa-romaniei-baschet.jpg"/><br/><p>Supercupa României 2025 la baschet masculin ae loc sâmbătă 20 septembrie, de la ora 19.15, în Sala D.P. Colibași.</p>
<p>Confruntarea aduce practic „ciocnirea” dintre două dintre cele mai puternice echipe ale momentului: U-BT Cluj-Napoca, campioana Ligii Naționale, și CSO Voluntari, deținătoarea Cupei României.</p>
<h2><span>Supercupa României 2025 va avea loc la Brașov între U BT Cluj și CSO Voluntari</span></h2>
<p>Partida, la care se vând deja bilete cu prețul între 15 și 100 lei, va fi live de Digi Sport 2 și Prima Sport 2.</p>
<p>Supercupa României de la Brașov începe mult mai devreme, în aceeași zi, între 12:30 și 16:30, fiind programată Supercupa României la 3×3 – o competiție spectaculoasă care reunește unele dintre cele mai puternice echipe din țară.</p>
<p>„Supercupa României nu este doar un meci, ci o sărbătoare a baschetului românesc ce aduce împreună două dintre cele mai bune echipe din baschetul românesc. Sunt sigură ca acestea vor oferi publicului un spectacol de înalt nivel.</p>
<p>Confruntarea dintre U BT Cluj Napoca si CSO Voluntari demonstrează progresul și valoarea baschetului din România și sunt convinsă că vom asista la un duel spectaculos, care va da tonul întregului sezon.</p>
<p>În aceeași zi se dispută și Supercupa României la baschet 3×3 care confirmă încă o dată valoarea și atractivitatea baschetului 3×3 – disciplină olimpică pe care Federația Română de Baschet o promovează constant”, a declarat Carmen Tocală, președintele Federației Române de Baschet.</p>
<h2><span>U BT Cluj e deja în mare formă</span></h2>
<p>U BT Cluj a învins sâmbătă, în deplasare, formaţia Igokea Aleksandrovac, scor 94-90 (46-48), în al treilea meci amical din intersezon. Cele două echipe se vor confrunta şi oficial, în grupa din Liga Adriatică.</p>
<p>În primele două partide de verificare, campioana României a dispus de CS Vâlcea, scor 99-90, şi de AEK Atena, scor 95-92, la ”Nurvil Autumn Cup”.</p>
<p>De cealaltă parte, CSO Voluntari încheie cu victorie turneul R. Sargūnas Cup 2025!</p>
<p>„Băieții noștri au câștigat finala mică împotriva echipei Tartu Ülikool, care va evolua în competiția FIBA Europe Cup, cu scorul de 93–78”, anunță ilfovenii.</p>
<h2><span>Campionatul începe pe 1 octombrie</span></h2>
<p>Imediat după acest meci va începe sezonul regulat al Ligii Naționale de Baschet Masculin, format din două faze.</p>
<p>Prima fază a grupelor începe în luna octombrie și se termină în aprilie. Fiecare echipă dispută câte două meciuri împotriva celorlalte (30 de meciuri în total), în sistem tur-retur. Primele opt clasate se califică pentru „Play-off”, iar celelalte opt joacă în „Play-out”.</p>
<p>În playoff se va juca în sferturi de finală după sistemul cel mai bun din 5 meciuri astfel: locul 1 vs locul 8, locul 2 vs locul 7 etc, primele două meciuri urmând să se dispute la echipa cea mai bine clasată.</p>
<p>În play-out se joacă pentru stabilirea clasamentului final. Pe 1 octombrie se va disputa prima etapă.</p>
<ul>
<li>CSM Târgu Jiu – CSM CSU Raiffesen Oradea</li>
<li>CS Vâlcea 1924 Râmnicu Vâlcea – CSM Galați</li>
<li>CSO Voluntari – CS Dinamo București</li>
<li>CSM Corona Brașov – CSA Steaua București</li>
<li>FC Argeș Pitești – CSU Sibiu</li>
<li>CS Rapid București – SCM Târgu Mureș</li>
<li>SCM U Craiova – CS SCM Timișoara<br/>
– stă CSM Petrolul Ploiești</li>
</ul>
<p>FR Baschet a anunțat, în contextul publicării Regulamentului Specific LNBM 2025-2026, că U BT Cluj, campioana en-titre, va evolua în Liga Naţională doar din faza play-off, ca urmare a participării sale în două competiții internaționale majore: BKT EuroCup şi Liga Adriatică.</p>

]]></description>
    </item>
    <item>
      <title>Germania, campioană la EuroBasket 2025! Carmen Tocală a oferit trofeul învingătorilor la Riga</title>
      <link>https://www.prosport.ro/alte-sporturi/baschet/germania-campioana-la-eurobasket-2025-carmen-tocala-a-oferit-trofeul-invingatorilor-la-riga-20273211</link>
      <description><![CDATA[<img src="https://www.prosport.ro//wp-content/uploads/2025/09/carmen-tocala-la-eurobasket-2025.jpeg"/><br/><p>Naționala Germaniei s-a impus, duminică seara, [n finala EuroBasket2025 de la Riga (Letonia), contra reprezentativei similare a Turciei, scor 88-83 (40-46).</p>
<p>Este al doilea titlu continental pentru campioana mondială Germania, după cel obţinut acum 32 de ani. Turcia a jucat pentru prima oară o finală EuroBasket.</p>
<h2><span>Germania, noua campioană a Europei! Ce a făcut Carmen Tocală la final</span></h2>
<p>Carmen Tocală, președinta Federației Române de Baschet și vicepreședinte FIBA Europe, prezentă la Riga, a fost cea care i-a oferit trofeul All Star Five lui Dennis Schröder, căpitanul Germaniei.</p>
<p>Echipa ideală a EuroBasket 2025 este formată din următorii jucători: Dennis Schroder (Germania), Giannis Antetokounmpo (Grecia), Alperen Șengun (Turcia), Franz Wagner (Germania) și Luka Doncic (Slovenia).</p>
<p>Dennis Schroder a fost ales MVP al competiției. Cu fundașul lui Kings în rolul de lider, Germania și-a câștigat toate cele nouă meciuri de la Tampere și Riga, acesta având medii de 20.3 puncte, 3.4 recuperări și 7.2 pase decisive.</p>
<p>Neamțul a cucerit aurul la EuroBasket 2025 și la Cupa Mondială din 2023, precum și bronzul la EuroBasket 2022. La Mondialul de acum doi ani, el a fost de asemenea desemnat MVP.</p>
<p>Luka Doncic, cel mai bun marcator la EuroBasket 2025, și-a făcut loc în echipa ideală a competiției, a avut în medie 34.7 puncte, 8.6 recuperări și 7.1 assist-uri.</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/QpCHPlctrnk?feature=oembed&amp;rel=0&amp;controls=0&amp;showinfo=0&amp;modestbranding=1&amp;" title="GOLD! Germany 🇩🇪 defeat Türkiye 🇹🇷 in incredible #EuroBasket 2025 Final for first title since 1993 🏆" width="500"></iframe></div>
<p>Medalia de bronz a revenit, tot duminică, reprezentativei Greciei, scor 92-89 (48-34), cu Finlanda. Din echipa Finlandei a făcut parte şi Sasu Salin, campion al României în 2025, cu U BT Cluj.</p>
<p>Spania, deținătoarea trofeului, n-a trecut de grupe, iar Serbia și Franța au fost eliminate în optimi.</p>
<p><iframe allowfullscreen="allowfullscreen" frameborder="0" height="654" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2FEuroBasket%2Fposts%2Fpfbid08x4WYqhBuL976h5rYDNQ8hAQzSUtQzkRxgh6WxPCEMzvJtnCHJ9ceFnfz6tptgufl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>U BT Cluj, direct în playoff-ul Ligii Naționale!</span></h2>
<p>FR Baschet a anunţat, în contextul publicării Regulamentului Specific LNBM 2025-2026, că U BT Cluj, campioana en-titre, va evolua în Liga Naţională doar din faza play-off, ca urmare a participării sale în două competiţii internaţionale majore: BKT EuroCup şi Liga Adriatică.</p>
<p>Liga Naţională masculin (LNBM) va avea la start 16 echipe în sezonul 2025-2026. Între 1 octombrie 2025-18 aprilie 2026 va avea loc sezonul regulat, iar între 24 aprilie – 7 iunie se vor disputa meciurile din play-off cu campioana U BT Cluj intrată din această fază şi celelalte echipe clasate pe locurile 2-8.</p>

]]></description>
    </item>
  </channel>
</rss>
