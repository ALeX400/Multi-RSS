<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Baschetbalista celebră cu o viață plină de sacrificii! ,,Iubitul m-a cucerit pe Facebook, iar de când am devenit mamă sunt mai organizată”</title>
      <link>https://www.prosport.ro/alte-sporturi/baschet/baschetbalista-celebra-cu-o-viata-plina-de-sacrificii-iubitul-m-a-cucerit-pe-facebook-iar-de-cand-am-devenit-mama-sunt-mai-organizata-20298821</link>
      <description><![CDATA[<img src="https://www.prosport.ro//wp-content/uploads/2025/10/WhatsApp-Image-2025-10-15-at-10.10.51-2.jpeg"/><br/><p>Când se uită în urmă, <span>Annemarie Godri Pârău</span> nu regretă nicio secundă că a ales să joace baschet. Mai ales că a început de mică, dintr-o întâmplare care s-a dovedit a fi până la urmă fericită. Povestea ei de succes în baschetul feminin românesc a început la Arad, în 2001, cu primul său titlu de campioană din carieră. Jumătate nigeriancă după tată, Annemarie și-a adus aminte de primul antrenament.</p>
<p>„Am ales baschetul datorită primului meu antrenor Constantin Wunsch, care a venit la școala mea să selecteze mai mulți sportivi pentru baschet. M-a chemat să dau o probă și m-a întrebat dacă aș vrea să rămân în echipa de baschet. Sunt recunoscătoare pentru toate titlurile pe care le-am câștigat și pentru echipele care au facut posibil fiecare succes. Sinceră să fiu mi-ar fi greu să aleg care ar fi cel mai important titlu, deoarece fiecare a fost frumos, cu multe amintiri, provocari și emoții”, ne-a declarat jucătoarea Rapidului. Conducătorul de joc a câștigat titlul cu BC ICIM Arad, dar și cu echipele din Târgoviște și din Sfântu Gheorghe. Este considerată cea mai titrată jucătoare din baschetul românesc cu 11 titluri câștigate.</p>
<p>În anul 2012 însă, a avut un moment greu în carieră. O colegă a accidentat-o la antrenament și a suferit o fractură de mandibulă. A avut puterea să depășească momentul dificil și continuă să joace baschet la un nivel înalt chiar și la 40 de ani. ,,Da, a fost cea mai grea accidentare a mea,m-a tinut departe de baschet cateva luni de zile.Nu a fost o perioada ușoară dar mă bucur că am trecut cu bine peste ea. Cum am rezistat să joc până la această vârstă? Cred ca m-a ajutat foarte mult disciplina, recuperarea dupa efort și alimentația”, a spus Annemarie Godri Pârău.</p>
<h2><span>Pârău și-a anunțat retragerea de la Rapid</span></h2>
<p>Baschetbalista Rapidului ne-a dezvăluit că este aproape de ultimul său meci din carieră.</p>
<p>„Este minunat la Rapid. Este un club cu tradiție,cu suporteri extraordinari. Am simțit că este locul potrivit pentru această etapă a carierei mele. Pot spune cu mâna pe inimă că Rapidul este ultimul meu club. Mă simt împlinită aici. Cred că este locul potrivit în care pot inchide acest capitol cu demnitate și cu bucurie”, a mai spus Annemarie Godri Pârău. Giuleștencele au debutat deja în FIBA Eurocup Woman cu o victorie, scor 69-51 pe teren propriu în fața echipei Pieštanské Čajky din Slovacia. Următorul meci va fi pe 5 noiembrie în Sala Polivalentă Giulești, când Rapid va juca împotriva formației din Franța, UFAB 49 Angers.</p>
<p>O schimbare majoră în viața ei s-a petrecut în urmă cu 4 ani când s-a retras din baschet pentru o perioadă. A născut o fetiță în mai 2021, iar un an mai târziu a revenit în lotul campioanei Sepsi Sfântu Gheorghe.</p>
<p>„De când am devenit mamă, viața mea s-a schimbat destul de mult. Am învățat să fiu mai organizată, am renunțat la timpul meu liber pentru a petrece cât mai mult timp alături de familie și fetița mea. În afara meciurilor, merg cu fetița la teatru de copii, ne plimbăm sau călătorim”, a vorbit Annemarie despre viața de familie.</p>
<h2><span>„M-a văzut la un botez, m-a plăcut și mi-a scris pe Facebook”</span></h2>
<p>Partenerul baschetbalistei rapidiste are și el o poveste de viață interesantă. Este din Târgu Secuiesc și a cochetat cu modelingul în România. Acum lucrează în Norvegia, iar Annemarie ne-a povestit cum a cucerit-o.</p>
<p>„Este un om echilibrat, care mă sprijină foarte mult. Ne-am cunoscut din întâmplare în prima mea zi în Sfântu Gheorghe, orasul în care semnasem. Era la un botez fix la hotelul unde eram cazată cu echipa. El m-a vazut, m-a plăcut și mi-a scris pe Facebook”, a declarat căpitanul Rapidului.</p>
<p>Annemari Godri Părău este născută la Timișoara, pe 8 martie 1984, fiind pe jumătate nigeriancă, după tată. A debutat la BC ICIM Arad, în sezonul 1999-2000. După o perioadă petrecută la Sportul Studențesc București, s-a transferat în Belgia, la Dexia Namur, formație pentru care a jucat în Euroligă. Ea a mai evoluat pentru Saint Jacques Sport Reims (Franța), Elizur Ramla (Israel), CSM Târgoviște, CSM Satu Mare și CSU Alba Iulia, Sepsi Sf. Gheorghe și CSM CSU Constanța.</p>

]]></description>
    </item>
    <item>
      <title>Victorie mare pentru CSM Oradea în baschetul european! Ce rezultate au scos celelalte echipe din România</title>
      <link>https://www.prosport.ro/alte-sporturi/baschet/victorie-mare-pentru-csm-oradea-in-baschetul-european-ce-rezultate-au-scos-celelalte-echipe-din-romania-20299333</link>
      <description><![CDATA[<img src="https://www.prosport.ro//wp-content/uploads/2025/10/baschet-csm-oradea.jpg"/><br/><p>Echipa de baschet masculin CSM CSU Raiffeisen Oradea a trecut destul de clar de formația cipriotă Petrolina AEK Larnaca, scor 89-75 (26-21, 18-15, 25-21, 20-18), miercuri seara, pe teren propriu, în meciul său de debut în Grupa C a FIBA Europe Cup.</p>
<p>Vicecampioana României s-a impus grație unui joc superior și a dominat meciul de la un capăt la altul, câștigând fără emoții.</p>
<h2><span>Ce a făcut CSM Oradea și U BT Cluj în cupele europene</span></h2>
<p>Sayeed Pridgett, cu 18 puncte, 3 pase decisive, Thomas Bropleh, 15 p, 7 rec, Kris Richard, 10 p, 3 rec, 3 pd, Emmanuel Nzekwesi, 12 p, 9 rec, au fost cei mai buni de la orădeni.</p>
<p>De la oaspeți s-au remarcat Jesse Hunt, 18 p, 9 rec, Taveion Hollingsworth, 17 p, 4 rec, 8 pd, Talon Cooper, 13 p, Jayveous McKinnis, 10 p, 6 rec.</p>
<p>CSM Corona Brașov, în celălalt meci din grupa C, a fost învinsă de echipa turcă Aliaga Petkimspor, cu scorul de 85-74 (22-16, 28-19, 18-20, 17-19), miercuri seara, la Izmir.</p>
<p>Pe 22 octombrie vor avea loc partidele Petrolina AEK Larnaca – Aliaga Petkimspor și Corona Brașov – CSM CSU Raiffeisen Oradea.</p>
<h2><span>Ce alte rezultate au scos reprezentantele noastre?</span></h2>
<ul>
<li>CS Vâlcea a fost învinsă, pe teren propriu, de echipa germană RASTA Vechta, scor 91-72 (47-35), la debutul în grupa G.</li>
<li>Campioana U BT Cluj a fost învinsă miercuri, în deplasare, de gruparea poloneză Slask Wroclaw, scor 94-93 (38-50), în etapa a III-a din grupa A a BKT EuroCup.</li>
<li>CSO Voluntari a învins marţi, pe teren propriu, echipa Alkar Sinj, scor 92-72 (50-37), în etapa a doua a întrecerii pe care a câștigat-o în stagiunea trecută – European North Basketball League.</li>
<li>ACS Sepsi-SIC Sfântu Gheorghe a fost învinsă de echipa maghiară TARR KSC Szekszard, cu scorul de 63-49 (13-12, 16-11, 17-13, 17-13), miercuri seara, în Sala Sporturilor „Szabo Kati” din Sfântu Gheorghe, într-un meci din Grupa D a competiției de baschet feminin FIBA EuroCup.</li>
<li>Rapid Bucureşti a debutat cu victorie în grupa I, scor 69-61 cu formaţia Piestanske Cajky, iar miercuri seară a obținut a doua victorie, în deplasarea din Franţa, cu UFAB49, scor 86-79 (55-46).</li>
</ul>
<h2><span>Mesaj în tricouri de culoare roz. Ce semnifică</span></h2>
<p>La meciul din Liga Națională de Baschet Feminin dintre FCC Baschet UAV Arad și CSU Politehnica Timișoara, proiectul „Her World, Her Rules” a adus pe teren o imagine plină de emoție și semnificație: peste 20 de fetițe cu vârste între 7 și 13 ani, care practică baschetul la Arad, au pășit pe parchet alături de jucătoare, purtând tricouri roz — culoarea speranței și a solidarității în lupta împotriva cancerului la sân.</p>
<p>Prin această acțiune, tinerele sportive au transmis un mesaj puternic despre importanța prevenției și a controalelor medicale regulate, atrăgând atenția asupra unei cauze care depășește granițele sportului.</p>

]]></description>
    </item>
    <item>
      <title>Vâlcea, debut infernal în FIBA Europe Cup. Cât costă biletele pentru partida „lupilor negri” cu nemții de la Rasta Vechta</title>
      <link>https://www.prosport.ro/alte-sporturi/baschet/valcea-debut-infernal-in-fiba-europe-cup-cat-costa-biletele-pentru-partida-lupilor-negri-cu-nemtii-de-la-rasta-vechta-20297991</link>
      <description><![CDATA[<img src="https://www.prosport.ro//wp-content/uploads/2025/10/Valcea-debut-infernal-in-FIBA-Europe-Cup.-Cat-costa-biletele-pentru-partida-„lupilor-negri-cu-nemtii-de-la-Rasta-Vechta.jpg"/><br/><p>Echipa de baschet masculin CS Vâlcea 1924 va debuta în competițiile europene miercuri, 15 octombrie (ora 19.00), în Sala Sporturilor „Traian”.</p>
<p>Echipa pregătită de ibericul Arthuro Alvarez este direct calificată în faza grupelor a FIBA Europe Cup și o va întâlni în primul meci pe Rasta Vechta (Germania), formație venită din calificări.</p>
<h2><span>Cătălin Nazîru: „Vâlcea poate performa în Europa”</span></h2>
<p>Deși CS Vâlcea 1924 se află într-o grupă dificilă, managerul general al „lupilor negri”, Cătălin Nazîru, este optimist:</p>
<p>„S-a creat o emulație puternică în jurul echipei, avem un sprijin fantastic din partea suporterilor din tot județul și suntem convinși că vom avea o sală plină. Este o mare provocare pentru noi, dar și o oportunitate să demonstrăm că Vâlcea poate performa în Europa. Urmează șase săptămâni intense, cu câte două meciuri pe săptămână, dar suntem optimiști că vom deveni mai puternici cu fiecare joc”, a spus managerul general.</p>
<p>Fost jucător la Rapid, Cătălin Nazîru a stat sezonul trecut pe banca vâlcenilor ca antrenor secund, iar din vară a trecut în postura de manager general al clubului.</p>
<p>CS Vâlcea 1924 face parte dintr-o grupă redutabilă, alături de Sporting Lisabona (Portugalia) și Dinamo Sassari (Italia). Prima clasată în grupă merge direct în faza următoare, la fel ca și cele mai bune șase echipe de pe locul secund din cele 10 grupe.</p>
<h2><span>Arturo Alvarez: „Suntem siguri că sala va fi plină”</span></h2>
<p>Ibericul Arthuro Alvarez a reușit adevărate  minuni în sezonul trecut pe banca echipei finanțate de Consiliul Județean Vâlcea, cucerind medalia de bronz, prima din istoria baschetului masculin din Zăvoi. Tehnicianul spaniol speră la un debut cu dreptul în FIBA Europe Cup, cu sprijinul celor 2000 de fani.</p>
<p>„Este prima noastră experiență în competițiile europene și suntem extrem de entuziasmați. Așteptăm cu nerăbdare să jucăm în fața propriilor suporteri, suntem siguri că sala va fi plină, iar ei ne vor ajuta să fim mai puternici, vor fi al șaselea jucător al nostru.</p>
<p>Avem câteva accidentări, dar cu motivația echipei și sprijinul celorlalți jucători din lot vom lupta cu determinare și încredere”, a anunțat antrenorul Arturo Alvarez.</p>
<h2><span>Casale și Jones sunt incerți</span></h2>
<p>Antrenorul Arthuro Alvarez are câteva probleme de lot pentru meciul de miercuri contra germanilor. Astfel, Amedeo Casale (27 ani), românul venit în această vară de la Tg. Mureș, a suferit o entorsă în jocul de la Oradea și va reveni la pregătiri zilele următoare. Americanul Tyrell Jones este gripat și rămâne de văzut dacă va fi refăcut până la ora meciului.</p>
<p>Echipa vâlceană are două victorii și o înfrângere în Liga Națională de baschet. În ultimul meci oficial, sâmbătă, CS Vâlcea 1924 a pierdut la mare luptă disputa de pe terenul vicecampionei CSM Oradea, 83-85. Adversara de miercuri, Rasta Vechta, are același parcurs în campionatul german, cu un bilanț de 2-1.</p>
<h2><span>Biletele costă 30 și 50 lei</span></h2>
<p>Tichetele de acces pentru meciul CS Vâlcea 1924 – Rasta Vechta  sunt disponibile pe platforma blt.ro și la casieria de la Sala Traian, la prețurile de 30 lei (sectoarele laterale) și 50 lei (sectoarele centrale).</p>
<p>Marți, 14 octombrie, casieria este deschisă între orele 15.00 – 18.00. În ziua jocului, casa de bilete de la Sala Traian se va deschide de la ora 14.00.</p>
<p>Meciul CS Vâlcea 1924 – Rasta Vechta va fi transmis pe siteul oficial al FIBA Europe Cup, dar și pe paginile de socializare ale clubului oltean.</p>

]]></description>
    </item>
    <item>
      <title>Bătaie în toată regula la un meci de baschet! Ce a decis Comisia de Disciplină</title>
      <link>https://www.prosport.ro/alte-sporturi/bataie-in-toata-regula-la-un-meci-de-baschet-ce-a-decis-comisia-de-disciplina-20289214</link>
      <description><![CDATA[<img src="https://www.prosport.ro//wp-content/uploads/2025/10/Bataie-in-toata-regula-la-un-meci-de-baschet-Ce-a-decis-Comisia-de-Disciplina-1400x895.png"/><br/><p>Comisia de Disciplină a luat o măsură drastică după reacția violentă a unui jucător de baschet amator care a creat un adevărat scandal.</p>
<p>Un jucător de la Colegiul Avocaților din San Isidro și-a lovit dur un adversar, iar meciul a fost pierdut la „masa verde” de echipa sa. Cazul a ajuns la Comisia de Disciplină unde Santiago Olivera a fost exclus din toate competițiile organizate de BEA pentru „agresiune repetată și comportament violent grav”.</p>
<h2><span>Jucător suspendat din competiții pentru gestul șocant de pe terenul de baschet</span></h2>
<p>Un <span>incident șocant</span> s-a întâmplat în timpul unei partide dintr-o ligă de amatori, disputată în Villa Devoto, Argentina. Partida nu anunța nimic ieșit din comun până la o fază în care doi jucători au avut o altercație care a ajuns să declanșeze un adevărat scandal.</p>
<p>Santiago Olivera, jucătorul echipei Colegiului Avocaților din San Isidro, și-a lovit un adversar de la echipa Tercer Tiempo cu un cot în ceafă și apoi l-a călcat pe cap. Spectatorii și ceilalți jucători de pe teren au asistat șocați la acest moment.</p>
<p>Întâmplarea a avut loc imediat după ce Olivera a încercat să ajungă la coșul advers, dar a fost lovit involuntar de un adversar. Olivera a luat-o prea personal și nu a mai ținut cont că e în timpul unui meci, aplicându-i o corecție extrem de dură adversarului său.</p>
<p>Arbitrul a fluierat, dar jucătorul nu s-a putut abține și a continuat să îl lovească pe apărătorul echipei oaspete cât timp era întins la podea. Imediat, în apărarea celui căzut la podea au sărit alți colegi și a avut loc un schimb de lovituri dure. Totul a degenerat și s-au spus cuvinte grele, momentul fiind surprins într-un video care circulă pe internet de câteva zile.</p>
<p>Imediat după acest incident, meciul a fost suspendat, iar Tercer Tiempo a câștigat cu 20-0. Conflictul a fost analizat cu mare atenție de Comisia de Disciplină care l-a suspendat pe Olivera din competiții. De asemenea, cei trei colegi ai jucătorului agresat nu au scăpat de suspendare, dar ei vor putea reveni pe teren după doar patru meciuri.</p>
<h2><span>Ce se arată în comunicatul emis de ACBIP: „Suntem alături de jucător”</span></h2>
<p>„Asociația Civilă de Baschet Între Prieteni (ACBIP) își exprimă cea mai fermă condamnare a tuturor actelor de violență, pe terenuri sau în afara lor. Regretăm profund incidentul petrecut duminică, 28 septembrie, în cadrul competiției noastre. Împreună cu Onorabilul Tribunal Disciplinar, am dispus sancțiunile corespunzătoare împotriva jucătorilor și echipelor implicate, reafirmând angajamentul nostru față de respectul, coexistența și camaraderia care trebuie să prevaleze întotdeauna în sportul nostru.</p>
<p>Suntem alături de jucătorul accidentat și de familia sa, oferindu-i sprijinul nostru pentru tot ce este necesar. De asemenea, apreciem sprijinul instituțiilor, precum și al tuturor echipelor care susțin zilnic spiritul acestui turneu, născut și menținut sub valorile prieteniei, respectului și pasiunii pentru baschet”, se arată în comunicatul transmis imediat după decizia Comisiei de Disciplină.</p>

]]></description>
    </item>
    <item>
      <title>Ce s-a întâmplat cu bărbatul care a fost considerat mort vreme de 40 de ani: „Ca Moise, în deşert”</title>
      <link>https://www.prosport.ro/alte-sporturi/ce-s-a-intamplat-cu-barbatul-care-a-fost-considerat-mort-vreme-de-40-de-ani-ca-moise-in-desert-20293825</link>
      <description><![CDATA[<img src="https://www.prosport.ro//wp-content/uploads/2025/10/Ce-s-a-intamplat-cu-barbatul-care-a-fost-considerat-mort-vreme-de-40-de-ani.-„Ca-Moise-in-desert-1400x729.png"/><br/><p><!--StartFragment --></p>
<p class="pf0"><span class="cf0">T</span><span class="cf0">imp de patru decenii, Charles Ray Thomas, fost jucător american de baschet al Barcelonei </span><span class="cf1">î</span><span class="cf0">n anii 1960-1970</span><span class="cf1">, a fost crezut mort, </span><span class="cf0">îns</span><span class="cf0">ă de fapt, nu era deloc așa.</span></p>
<p class="pf0"><span class="cf2">O poveste demnă de un film, care chiar </span><span class="cf1">a fost transformată</span> <span class="cf1">într</span><span class="cf1">-un documentar, </span><span class="cf1">care a rulat la Festivalul de Film Verdi </span><span class="cf1">la Madrid </span><span class="cf2">și Barcelona.<br/>
</span></p>
<h2 class="pf0"><span class="cf1"><span>Ce s-a întâmplat cu baschetbalistul de la Barcelona care a fost considerat mort vreme de patru decenii</span><br/>
</span></h2>
<p class="pf0"><span class="cf2">Dispariția lui Thomas </span><span class="cf1">în anii 1970 a fost o încurc</span><span class="cf2">ătură legată strict de decăderea sa ca sportiv și totodată, ca persoană. Accidentările și drogurile l-au dus </span><span class="cf1">într</span><span class="cf1">-o spiral</span><span class="cf2">ă autodistructivă la Barcelona și nu și-a mai revenit. Soția sa, Lynda Bradshaw, a fugit cu copiii lor, Carlos și Matson, după certuri non-stop cu acesta. </span></p>
<p class="pf0"><span class="cf0">Apoi Thomas a </span><span class="cf2">dispărut, </span><span class="cf1">abandonându-</span><span class="cf2">și chiar mașina nou-nouță pe o stradă. A </span><span class="cf1">încercat </span><span class="cf0">disperat </span><span class="cf1">s</span><span class="cf2">ă-și rec</span><span class="cf1">â</span><span class="cf2">știge familia, dar nu a reușit și dus a fost. <span>Nu a mai contactat pe nimeni</span>. Nici colegi, nici cunoștințe, nici măcar familia. </span></p>
<p class="pf0"><span class="cf2">Apoi a venit teribilă. </span><span class="cf1">Charles </span><span class="cf0">a murit l</span><span class="cf1">a New York în jurul anului 1980, în circumstan</span><span class="cf2">țe neclare, iar speculațiile mergeau către o reglare de conturi după o supradoză sau o </span><span class="cf1">împu</span><span class="cf2">șcătură, scrie <span>as.com</span>. După decenii întregi, totul s</span><span class="cf2">-a dovedit a fi p</span><span class="cf1">â</span><span class="cf2">n</span><span class="cf2">ă la urmă o minciună. </span><span class="cf1">Era în via</span><span class="cf2">ță.</span></p>
<p class="pf0"><span class="cf3">„Sunt fericit acum. Dar am avut o perioad</span><span class="cf0">ă c</span><span class="cf1">â</span><span class="cf0">nd am fost </span><span class="cf0">foarte singur timp de patruzeci de ani. Ca și Moise, am fost </span><span class="cf1">în de</span><span class="cf2">șert mult timp. </span><span class="cf4">Am r</span><span class="cf2">ătăcit pe străzile din New York. Și a fost tragic. M-am g</span><span class="cf1">ândit la copiii mei, dar </span><span class="cf2">știam că sunt pe m</span><span class="cf1">âini bune. I-am l</span><span class="cf2">ăsat </span><span class="cf1">în seama lui Dumnezeu, în seama circumstan</span><span class="cf2">țelor. Dacă El ar fi vrut să mă </span><span class="cf1">întorc la ei, a</span><span class="cf2">ș fi făcut-o”, </span><span class="cf1">spune el despre o viață pe care a dus-o timp de douăzeci de ani.</span></p>
<p class="pf0"><span class="cf2">Copiii lui au reluat legătura cu el, deși cel mai mic, Matson, consideră </span><span class="cf4">„urât</span><span class="cf2">” faptul că Charles nu a luat legătura cu ei nici măcar pentru a-i saluta. </span><span class="cf4">„Am avut probleme cu alcoolul. Am b</span><span class="cf2">ăut cu alți oameni fără adăpost. Cea mai rea parte? Nopțile. Iarna, frigul te </span><span class="cf1">înghe</span><span class="cf2">ța chiar dacă mergeai kilometri </span><span class="cf1">întregi. Dar m-am obi</span><span class="cf2">șnuit cu viața aceea. O săptăm</span><span class="cf1">ân</span><span class="cf2">ă aici, două luni acolo …”, a mai completat acesta.</span></p>
<h2 class="pf0"><span class="cf2">O nouă lovitură devastatoare</span></h2>
<p><span class="cf1">Într</span><span class="cf1">-o zi, un b</span><span class="cf2">ărbat din Amarillo l-a luat </span><span class="cf1">în bra</span><span class="cf2">țe, l-a rugat să-l </span><span class="cf1">înso</span><span class="cf2">țească și i-a arătat azilul de bătr</span><span class="cf1">âni unde locuie</span><span class="cf2">ște </span><span class="cf1">în prezent. Dar când a încercat s</span><span class="cf2">ă schimbe lucrurile, soarta i-a dat o altă lovitură teribilă. </span><span class="cf1">În timp ce lucra în construc</span><span class="cf2">ții, a suferit un accident de muncă care a necesitat <span>amputarea ambelor picioare</span>. </span></p>
<p><span class="cf2">După operație, tot ce a trebuit să facă a fost să se adapteze la izolare alături de alți membri ai personalului azilului. Pozitiv? S-a </span><span class="cf1">întors la via</span><span class="cf2">ță, inclusiv pentru copiii săi care </span><span class="cf1">încearc</span><span class="cf2">ă să construiască o nouă relație cu el. </span></p>
<p><!--EndFragment --></p>

]]></description>
    </item>
  </channel>
</rss>
