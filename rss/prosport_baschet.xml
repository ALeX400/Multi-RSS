<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Imperiul lui LeBron James de 37.000.000 de dolari din Beverly Hills arată fabulos</title>
      <link>https://www.prosport.ro/diverse/imperiul-lui-lebron-james-de-37-000-000-de-dolari-din-beverly-hills-arata-fabulos-20327209</link>
      <description><![CDATA[<img src="https://www.prosport.ro//wp-content/uploads/2025/11/Imperiul-lui-LeBron-James-de-37000000-de-dolari-din-Beverly-Hills-arata-fabulos-1400x774.jpg"/><br/><p>Starul baschetului american, LeBron James, își extinde regatul pe care îl deține în Beverly Hills, în valoare de 37 de milioane de dolari.</p>
<p>Construcțiile la proprietatea din Beverly Hills a lui LeBron James avansează în forță, în ciuda începutului lent de sezon al superstarului NBA.</p>
<h2><span>Cum arată imperiul de 37.000.000 de dolari al lui lui LeBron James din Beverly Hills</span></h2>
<p>Noi fotografii cu viitoarea casă a lui James, obținute de presa americană, arată echipele la lucru, în timp ce mega-conacul prinde contur. LeBron James a cumpărat proprietatea în 2020 pentru 37 de milioane de dolari, iar de atunci echipele de muncitori au lucrat din greu la mega-conac.</p>
<p>James, <span>unul dintre cei mai bogați sportivi</span>, a achiziționat proprietatea situată la aproximativ 12 kilometri de Crypto.com Arena. A distrus structura existentă, apoi a început să-și ridice propriile ziduri în 2023, după ce a obținut autorizațiile necesare.</p>
<p>Inițial, lucrurile au mers încet, dar ultimele imagini arată un progres serios. Proprietatea va cuprinde două conace, unul mult mai mare decât celălalt. Noua casă a lui LeBron va oferi priveliști panoramice asupra orașului, scrie <span>Washington Post</span>.</p>
<p>Proprietatea lui James va cuprinde două conace separate și, potrivit Realtor.com, fiecare va oferi toate articolele de lux de care ar putea avea nevoie cel mai bun marcator din toate timpurile din NBA.</p>
<h2><span>Fiul cel mare al lui LeBron, Bronny James, care îi este coleg la Los Angeles Lakers, ar putea ocupa conacul mai mic</span></h2>
<p>Planurile de construcție obținute de publicația americană au dezvăluit că unul dintre conace, mai precis, cel mai înalt, va avea două etaje și un garaj la subsol care se întinde pe o suprafață de 7.700 de metri pătrați.</p>
<p>Casa va avea o piscină în curtea din spate, un centru spa și priveliști uimitoare asupra orașului Los Angeles. Se pare că în planuri sunt prevăzute și o bucătărie în aer liber și panouri solare care pot alimenta întregul spațiu. Casa va fi permanent încuiată, iar paznicii vor patrula de-a lungul gardului de protecție.</p>
<p>A doua casă va avea piscine cu apă caldă și rece. Ambele case vor fi protejate de un gard înalt de 3 metri, un sistem de alarmă de ultimă generație și o gară poziționată la începutul aleii lungi a proprietății. Încă nu se știe când intenționează LeBron să se mute oficial acolo.</p>
<p>Marele baschetbalist a demolat casa originală de pe proprietate înainte de a începe construcția propriei sale case. Se speculează că, odată ce LeBron se va instala, <span>fiul său cel mare, Bronny James, care îi este coleg la Los Angeles Lakers</span>, ar putea ocupa conacul mai mic.</p>
<p>În ceea ce privește activitatea sportivă, LeBron a jucat primul meci al acestui sezon abia marți seară, când și-a ajutat coechipieriisă învingă Utah Jazz cu 140-126. El a marcat 11 puncte, a avut trei recuperări și 12 pase decisive în victoria importantă.</p>

]]></description>
    </item>
    <item>
      <title>Corona Brașov a câștigat prima etapă a Campionatului Național de Baschet în Fotoliu Rulant: „Imposibilul devine Posibil” (P)</title>
      <link>https://www.prosport.ro/campioni-paralimpici/corona-brasov-a-castigat-prima-etapa-a-campionatului-national-de-baschet-in-fotoliu-rulant-20319055</link>
      <description><![CDATA[<img src="https://www.prosport.ro//wp-content/uploads/2025/11/Corona-Brasov-a-castigat-prima-etapa-a-Campionatului-National-de-Baschet-in-Fotoliu-Rulant-1400x1050.jpeg"/><br/><p>CSM Corona Brașov s-a impus în prima etapă a Campionatului Național de Baschet în Fotoliu Rulant, desfășurată, în acest weekend, la Sibiu, în Sala Transilvania.</p>
<p>Cele șapte echipe s-au întrecut pe parcursul a trei zile, în care au avut loc 12 meciuri.</p>
<h2><span>Campionatul Național de Baschet în Fotoliu Rulant. „Imposibilul devine posibil. Pe Bune”</span></h2>
<p>Competiția de la Sibiu a reușit să fie una foarte încinsă pe teren, dar, totodată, și una care a legat și mai mult comunitatea, una deja extrem de unită.</p>
<p>Prin intermediul platformei „Imposibilul devine posibil. Pe Bune”, dedicată proiectelor CSR ale companiei, Betano susține Comitetul Național Paralimpic. Astfel, această primă etapă a Campionatului Național de Baschet în Fotoliu Rulant s-a desfășurat în condiții excelente. Practic, se pun la dispoziție fonduri pentru organizarea competiției, pentru echipamente, programe de dezvoltare a sportivilor și aducerea în atenția publicului, scopul principal fiind democratizarea accesului la sport pentru persoanele cu dizabilități.</p>
<p>Colaborarea dintre Betano și Comitetul Național Paralimpic nu este deloc una întâmplătoare, cele două având o listă comună de valori – perseverență, mentalitate și comunitate. Există trei obiective ale strategiei de responsabilitate socială a companiei respective: sport care inspiră (susținerea performanței autentice și a sportivilor care depășesc bariere), educație &amp; dezvoltare (sprijinirea inițiativelor care deschid drumuri și oportunități reale) și comunitate &amp; solidaritate (implicarea acolo unde oamenii au nevoie de sprijin concret).</p>
<h2><span>Eduard Novak, uluit de creșterea uriașă față de cea mai recentă ediție</span></h2>
<p>Președinte Comitetul Național Paralimpic, Eduard Novak, s-a declarat încântat de modul în care a fost organizată etapa de la Sibiu, din acest weekend, și a transmis că sportul paralimpic din România, în general, are un potențial uriaș de exploatare.</p>
<p>„Sunt foarte mândru că ați venit alături de noi – dragi sportivi, dragi antrenori, și conducători de echipă. Eu sunt foarte entuziasmat și mă bucur că am reușit să facem un pas în plus față de ultima noastră întâlnire – dacă nu greșesc, în luna aprilie. Am întâlnit (n.r. la ediția trecută) un campionat destul de nemotivat și am spus că putem mai mult. Vreau să îl felicit pe Gabi Dronca (n.r. omul care, în urmă cu două decenii, a înființat, alături de alți colaboratori, prima echipă de baschet în fotoliu rulant), care a reușit timp de câteva luni să ne bată la cap cu baschetul în fotoliu rulant, mulțumim foarte mult. Fiecare organizație are nevoie de o persoană cheie care pune suflet și reușește să adune oamenii laolaltă. Imediat ne-am dat seama cât de importantă e această mișcare care există deja. Sunt 7 echipe pe care ne dorim să construim un viitor și probabil că v-ați dat seama că avem planuri serioase cu mișcarea paralimpică în România. Ne dorim să oferim și să cerem dedicare și seriozitate din partea tuturor sportivilor pe care îi sprijinim.</p>
<p>Cred că sportul paralimpic românesc are un potențial uriaș, care e neexploatat, și pe care ne dorim să îl exploatăm. Sperăm ca peste câțiva ani să spunem că am făcut parte toți dintr-o poveste frumoasă a sportului paralimpic românesc și vom reuși să triumfăm și în 2028 și în 2032. Vă felicit pentru tot ceea ce faceți”, a spus Eduard Novak, Președinte Comitetul Național Paralimpic.</p>
<p>La festivitate de deschidere a evenimentului de la Sibiu a luat cuvântul și Dragoș Mîndreci, Country Manager Betano România, care a transmis că își dorește un număr dublu de echipe participante în sezonul următor al CN.</p>
<p>„Mă bucur să fac parte din cei care văd deschiderea acestui CN de Baschet. Sunt pentru prima oară în fața unui astfel de eveniment, am văzut o energie și o dinamică de care sunt fascinat.</p>
<p>Ca în orice sport, gradual se ajunge la performanță și la susținere. Betano susține performanța în sport, dar și prin sport.</p>
<p>Incluziunea este parte din obiectivele noastre globale și a venit în mod natural să ne alăturăm Comitetului Național Paralimpic și, evident, să facem parte din acest eveniment de baschet și, cum spuneați, să avem de două ori mai mulți participanți în sezonul următor”, a declarat Dragoș Mîndreci.</p>
<div class="strawberry-video-player mg-bottom-20"><div class="strawberry-video" data-autoplay="false" data-player="28561" data-poster="" data-video="https://www.prosport.ro//wp-content/uploads/2025/11/WhatsApp-Video-2025-11-08-at-15.34.10.mp4" data-videoid="player_86d9a7e9039fabb92d0cd9e4764f697b" id="brid_player_86d9a7e9039fabb92d0cd9e4764f697b" style="aspect-ratio: 16 / 9"></div></div>

]]></description>
    </item>
    <item>
      <title>Amenzi copleșitoare pentru cei care nu respectă legea Novak: „Nu-și mai permit!”</title>
      <link>https://www.prosport.ro/alte-sporturi/amenzi-coplesitoare-pentru-cei-care-nu-respecta-legea-novak-nu-si-mai-permit-20325123</link>
      <description><![CDATA[<img src="https://www.prosport.ro//wp-content/uploads/2025/11/Amenzi-coplesitoare-pentru-cei-care-nu-respecta-legea-Novak-„Nu-si-mai-permit-scaled-e1763560192291-1400x863.jpg"/><br/><p>Eduard Novak, fost ministru al Sportului, a discutat despre nouă lege pe care a propus-o în urmă cu trei ani. „Legea 40%” a fost votată abia astăzi, după ce un alt deputat a înaintat-o din nou pe ordinea de zi. Amenzile vor fi uriașe pentru cluburile care nu vor folosi numărul minim de români în echipele lor.</p>
<p>Ordinul de Ministru 500/2022 a fost emis de Novak în urmă cu trei ani, iar acum a fost aprobat. În cadrul proiectului se menționa că orice club, indiferent de sport, trebuie să utilizeze cel puțin 40% sportivi români la meciurile de pe plan autohton. Din sezonul următor, toate cluburile vor trebui să respecte regula, altfel vor suporta amenzi uriașe.</p>
<h2><span>Eduard Novak anunță implementarea „Legii 40%”</span></h2>
<p>După ce cluburile de Superliga au fost obligate să introducă pe teren un jucător U21 pe toată perioada partidei, acum sunt obligate să respecte o nouă regulă, aceea de <span>a utiliza cel puțin 40% jucători români</span> la meciurile din competițiile autohtone. Cluburile care nu se vor conforma, nu doar de fotbal, vor avea amenzi uriașe.</p>
<p>„Astăzi este o zi extrem de fericită pentru mine. A fost votată în parlament ‘Legea 40%’, ‘Legea Novak’, care impune 40% sportivi români în teren, în timpul jocului. Sunt foarte fericit, deoarece au trecut trei ani cu foarte multe greutăți.</p>
<p>A fost un ordin atacat, am fost acuzat că acest ordin este discriminatoriu. Până la urmă, am câștigat la ÎCCJ. Am avut acel noroc. Am avut acel ajutor din partea unei persoane, Ciprian Paraschiv, șeful de la Comisia de Tineret și Sport a Camerei Deputaților, care a preluat această inițiativă și a adus-o până la final, astăzi.</p>
<p>‘Legea Novak’, ‘40%’, este lege și protejează sportivii români pentru a putea juca în echipele lor de club. Acel procent este garantat și prioritar pentru sportivii români. Eu cred că această măsură va ajuta foarte mult echipele naționale de baschet, de handbal, de fotbal, în viitor.</p>
<p>Din statisticile noastre, astăzi, voleiul și polo au rezultate deoarece joacă cu sportivi români. Avem încredere că această măsură va ajuta să fie o zi istorică. Mult succes echipelor, tuturor sportivilor. Let’s go! Hai România!”, a mai spus Eduard Novak.<br/>
<iframe allowfullscreen="allowfullscreen" frameborder="0" height="476" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2Freel%2F1391702785918096%2F&amp;show_text=false&amp;width=267&amp;t=0" style="border: none; overflow: hidden;" width="267"></iframe></p>
<h2><span>Amenzi uriașe pentru cluburile care nu respectă „Legea Novak”</span></h2>
<p>Fostul ministru al Sportului a spus că amenzile la care <span>cluburile se supun singure prin nerespectarea legii sunt uriașe</span>. Omul politic spune că pentru fiecare meci în care regulamentul va fi încălcat, acestea trebuie să scoată din conturi sume între 500.000 și 1.000.000 de lei, spune <span>GSP</span>.</p>
<p>„E o lege foarte clar scrisă și, pentru că au crescut foarte mult și amenzile, n-o să riște nimeni. Până acum s-au găsit scuze ca să nu se respecte ordinul. Și uitați-vă ce rezultate au fost. În primă fază era o sumă mică. Echipele plăteau în avans. Amenzile nu reprezentau nicio constrângere pentru ele.</p>
<p>Din păcate, salariile sportivilor străini sunt plătite, la cluburile de drept public, din bani publici, nu din sponsorizări. Banii ăștia ar trebui în primul rând să fie investiți în sportivii români. Și multe dintre aceste cluburi nici nu au obiective clare. Cum e la fotbal, unde cele mai multe echipe nu au drept de promovare, dar aduc mulți jucători străini”, a declarat Eduard Novak, conform sursei de mai sus.</p>

]]></description>
    </item>
    <item>
      <title>„Crema” baschetului european vine la Palatul Parlamentului! Vineri, ședință FIBA Europe la București cu Jorge Garbajosa</title>
      <link>https://www.prosport.ro/alte-sporturi/baschet/crema-baschetului-european-vine-la-palatul-parlamentului-vineri-sedinta-fiba-europe-la-bucuresti-cu-jorge-garbajosa-20324544</link>
      <description><![CDATA[<img src="https://www.prosport.ro//wp-content/uploads/2009/10/4980052/1-casa-poporului-e1763490948662.jpg"/><br/><p>A 8-a reuniune a board-ului de conducere a FIBA Europe, cel mai important for decizional al baschetului european, va avea loc la București vineri 21 noiembrie, la Palatul Parlamentului.</p>
<p>La această întâlnire vor participa președintele FIBA, șeicul Saud Ali Ahmed Al Thani, secretarul general FIBA, Andreas Zagklis, președintele FIBA Europe, Jorge Garbajosa, și directorul executiv al FIBA Europe, Kamil Novak.</p>
<h2><span>FIBA Europe, ședință la București cu Carmen Tocală și cu Jorge Garbajosa</span></h2>
<p>Federația Română de Baschet va fi reprezentată la reuniune de președinta Carmen Tocală, care ocupă și funcția de vicepreședinte FIBA Europe.</p>
<p>„Găzduirea acestei reuniuni reprezintă un moment de referință pentru baschetul românesc și o reconfirmare a credibilității Federației Române de Baschet în plan internațional. Este o oportunitate unică de a contribui direct la definirea direcțiilor strategice ale baschetului european și de a consolida eforturile noastre pentru promovarea performanței, profesionalismului și valorilor sportive.</p>
<p>Suntem onorați să avem în România conducerea FIBA și FIBA Europe și să participăm activ la construirea unui viitor solid pentru baschet, atât în țara noastră, cât și pe continent”, a declarat Carmen Tocală.</p>
<p>„Federația Română de Baschet, membru fondator al FIBA și parte activă a FIBA Europe de peste nouă decenii, ocupă un rol constant în procesele decizionale și consultative ale organismelor continentale.</p>
<p>România contribuie în mod semnificativ la dezvoltarea baschetului european prin implicarea sa în modernizarea competițiilor juvenile, domeniu în care FRB este recunoscută ca partener dedicat; implementarea programelor FIBA Europe Development, orientate spre creșterea participării copiilor și tinerilor în baschet; formarea arbitrilor, antrenorilor și oficialilor, România fiind frecvent gazdă pentru proiecte educaționale la nivel european; promovarea baschetului feminin, un segment în care România are tradiție și vizibilitate apreciate la nivel continental”, se mai arată în comunicatul Federației Române de Baschet.</p>
<h2><span>Ministrul Bogdan Matei: „Suntem onorați să întâmpinăm la București conducerea FIBA și FIBA Europe”</span></h2>
<p>„Faptul că România găzduiește reuniunea Board-ului FIBA Europe confirmă nivelul de încredere de care țara noastră se bucură în cadrul sportului internațional. Agenția Națională pentru Sport sprijină cu fermitate demersurile Federației Române de Baschet și apreciază contribuția acesteia la dezvoltarea și modernizarea baschetului românesc.</p>
<p>Suntem onorați să întâmpinăm la București conducerea FIBA și FIBA Europe și vom continua să susținem proiectele care consolidează poziția României în sportul european”, a declarat ministrul Bogdan Matei.</p>
<p><img alt="" class="aligncenter size-full wp-image-19661801" decoding="async" fetchpriority="high" height="345" src="https://www.prosport.ro//wp-content/uploads/2023/05/carmen-tocala-la-fiba.jpg" width="519"/></p>
<p>Federația Română de Baschet, membru fondator al FIBA și parte activă a FIBA Europe de peste nouă decenii, ocupă un rol constant în procesele decizionale și consultative ale organismelor continentale. România contribuie în mod semnificativ la dezvoltarea baschetului european prin implicarea sa în:</p>
<p>• modernizarea competițiilor juvenile, domeniu în care FRB este recunoscută ca partener dedicat;<br/>
• implementarea programelor FIBA Europe Development, orientate spre creșterea participării copiilor și tinerilor în baschet;<br/>
• formarea arbitrilor, antrenorilor și oficialilor, România fiind frecvent gazdă pentru proiecte educaționale la nivel european;<br/>
• promovarea baschetului feminin, un segment în care România are tradiție și vizibilitate apreciate la nivel continental.</p>
<p>FRB găzduiește periodic competiții internaționale și evenimente sub egida FIBA Europe, contribuind la consolidarea statutului României ca partener valoros în dezvoltarea baschetului european.</p>

]]></description>
    </item>
    <item>
      <title>Tricolorele, victorie mare în Cipru la baschet feminin! Urmează duelul cu Polonia</title>
      <link>https://www.prosport.ro/alte-sporturi/baschet/tricolorele-victorie-mare-in-cipru-la-baschet-feminin-urmeaza-duelul-cu-polonia-20320737</link>
      <description><![CDATA[<img src="https://www.prosport.ro//wp-content/uploads/2025/11/Tricolorele-victorie-mare-in-Cipru-la-baschet-feminin-Urmeaza-duelul-cu-Polonia.jpg"/><br/><p>Prima reprezentativă de baschet feminin a învins miercuri, în deplasare, reprezentativa Cipru, scor 75-62 (42-31), în primul meci din grupa C a turului I preliminar al EuroBasket2027.</p>
<p>Principalele marcatoare ale partidei au fost Pangalos 17 puncte, Akathiotou 13, pentru Cipru, respectiv Vîrjoghe 12, Armanu 11, Cătinean 10, Irimia 10, pentru România.</p>
<h2><span>România, victorie importantă în Cipru la baschet feminin! Urmează duelul cu Polonia</span></h2>
<p>România a încheiat partida cu 45.7% la aruncările din acțiune, 41.1% de la linia de 3 puncte și a dominat la capitolul recuperări (42 în total).</p>
<p>În celălalt meci al grupei, Polonia a învins Slovacia cu 62-55, în deplasare. România va mai juca luna aceasta cu Polonia (15 noiembrie, deplasare) și cu Slovacia (18 noiembrie, acasă).</p>
<p>Primele două clasate din fiecare grupă și cele mai bune trei echipe clasate pe locul al treilea (17 formații în total) se vor califica în faza a doua a preliminariilor. Meciurile se joacă în noiembrie 2025 şi martie 2026.</p>
<p>Turneul final din 2027 va fi găzduit de Belgia, Finlanda, Lituania şi Suedia, care sunt calificate direct la turneul final şi vor juca separat, în grupa H, în același ferestre cu preliminariile.</p>
<p>”Sunt bucuros că am reușit să debutăm cu o victorie în această campanie de calificări. Vreau să felicit fetele pentru atitudinea pe care au avut-o pe teren. Bineînțeles, mai avem multe lucruri de pus la punct pentru a ajunge la jocul de baschet pe care mi-l doresc să-l arătăm.</p>
<p>Dar este important că moralul este bun. Am controlat meciul de la început până la final, chiar dacă au existat și momente mai puțin bune pe parcurs. Un alt factor important este că nu avem accidentări după acest prim meci și suntem pregătiți să ne concentrăm toată energia pentru următorul meci, cel din Polonia, de sâmbătă”, a declarat selecționerul Cătălin Tănase.</p>
<h2><span>Care este lotul României?</span></h2>
<ul>
<li>Ecaterina Armeanu, Alexandra Bobar, Ștefania Cătinean, Anisia Cruitoru, Nicoleta Ghiță, Gabriela Irimia, Ana Ivan, Rebecca Lipovan, Teodora Manea, Bianca Nan, Nicolett Orban, Mihaela Panait, Ioana Velcea, Anamaria Vîrjoghe.</li>
</ul>
<h2><span>Ce s-a întâmplat în FIBA Europe Cup?</span></h2>
<p>CSM Oradea, locul doi în ultima ediție de campionat, a învins miercuri, pe teren propriu, formaţia Corona Braşov, scor 87-65 (42-30), în penultimul meci din grupa C a FIBA Europe Cup. În grupa G, CS Vâlcea a pierdut, tot pe teren propriu, cu liderul Dinamo Sassari, scor 65-97 (35-43).</p>
<p>Sursă foto: Facebook / FR Baschet</p>

]]></description>
    </item>
  </channel>
</rss>
