<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Tricolorele, victorie mare în Cipru la baschet feminin! Urmează duelul cu Polonia</title>
      <link>https://www.prosport.ro/alte-sporturi/baschet/tricolorele-victorie-mare-in-cipru-la-baschet-feminin-urmeaza-duelul-cu-polonia-20320737</link>
      <description><![CDATA[<img src="https://www.prosport.ro//wp-content/uploads/2025/11/Tricolorele-victorie-mare-in-Cipru-la-baschet-feminin-Urmeaza-duelul-cu-Polonia.jpg"/><br/><p>Prima reprezentativă de baschet feminin a învins miercuri, în deplasare, reprezentativa Cipru, scor 75-62 (42-31), în primul meci din grupa C a turului I preliminar al EuroBasket2027.</p>
<p>Principalele marcatoare ale partidei au fost Pangalos 17 puncte, Akathiotou 13, pentru Cipru, respectiv Vîrjoghe 12, Armanu 11, Cătinean 10, Irimia 10, pentru România.</p>
<h2><span>România, victorie importantă în Cipru la baschet feminin! Urmează duelul cu Polonia</span></h2>
<p>România a încheiat partida cu 45.7% la aruncările din acțiune, 41.1% de la linia de 3 puncte și a dominat la capitolul recuperări (42 în total).</p>
<p>În celălalt meci al grupei, Polonia a învins Slovacia cu 62-55, în deplasare. România va mai juca luna aceasta cu Polonia (15 noiembrie, deplasare) și cu Slovacia (18 noiembrie, acasă).</p>
<p>Primele două clasate din fiecare grupă și cele mai bune trei echipe clasate pe locul al treilea (17 formații în total) se vor califica în faza a doua a preliminariilor. Meciurile se joacă în noiembrie 2025 şi martie 2026.</p>
<p>Turneul final din 2027 va fi găzduit de Belgia, Finlanda, Lituania şi Suedia, care sunt calificate direct la turneul final şi vor juca separat, în grupa H, în același ferestre cu preliminariile.</p>
<p>”Sunt bucuros că am reușit să debutăm cu o victorie în această campanie de calificări. Vreau să felicit fetele pentru atitudinea pe care au avut-o pe teren. Bineînțeles, mai avem multe lucruri de pus la punct pentru a ajunge la jocul de baschet pe care mi-l doresc să-l arătăm.</p>
<p>Dar este important că moralul este bun. Am controlat meciul de la început până la final, chiar dacă au existat și momente mai puțin bune pe parcurs. Un alt factor important este că nu avem accidentări după acest prim meci și suntem pregătiți să ne concentrăm toată energia pentru următorul meci, cel din Polonia, de sâmbătă”, a declarat selecționerul Cătălin Tănase.</p>
<h2><span>Care este lotul României?</span></h2>
<ul>
<li>Ecaterina Armeanu, Alexandra Bobar, Ștefania Cătinean, Anisia Cruitoru, Nicoleta Ghiță, Gabriela Irimia, Ana Ivan, Rebecca Lipovan, Teodora Manea, Bianca Nan, Nicolett Orban, Mihaela Panait, Ioana Velcea, Anamaria Vîrjoghe.</li>
</ul>
<h2><span>Ce s-a întâmplat în FIBA Europe Cup?</span></h2>
<p>CSM Oradea, locul doi în ultima ediție de campionat, a învins miercuri, pe teren propriu, formaţia Corona Braşov, scor 87-65 (42-30), în penultimul meci din grupa C a FIBA Europe Cup. În grupa G, CS Vâlcea a pierdut, tot pe teren propriu, cu liderul Dinamo Sassari, scor 65-97 (35-43).</p>
<p>Sursă foto: Facebook / FR Baschet</p>

]]></description>
    </item>
    <item>
      <title>Doliu în lumea baschetului! A murit primul jucător suspendat pe viață din NBA</title>
      <link>https://www.prosport.ro/diverse/doliu-in-lumea-baschetului-a-murit-primul-jucator-suspendat-pe-viata-din-nba-20320052</link>
      <description><![CDATA[<img src="https://www.prosport.ro//wp-content/uploads/2025/11/Doliu-in-lumea-baschetului-A-murit-primul-jucator-suspendat-pe-viata-din-NBA-e1762938101253.jpg"/><br/><p>Lumea baschetului este în doliu, după ce a murit primul jucător suspendat pe viață din NBA, Michael „Sugar” Ray Richardson, la vârsta de 70 de ani. Timp de opt sezoane, fostul baschetbalist și-a demonstrat talentul pe terenurile din Statele Unite ale Americii.</p>
<p>Primul baschetbalist care a picat un test antidoping și <span>a primit suspendare pe viață din NBA</span> a decedat. Evenimentul s-a întâmplat în urmă cu aproape 40 de ani, în 1986, atunci când „Sugar” evolua pentru New Jersey Nets, actuala Brooklyn Nets. După suspendare, cariera lui a luat-o într-un declin vizibil până la retragere.</p>
<h2><span>A murit Michael „Sugar” Ray Richardson</span></h2>
<p>După ce a fost suspendat pe viață din NBA în anul 1986, „Sugar” Ray Richardson a mai trecut pe la multe cluburi europene. Astăzi, la aproape 40 de ani distanță, fostul PG a murit la vârsta de doar 70 de ani, în Lawton, Oklahoma, după ce a fost învins de cancerul de prostată.</p>
<p>Debutul în baschetul juvenil l-a consemnat în Universitatea Montana, de unde a plecat direct în NBA la New York Knicks, fiind alegerea 4 în draftul NBA din 1978. Paradoxal, „Sugar” a fost plasat peste un nume legendar al sportului, Larry Bird.</p>
<p>În cei 8 ani petrecuți în competiția americană, Michael „Sugar” Ray Richardson a jucat pentru Knicks, Golden State Warriors și New Jersey Nets. În ultimul sezon, acesta a fost testat pozitiv pentru cocaină, o substanță de care se spusese că este dependent, iar cariera lui a luat-o la vale.</p>
<h2><span>Dependența de droguri i-a distrus cariera lui „Sugar” Ray Richardson</span></h2>
<p>După ce a fost prins la <span>a treia încălcare a regulilor antidoping din NBA</span>, „Sugar” Ray Richardson a fost suspendat pe viață din competiție, astfel că a fost nevoit să-și părăsească propria țara în 1988 pentru a mai putea juca la nivel profesionist. Până atunci, el mai activase pentru Long Island Knights și Albany Patroons, două cluburi mici locale.</p>
<p>Pe plan european, americanul a jucat pentru Virtus Bologna, KK Split, Livorno, Olympique Antibes, Cholet Basket, Montana Forli, ori AC Golfe-Juan-Vallauris. „Sugar” a încercat și o carieră în antrenorat, dar rezultatele sale nu au fost unele de top. A activat pentru Albany Patroons, Oklahoma Laywon-Fort Sill Cavalry și London Lightning.</p>
<p>Ca jucător, palmaresul acestuia cuprinde 4 distincții de NBA All-Star, în 1980, 1981, 1982 și 1985, titluri de campion în Italia sau Franța, precum și multiple titluri individuale. Fostul baschetbalist era cunoscut pentru agresivitatea cu care se apăra.</p>

]]></description>
    </item>
    <item>
      <title>„Crema” baschetului european vine la Palatul Parlamentului! Vineri, ședință FIBA Europe la București cu Jorge Garbajosa</title>
      <link>https://www.prosport.ro/alte-sporturi/baschet/crema-baschetului-european-vine-la-palatul-parlamentului-vineri-sedinta-fiba-europe-la-bucuresti-cu-jorge-garbajosa-20324544</link>
      <description><![CDATA[<img src="https://www.prosport.ro//wp-content/uploads/2009/10/4980052/1-casa-poporului-e1763490948662.jpg"/><br/><p>A 8-a reuniune a board-ului de conducere a FIBA Europe, cel mai important for decizional al baschetului european, va avea loc la București vineri 21 noiembrie, la Palatul Parlamentului.</p>
<p>La această întâlnire vor participa președintele FIBA, șeicul Saud Ali Ahmed Al Thani, secretarul general FIBA, Andreas Zagklis, președintele FIBA Europe, Jorge Garbajosa, și directorul executiv al FIBA Europe, Kamil Novak.</p>
<h2><span>FIBA Europe, ședință la București cu Carmen Tocală și cu Jorge Garbajosa</span></h2>
<p>Federația Română de Baschet va fi reprezentată la reuniune de președinta Carmen Tocală, care ocupă și funcția de vicepreședinte FIBA Europe.</p>
<p>„Găzduirea acestei reuniuni reprezintă un moment de referință pentru baschetul românesc și o reconfirmare a credibilității Federației Române de Baschet în plan internațional. Este o oportunitate unică de a contribui direct la definirea direcțiilor strategice ale baschetului european și de a consolida eforturile noastre pentru promovarea performanței, profesionalismului și valorilor sportive.</p>
<p>Suntem onorați să avem în România conducerea FIBA și FIBA Europe și să participăm activ la construirea unui viitor solid pentru baschet, atât în țara noastră, cât și pe continent”, a declarat Carmen Tocală.</p>
<p>„Federația Română de Baschet, membru fondator al FIBA și parte activă a FIBA Europe de peste nouă decenii, ocupă un rol constant în procesele decizionale și consultative ale organismelor continentale.</p>
<p>România contribuie în mod semnificativ la dezvoltarea baschetului european prin implicarea sa în modernizarea competițiilor juvenile, domeniu în care FRB este recunoscută ca partener dedicat; implementarea programelor FIBA Europe Development, orientate spre creșterea participării copiilor și tinerilor în baschet; formarea arbitrilor, antrenorilor și oficialilor, România fiind frecvent gazdă pentru proiecte educaționale la nivel european; promovarea baschetului feminin, un segment în care România are tradiție și vizibilitate apreciate la nivel continental”, se mai arată în comunicatul Federației Române de Baschet.</p>
<h2><span>Ministrul Bogdan Matei: „Suntem onorați să întâmpinăm la București conducerea FIBA și FIBA Europe”</span></h2>
<p>„Faptul că România găzduiește reuniunea Board-ului FIBA Europe confirmă nivelul de încredere de care țara noastră se bucură în cadrul sportului internațional. Agenția Națională pentru Sport sprijină cu fermitate demersurile Federației Române de Baschet și apreciază contribuția acesteia la dezvoltarea și modernizarea baschetului românesc.</p>
<p>Suntem onorați să întâmpinăm la București conducerea FIBA și FIBA Europe și vom continua să susținem proiectele care consolidează poziția României în sportul european”, a declarat ministrul Bogdan Matei.</p>
<p><img alt="" class="aligncenter size-full wp-image-19661801" decoding="async" fetchpriority="high" height="345" src="https://www.prosport.ro//wp-content/uploads/2023/05/carmen-tocala-la-fiba.jpg" width="519"/></p>
<p>Federația Română de Baschet, membru fondator al FIBA și parte activă a FIBA Europe de peste nouă decenii, ocupă un rol constant în procesele decizionale și consultative ale organismelor continentale. România contribuie în mod semnificativ la dezvoltarea baschetului european prin implicarea sa în:</p>
<p>• modernizarea competițiilor juvenile, domeniu în care FRB este recunoscută ca partener dedicat;<br/>
• implementarea programelor FIBA Europe Development, orientate spre creșterea participării copiilor și tinerilor în baschet;<br/>
• formarea arbitrilor, antrenorilor și oficialilor, România fiind frecvent gazdă pentru proiecte educaționale la nivel european;<br/>
• promovarea baschetului feminin, un segment în care România are tradiție și vizibilitate apreciate la nivel continental.</p>
<p>FRB găzduiește periodic competiții internaționale și evenimente sub egida FIBA Europe, contribuind la consolidarea statutului României ca partener valoros în dezvoltarea baschetului european.</p>

]]></description>
    </item>
    <item>
      <title>Cine transmite partida Cipru – România la baschet feminin! Lotul deplasat la Limassol</title>
      <link>https://www.prosport.ro/alte-sporturi/baschet/cine-transmite-partida-cipru-romania-la-baschet-feminin-lotul-deplasat-la-limassol-20319679</link>
      <description><![CDATA[<img src="https://www.prosport.ro//wp-content/uploads/2025/11/cipru-romania-la-baschet-feminin-1400x1018.jpg"/><br/><p>Echipa națională de senioare a României a ajuns la Limassol. Va fi debutul tricolorelor în noua campanie de calificare pentru FIBA Women’s EuroBasket 2027.</p>
<p>România este „aruncată” în Grupa C, alături de Cipru, Polonia și Slovacia.</p>
<h2><span>Cipru – România se joacă la Limassol. Baschet feminin la nivel interțări</span></h2>
<p>Partida de la Limassol va fi în direct pe canalul de YouTube al FIBA, iar meciul de la Ploieşti, cu Slovacia, de marti, 18 noiembrie 2025, va fi în direct pe Digi Sport! FR Baschet anunţă că fanii vor avea acces gratuit la partida din 18 noiembrie.</p>
<p>”Tricolorele încep pregătirile pentru FIBA Women’s EuroBasket 2027 Qualifiers, competiţie în care România va lupta pentru un loc printre cele mai bune echipe ale Europei”, transmite FR Baschet</p>
<p>„Sunt optimist — fetele au un moral bun și sunt pregătite să debuteze în noua campanie de calificare pentru EuroBasket 2027. Sper să reușim să jucăm un baschet modern, de calitate și, bineînțeles, să debutăm cu dreptul miercuri aici, la Limassol. Apoi, cu siguranță, vom încerca să obținem maximum și din următoarele două meciuri, împotriva Poloniei și Slovaciei, la Ploiești — doi adversari mult mai redutabili.</p>
<p>Chiar dacă Naționala Feminină a României nu pornește ca favorită în această campanie de calificare, pentru că, din păcate, în ultimii ani — o perioadă destul de lungă — echipele noastre feminine nu au mai participat la Campionatele Europene de senioare, sper ca prin forța grupului și printr-o atitudine corectă să reușim să ne îndeplinim obiectivul: acela de a merge mai departe în faza următoare de calificare.</p>
<p>Tratăm fiecare meci cu maximă responsabilitate. Trebuie să ne respectăm adversarii, indiferent de numele lor, și să dăm totul pe teren în cele 40 de minute de joc. Sper ca fetele să înțeleagă acest lucru, să lupte pentru fiecare minge și, bineînțeles, să ne bucurăm la final de un rezultat pozitiv”, a afrimat, în Cipru, Cătălin Tănase, antrenorul principal al României.</p>
<h2><span>Cum arată lotul României?</span></h2>
<p>Ecaterina Armeanu, Alexandra Bobar, Ștefania Cătinean, Anisia Cruitoru, Nicoleta Ghiță, Gabriela Irimia, Ana Ivan, Rebecca Lipovan, Teodora Manea, Bianca Nan, Nicolett Orban, Mihaela Panait, Ioana Velcea, Anamaria Vîrjoghe.</p>
<p>Stafful tehnic: Cătălin Tănase – antrenor principal, Alexandra Orbeanu – antrenor secund, Atilla Nagy – preparator fizic, Alin Cosmin Călinescu – medic/fizioterapeut, Tiberiu Dumitrescu – Head of Delegation.</p>
<p><img alt="" class="aligncenter size-large wp-image-20316620" decoding="async" height="833" sizes="(max-width: 1400px) 100vw, 1400px" src="https://www.prosport.ro//wp-content/uploads/2025/11/baschet-fete-1111-1400x833.jpg" srcset="https://www.prosport.ro/wp-content/uploads/2025/11/baschet-fete-1111-1400x833.jpg 1400w, https://www.prosport.ro/wp-content/uploads/2025/11/baschet-fete-1111-768x457.jpg 768w, https://www.prosport.ro/wp-content/uploads/2025/11/baschet-fete-1111.jpg 1440w" width="1400"/></p>
<h2><span>Programul echipei României în Grupa C</span></h2>
<p>-12 noiembrie 2025: Cipru – România<br/>
-15 noiembrie 2025: Polonia – România<br/>
-18 noiembrie 2025: România – Slovacia (Ploiești)</p>
<h2><span>Mihai Silvășan, deja la meciul 500</span></h2>
<p>Campioana U BT Cluj a învins sâmbătă seara, pe teren propriu, formaţia KK Borac Čačak, scor 97-76 (40-38), în etapa a VI-a din grupa A a Ligii Adriatice. U BT Cluj are 8 puncte şi ocupă temporar locul 4. Antrenorul Mihai Silvăşan a jucat meciul 500 pe banca tehnică a campioanei României.</p>
<p><span>Formația de pe Someș a anunțat că este obligată să joace meciul din BKT EuroCup,</span> din 12 noiembrie, cu spaniolii de la BAXI Manresa, în Turda Arena, sala din Cluj-Napoca fiind ocupată cu un concert al lui André Rieu. Clubul va asigura transportul abonaților, care însă sunt mai mulți cu 1.000 decât capacitatea de la Turda Arena.</p>

]]></description>
    </item>
    <item>
      <title>Milionarul a ajuns cerşetor după ce şi-a pierdut averea. Omul străzii a fost vedetă NBA</title>
      <link>https://www.prosport.ro/diverse/milionarul-a-ajuns-cersetor-dupa-ce-si-a-pierdut-averea-omul-strazii-a-fost-vedeta-nba-20317550</link>
      <description><![CDATA[<img src="https://www.prosport.ro//wp-content/uploads/2025/11/Milionarul-a-ajuns-cersetor-dupa-ce-si-a-pierdut-averea.-Omul-strazii-a-fost-vedeta-NBA-1400x783.jpg"/><br/><p>Un fost milionar în euro este într-o situație incredibilă. După ce a avut o carieră impresionantă, fosta vedetă din NBA și-a pierdut averea și a ajuns să cerșească pe străzi.</p>
<p>Este vorba despre Delonte West, fost jucător NBA, care a ajuns la vârsta de 42 de ani și care, de-a lungul carierei, a înregistrat câștiguri de peste 16 milioane de dolari, având contracte cu nume importante din lumea sportului.</p>
<h2><span>Fostul jucător NBA, ajuns cerșetor</span></h2>
<p><span>Delonte West, fost jucător în NBA</span>, care a ajuns la vârsta de 42 de ani, a câștigat, de-a lungul carierei, o sumă impresionantă de bani, care se ridică la peste 16 milioane de dolari. Cu toate acestea, averea pe care a avut-o a fost risipită într-un timp foarte scurt, iar acesta a ajuns să cerșească pe străzi și să trăiască din mila oamenilor.</p>
<p>Americanul, care este cunoscut pentru perioada pe care a petrecut-o la echipe importante, precum Boston Celtics, Cleveland Cavaliers și Dallas Mavericks, a fost filmat în timp ce se afla pe străzi, dezorientat, în timp ce apela la mila trecătorilor. Aceste imagini s-au viralizat imediat în Statele Unite și au stârnit un val uriaș de reacții din partea internauților.</p>
<p>Delonte West a împărțit vestiarul cu LeBron James, în perioada în care evolua la Cleveland, și era văzut drept un baschetbalist extrem de talentat.</p>
<h2><span>Cum și-a risipit americanul întreaga avere</span></h2>
<p>Chiar dacă a avut parte de o carieră impresionantă, reușind să câștige milioane de dolari datorită sportului pe care l-a practicat, <span>Delonte West nu s-a descurcat la fel de bine și în afara terenului </span>de baschet. Acesta a avut de mai multe ori probleme uriașe din cauza consumului de droguri, iar tulburările mentale l-au făcut să cadă într-o pasă extrem de proastă.</p>
<p>Astfel, de mai mulți ani, fostul jucător NBA trăiește pe străzi, fără a avea o locuință sau un venit, în orașul Detroit.</p>
<p>Recent, fostul baschetbalist a fost protagonistul unui noi episod incredibil. Acesta a fost găsit pe marginea drumului, inconștient. Astfel, poliția l-a ridicat și l-a transportat la secție, iar cadrele medicale au încercat să îi ofere îngrijiri de specialitate. Cu toate acestea, fostul jucător NBA a refuzat să primească ajutor și a fost eliberat de către oamenii legii la doar câteva ore după incident.</p>
<p>De menționat este că Delonte West a mai trecut printr-un centru de dezintoxicare în urmă cu câțiva ani. Atunci, Mark Cuban, proprietarul clubului Dallas Mavericks, l-a ajutat personal. Recuperarea părea să funcționeze, însă Delonte West a căzut din nou pradă dependenței de droguri.</p>

]]></description>
    </item>
  </channel>
</rss>
