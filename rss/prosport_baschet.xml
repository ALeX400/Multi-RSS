<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>CS Vâlcea se pregătește să joace în premieră în FIBA Europe Cup</title>
      <link>https://www.prosport.ro/alte-sporturi/baschet/cs-valcea-se-pregateste-sa-joace-in-premiera-in-fiba-europe-cup-20197242</link>
      <description><![CDATA[<img src="https://www.prosport.ro/wp-content/uploads/2025/06/valcea-baschet-4-1400x788.jpg"/><br/><p>La doar al doilea sezon în Liga Națională de baschet masculin, CS Vâlcea 1924 a dat lovitura și a terminat surprinzător pe podium.</p>
<p>Finala mică a Ligii Naționale de baschet, Vâlcea – Voluntari a fost la fel de electrizantă ca și cea mare dintre Cluj și Oradea. „Lupii negri” și-au valorificat la maxim avantajul terenului propriu și s-au impus la general cu 3-2, după un nou meci dramatic în Sala Traian, decis în ultimele secunde.</p>
<h2><span>„O medalie de neuitat”</span></h2>
<p>A fost prima medalie la masculin din istoria baschetului vâlcean. Defuncta CET Govora a mai adus un bronz în anul 2005, dar la fete.</p>
<p>Artizanul sezonului de vis pentru baschetbaliștii vâlceni a fost tehnicianul spaniol Arturo Alvarez, cel care a format în timp foarte scurt o echipă redutabilă.</p>
<p>„Sunt foarte fericit că am trăit acest vis apărând culorile echipei CS Vâlcea 1924, medalia de bronz a însemnat foarte mult pentru noi. Am avut în față în finala mică o echipă extrem de valoroasă, CSO Voluntari, asta face ca premiul pe care l-am obținut să fie și mai valoros. Vreau să subliniez munca întregului meu staff tehnic și a tuturor persoanelor din club din din prejma noastră, datorită cărora am reușit să obținem această medalie de bronz de neuitat. Un gând special pentru orașul Râmnicu Vâlcea, educația, comportamentul și sprijinul pe care ni le-au oferit ne-au condus către succes. Brigada Zăvoi a fost mereu al șaselea nostru jucător, le mulțumesc din inimă” a spus Arturo Alvarez pentru <span>ProSport</span>.</p>
<p><span>Vâlcea va juca în premieră în FIBA Europe Cup</span>, unde va intra direct în faza grupelor.</p>
<h2><span>Bogdan Pistol: „Ne dorim să trecem de faza grupelor în FIBA Europe Cup”</span></h2>
<p>Team-managerul clubului, Bogdan Pistol anunță o nou revoluție în lot, urmând modelul din vara precedentă. Obiectivul echipei va fi axat pe FIBA Europe Cup, acolo unde <span>Vâlcea încearcă să depășească faza grupelor</span>.</p>
<p>„Nici nu visam la medalii, obiectivul a fost locurile 1-8, ne gândeam să fim undeva pe locurile 6-7, dar, treptat, am arătat din ce în ce mai bine. Vom păstra 2-3 români din lotul actual, rămâne și Uță, vom mai aduce jucători de echipă națională. Vom aduce însă alți străini, nu rămân la echipă nici Hudson, Gray sau Cooper, dintre stranieri mai discutăm doar cu Penn. Noi ne dorim să luăm jucători și mai buni, chiar dacă acest lucru pare greu de îndeplinit. Obiectivul nostru principal în sezonul viitor va fi să trecem de prima fază a grupelor în FIBA Europe Cup, nu doar să facem act de prezență în cupele europene. Căutăm dintre sute de jucători și sper să găsim câțiva și mai buni decât ce am avut” a anunțat Bogdan Pistol, cel care se ocupă de destinul echipei de la înființarea clubului, din 2022, când echipa era în Divizia A.</p>
<h2><span>Alvarez continuă pe banca tehnică</span></h2>
<p>Ibericul Arturo Alvarez (48 ani) și-a dat deja acceptul să continue și sezonul viitor pe banca echipei vâlcene.</p>
<p>„Sezonul viitor va fi și mai dificil, cu multe obiective pentru care vom lupta: Liga Națională, Cupa României, FIBA Europe Cup. Va trebui să formăm un lot puternic pentru a putea face față acestor competiții solicitante. Este o onoare să continui să fac parte din această echipă minunată” a menționat tehnicianul spaniol. Acesta a mai bifat în cariera de principal echipe ca FC Barreirens, Benfica Lisabona, CB Pratt, Palencia, Melilla și Caceres Baloncesto.</p>
<h2><span>„Începutul a fost foarte complicat”</span></h2>
<p>Cum a fost posibil acest mic miracol? În vara trecută, după ce s-a bucurat pentru evitarea retrogradării, CS Vâlcea 1924 și-a schimbat lotul din temelii, l-a adus pe bancă pe Arturo Alvarez, iar fostul tehnician al formației, Hristu Șapera a devenit director sportiv.</p>
<p>„Lupii” au atacat campionatul intern cu americanul Cornelius Hudson și canadianul Kadre Grey, coșgheterii echipei, jucători care au creat fiori adversarilor și astfel au terminat sezonul regular pe 3. Haita și-a menținut poziția și în play-off.</p>
<p>„Începutul a fost foarte complicat, aproape tot lotul era nou, inclusiv staff-ul tehnic, dar începând cu a treia lună de muncă împreună, am putut vedea evoluția întregului grup. Jucători precum Hudson și Gray au devenit vedete ale campionatului, iar Vîrnă și Uță au jucat la un nivel incredibil în timpul play-off-ului. Ty Sabin ne-a adus profilul de marcator letal, esențial în multe meciuri, la fel cum Auston Barnes, în ciuda problemelor fizice, a fost o piesă cheie în vestiar. Un loc special îl merită Eral Penn, care a fost un exemplu de muncă și profesionalism pe tot parcursul sezonului, forța sa fizică și progresul în aruncările de la distanță au fost decisive pentru noi. Cooper a venit exact la momentul potrivit și ne-a adus versatilitate pe pozițiile exterioare, inteligența și calitatea jocului său ne-au făcut mai buni. Trebuie să evidențiez rolul lui Toni Rotaru și Nicu Ciucă, care, deși au avut puține minute pe teren, au fost mereu un exemplu în munca de zi cu zi și sacrificiu pentru echipă. Tinerii proveniți din programul de juniori, precum Ciurea, R. Pistol, Blidaru, Hurdubelea, au fost un aport important în antrenamentele zilnice. Celor care au plecat pe parcursul sezonului, Olisemeka, Davis, Ciriperu și Cîrcoană, le mulțumesc pentru munca depusă cât timp au făcut parte din lot” a mai declarat ibericul Arturo Alvarez.</p>
<p>CS Vâlcea 1924 va miza în sezonul viitor pe un buget de circa 1.6 milioane de euro, asigurat în mare proporție de Consiliul Județean.</p>
<p>Foto: CS Vâlcea 1924</p>

]]></description>
    </item>
    <item>
      <title>De ce nu-şi mai vorbesc de 10 ani, deşi au fost cei mai buni prieteni</title>
      <link>https://www.prosport.ro/sport-life/de-ce-nu-si-mai-vorbesc-de-10-ani-desi-au-fost-cei-mai-buni-prieteni-20198629</link>
      <description><![CDATA[<img src="https://www.prosport.ro/wp-content/uploads/2025/06/De-ce-nu-si-mai-vorbesc-de-10-ani-desi-au-fost-cei-mai-buni-prieteni.jpg"/><br/><p>Două foste legende ale baschetului profesionist american nu-și mai vorbesc de ani de zile, deși, pe timpul când activau cu mare succes în NBA, era cei mai buni prieteni.</p>
<p>Charles Barkley a vorbit despre cum și-a pierdut „fratele”, pe Michael Jordan, din cauza faptului că ambii sunt încăpățânați și nu au vrut să treacă peste orgolii.</p>
<h2><span>Charles Barkley și Michael Jordan nu-şi mai vorbesc de peste un deceniu, chiar dacă au fost cei mai buni prieteni</span></h2>
<p>Charles Barkley a vorbit despre cum și-a pierdut „fratele”, pe Michael Jordan, din cauza faptului că ambii sunt încăpățânați și nu au vrut să treacă peste orgolii. Au trecut peste zece ani de când cei doi au vorbit pentru ultima dată, scrie <span>sports.yahoo.com</span>.</p>
<p>Reflectând asupra trecutului lor, Barkley a rememorat legătura lor strânsă, afirmând că au fost cândva cei mai buni prieteni. Barkley a discutat cu sinceritate despre diferențele dintre el și Jordan, ca <span>figuri fabuloase în sport</span>, și care au dus în cele din urmă la deteriorarea prieteniei lor. El a subliniat că, spre deosebire de Jordan, a fost întotdeauna foarte deschis la critici și a ales să aducă în cercul lui persoane care oferă păreri personale.</p>
<p>„Cred că eu și Michael eram cei mai buni prieteni. Pierderea prieteniei cu el a fost probabil cel mai important lucru care mi s-a întâmplat”, a mărturisit Barkley în podcastul „Let’s Go!” al lui Tom Brady pe SiriusXM, cu Larry Fitzgerald și Jim Gray.</p>
<h2><span>Michael a luat-o prea personal</span></h2>
<p>Momentul care a produs sfârșitul prieteniei dintre Barkley și Jordan a avut loc în timpul unui interviu din 2012, atunci când primul nu s-a abținut să critice deschis <span>abilitățile manageriale ale lui Air Jordan</span>.</p>
<p>Remarcile sale s-au bazat pe performanța dezamăgitoare a echipei lui Jordan, Charlotte Bobcats, care se confrunta cu dificultăți semnificative la acea vreme. Barkley a speculat în continuare că ar fi înțelept ca Mike să ia în considerare angajarea de oameni care au curajul să vorbească și să-i atragă atenția atunci când face greșeli.</p>
<p>„Dar am fost sincer cu privire la ceea ce gândeam. Am spus: «Ascultă, cel mai greu lucru la Michael este că trebuie să aibă oameni mai buni în jurul lui». Pentru că cel mai greu lucru este că, atunci când ești faimos, sunt în avionul tău privat, tu plătești toate băuturile, tu plătești toate cinele. Foarte puțini oameni vor fi sinceri cu tine”, a subliniat el.</p>
<p>„Încerc să mă înconjur de oameni de genul: «Hei, dacă greșesc, te rog spune-mi». Și Michael s-a simțit ofensat din cauza a ceva ce am spus despre el”, a explicat el. „Și nu am mai vorbit de aproape 10 ani. Și el era cel mai bun prieten al meu pe atunci. Și îl iubesc pe tipul ăla ca pe un frate și amândoi suntem încăpățânați și nu am mai vorbit”, și-a amintit Barkley cu tristețe.</p>
<p><img alt="" class="size-full wp-image-20198643" decoding="async" fetchpriority="high" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/profimedia-1010612261.jpg" srcset="https://www.prosport.ro/wp-content/uploads/2025/06/profimedia-1010612261.jpg 1400w, https://www.prosport.ro/wp-content/uploads/2025/06/profimedia-1010612261-768x512.jpg 768w" width="1400"/></p>
<h2><span>Barkley speră să se împace cu prietenul său. „Îmi e dor de el”</span></h2>
<p>Barkley este conștient că drumul spre împăcare cu Jordan este unul anevoios. Cu și așa, el rămâne optimist și hotărât să repare relația lor ruptă. În ciuda evenimentelor din trecut, Barkley își dorește să restabilească „frăția” care au împărtășit-o în trecut și, în cele din urmă, cei doi să lase în urmă neînțelegerile.</p>
<p>„Am fost prieteni grozavi. Îmi este dor de Michael. Îl iubesc pe Michael. Nu-i doresc decât tot binele. Este cel mai mare jucător de baschet din toate timpurile. Dar, evident, nu a primit cu ochi buni unele lucruri pe care le-am spus despre abilitățile sale de management. Și asta e regretabil”, a spus Barkley pentru „The Athletic”.</p>

]]></description>
    </item>
    <item>
      <title>Rapid, pe podium la Viena și premiată pentru cel mai rapid meci câștigat în baschetul 3×3! „Este un prim pas”. SPECIAL</title>
      <link>https://www.prosport.ro/alte-sporturi/baschet/rapid-pe-podium-la-viena-si-premiata-pentru-cel-mai-rapid-meci-castigat-in-baschetul-3x3-este-un-prim-pas-special-20197317</link>
      <description><![CDATA[<img src="https://www.prosport.ro/wp-content/uploads/2025/06/rapid-3x3-bune-1400x934.jpeg"/><br/><p>CS Rapid București a încheiat pe locul 3 etapa de la Viena a FIBA 3×3 Women’s Series 2025, competiție desfășurată în perioada 12–14 iunie.</p>
<p>Echipa de baschet din România a bifat astfel primul podium internațional în actualul sezon, după un parcurs bun și un final dramatic de turneu.</p>
<h2><span>Rapid a luat locul 3 la turneul de baschet 3×3 de la Viena, unde a participat în premieră</span></h2>
<p>Echipa bucureșteană a înregistrat victorii în faza grupelor, a trecut în sferturi de Praga VSC și a cedat în semifinale în fața echipei Madrid, scor 18–19, după un meci decis în prelungiri.</p>
<p>Pe lângă clasarea pe podium, CS Rapid București a primit o distincție specială din partea organizatorilor FIBA 3×3: cel mai rapid meci câștigat al turneului, după victoria clară cu Madagascar, scor 21–8.</p>
<p>Echipa din România a fost remarcată și în statistici, conducând la mai multe categorii importante, printre care: numărul total de puncte marcate, recuperări și apariții frecvente în selecțiile cu cele mai spectaculoase faze (Top Plays/Highlights).</p>
<ul>
<li>Rapid scrie istorie în baschet: devine prima echipă de club din România în FIBA 3×3 Women’s Series</li>
</ul>
<p>Rezultatele CS Rapid București</p>
<p>• CS Rapid – Madagascar: 21–8<br/>
• CS Rapid – Singapore: 20–16<br/>
• CS Rapid – Praga VSC: 19–17 (sferturi)<br/>
• CS Rapid – Madrid: 18–19 (semifinale, după prelungiri)</p>
<p>Turneul de la Viena a fost a cincea etapă a circuitului mondial FIBA 3×3 Women’s Series. În finală, Olanda a învins echipa Madridului cu 15–9, obținând al treilea trofeu câștigat în actualul sezon.</p>
<h2><span>Clasament final – FIBA 3×3 Viena 2025</span></h2>
<p>1. Olanda<br/>
2. Madrid (Spania)<br/>
3. CS Rapid București (România)<br/>
4. Ucraina<br/>
5. Győr (Ungaria)</p>
<h2><span>Ce a declarat Alina Podar de la Rapid</span></h2>
<p>„Consider că am avut un prim turneu foarte reușit. Sunt foarte mândră de ce am putut realiza în acest weekend și nu pot decât să mulțumesc staffului și colegelor mele pentru profesionalismul și dedicarea de care au dat dovadă.</p>
<p>Este un prim pas pe care l-am făcut spre obiectivul nostru și sunt sigură că această echipă are toate șansele să realizeze lucruri mărețe.</p>
<p>Suntem un grup de jucătoare foarte unit și cred că asta s-a văzut și pe teren, chiar dacă nu am avut neapărat destul timp pentru a ne pregăti împreună. Seriozitatea și dedicarea, atât pentru joc cât și una pentru cealaltă, ne-au ajutat să aducem locul 3 în primul nostru turneu împreună”, a declarat Podar.</p>
<p>Urmează două etape importante pentru Rapid:</p>
<p>• Orléans (Franța): 9–10 iulie<br/>
• București : 11–13 iulie, la ParkLake Shopping Center, etapă organizată de clubul din Giulești</p>

]]></description>
    </item>
    <item>
      <title>Fiul milionarului român a ajuns să trăiască în Spania, la doar 16 ani. Cum e viața acolo: „E trist că a trebuit să-l las să plece la vârsta asta”</title>
      <link>https://www.prosport.ro/diverse/fiul-milionarului-roman-a-ajuns-sa-traiasca-in-spania-la-doar-16-ani-cum-e-viata-acolo-e-trist-ca-a-trebuit-sa-l-las-sa-plece-la-varsta-asta-20195385</link>
      <description><![CDATA[<img src="https://www.prosport.ro/wp-content/uploads/2025/06/Fiul-milionarului-roman-a-ajuns-sa-traiasca-in-Spania-la-doar-16-ani-1400x1050.jpg"/><br/><p>Celebru jucător de baschet, Virgil Stănescu a vorbit despre situația fiului său care trăiește în Spania, la doar 16 ani.</p>
<p><span>Virgil Stănescu</span> nu a reușit să îi ofere o bună dezvoltare din punct de vedere sportiv în România, astfel că el și soția sa au decis să îl lase pe fiul lor să participe, în străinătate, la un program care acoperă întregul necesar de activități sportive indicat pentru a avea bunăstare fizică și mentală.</p>
<p>Totodată, Stănescu (48 de ani), care s-a apucat de baschet în urmă cu peste 30 de ani, a subliniat importanța sportului, dar mai ales al educației fizice încă de la vârste fragede.</p>
<h2><span>Fiul milionarului român a ajuns să trăiască în Spania, la doar 16 ani. „E trist că a trebuit să-l las să plece la vârsta asta”</span></h2>
<p>Virgil Stănescu a dezvăluit situația fiul său care a fost nevoit să meargă în Spania pentru a beneficia de o adevărată infrastructură sportivă, infrastructură de care România duce lipsă în acest moment și despre care inclusiv campionul olimpic la înot <span>David Popovici a atras atenția.</span></p>
<p>„Fiul meu are 16 ani, e în Spania, integrat într-un program de baschet. E trist că a trebuit să-l las să plece la 15 ani și jumătate. A trebuit să discut cu soția dacă e OK ca băiatul nostru să plece de acasă la vârsta asta. Are o oră de înot pe săptămână, plus alte două ore de sport, este totul coerent”, a declarat Virgil Stănescu pentru <span>iAMnews</span>.</p>
<h2><span>Stănescu, despre cele trei sporturi care nu trebuie să lipsească de la școală</span></h2>
<p>Stănescu a subliniat ceea ce specialiștii în sănătate susțin și anume că pentru a avea parte de o stare de sănătate fizică și psihică este nevoie de mișcare fizică.</p>
<p>„De ce este importantă ora de educație fizică? Este pentru că majoritatea sporturilor au asimetric. Tenisul îl joci cu o singur mână, la fel și baschetul sau voleiul.</p>
<p>Tu nu poți să faci un cerc de baschet în liceu pentru că acolo se duc numai oamenii care au tehnic ceva în legătură cu baschetul.</p>
<p>Cele trei sporturi, care după părerea mea nu ar trebui să lipsească din viața unui copil sunt: înotul, gimnastica sau atletismul. Astea nu au asimetrii și atunci astea sunt cele din care se extrage ora de educație fizică. Asta este motricitatea, asta este baza sportului pentru sănătate, nu sportul de performanță. Cred în multisport. Dacă nu ești în sporturile astea care sunt ciclice, precum gimnastica ritmică, unde cu cât ajungi mai devreme, cu atât este mai bine, în sporturile de combat sau în sporturile de echipă trebuie să găsești soluții.</p>
<p>Cu cât ai practicat mai mult, cu atât găsești mai ușor soluții. Le găsești din diferite sporturi, din prezența ta în diferite regulamente. Atât fizic, cât și psihic. Dacă joc astăzi badminton, mâine descopăr niște mușchi de care nu știam că îi am pentru că nu am jucat badminton. Și atunci, cu cât ai partea asta de până pe la 13-14 ani mai diversă, cu atât ești mai puțin pus în situația accidentărilor, ești mai echilibrat fizic, dar ești mai echilibrat și mental”, a mai spus Virgil Stănescu.</p>

]]></description>
    </item>
    <item>
      <title>Un român celebru s-a dus în Rusia şi a primit şi bani la pungă: „Dacă voiai prea mult cash”. Ce nu i-a plăcut</title>
      <link>https://www.prosport.ro/sport-life/un-roman-celebru-s-a-dus-in-rusia-si-a-primit-si-bani-la-punga-daca-voiai-prea-mult-cash-ce-nu-i-a-placut-20194669</link>
      <description><![CDATA[<img src="https://www.prosport.ro/wp-content/uploads/2025/06/Un-roman-celebru-s-a-dus-in-Rusia-si-a-primit-si-bani-la-punga-Daca-voiai-prea-mult-cash.-Ce-nu-i-a-placut-scaled-e1749814738186-1400x770.jpg"/><br/><p>Un celebru jucător de baschet român, Virgil Stănescu, a dezvăluit cum s-a simțit să joace în Federația Rusă. Fostul sportiv povestește cum încasa primele de joc direct în pungi, pentru că se împărțeau frecvent sume cash. El recunoaște că avea un salariu de peste jumătate de milion de euro.</p>
<p>Sportul din Rusia este foarte apreciat de oameni, iar oligarhii fac orice pentru a-i ține pe fani în priză, să vină la evenimente sportive. Așa cum povestește Virgil Stănescu, aceștia se implicau în viața echipei mult mai activ decât conducătorii autohtoni.</p>
<h2><span>Virgil Stănescu povestește cum se simțea în Rusia</span></h2>
<p>Virgil Stănescu a fost desemnat de multe publicații drept <span>cel mai important jucător al Diviziei A</span> la baschet masculin. În vârstă de 48 de ani, acesta povestește mai multe episoade din Federația Rusă, acolo unde a jucat pentru mai multe cluburi, precum Spartak Sankt-Petersburg, Spartak Primorje Vladivostok, Unics Kazan sau CSK-VVS Samara.</p>
<p>„Am avut contracte de jumătate de milion de dolari. Enorm pentru mine. Sunt foarte mulți bani. Rușii au plătit cel mai bine. (Veneau și cu bani la pungă?) Doar dacă cereai tu că vrei nu știu cât cash. Altfel, erau prin cont, euro sau dolari. Când am jucat la Unics Kazan, te trezeai cu niște bani în cont drept prime.</p>
<p>Echipa era finanțată de guvernatorul regiunii și te trezeai cu câte trei prime după meciuri. Oamenii mi-au plăcut în Rusia, dar societatea n-a fost una plăcută. Sistemul era foarte oligarhic în Rusia, ceea ce nu se mai întâmpla la noi.</p>
<p>Patronii veneau să certe antrenorii de față cu noi, nu te mai băgau în seamă pentru că ai pierdut un meci, după care își reveneau și te luau în brațe. (n.r. Stilul românesc) Mai rău.</p>
<p>De exemplu, aveam mii de euro primă, dar îmi dăduseră un apartament cu un pat de 1,20 metri lățime, iar eu eram cu soția. «Schimbați-mi și mie patul». «Cumpără-ți!». Puteai să ți-l cumperi, într-adevăr, nu puteai să zici ceva”, a declarat Virgil Stănescu pentru <span>iAMnews</span>.</p>
<h2><span>Ce carieră a avut Virgil Stănescu în baschet</span></h2>
<p>Uriașul român de 2,08 metri și 122 de kilograme, pe vremea când activa în sport, a trecut pe la multe clubururi de-a lungul carierei sale. El s-a apucat de baschet în 1994, la SOCED București, apoi a primit o bursă în America, la Universitatea din Alabama de Sud. Întors în Europa în 2001, acesta a trecut pe la multe cluburi.</p>
<p>De-a lungul carierei sale, Stănescu a mai jucat pentru South Alabama Jaguars, Opel Skyliners Frankfurt, Telindus Oostende, Turk Telekom Ankara, Dinamo Erbașu București, Spartak Sankt-Petersburg, Al Qadisiya Kuwait, Spartak Primorje Vladivostok, Unics Kazan, CSK-VVS Samara, Banca Tercas Teramo, Steaua Turabo București, BC Mureș Tg. Mureș, CSU Asesoft Ploiești, precum și Steaua CSM EximBank.</p>
<p>El este inclus în Hall of Fame-ul universității pe care a terminat-o în Alabama de Sud. A jucat pentru echipa națională a României timp de 15 ani. Acum, Virgil Stănescu este <span>foarte preocupat de baschetul juvenil</span>.</p>

]]></description>
    </item>
  </channel>
</rss>
