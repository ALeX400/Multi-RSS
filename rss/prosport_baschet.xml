<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>FIBA Europe Cup! Prima victorie din istoria clubului în cupele europene</title>
      <link>https://www.prosport.ro/alte-sporturi/baschet/fiba-europe-cup-prima-victorie-din-istoria-clubului-in-cupele-europene-20316055</link>
      <description><![CDATA[<img src="https://www.prosport.ro//wp-content/uploads/2025/11/baschet-3.jpg"/><br/><p>Echipa de baschet masculin CS Vâlcea 1924 a reușit miercuri seară primul succes din istoria clubului în cupele europene, 90-88 cu Rasta Vechta.</p>
<p>Fără victorie după trei etape în <span>FIBA Europe Cup</span> și ieșită din cursa pentru calificare, echipa vâlceană a reușit o surpriză de proporții, câștigând cu Rasta Vechta. Nemții au învins în urmă cu o lună, la Vâlcea, cu 91-72.</p>
<h2><span>Terrel Harris a revenit pe teren după 18 luni</span></h2>
<p>Rasta a condus cu 71-58 în al treilea sfert și părea că se îndreaptă spre succes. Oltenii au revenit însă extraordinar în ultimul sfert, în care s-au detașat la 89-81 cu un minut înaintea finalului. Echipa finanțată de Consiliul Județean Vâlcea a rezistat unui final extrem de tensionat și a reușit o victorie notabilă, în timp ce nemții și-au compromis șansele de calificare.</p>
<p>La Vâlcea a debutat cel mai recent jucător adus de „lupii negri”, americanul Terrell Harris. El s-a aflat la primul meci oficial după o absență de 18 luni. Acesta a reușit 12 puncte pentru vâlceni și este fericit că joacă din nou. „A fost un meci special, o experiență de neuitat. Mă bucur enorm să fiu parte din acest moment istoric pentru club, fiind prima victorie internațională. A fost, totodată, o mare ușurare pentru mine, fiind primul joc după o pauză foarte lungă. Sunt extrem de recunoscător că pot juca din nou acest sport și îi mulțumesc echipei din Vâlcea pentru șansa oferită” a punctat la final jucătorul american.</p>
<h2><span>Gian Clavell: „Suntem mândri de prestația noastră”</span></h2>
<p>Venit de două săptămâni la Rm. Vâlcea, Gian Clavell, unul dintre liderii echipei, a evidențiat importanța momentului și a spiritului de echipă. „În primul rând, suntem recunoscători Celui de Sus pentru acest moment istoric. Suntem mândri de prestația noastră din această seară, în care am reușit o victorie importantă în fața echipei Rasta Vechta, în FIBA Europe Cup. Am arătat disciplină, determinare și o unitate exemplară de la început până la sfârșit. Le mulțumim și fanilor care au venit să ne susțină, noi i-am simțit aproape la fiecare posesie” a spus jucătorul care are o experiență și în NBA.</p>
<h2><span>„Victoriile ne dau energie și ambiție pentru a crește”</span></h2>
<p><span>Antrenorul principal Arturo Alvarez</span> a vorbit despre semnificația victoriei, dar și despre drumul parcurs de club până în acest punct.</p>
<p>„Primul lucru pe care aș vrea să-l spun este un cuvânt de mulțumire tuturor celor care au făcut posibil ca echipa noastră, plecată din divizia a doua a României, să ajungă să câștige aseară un meci de Cupă Europeană. Au fost antrenori sau jucători care au contribuit la această construcție, toți cei care au fost parte din istoria clubului trebuie să simtă că această victorie le aparține și lor, inclusiv lotul din sezonul trecut.</p>
<p>În ceea ce privește jocul, am văzut un spirit de luptă fantastic și o echipă care nu a renunțat niciodată, chiar și atunci când a fost condusă cu peste 10 puncte. Jucătorii au dat dovadă de încredere și caracter. Aceste două victorii consecutive, cu Brașov și Vechta, ne dau energie și ambiție pentru a continua să creștem. Deși încă nu-l avem pe Lecomte, abia așteptăm să jucăm acasă, duminică, în fața fanilor noștri, împotriva unuia dintre cei mai puternici adversari, Pitești. Ne dorim o sală plină, pentru că suporterii noștri sunt, fără îndoială, al șaselea jucător” a spus ibericul Arturo Alvarez, care în sezonul trecut a condus „lupii” spre medalia de bronz în Liga Națională.</p>
<p>Foto: FIBA Europe Cup</p>

]]></description>
    </item>
    <item>
      <title>CSM Oradea bifează o cifră fabuloasă în baschetul masculin! Victorie dramatică în Cipru</title>
      <link>https://www.prosport.ro/alte-sporturi/baschet/csm-oradea-bifeaza-o-cifra-fabuloasa-in-baschetul-masculin-victorie-dramatica-in-cipru-20315808</link>
      <description><![CDATA[<img src="https://www.prosport.ro//wp-content/uploads/2025/11/csm-oradea-baschet.jpg"/><br/><p><!--StartFragment --></p>
<p class="pf0"><span class="cf1">CSM CSU Raiffeisen Oradea a </span><span class="cf2">reu</span><span class="cf2">șit să-și treacă </span><span class="cf3">î</span><span class="cf2">n cont</span><span class="cf0"> cea de-a 60-a victorie din istorie </span><span class="cf1">în cupele europene. </span></p>
<p class="pf0"><span class="cf4">„</span><span class="cf1">Leii Ro</span><span class="cf0">șii”, așa cum sunt alintați orădenii, au </span><span class="cf1">învins pe terenul </span><span class="cf2">celor de la</span><span class="cf1"> Petrolina AEK Larnaca, campioana Ciprului.</span></p>
<h2 class="pf0"><span>CSM Oradea, la borna 60 a victoriilor în cupele europene</span></h2>
<p class="pf0"><span class="cf1">Partida contând pentru etapa a 4-a în Grupa C din FIBA Europe Cup </span><span class="cf5">– edi</span><span class="cf0">ția 2025/26 s-a </span><span class="cf1">încheiat cu scorul de 89-86. </span><span class="cf2">R</span><span class="cf1">o</span><span class="cf0">ș-albaștrii </span><span class="cf1">î</span><span class="cf0">și continuă cursa pentru calificare, av</span><span class="cf1">ând deja trei victorii din patru în această competiție.</span></p>
<p class="pf0"><span class="cf4">„</span><span class="cf1">Kris Richard a înscris un co</span><span class="cf0">ș de trei puncte pe sirena ce a anunțat finalul partidei. Asta după ce orădenii au irosit un avantaj de 9 puncte, avut cu două minute și 42 secunde rămase pe timpul de joc”, scrie site-ul grupării orădene.</span></p>
<p class="pf0">CSM Oradea a <span class="cf1">început sezonul în preliminariile Ligii Campionilor, dar nu a trecut mai departe.</span></p>
<p class="pf0"><span class="cf1">CSM Corona Bra</span><span class="cf0">șov a fost </span><span class="cf1">învins</span><span class="cf0">ă categoric acasă de echipa turcă Aliaga Petkimspor, cu scorul de 97-73 (35-28, 16-16, 27-8, 19-21), miercuri seara, </span><span class="cf1">în Grupa C a competi</span><span class="cf0">ției masculine de baschet FIBA Europe Cup.</span></p>
<p class="pf0"><span class="cf0">Aliaga Petkimspor este lider, cu 7 puncte, urmată de CSM CSU Raiffeisen Oradea, 7 puncte, Petrolina AEK, 6 puncte, Corona Brașov, 4 puncte. C</span><span class="cf1">â</span><span class="cf0">știgătoarele celor 10 grupe și cele mai bune șase echipe clasate pe locul secund se califică </span><span class="cf1">în faza a doua a grupelor.</span></p>
<p class="pf0"><span class="cf1">În penultima etap</span><span class="cf0">ă, CSM CSU Oradea va juca pe teren propriu cu Corona Brașov, </span><span class="cf1">în data de 12 noiembrie.</span></p>
<h2 class="pf0"><span><span class="cf2">Ce performan</span><span class="cf2">țe a reușit Oradea </span><span class="cf3">î</span><span class="cf2">n baschetul masculin?</span></span></h2>
<ul>
<li class="pf0"><span class="cf4">3 titluri de campioan</span><span class="cf2">ă a Rom</span><span class="cf3">âniei (2016, 2018, 2019)</span></li>
<li class="pf0"><span class="cf6">1 supercup</span><span class="cf7">ă a Rom</span><span class="cf3">âniei (2019)</span></li>
<li class="pf0"><span class="cf6">8 finale de campionat disputate (2014, 2016, 2018, 2019, 2021, 2023, 2024, 2025)</span></li>
<li class="pf0"><span class="cf6">8 finale de cup</span><span class="cf7">ă disputate (2014, 2016, 2018, 2019, 2020, 2021, 2023, 2025)</span></li>
<li class="pf0"><span class="cf6">11 clas</span><span class="cf7">ări pe podiumul campionatului (3 medalii de aur, 5 de argint, 3 de bronz)</span></li>
<li class="pf0"><span class="cf6">3 supercupe disputate (2016, 2018, 2019)</span></li>
<li class="pf0"><span class="cf6">1 medalie de bronz european</span><span class="cf7">ă (FIBA Europe Cup, 2021)</span></li>
</ul>
<h2 class="pf0"><span><span class="cf2">Ce rezultate au mai scos echipele noastre </span><span class="cf3">î</span><span class="cf2">n cupele europene?</span></span></h2>
<p class="pf0"><span class="cf2">Campioana U BT Cluj a fost </span><span class="cf3">învins</span><span class="cf7">ă miercuri, pe teren propriu, de formaţia slovenă Cedevita Ljubljana, scor 93-87 (44-39), </span><span class="cf3">în etapa a VI-a din grupa A a BKT EuroCup. Este al treilea e</span><span class="cf7">şec pentru U BT Cluj </span><span class="cf3">în competi</span><span class="cf7">ţie. La meci au asistat 6.631 spectatori.</span></p>
<p class="pf0"><span class="cf7">Echipa de baschet feminin Sepsi Sf. Gheorghe a c</span><span class="cf3">â</span><span class="cf7">ştigat penultimul meci din grupa D a FIBA EuroCup, miercuri, </span><span class="cf3">în deplasare, cu forma</span><span class="cf7">ţia KSC Szekszard, scor 86-82 (49-28)</span></p>
<p class="pf0"><span class="cf1">În grupa I, Rapid Bucure</span><span class="cf0">şti a pierdut surprinzător, scor 66-78 (35-44), cu UFAB49.</span></p>
<p><!--EndFragment --></p>

]]></description>
    </item>
    <item>
      <title>Nu era credincios, dar s-a rugat non-stop la Dumnezeu pentru a-l salva: „Mi-au spus că am 90 la sută șanse să mor”</title>
      <link>https://www.prosport.ro/alte-sporturi/baschet/nu-era-credincioasa-dar-s-a-rugat-non-stop-la-dumnezeu-pentru-a-l-salva-mi-au-spus-ca-am-90-la-suta-sanse-sa-mor-20315308</link>
      <description><![CDATA[<img src="https://www.prosport.ro//wp-content/uploads/2025/11/Nu-era-credincios-dar-s-a-rugat-non-stop-la-Dumnezeu-pentru-a-l-salva-„Mi-au-spus-ca-am-90-la-suta-sanse-sa-mor-1400x924.jpg"/><br/><p>Achille Polonara, jucător italian de baschet, a stat nu mai puțin de zece zile în comă, după ce a fost supus unui transplant de măduvă osoasă.</p>
<p>Chiar dacă a recunoscut că nu era credincioasă, Erika Bufano, soția sportivului italian, a precizat că s-a rugat neîncetat la Dumnezeu, pentru a-l salva, șansele lui de supraviețuire fiind destul de mici.</p>
<h2><span>Soția sportivului a trecut prin momente cumplite</span></h2>
<p>Achille Polonara, jucător italian de baschet, <span>a fost supus unui transplant </span>de măduvă osoasă în luna septembrie, după ce a stat toată vara la Valencia, unde a urmat ședințe de chimioterapie.</p>
<p>Cu doar câteva zile înainte de a fi externat, starea de sănătate a sportivului s-a agravat. Astfel, din cauza complicațiilor suferită după transplantul de măduvă osoasă, efectuat pe data de 25 septembrie, acesta a intrat în comă.</p>
<p>Chiar dacă medicii i-au dat puține șanse de supraviețuire, sportivul în vârstă de 33 de ani și-a revenit, iar soția lui a vorbit despre <span>clipele de groază</span> pe care le-a trăit.</p>
<p>„Nu am fost credincioasă, dar m-am rugat mult în ultimele zile. I-am spus: «Te rog, nu mă părăsi, am nevoie de tine». Cea mai mare îngrijorare a lui a fost: «Mă voi întoarce la fel ca înainte?». Acum va trebui să facă fizioterapie, pentru că până acum, când vine fizioterapeutul, pufnește și înjură. Cu toții trebuie să trecem prin asta împreună, chiar și copiii”, a împărtășit Erika Bufano, conform <span>marca.com</span>.</p>
<h2><span>Achille Polonara, mesaj după ce a ieșit din comă</span></h2>
<p>Chiar dacă medicii îi dădeau puține șanse de supraviețuire, Achille Polonara a luptat și a reușit să iasă din comă, după o perioadă de zece zile. Acum, acesta a dezvăluit că nu își amintește nimic din ceea ce s-a întâmplat. Totodată, sportivul a dezvăluit ce a simțit în momentul în care s-a trezit din comă.</p>
<p>„Am fost în comă timp de 10 zile, mi-au spus că am 90% șanse să mor, dar acum pot ieși din spital… Nu-mi amintesc aproape nimic despre ce s-a întâmplat, este ca și cum aș fi adormit. A fost greu, mi-au dat puține speranțe. Când am deschis ochii, tot nu puteam face nimic. Apoi lucrurile s-au îmbunătățit, iar acum respirația în afara spitalului este minunată”, a povestit Achille Polonara, conform sursei menționate anterior.</p>

]]></description>
    </item>
    <item>
      <title>CUPA EDU 2025! Start pentru a șasea ediție a celei mai spetaculoase competiții de baschet dintre licee</title>
      <link>https://www.prosport.ro/alte-sporturi/baschet/cupa-edu-2025-start-pentru-a-sasea-editie-a-celei-mai-spetaculoase-competitii-de-baschet-dintre-licee-20314609</link>
      <description><![CDATA[<img src="https://www.prosport.ro//wp-content/uploads/2025/11/CUPA-EDU-2025-Start-pentru-a-sasea-editie-a-celei-mai-spetaculoase-competitii-de-baschet-dintre-licee-e1762272413582-1400x767.jpg"/><br/><p>Cea de-a șasea ediție a competiția de baschet între licee CUPA EDU debutează azi, 4 Noiembrie 2025 și adună la start 24 de licee de stat și private din București.</p>
<p>Pentru cel de-al patrulea an consecutiv, 24 de selecționate de liceu se înfruntă în cea mai spectaculoasă competiție organizată la nivel de București. Meciurile se desfășoară pe parcursul a aproape șase săptămâni, între 4 Noiembrie și 11 Decembrie.</p>
<h2><span> CUPA EDU, Ediția 2025, a șasea ediție a celei mai spetaculoase competiții de baschet dintre licee</span></h2>
<p>Finala competiției va avea loc joi, 11 Decembrie, în cadrul Sălii Polivalente din incinta Campusului Universității de Științe Agronomice și Medicină Veterinară din București, începând cu ora 16:00. Pe lângă spectacolul sportiv, spectatorii vor avea parte de un show întreținut de DJ NASA, Tomi Marfă Vlad Flueraru, Challenge Arts și MC-ul competiției.</p>
<p>Competiția a adunat la start de-a lungul timpului, 40 de unități diferite. Câștigătorii edițiilor precedente au fost Colegiul Național „Aurel Vlaicu” (2017), Colegiul Național „Spiru Haret” (2018), Colegiul Național „Cantemir Vodă” (2022 și 2023) și Liceul Teoretic „Traian” (2024). Dintre cele 40 de unități participante până în prezent „Cantemir Vodă” și „Spiru Haret” au reușit să bifeze toate cele șase ediții de până acum.</p>
<p>„CUPA EDU este un parteneriat de succes cu Inspectoratul Școlar al Municipiului București. Ca partener organizator, am încurajat și vom susține constant educația fizică și sportul în rândul elevilor. Credem, cu tărie, că sportul este o metodă eficientă de dezvoltare, care contribuie esențial la formarea unor caractere puternice și echilibrate în rândul tinerilor”, declară Laurențiu Oprea, Inspector Școlar din cadrul Inspectoratului Școlar al Municipiului București.</p>
<p>Competiția de <span>baschet</span> este susținută pentru rolul său formator și de către sponsorul principal: „La Romgaz, ne bucurăm să susținem Cupa EDU, o platformă unde pasiunea pentru sport unește colectivele școlare și încurajează colaborarea, precum și dialogul cu partenerii instituționali. Sportul înseamnă fairplay, prietenie și spirit de echipă – piloni esențiali pentru o viață și o societate de succes.” declară Răzvan Popescu, director al societății respective.</p>
<h2><span>Participanții CUPA EDU, Ediția 2025</span></h2>
<p>Liceul Teoretic „TRAIAN” (campioana 2024), Liceu P.S. „MIRCEA ELIADE”, Colegiul Național „CANTEMIR VODĂ” (campioana 2022&amp;2023), Colegiul Naţional „GRIGORE MOISIL”, Colegiul Naţional „AUREL VLAICU” (campioana 2017), Colegiul Naţional de Informatică „TUDOR VIANU”, Colegiul Naţional „ION CREANGĂ”, Colegiul Naţional „GHEORGHE LAZĂR”, American International School of Bucharest (AISB), OLGA GUDYNN INT’L SCHOOL (OGIS), CAMBRIDGE SCHOOL OF BUCHAREST (CSB), Colegiul Național „ION NECULCE”, C.N.B. „GEORGE COŞBUC”, Colegiul Naţional „MATEI BASARAB”, Liceul Teoretic „GEORGE CĂLINESCU”, Colegiul Național „MIHAI VITEAZUL”, DEUTSCHE SCHULLE BUKAREST (DSBU), Colegiul Național „SPIRU HARET” (C. 2018), Colegiul Național „IULIA HAŞDEU”, L.T. „DRAGOMIR HURMUZESCU”, CN „EMIL RACOVITA”, Colegiul German „GOETHE”, L.T. „EUGEN LOVINESCU”, C.T. „PETRU MAIOR”</p>
<p>Parteneri ai competiției: Federația Sportului Școlar și Universitar, <span>Federația Română de Baschet</span>, Asociația Municipală de Baschet București.</p>

]]></description>
    </item>
    <item>
      <title>Baschetul românesc se transformă! „Performanța nu se obține prin întâmplare, ci prin viziune”</title>
      <link>https://www.prosport.ro/alte-sporturi/baschetul-romanesc-se-transforma-performanta-nu-se-obtine-prin-intamplare-ci-prin-viziune-20311909</link>
      <description><![CDATA[<img src="https://www.prosport.ro//wp-content/uploads/2025/02/CS-OTOPENI-ELBA-TIMISOARA-93-72PLAY-OFF-DIVIZIA-A-3.05.2009-1001x1400.jpg"/><br/><p>Federația Română de Baschet anunță un parteneriat care marchează un moment semnificativ în dezvoltarea și consolidarea baschetului feminin din România.</p>
<p>Cele două <span>competiții majore</span> vor purta din acest sezon denumirile oficiale: Liga Națională de Baschet Feminin Banca Transilvania și Liga 1 de Baschet Feminin Banca Transilvania.</p>
<h2><span>Carmen Tocală: „Baschetul feminin poate deveni o platformă reală de afirmare și inspirație”</span></h2>
<p>Colaborarea dintre FRB și BT reprezintă o investiție în viitorul generațiilor care aleg acest sport. „Baschetul feminin românesc are nevoie de continuitate, stabilitate și încredere. Ne dorim ca fiecare tânără care alege acest sport să simtă că are în spate o comunitate care crede în ea și în potențialul ei. Federația Română de Baschet își propune să construiască un model durabil de dezvoltare, bazat pe performanță, educație și încredere – elemente esențiale pentru orice sistem sportiv modern. Parteneriatul cu Banca Transilvania este un pas strategic în această direcție. Este o dovadă de încredere în potențialul sportivelor noastre și în capacitatea baschetului feminin de a deveni o platformă reală de afirmare și inspirație”, a declarat Carmen Tocală, președinte Federația Română de Baschet.</p>
<h2><span>„O investiție reală în viitorul baschetului feminin românesc”</span></h2>
<p>Federația Română de Baschet este cea care coordonează și dezvoltă <span>activitatea baschetbalistică la nivel național</span>, de la competițiile de juniori până la cele de seniori, precum și programele naționale de formare și performanță.</p>
<p>Misiunea FRB este de a sprijini dezvoltarea baschetului românesc pe toate palierele și de a promova valorile educației prin sport, fair play și performanță. „Tot mai multe tinere din România aleg să își continue formarea în mediul universitar internațional, iar acest lucru confirmă că avem resurse, talent și valoare. Prin acest parteneriat, ne dorim să consolidăm competițiile interne, să asigurăm un cadru profesionist pentru formarea tinerelor jucătoare și să dezvoltăm o cultură sportivă bazată pe merit, perseverență și încredere. Performanța nu se obține prin întâmplare, ci prin viziune, parteneriate solide și investiții constante în oameni și valori. Iar acest demers comun cu Banca Transilvania este o investiție reală în viitorul baschetului feminin românesc”, a mai spus aceasta.</p>
<blockquote><p>Prin parteneriatul cu Federația Română de Baschet, prin susținerea Ligii Naționale de Baschet Feminin și a Ligii 1 de Baschet Feminin, Banca Transilvania își reafirmă angajamentul față de performanță și diversitate. Credem în puterea echipelor care construiesc împreună, în energia comunităților și în rolul esențial al sportului de a inspira generațiile viitoare – Ömer Tetik, director general BT</p></blockquote>

]]></description>
    </item>
  </channel>
</rss>
