<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Care vor fi meciurile de la Final Four-ul Cupei României la baschet feminin! Unde se vor juca partidele</title>
      <link>https://www.prosport.ro/alte-sporturi/baschet/care-vor-fi-meciurile-de-la-final-four-ul-cupei-romaniei-la-baschet-feminin-unde-se-vor-juca-partidele-20363308</link>
      <description><![CDATA[<img src="https://www.prosport.ro//wp-content/uploads/2026/01/sighetul-marmatiei-2-1400x1176.jpg"/><br/><p>Sighetul Marmației, un oraș cu o populație de 30.000 de locuitori, se pregătește de un eveniment important pentru baschetul românesc.</p>
<p>În prima semifinală se vor duela CS Rapid și ACS Sepsi SIC Sf. Gheorghe. În cea de-a doua semifinală se vor întâlni CSM CSU Târgoviște și FCC Baschet UAV Arad. Învingătoarele vor juca ultimul act.</p>
<h2><span>Final Four la laschet feminin, meciuri la Sighetul Marmației</span></h2>
<p>Primul mare eveniment găzduit de Sala Polivalentă va avea loc în perioada 20–21 februarie, când orașul devine capitala baschetului feminin, prin organizarea Final Four-ului Cupei României la baschet feminin – o competiție de elită care va aduce față în față cele mai bune echipe din țară.</p>
<p>„Vom desfășura aici o competiție majoră – Turneul Final Four al Cupei României la Baschet Feminin –, care va reuni echipe ce au evoluat în Euroligă, echipe care au jucat până săptămâna trecută în EuroCup, aşadar, cele mai puternice echipe din România.</p>
<p>Vom veni în fața comunității pentru a arăta că, atunci când ne dorim cu adevărat ceva, se poate. Avem acum o sală modernă, cu un parchet performant – un aspect extrem de important. Suprafața de joc contează enorm în procesul de dezvoltare, pentru că, în lipsa unor condiții adecvate, pot apărea accidentări sau afecțiuni. Acest loc este dovada clară că omul sfințește locul.</p>
<p><img alt="" class="aligncenter size-full wp-image-20363315" decoding="async" fetchpriority="high" height="1350" sizes="(max-width: 1080px) 100vw, 1080px" src="https://www.prosport.ro//wp-content/uploads/2026/01/sighetul-marmatiei-5.jpg" srcset="https://www.prosport.ro/wp-content/uploads/2026/01/sighetul-marmatiei-5.jpg 1080w, https://www.prosport.ro/wp-content/uploads/2026/01/sighetul-marmatiei-5-768x960.jpg 768w" width="1080"/></p>
<p>Am găsit aici oameni care au făcut posibil acest proiect nu doar prin eforturi financiare și umane, ci și prin emoție și atașament față de baschet. Este meritul lor. În plus, loturile naționale de juniori mici se vor pregăti aici.</p>
<p>Suntem în faza de negociere cu autoritățile pentru a primi sprijin, deoarece avem nevoie de transport, asistență medicală, pază și securitate, dar și de cazare și masă – elemente esențiale pentru pregătirea copiilor. De asemenea, avem în vedere organizarea unui turneu internațional, pe care îl vom organiza în luna decembrie, în compania loturilor naționale din țări puternice”, a spus Carmen Tocală, președintele Federației Române de Baschet.</p>
<p><iframe allowfullscreen="allowfullscreen" frameborder="0" height="591" scrolling="no" src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2Freel%2F1379440350332792%2F&amp;show_text=true&amp;width=267&amp;t=0" style="border: none; overflow: hidden;" width="267"></iframe></p>
<h2><span>La masculin se joacă la Oradea</span></h2>
<p>Tragerea la sorți a meciurilor din sferturile Turneului Final 8 al Cupei României, de la Oradea, a avut loc, miercuri, la sediul FR Baschet. Finalistele din sezonul trecut, CSO Voluntari şi CSM Oradea, se duelează în sferturi la ediţia din 2026.</p>
<p>Potrivit tragerii la sorţi, programul meciurilor din sferturi este următorul: CSM Tg. Mureş – SCMU Craiova, CSO Voluntari – CSM Oradea, U BT Cluj – Steaua Bucureşti şi Dinamo Bucureşti – CS Vâlcea.</p>

]]></description>
    </item>
    <item>
      <title>PRO TV şi Voyo au dat o nouă lovitură cu drepturile TV</title>
      <link>https://www.prosport.ro/diverse/pro-tv-si-voyo-au-dat-o-noua-lovitura-cu-drepturile-tv-20371673</link>
      <description><![CDATA[<img src="https://www.prosport.ro//wp-content/uploads/2026/01/PRO-TV-si-Voyo-au-dat-o-noua-lovitura-cu-drepturile-TV-.webp"/><br/><p>PRO TV și Voyo continuă să își extindă portofoliul de evenimente sportive pe care le transmit în exclusivitate în România, iar recent au dat o nouă lovitură cu drepturile TV.</p>
<p>După ce au „arestat” naționala feminină de handbal a României până în anul 2031 și au cumpărat meciurile României la Cupa Mondială de rugby 2027, reprezentanții trustului au reușit primul tun la nivel de baschet.</p>
<h2><span>PRO TV a aruncat din nou cu banii: Euroliga de baschet se vede pe Voyo!</span></h2>
<p>PRO TV a schimbat piața drepturilor TV din România în vara lui 2024, atunci când a decis să transmită meciurile europene ale campioanei FCSB exclusiv pe platforma de streaming Voyo.</p>
<p>Decizia trustului a stârnit un val de reacții negative, însă pe plan intern direcția a fost clară și nici măcar miile de comentarii dure nu au reușit să schimbe ceva.</p>
<p>Iar din 2024 și până în prezent, platforma Voyo și-a îmbogățit portofoliul constant, atât în ceea ce privește fotbalul, cât și alte sporturi. Spre exemplu, Voyo transmite Premier League în exclusivitate, are drepturi pentru Ligue 1, transmite competiții de futsal, UFC, NFL și multe altele.</p>
<p>Iar în decembrie 2025, <span>PRO TV și Voyo au „arestat” naționala feminină de handbal a României până în 2031</span>, meciurile acesteia, inclusiv cele de la Mondiale și Europene, nemaiputând fi văzute pe TV. Mai apoi <span>cei de la Voyo au continuat și în 2026 cu loviturile, iar în primele zile au cumpărat meciurile României la Cupa Mondială de rugby</span> din 2027.</p>
<p>Și investițiile nu par să se termine curând. Cei de la <span>Fanatik</span> au aflat că PRO TV și Voyo au decis să intre și în lumea bună a baschetului, după ce au preluat drepturile pentru Euroliga, cea mai urmărită competiție destinată sportului menționat de pe continent.</p>
<h2><span>Până când au fost cumpărate drepturile</span></h2>
<p>Conform sursei citate mai sus, PRO TV și Voyo au cumpărat drepturile de difuzare pentru Euroliga pentru următorii trei ani.</p>
<p>Competiția menționată este cea mai importantă la nivel de baschet masculin în Europa și implică cluburi precum Real Madrid, Barcelona, Olyimpiacos, Panathinaikos sau Fenerbahce, din Turcia, care e campioana en-titre.</p>
<p>În actuala ediție de Euroliga, după 24 de etape, clasamentul este condus de Hapoel Tel Aviv, din Israel, care e urmată îndeaproape de Fenerbahce și Barcelona. Sezonul regular se va termina în aprilie, după încheierea rundei 38. Mai apoi urmează fazele eliminatorii, unde se vor califica primele 10 clasate din totalul de 20 de echipe angrenate în competiție la startul sezonului.</p>
<p>În încheiere, trebuie precizat că PRO TV nu este singurul trust care investește masiv în platforma sa de streaming. Grupul Antena deține, de asemenea, platforma Antena Play, care transmite și ea în exclusivitate pe teritoriul României o competiție extrem de iubită de baschet.</p>
<p>Este vorba despre NBA, din America de Nord, competiției ale cărei drepturi au fost cumpărate pentru trei ani, în 2024.</p>
<p>„NBA, cea mai importantă ligă de baschet din lume, va fi transmisă exclusiv în AntenaPLAY. Starurile din NBA, Stephen Curry, Kevin Durant, Anthony Davis sau LeBron James, vor lupta în AntenaPLAY pentru supremația din baschetul nord-american”, informau reprezentanții trustului Antena, în octombrie 2024.</p>
<p>De asemenea, în timp ce pe Voyo pot fi urmărite meciuri din NFL, pe Antena Play sunt transmise dueluri din NHL, competiția americană de hochei.</p>

]]></description>
    </item>
    <item>
      <title>EXTRA „Lăsați Groenlanda în pace”: Imnul national al SUA, întrerupt la Londra în fața a milioane de telespectatori</title>
      <link>https://www.prosport.ro/diverse/lasati-groenlanda-in-pace-imnul-national-al-sua-intrerupt-la-londra-in-fata-a-milioane-de-telespectatori-20365972</link>
      <description><![CDATA[<img src="https://www.prosport.ro//wp-content/uploads/2026/01/„Lasati-Groenlanda-in-pace-Imnul-national-al-SUA-intrerupt-la-Londra-in-fata-a-milioane-de-telespectatori.jpg"/><br/><p data-end="242" data-start="0">Imnul național al Statelor Unite ale Americii a fost întrerupt la Londra de o scandare care nu l-ar face fericit pe Donald Trump. Liderului de la Washington D.C. i s-a cerut să „lase Groenlanda în pace”.</p>
<p data-end="496" data-start="244"><span>Danemarca a absorbit șocul declarațiilor lui Donald Trump</span>, iar acum întreaga atenție a Europei este îndreptată spre tărâmul nord-american.</p>
<h2 data-end="571" data-start="498"><span>Imnul SUA, întrerupt la Londra de o scandare îndreptată spre Donald Trump</span></h2>
<p data-end="854" data-start="573">Un meci din NBA disputat la Londra a adus un moment care marchează <span>tensiunile dintre țara lui Donald Trump și Europa</span>. Liderul de la Washington a putut auzi live, pe televiziunea națională, cum imnul interpretat de Vanessa Williams a fost oprit. „Lăsați Groenlanda în pace!”, a scandat un suporter prezent la meci, conform Sky News.</p>
<p data-end="854" data-start="573">Altfel, tensiunea cu SUA a devenit motiv de profit pentru anumite companii care comercializează diferite produse cu mesaje legate de acest conflict.</p>
<p data-end="854" data-start="573">O companie din Danemarca a modificat sloganul lui Donald Trump, „Make America Great Again”, în „Make America Go Away”.</p>
<p data-end="1307" data-start="1073">Un alt slogan al mișcării a fost „Nu det NUUK!”, care reprezintă o adaptare a unei expresii în daneză, „Nu er det nok”, tradusă drept „Acum este de ajuns”. Practic, ultimul cuvânt a fost înlocuit cu numele capitalei Groenlandei, Nuuk.</p>
<p data-end="1591" data-start="1309">„S-a vândut într-o jumătate de zi și am fi putut vinde mii acum”, a declarat Jesper Rabe Tonnesen, proprietarul magazinului de haine din Copenhaga, pentru <span>Associated Press</span>. El a spus că s-au comandat mii de șepci, iar profitul va fi donat spre organizații caritabile din Groenlanda.</p>
<h2 data-end="1663" data-start="1593"><span>Rușii, despre tentativele lui Donald Trump de a prelua Groenlanda</span></h2>
<p data-end="1927" data-start="1665">Jurnaliștii de la <span>Moskovski Komsomoleț</span> au scris și ei despre mutările prin care Donald Trump încearcă să forțeze mâna reprezentanților UE și NATO pentru a prelua Groenlanda, cel puțin sub forma unei concesiuni pe 99 de ani.</p>
<p data-end="2243" data-start="1929">„Make America Great Again (Să facem America măreaţă din nou – n.r.) (MAGA) = Make Danmark Small Again (Să facem Danemarca mică din nou – n.r.) (MDSA) = Make Europe Poor Again (Să facem Europa săracă din nou – n.r.) (MEPA). V-aţi dat seama în sfârşit de asta, proştilor?”, a scris fostul preşedinte Dmitri Medvedev.</p>
<p data-end="2470" data-is-last-node="" data-is-only-node="" data-start="2245">„Prăbuşirea uniunii transatlantice. În sfârşit, ceva care merită discutat la Davos”, a spus Kirill Dmitriev, unul dintre oamenii de încredere ai lui Vladimir Putin, care negociază soarta războiului cu Ucraina, alături de SUA.</p>

]]></description>
    </item>
    <item>
      <title>Ce a descoperit un sârb când s-a întors în România, la Cluj, după 25 de ani de când a muncit în țara noastră: „E total diferită”</title>
      <link>https://www.prosport.ro/alte-sporturi/baschet/ce-a-descoperit-un-sarb-cand-s-a-intors-in-romania-la-cluj-dupa-25-de-ani-de-cand-a-muncit-in-tara-noastra-e-total-diferita-20357113</link>
      <description><![CDATA[<img src="https://www.prosport.ro//wp-content/uploads/2026/01/ce-a-descoperit-un-sarb-cand-s-a-intors-in-romania-la-cluj-dupa-25-de-ani-de-cand-a-muncit-in-tara-noastra-„e-total-diferita.jpg"/><br/><p><span>Sașa Nikitovic a revenit în România după 25 de ani, de această dată din postura de antrenor principal al formației FMP Belgrad. Tehnicianul a fost prezent la Cluj-Napoca, unde echipa sa a pierdut clar în fața celor de la U-BT Cluj-Napoca, scor 65-93, într-un meci din Liga Adriatică.</span></p>
<p><span>Fost jucător al lui CSU Sibiu în 2000, Nikitovic a vorbit la finalul partidei despre diferențele pe care le-a observat față de perioada în care evolua în baschetul românesc.</span></p>
<h2><span><b>Sașa Nikitovic: „Totul e schimbat față de ce era acum 25 de ani”</b></span></h2>
<p>La conferința de presă, antrenorul sârb a fost întrebat despre experiența sa din România și despre revenirea într-o țară în care a jucat în urmă cu mai bine de două decenii.</p>
<p><span>„Da, am jucat la Sibiu, acum foarte mult timp, acum 25 de ani. Atunci antrenor era Mircea Vulc. E o țară total diferită și baschetul e mult schimbat. Atunci erau trei jucători străini, toți din Serbia. Acum, nivelul e altul. Liga e diferită, bugetele sunt diferite”, a explicat tehnicianul.</span></p>
<p><span>Antrenorul lui FMP Belgrad a precizat că progresul nu se vede doar la <span>nivelul echipelor de top</span>, ci la nivelul cluburilor în general: „Nu vorbesc doar despre Cluj, chiar dacă aici sunt condiții foarte bune și mulți jucători străini. În general, baschetul românesc e la un alt nivel față de ce era atunci.”</span></p>
<p><span>Întrebat dacă își amintește dueluri cu actualul antrenor al lui U-BT, Mihai Silvășan, Nikitovic a spus: „Nu știu, e mai tânăr decât mine cu câțiva ani. Atunci aveam 20-21 de ani.”</span></p>
<h2><span>Cine e Sașa Nikitovic</span></h2>
<p><span>După o carieră de jucător relativ scurtă, încheiată în 2003, Nikitovic a intrat rapid în antrenorat. A lucrat ca antrenor secund la Partizan Belgrad, Steaua Roșie și la naționala Serbiei, unde a făcut parte din staff-ul lui Dusan Ivkovic.</span></p>
<p><span>În palmaresul său se regăsește medalia de argint obținută cu Serbia la Campionatul European din 2009. Ca antrenor principal, le-a pregătit pe Steaua Roșie Belgrad, Petrol Olimpija, Dynamic Belgrad și FMP Belgrad.</span></p>
<p><span>În acest sezon, formația din capitala Serbiei evoluează în Liga Adriatică, unde are un bilanț de patru victorii și șapte înfrângeri.</span></p>
<ul>
<li><span>De ce nu s-a întors Ghiță Mureșan definitiv în România și a ales să locuiască în SUA</span></li>
</ul>

]]></description>
    </item>
    <item>
      <title>Haita a rămas fără lupul alfa. Ibericul Arturo Alvarez s-a despărțit de CS Vâlcea 1924</title>
      <link>https://www.prosport.ro/alte-sporturi/baschet/haita-a-ramas-fara-lupul-alfa-ibericul-arturo-alvarez-s-a-despartit-de-cs-valcea-1924-20349402</link>
      <description><![CDATA[<img src="https://www.prosport.ro//wp-content/uploads/2025/12/Haita-a-ramas-fara-lupul-alfa.-Ibericul-Arturo-Alvarez-s-a-despartit-de-CS-Valcea-1924-1400x840.jpg"/><br/><p class="v1ydpfe316bcaMsoNormal"><span lang="RO">Antrenorul care în sezonul trecut a dus Vâlcea în premieră spre medaliile de bronz în Liga Națională și în FIBA Europe Cup, Arturo Alvarez s-a despărțit amiabil de echipă.</span></p>
<p class="v1ydpfe316bcaMsoNormal"><span lang="RO">După patru înfrângeri consecutive în campionat, Vâlcea a reziliat contractul cu antrenorul spaniol Arturo Alvarez. Echipa va fi condusă în continuare de secunzii săi, Ciprian Enache și Roberto Blanco, românul preluând funcția de principal.</span></p>
<p class="v1ydpfe316bcaMsoNormal"><span lang="RO">Conducerea clubului vâlcean a încercat să îl păstreze pe iberic pe funcția de director tehnic, dar s-a lovit de refuzul acestuia. „Este un antrenor pur-sânge, are personalitate, orgoliu, nu a acceptat și înțeleg decizia lui” a explicat Bogdan Pistol, conducătorul clubului oltean.</span></p>
<p class="v1ydpfe316bcaMsoNormal"><span lang="RO">Ciprian Enache va debuta ca principal pe banca „lupilor” pe 29 decembrie, în Sala Traian, când CS Vâlcea va întâlni pe Steaua București.</span></p>
<h2 class="v1ydpfe316bcaMsoNormal"><span lang="RO">„Am făcut ce e mai bine pentru club”</span></h2>
<p class="v1ydpfe316bcaMsoNormal"><span lang="RO">Arturo Alvarez s-a despărțit cu lacrimi de Rm. Vâlcea, unde s-a simțit ca acasă timp de un an și jumătate. </span></p>
<p class="v1ydpfe316bcaMsoNormal"><span lang="RO">„Este o zi tristă pentru mine, pentru că nu termin un proiect pe care l-am început aici. După ultimele rezultate ale clubului, am analizat cu team-managerul Bogdan Pistol ce s-a întâmplat cu echipa și amândoi am fost de acord că trebuie făcut ceva pentru club, care este cel mai important. Am decis să mergem pe drumuri diferite, să încercăm să facem ceea ce e mai bine pentru echipă, fără a căuta vinovați. Sunt convins că nu a fost o decizie pe care și-a dorit să o ia și cu siguranță nu este una pe care eu mi-am dorit-o. Vâlcea a fost primul meu club în România, în acest oraș am găsit mulți oameni buni. Mă simt foarte trist că părăsesc Vâlcea și că mă despart de club, dar sunt recunoscător conducerii clubului că m-a adus aici și tuturor celor care și-au dedicat din timp și din muncă pentru noi, sunt fericit de ceea ce am făcut împreună, alături de fanii mununați, acum este parte din povestea mea. Nu m-am așteptat atunci când am venit aici să obținem o medalie, să ajungem în Europa și să avem o victorie în FIBA Europe” a declarat Arturo Alvarez, la despărțirea de „lupii negri.”</span></p>
<h2 class="v1ydpfe316bcaMsoNormal"><span lang="RO">Prima victorie în Europa pentru un sport de echipă masculin din Vâlcea</span></h2>
<p class="v1ydpfe316bcaMsoNormal"><span lang="RO">Team-managerul echipei, Bogdan Pistol și fostul antrenor, Arturo Alvarez au participat împreună la conferința de presă, în care au discutat motivele care au dus la această situație.</span></p>
<p class="v1ydpfe316bcaMsoNormal"><span lang="RO">„Suntem un club înființat acum patru ani, cu secția de baschet în Divizia A, am reușit să promovăm cu Hristu Șapera și apoi la primul sezon în Liga Națională să ne menținem.  În urmă cu un an și jumătate, am reușit să convingem un antrenor de talia lui Arturo Alvarez să vină la Vâlcea, care avea în CV atâtea echipe în eșalonul secund din Spania, dar și pe Benfica și secund la Steaua Roșie Belgrad, o echipă de top în Europa. După numai un an, am reușit să obținem în premieră pentru acest județ locul 3 și calificare directă în grupele FIBA Europe Cup, o poveste atât de frumoasă, cu jucători fascinanți și public numeros. În acest sezon, am reușit singura victorie a unei echipe masculine din Vâlcea în Cupele Europene, în Germania, cu Rasta Vechta”</span><span lang="RO"> a spus team-managerul Bogdan Pistol. Vâlcea are tradiție în handbalul feminin prin Oltchim și echipa actuală, SCM Rm. Vâlcea.</span></p>
<h2 class="v1ydpfe316bcaMsoNormal"><span lang="RO">„Sezonul trecut a fost infernal”</span></h2>
<p class="v1ydpfe316bcaMsoNormal"><span lang="RO">Ceva s-a rupt însă în ultima lună la echipa finanțată de Consiliul Județean Vâlcea, care a pierdut surprinzător și în ultima etapă, la Sibiu, unde a făcut un joc modest. „Am avut parte de foarte multe accidentări, poate și pentru că am avut multe meciuri și lungi deplasări, dar până acum câteva săptămâni, lucrurile au funcționat normal, apoi au existat anumite situații. Cu siguranță, ne vom mai întâlni cu Arturo în postura de antrenor principal la Vâlcea, dacă vom reuși Consiliul Județean și sponsorii să ținem acest club, el va reveni aici” a menționat Bogdan Pistol.<b></b></span></p>
<p class="v1ydpfe316bcaMsoNormal"><span lang="RO">Medalia de bronz din sezonul precedent a fost obținută în condiții speciale, după ce trei jucători de bază ai echipei, Hudson, Grey sau Sabin au creat mari tensiuni în vestiar. „A fost absolut infernal, dar cumva am reușit. Acele conflicte inițiale ale lor cu toată lumea și apoi între ei, finalizate cu reclamații la ANAD a fost ceva aproape imposibil de gestionat, dar antrenorul Alvarez a reușit acest lucru.”</span></p>
<h2 class="v1ydpfe316bcaMsoNormal"><span lang="RO">„Jucători profesioniști, de valoare egală”</span></h2>
<p class="v1ydpfe316bcaMsoNormal"><span lang="RO">Probleme sunt cu totul altele în acest sezon la CS Vâlcea 1924, iar team-managerul echipei spune că nu s-a reușit definirea rolurilor jucătorilor în echipă. „Avem foarte mulți jucători profesioniști, de valori apropiate, dar dificil de mulțumit. Când toți sunt la fel de buni, niciunul nu își dorește să aibă un an mai slab, toți vor minute mai multe, un rol mai mare în echipă. </span></p>
<p class="v1ydpfe316bcaMsoNormal"><span lang="RO">Singura problemă pe care nu am reușit să o rezolvăm a fost definirea clară a rolurilor în echipă, fiecare ce poate să facă, asta ne-a costat. Dar, avem patru meciuri pierdute, la Oradea, la Rapid, cu Tg. Mureș și la Timișoara în care conduceam cu un minut înainte de final, s-a întors norocul din sezonul trecut” a analizat oficialul cubului CS Vâlcea 1924</span></p>

]]></description>
    </item>
  </channel>
</rss>
