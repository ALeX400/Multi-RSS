<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Cine este afaceristul care a plătit 10 miliarde de dolari în tranzacția mileniului</title>
      <link>https://www.prosport.ro/alte-sporturi/baschet/cine-este-afaceristul-care-a-platit-10-miliarde-de-dolari-in-tranzactia-mileniului-20198695</link>
      <description><![CDATA[<img src="https://www.prosport.ro/wp-content/uploads/2025/06/Cine-este-afaceristul-care-a-platit-10-miliarde-de-dolari-in-tranzactia-mileniului.jpg"/><br/><p>Miliardarul Mark Walter a preluat astăzi, 19 iunie 2025, pachetul majoritar de acțiuni al gigantului din NBA, Los Angeles Lakers, iar tranzacția este evaluată la aproximativ 10 miliarde de dolari.</p>
<p>În aceste condiții, aceasta tranzacție stabilește un nou record istoric în sport, depășind suma de 6.1 miliarde de dolari, în schimbul căreia a fost vândută Boston Celtics, în luna martie.</p>
<h2><span>Cine este miliardarul Mark Walter</span></h2>
<p>Mark Walter, cel care a preluat pachetul majoritar de acțiuni al celor de la Los Angeles Lakers, este un miliardar și CEO al Guggenheim Partners și TWG Global. Astăzi, 19 iunie 2025, acesta a făcut o achiziție incredibilă și a plătit nu mai puțin de 10 miliarde de dolari pentru a deveni noul acționar majoritar al <span>gigantului din NBA</span>.</p>
<p>Mark Walter nu este o noutate pentru Los Angeles Lakers. Acesta deținea deja 20% din acțiuni, pe care le-a achiziționat în anul 2021, fiind și proprietar al Los Angeles Dodgers și Los Angeles Sparks.</p>
<p>Miliardarul <span>a cumpărat pachetul majoritar de acțiuni </span>de la familia Buss, care a controlat echipa încă din anul 1979. La momentul respectiv, familia Buss achiziționa Los Angeles Lakers în schimbul sumei de 67.5 milioane de dolari. Astfel, tranzacția în valoare de 10 miliarde de dolari stabilește un nou record în sport, depășind suma de 6.1 miliarde de dolari, în schimbul căreia a fost vândută Boston Celtics.</p>
<p>Astfel, controlul asupra celor de la Los Angeles Lakers s-a mutat de la familia Buss la Mark Walter. Cu toate acestea, Jeanie Buss va rămâne, pentru moment, la conducerea clubului.</p>
<p>În perioada în care echipa a fost controlată de familia Buss, aproximativ 46 de ani, Los Angeles Lakers a reușit să obțină nu mai puțin de 17 titluri NBA.</p>
<h2><span>Ce avere are Mark Walter</span></h2>
<p>Omul de afaceri Mark Walter are o avere estimată între șase și 13 miliarde de dolari, dar cele mai multe surse menționează că averea noului acționar majoritar al celor de la Los Angeles Lakers este de aproximativ 12.5 miliarde de dolari.</p>
<p>În timp ce Bloomberg Billionaires Index notează că averea lui Mark Walter se ridică la suma de 12.5 miliarde de dolari, Forbes și Reality Tea îl plasează pe acesta la aproximativ 6.1 miliarde de dolari.</p>
<p>Având în vedere că tranzacția pe care a făcut-o pe 19 iunie 2025 este una uriașă, este greu de spus cu exactitate care este averea omului de afaceri.</p>

]]></description>
    </item>
    <item>
      <title>Peste 3.000 de copii vin la Costinești pentru naționalele de BabyBaschet și MiniBaschet! Unde se pot vedea meciurile. SPECIAL</title>
      <link>https://www.prosport.ro/alte-sporturi/baschet/peste-3-000-de-copii-vin-la-costinesti-pentru-nationalele-de-babybaschet-si-minibaschet-unde-se-pot-vedea-meciurile-special-20199698</link>
      <description><![CDATA[<img src="https://www.prosport.ro/wp-content/uploads/2025/06/Peste-3.000-de-copii-vin-la-Costinesti-pentru-nationalele-de-BabyBaschet-si-MiniBaschet-Unde-se-pot-vedea-meciurile-1400x788.jpg"/><br/><p>Stațiunea Costinești redevine, pentru două săptămâni, începând de duminică 22 iunie, centrul celui mai mare eveniment sportiv dedicat copiilor din România.</p>
<p>Competițiile Sportive Naționale de BabyBaschet și MiniBaschet, organizate de Federația Română de Baschet, cu sprijinul Agenției Naționale pentru Sport, în parteneriat cu BTT – Biroul de Turism pentru Tineret și Primăria Costinești, s-au bucurat an de an de mare succes la public.</p>
<h3><span>Costineștiul așteaptă o mulțime de copii pentru a juca baschet în aer liber</span></h3>
<p>Peste 3000 de mici sportivi, sute de meciuri și o atmosferă de sărbătoare sunt așteptate în următoarele zile.</p>
<p>Până pe 5 iulie, peste 300 de echipe, masculine și feminine, din toate colțurile țării, vor lua parte la acest adevărat festival al sportului juvenil, desfășurat pe cele 14 terenuri ale Bazei Sportive BTT Costinești, amenajate inedit în acest an.</p>
<p>Pentru prima dată, 12 dintre aceste terenuri nu mai sunt numerotate, ci poartă numele partenerilor comerciali care au licitat pentru ele, beneficiind astfel de branding dedicat, într-un concept modern și vizibil.</p>
<p>Pentru o orientare mai facilă a sportivilor, antrenorilor și părinților, mai jos poate fi vizualizată harta terenurilor amenajate în Baza Sportivă BTT Costinești.</p>
<p><img alt="" class="aligncenter size-large wp-image-20199701" decoding="async" fetchpriority="high" height="700" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/harta-baschet-1400x700.jpg" srcset="https://www.prosport.ro/wp-content/uploads/2025/06/harta-baschet-1400x700.jpg 1400w, https://www.prosport.ro/wp-content/uploads/2025/06/harta-baschet-768x384.jpg 768w, https://www.prosport.ro/wp-content/uploads/2025/06/harta-baschet-1536x768.jpg 1536w, https://www.prosport.ro/wp-content/uploads/2025/06/harta-baschet.jpg 2000w" width="1400"/></p>
<p>În a doua săptămână, ca urmare a numărului ridicat de echipe participante, competițiile se vor desfășura și în Baza Sportivă Schitu, administrată de Primăria Costinești.</p>
<h3>Programul competițiilor</h3>
<ul>
<li>23 – 28 iunie 2025: Competiția Sportivă Națională de BabyBaschet (masculin și feminin)</li>
<li>30 iunie – 5 iulie 2025: Competiția Sportivă Națională de MiniBaschet (masculin și feminin)</li>
</ul>
<h2><span>Meciurile de baschet pot fi văzute pe FRB TV</span></h2>
<p>Marșurile de deschidere ale fiecărei competiții vor avea loc în serile de 22 iunie (BabyBaschet) și 29 iunie (MiniBaschet), de la ora 19:00, cu plecare de la faimosul Obelisc de pe plaja Costinești, către Baza Sportivă BTT. Aici, micii sportivi vor fi întâmpinați de oficiali ai Federației Române de Baschet, ai administrației locale și reprezentanți ai autorităților centrale.</p>
<p>Pe canalul de YouTube FRB TV, publicul va putea urmări în direct o selecție de meciuri, dar și mini-emisiuni dedicate, cu interviuri, reportaje și imagini de la fața locului.</p>
<p>Tragerea la sorți a grupelor a fost difuzată în premieră, în data de 19 iunie, pe același canal oficial.</p>

]]></description>
    </item>
    <item>
      <title>De ce nu-şi mai vorbesc de 10 ani, deşi au fost cei mai buni prieteni</title>
      <link>https://www.prosport.ro/sport-life/de-ce-nu-si-mai-vorbesc-de-10-ani-desi-au-fost-cei-mai-buni-prieteni-20198629</link>
      <description><![CDATA[<img src="https://www.prosport.ro/wp-content/uploads/2025/06/De-ce-nu-si-mai-vorbesc-de-10-ani-desi-au-fost-cei-mai-buni-prieteni.jpg"/><br/><p>Două foste legende ale baschetului profesionist american nu-și mai vorbesc de ani de zile, deși, pe timpul când activau cu mare succes în NBA, era cei mai buni prieteni.</p>
<p>Charles Barkley a vorbit despre cum și-a pierdut „fratele”, pe Michael Jordan, din cauza faptului că ambii sunt încăpățânați și nu au vrut să treacă peste orgolii.</p>
<h2><span>Charles Barkley și Michael Jordan nu-şi mai vorbesc de peste un deceniu, chiar dacă au fost cei mai buni prieteni</span></h2>
<p>Charles Barkley a vorbit despre cum și-a pierdut „fratele”, pe Michael Jordan, din cauza faptului că ambii sunt încăpățânați și nu au vrut să treacă peste orgolii. Au trecut peste zece ani de când cei doi au vorbit pentru ultima dată, scrie <span>sports.yahoo.com</span>.</p>
<p>Reflectând asupra trecutului lor, Barkley a rememorat legătura lor strânsă, afirmând că au fost cândva cei mai buni prieteni. Barkley a discutat cu sinceritate despre diferențele dintre el și Jordan, ca <span>figuri fabuloase în sport</span>, și care au dus în cele din urmă la deteriorarea prieteniei lor. El a subliniat că, spre deosebire de Jordan, a fost întotdeauna foarte deschis la critici și a ales să aducă în cercul lui persoane care oferă păreri personale.</p>
<p>„Cred că eu și Michael eram cei mai buni prieteni. Pierderea prieteniei cu el a fost probabil cel mai important lucru care mi s-a întâmplat”, a mărturisit Barkley în podcastul „Let’s Go!” al lui Tom Brady pe SiriusXM, cu Larry Fitzgerald și Jim Gray.</p>
<h2><span>Michael a luat-o prea personal</span></h2>
<p>Momentul care a produs sfârșitul prieteniei dintre Barkley și Jordan a avut loc în timpul unui interviu din 2012, atunci când primul nu s-a abținut să critice deschis <span>abilitățile manageriale ale lui Air Jordan</span>.</p>
<p>Remarcile sale s-au bazat pe performanța dezamăgitoare a echipei lui Jordan, Charlotte Bobcats, care se confrunta cu dificultăți semnificative la acea vreme. Barkley a speculat în continuare că ar fi înțelept ca Mike să ia în considerare angajarea de oameni care au curajul să vorbească și să-i atragă atenția atunci când face greșeli.</p>
<p>„Dar am fost sincer cu privire la ceea ce gândeam. Am spus: «Ascultă, cel mai greu lucru la Michael este că trebuie să aibă oameni mai buni în jurul lui». Pentru că cel mai greu lucru este că, atunci când ești faimos, sunt în avionul tău privat, tu plătești toate băuturile, tu plătești toate cinele. Foarte puțini oameni vor fi sinceri cu tine”, a subliniat el.</p>
<p>„Încerc să mă înconjur de oameni de genul: «Hei, dacă greșesc, te rog spune-mi». Și Michael s-a simțit ofensat din cauza a ceva ce am spus despre el”, a explicat el. „Și nu am mai vorbit de aproape 10 ani. Și el era cel mai bun prieten al meu pe atunci. Și îl iubesc pe tipul ăla ca pe un frate și amândoi suntem încăpățânați și nu am mai vorbit”, și-a amintit Barkley cu tristețe.</p>
<p><img alt="" class="size-full wp-image-20198643" decoding="async" height="933" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/profimedia-1010612261.jpg" srcset="https://www.prosport.ro/wp-content/uploads/2025/06/profimedia-1010612261.jpg 1400w, https://www.prosport.ro/wp-content/uploads/2025/06/profimedia-1010612261-768x512.jpg 768w" width="1400"/></p>
<h2><span>Barkley speră să se împace cu prietenul său. „Îmi e dor de el”</span></h2>
<p>Barkley este conștient că drumul spre împăcare cu Jordan este unul anevoios. Cu și așa, el rămâne optimist și hotărât să repare relația lor ruptă. În ciuda evenimentelor din trecut, Barkley își dorește să restabilească „frăția” care au împărtășit-o în trecut și, în cele din urmă, cei doi să lase în urmă neînțelegerile.</p>
<p>„Am fost prieteni grozavi. Îmi este dor de Michael. Îl iubesc pe Michael. Nu-i doresc decât tot binele. Este cel mai mare jucător de baschet din toate timpurile. Dar, evident, nu a primit cu ochi buni unele lucruri pe care le-am spus despre abilitățile sale de management. Și asta e regretabil”, a spus Barkley pentru „The Athletic”.</p>

]]></description>
    </item>
    <item>
      <title>Rapid, pe podium la Viena și premiată pentru cel mai rapid meci câștigat în baschetul 3×3! „Este un prim pas”. SPECIAL</title>
      <link>https://www.prosport.ro/alte-sporturi/baschet/rapid-pe-podium-la-viena-si-premiata-pentru-cel-mai-rapid-meci-castigat-in-baschetul-3x3-este-un-prim-pas-special-20197317</link>
      <description><![CDATA[<img src="https://www.prosport.ro/wp-content/uploads/2025/06/rapid-3x3-bune-1400x934.jpeg"/><br/><p>CS Rapid București a încheiat pe locul 3 etapa de la Viena a FIBA 3×3 Women’s Series 2025, competiție desfășurată în perioada 12–14 iunie.</p>
<p>Echipa de baschet din România a bifat astfel primul podium internațional în actualul sezon, după un parcurs bun și un final dramatic de turneu.</p>
<h2><span>Rapid a luat locul 3 la turneul de baschet 3×3 de la Viena, unde a participat în premieră</span></h2>
<p>Echipa bucureșteană a înregistrat victorii în faza grupelor, a trecut în sferturi de Praga VSC și a cedat în semifinale în fața echipei Madrid, scor 18–19, după un meci decis în prelungiri.</p>
<p>Pe lângă clasarea pe podium, CS Rapid București a primit o distincție specială din partea organizatorilor FIBA 3×3: cel mai rapid meci câștigat al turneului, după victoria clară cu Madagascar, scor 21–8.</p>
<p>Echipa din România a fost remarcată și în statistici, conducând la mai multe categorii importante, printre care: numărul total de puncte marcate, recuperări și apariții frecvente în selecțiile cu cele mai spectaculoase faze (Top Plays/Highlights).</p>
<ul>
<li>Rapid scrie istorie în baschet: devine prima echipă de club din România în FIBA 3×3 Women’s Series</li>
</ul>
<p>Rezultatele CS Rapid București</p>
<p>• CS Rapid – Madagascar: 21–8<br/>
• CS Rapid – Singapore: 20–16<br/>
• CS Rapid – Praga VSC: 19–17 (sferturi)<br/>
• CS Rapid – Madrid: 18–19 (semifinale, după prelungiri)</p>
<p>Turneul de la Viena a fost a cincea etapă a circuitului mondial FIBA 3×3 Women’s Series. În finală, Olanda a învins echipa Madridului cu 15–9, obținând al treilea trofeu câștigat în actualul sezon.</p>
<h2><span>Clasament final – FIBA 3×3 Viena 2025</span></h2>
<p>1. Olanda<br/>
2. Madrid (Spania)<br/>
3. CS Rapid București (România)<br/>
4. Ucraina<br/>
5. Győr (Ungaria)</p>
<h2><span>Ce a declarat Alina Podar de la Rapid</span></h2>
<p>„Consider că am avut un prim turneu foarte reușit. Sunt foarte mândră de ce am putut realiza în acest weekend și nu pot decât să mulțumesc staffului și colegelor mele pentru profesionalismul și dedicarea de care au dat dovadă.</p>
<p>Este un prim pas pe care l-am făcut spre obiectivul nostru și sunt sigură că această echipă are toate șansele să realizeze lucruri mărețe.</p>
<p>Suntem un grup de jucătoare foarte unit și cred că asta s-a văzut și pe teren, chiar dacă nu am avut neapărat destul timp pentru a ne pregăti împreună. Seriozitatea și dedicarea, atât pentru joc cât și una pentru cealaltă, ne-au ajutat să aducem locul 3 în primul nostru turneu împreună”, a declarat Podar.</p>
<p>Urmează două etape importante pentru Rapid:</p>
<p>• Orléans (Franța): 9–10 iulie<br/>
• București : 11–13 iulie, la ParkLake Shopping Center, etapă organizată de clubul din Giulești</p>

]]></description>
    </item>
    <item>
      <title>CS Vâlcea se pregătește să joace în premieră în FIBA Europe Cup</title>
      <link>https://www.prosport.ro/alte-sporturi/baschet/cs-valcea-se-pregateste-sa-joace-in-premiera-in-fiba-europe-cup-20197242</link>
      <description><![CDATA[<img src="https://www.prosport.ro/wp-content/uploads/2025/06/valcea-baschet-4-1400x788.jpg"/><br/><p>La doar al doilea sezon în Liga Națională de baschet masculin, CS Vâlcea 1924 a dat lovitura și a terminat surprinzător pe podium.</p>
<p>Finala mică a Ligii Naționale de baschet, Vâlcea – Voluntari a fost la fel de electrizantă ca și cea mare dintre Cluj și Oradea. „Lupii negri” și-au valorificat la maxim avantajul terenului propriu și s-au impus la general cu 3-2, după un nou meci dramatic în Sala Traian, decis în ultimele secunde.</p>
<h2><span>„O medalie de neuitat”</span></h2>
<p>A fost prima medalie la masculin din istoria baschetului vâlcean. Defuncta CET Govora a mai adus un bronz în anul 2005, dar la fete.</p>
<p>Artizanul sezonului de vis pentru baschetbaliștii vâlceni a fost tehnicianul spaniol Arturo Alvarez, cel care a format în timp foarte scurt o echipă redutabilă.</p>
<p>„Sunt foarte fericit că am trăit acest vis apărând culorile echipei CS Vâlcea 1924, medalia de bronz a însemnat foarte mult pentru noi. Am avut în față în finala mică o echipă extrem de valoroasă, CSO Voluntari, asta face ca premiul pe care l-am obținut să fie și mai valoros. Vreau să subliniez munca întregului meu staff tehnic și a tuturor persoanelor din club din din prejma noastră, datorită cărora am reușit să obținem această medalie de bronz de neuitat. Un gând special pentru orașul Râmnicu Vâlcea, educația, comportamentul și sprijinul pe care ni le-au oferit ne-au condus către succes. Brigada Zăvoi a fost mereu al șaselea nostru jucător, le mulțumesc din inimă” a spus Arturo Alvarez pentru <span>ProSport</span>.</p>
<p><span>Vâlcea va juca în premieră în FIBA Europe Cup</span>, unde va intra direct în faza grupelor.</p>
<h2><span>Bogdan Pistol: „Ne dorim să trecem de faza grupelor în FIBA Europe Cup”</span></h2>
<p>Team-managerul clubului, Bogdan Pistol anunță o nou revoluție în lot, urmând modelul din vara precedentă. Obiectivul echipei va fi axat pe FIBA Europe Cup, acolo unde <span>Vâlcea încearcă să depășească faza grupelor</span>.</p>
<p>„Nici nu visam la medalii, obiectivul a fost locurile 1-8, ne gândeam să fim undeva pe locurile 6-7, dar, treptat, am arătat din ce în ce mai bine. Vom păstra 2-3 români din lotul actual, rămâne și Uță, vom mai aduce jucători de echipă națională. Vom aduce însă alți străini, nu rămân la echipă nici Hudson, Gray sau Cooper, dintre stranieri mai discutăm doar cu Penn. Noi ne dorim să luăm jucători și mai buni, chiar dacă acest lucru pare greu de îndeplinit. Obiectivul nostru principal în sezonul viitor va fi să trecem de prima fază a grupelor în FIBA Europe Cup, nu doar să facem act de prezență în cupele europene. Căutăm dintre sute de jucători și sper să găsim câțiva și mai buni decât ce am avut” a anunțat Bogdan Pistol, cel care se ocupă de destinul echipei de la înființarea clubului, din 2022, când echipa era în Divizia A.</p>
<h2><span>Alvarez continuă pe banca tehnică</span></h2>
<p>Ibericul Arturo Alvarez (48 ani) și-a dat deja acceptul să continue și sezonul viitor pe banca echipei vâlcene.</p>
<p>„Sezonul viitor va fi și mai dificil, cu multe obiective pentru care vom lupta: Liga Națională, Cupa României, FIBA Europe Cup. Va trebui să formăm un lot puternic pentru a putea face față acestor competiții solicitante. Este o onoare să continui să fac parte din această echipă minunată” a menționat tehnicianul spaniol. Acesta a mai bifat în cariera de principal echipe ca FC Barreirens, Benfica Lisabona, CB Pratt, Palencia, Melilla și Caceres Baloncesto.</p>
<h2><span>„Începutul a fost foarte complicat”</span></h2>
<p>Cum a fost posibil acest mic miracol? În vara trecută, după ce s-a bucurat pentru evitarea retrogradării, CS Vâlcea 1924 și-a schimbat lotul din temelii, l-a adus pe bancă pe Arturo Alvarez, iar fostul tehnician al formației, Hristu Șapera a devenit director sportiv.</p>
<p>„Lupii” au atacat campionatul intern cu americanul Cornelius Hudson și canadianul Kadre Grey, coșgheterii echipei, jucători care au creat fiori adversarilor și astfel au terminat sezonul regular pe 3. Haita și-a menținut poziția și în play-off.</p>
<p>„Începutul a fost foarte complicat, aproape tot lotul era nou, inclusiv staff-ul tehnic, dar începând cu a treia lună de muncă împreună, am putut vedea evoluția întregului grup. Jucători precum Hudson și Gray au devenit vedete ale campionatului, iar Vîrnă și Uță au jucat la un nivel incredibil în timpul play-off-ului. Ty Sabin ne-a adus profilul de marcator letal, esențial în multe meciuri, la fel cum Auston Barnes, în ciuda problemelor fizice, a fost o piesă cheie în vestiar. Un loc special îl merită Eral Penn, care a fost un exemplu de muncă și profesionalism pe tot parcursul sezonului, forța sa fizică și progresul în aruncările de la distanță au fost decisive pentru noi. Cooper a venit exact la momentul potrivit și ne-a adus versatilitate pe pozițiile exterioare, inteligența și calitatea jocului său ne-au făcut mai buni. Trebuie să evidențiez rolul lui Toni Rotaru și Nicu Ciucă, care, deși au avut puține minute pe teren, au fost mereu un exemplu în munca de zi cu zi și sacrificiu pentru echipă. Tinerii proveniți din programul de juniori, precum Ciurea, R. Pistol, Blidaru, Hurdubelea, au fost un aport important în antrenamentele zilnice. Celor care au plecat pe parcursul sezonului, Olisemeka, Davis, Ciriperu și Cîrcoană, le mulțumesc pentru munca depusă cât timp au făcut parte din lot” a mai declarat ibericul Arturo Alvarez.</p>
<p>CS Vâlcea 1924 va miza în sezonul viitor pe un buget de circa 1.6 milioane de euro, asigurat în mare proporție de Consiliul Județean.</p>
<p>Foto: CS Vâlcea 1924</p>

]]></description>
    </item>
  </channel>
</rss>
