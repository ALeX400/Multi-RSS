<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>România e gazdă a două turnee FIBA 3×3. Programul competiției unde joacă echipe de top mondial</title>
      <link>https://www.prosport.ro/alte-sporturi/baschet/romania-e-gazda-a-doua-turnee-fiba-3x3-programul-competitiei-unde-joaca-echipe-de-top-mondial-20216862</link>
      <description><![CDATA[<img src="https://www.prosport.ro/wp-content/uploads/2025/07/baschet-1-1400x933.jpg"/><br/><p>ParkLake Shopping Center devine între 11 și 13 iulie scena unuia dintre cele mai spectaculoase evenimente de baschet din România din 2025. Două competiții oficiale FIBA 3×3 – Women’s Series și Youth Nations League – vor aduce la București jucătoare de top mondial și cele mai promițătoare tinere talente U23 din Europa.</p>
<p>Evenimentul este organizat de Sport Arena Streetball, în parteneriat cu Clubul Sportiv Rapid București, și face parte din calendarul oficial FIBA 3×3. Accesul publicului este gratuit.</p>
<h2><span>A jucat la Paris 2024 pentru Franța, acum joacă la Rapid</span></h2>
<p>La trei ani de la precedentul eveniment, Bucureștiul este din nou parte din circuitul mondial profesionist feminin, FIBA 3×3 Women’s Series, alături de orașe precum Amsterdam, Viena, Baku, Jakarta, Edmonton, Bordeaux, sau Shanghai. Vor fi prezente la turneul găzduit de ParkLake Shopping Center 16 echipe din 15 țări, printre care și două echipe românești, Rapid București și Team Bucharest.</p>
<p>Rapid București a debutat în luna iunie în acest sezon, la turneul de la Viena, unde a încheiat pe locul trei, fiind una dintre surprizele competiției de <span>baschet</span>. A fost pentru prima dată în istoria de șase sezoane a competiției când o echipă care a reprezentat România a ajuns până în semifinale.</p>
<p>Din echipa bucureșteană face parte și Hortense Limouzin, care a evoluat anul trecut pentru Franța la Jocurile Olimpice de la Paris. Sportiva din Hexagon are în palmares un titlu mondial și unul european. Alături de ea vor juca Alina Podar, Alexandra Bobar și lituanianca Martyna Petrenaite.</p>
<p>Pentru Team Bucharest vor evolua Sonia Cazacu, Alexandra Chițanu, Maria Militaru și Rafaela Stanciu.</p>
<h2><span>Viitoarele staruri olimpice vin la București</span></h2>
<p>Anul trecut fanii 3×3 din România au putut vedea pe viu una dintre cele mai promițătoare echipe din circuitul FIBA 3×3 Youth Nations League, cea a Germaniei, locul patru la Campionatele Mondiale de seniori din acest an.</p>
<p>Și în acest an spectacolul va fi la înălțime cu jucători în plină ascensiune. Vor fi prezente la București 12 echipe naționale din șase țări pentru competiția dedicată categoriei de vârstă sub 23 de ani la <span>baschet</span>: România, Ungaria, Franța, Marea Britanie, Portugalia și Italia.</p>
<h2><span>Festival de sport urban în aer liber</span></h2>
<p>Pe lângă meciurile de baschet 3×3 care vor avea loc în atriumul din interiorul ParkLake Shopping Center, fanii se vor putea bucura de un adevărat festival de sport urban în aer liber, cu activități sportive diverse, pentru toată familia.</p>
<p>Zona fanilor include jocuri tematice, unde se vor organiza concursuri cu premii, o zonă de jocuri pe consolă, un teren de volei și alte activități.</p>
<p>De asemenea în pauzele dintre meciuri, pe terenul central, dar și în zona fanilor vor avea loc numeroase momente de entertainment, cu trupe de dans, majorete și artiști ai Circului Metropolitan București.</p>
<p>Evenimentul din ParkLake Shopping Center este organizat de Sport Arena Streetball în parteneriat cu CS Rapid București.</p>

]]></description>
    </item>
    <item>
      <title>Rapid, locul 3 la FIBA 3×3 Women’s Series București! „O echipă cu suflet, cu conexiune”</title>
      <link>https://www.prosport.ro/alte-sporturi/baschet/rapid-locul-3-la-fiba-3x3-womens-series-bucuresti-o-echipa-cu-suflet-cu-conexiune-20219411</link>
      <description><![CDATA[<img src="https://www.prosport.ro/wp-content/uploads/2025/07/cs-rapid-baschet-3x3-5-1400x934.jpeg"/><br/><p>Echipa de baschet 3×3 CS Rapid București a urcat din nou pe podium în circuitul mondial FIBA 3×3 Women’s Series, după ce a încheiat pe locul 3 etapa desfășurată între 11 și 13 iulie la ParkLake Shopping Center din București.</p>
<p>Giuleștencele au avut un parcurs solid în grupa B, cu o victorie, 21–19 împotriva Poloniei și o înfrângere la limită, 20–21, în fața puternicei echipe a Franței.</p>
<h2><span>Ce rezultate au fost la FIBA 3×3 Women’s Series București</span></h2>
<p>În fazele eliminatorii, Rapidul a trecut de Filipine cu 20–17 și a pierdut în semifinale, scor 18–21, în fața echipei din Azerbaidjan.</p>
<p>„Acesta a fost abia al treilea nostru turneu împreună și deja am jucat două semifinale.</p>
<p>Ce construim aici depășește orice așteptări într-un timp atât de scurt. Jucătoarele dau totul pe teren, luptă cu inima, se susțin reciproc și nu renunță niciodată. Am creat ceva special: o echipă cu suflet, cu conexiune, cu un adevărat sens al scopului.</p>
<p>Să jucăm la București, în fața propriilor suporteri, și să trecem printr-o semifinală atât de intensă a fost emoționant și a arătat cine suntem” a declarat antrenoarea echipei, Seda Erdogan.</p>
<p>În finala competiției, echipa Azerbaidjanului a învins selecționata Seattle 3XBA (SUA) cu scorul de 21–17, confirmând forma extraordinară din acest sezon.</p>
<p>Azerele au fost de altfel singura echipă neînvinsă la București, cu un procentaj de 100% și o medie impresionantă de 21 de puncte pe meci.</p>
<p>Clasament final – FIBA 3×3 Women’s Series București 2025</p>
<p>1.Azerbaidjan<br/>
2.Seattle 3XBA (SUA)<br/>
3.CS Rapid București (România)</p>
<p>Pentru CS Rapid urmează etapa de la Sumgait, Azerbaidjan, programată între 26 și 27 iulie 2025, unde bucureștencele își propun să continue seria rezultatelor. bune.</p>
<ul>
<li>A refuzat Canada și ales naționala României deși are doar 19 de ani! „Este în sângele meu”. EXCLUSIV</li>
</ul>
<h2><span>Băieții U23 buni la FIBA 3×3 Youth Nations League, Europe 2</span></h2>
<p>La masculin, echipa României cu Vlad Barbălată, Andrei Mureșan, Mihai Stănescu și Toni Pavel – a avut o evoluție remarcabilă pe parcursul celor trei zile, ne anunță FR Baschet. După un început dificil în primele două stopuri, tricolorii au găsit ritmul perfect în Stopul 3, obținând victorii spectaculoase și o calificare în ultimul act competiției, unde au întâlnit Italia, care s-a impus clar, scor 18-7.</p>
<p>Echipa feminină „Bucharest”, compusă din Sonia Cazacu, Alexandra Chițanu, Maria Militaru și Ana Maria Rafaels Stanciu, a reprezentat România la turneul FIBA 3×3 Women’s Series – București. Am pierdut contra formației din Seattle (5-21), tricolorele s-au trezit și au învins Kazahstanul (21-10).</p>

]]></description>
    </item>
    <item>
      <title>A refuzat Canada și ales naționala României deși are doar 19 de ani! „Este în sângele meu”. EXCLUSIV</title>
      <link>https://www.prosport.ro/alte-sporturi/baschet/a-refuzat-canada-si-ales-nationala-romaniei-desi-are-doar-19-de-ani-este-in-sangele-meu-exclusiv-20218120</link>
      <description><![CDATA[<img src="https://www.prosport.ro/wp-content/uploads/2025/07/christian-nitu-a-lasat-canada-pentru-romania.jpeg"/><br/><p>Christian Nițu (2,06 metri), un puști de 20 de ani stabilit în Canada, va juca pentru naționala României. Consideră că are o șansă mai mare sub tricolor și a ales reprezentativa noastră.</p>
<p>Tânărul sportiv, mama fiind Carmen și tatăl Alexandru originar din Whitby, Ontario (Canada), a evoluat în NCAA, la Florida State University, și are o carieră solidă în academii de top din această țară.</p>
<h2><span>Christian Nițu a preferat România în dauna Canadei pentru cariera de Under 20 și seniori</span></h2>
<p>A jucat pentru echipa națională a Canadei U17 la Campionatul Mondial FIBA 2022, având medii de aproximativ 5,9 puncte și 1,7 recuperări în peste 12 minute pe meci.</p>
<p>El va fi prezent la FIBA U20 European Championship, care se desfășoară în perioada 12–21 iulie 2024, la Heraklion (Grecia). Pentru <span>ProSport</span> a acordat un scurt interviu el aflându-se alături în lot în Grecia.</p>
<p>Prosport: De ce ai ales naționala României?</p>
<p>Christian Nițu: A fost mai mult decât atât — reprezintă o experiență perfectă. Înseamnă mult pentru familia mea și pentru mine personal. FR Baschet crede în abilitățile mele și îmi oferă șansa de a crește, de a fi eu însumi și de a prelua un rol de lider. Sunt sincer recunoscător pentru asta.</p>
<p>Ce știi despre România?</p>
<p>România este în sângele meu. Este familie, mândrie și pasiune. Vreau să învăț mai mult în fiecare zi și sunt mândru să o reprezint.</p>
<p>Ai vizitat deja țara noastră?</p>
<p>Am fost acolo de câteva ori, mai ales când eram mai tânăr.</p>
<p>Ce vrei să obții alături de România în acest sport?</p>
<p>Vreau să evoluez cât mai mult, să-mi dezvolt jocul la cel mai înalt nivel și să ajut la stabilirea unui standard pentru ceea ce este posibil aici. Încerc să fac parte din ceva pe termen lung, în care următoarea generație privește numai în sus și vede tot ce este posibil purtând acest tricou.</p>
<p>Când ai început să joci baschet și de ce?</p>
<p>Am început să joc baschet când aveam 12 ani. Pentru că aveam o dragoste autentică pentru asta.</p>
<ul>
<li>România e gazdă a două turnee FIBA 3×3. Programul competiției unde joacă echipe de top mondial</li>
</ul>
<h2><span>Cu cine joacă România?</span></h2>
<ul>
<li>12 iulie –  România – Cehia 65-75</li>
<li>13 iulie, ora 15:30 – România – Lituania</li>
<li>14 iulie, ora 18:00 – România – Grecia</li>
</ul>
<h2><span>CS Vâlcea și Corona Brașov în FIBA Europe Cup</span></h2>
<p>FIBA Europe a anunţat, vineri, că 29 de echipe s-au înscris la startul sezonului 2025-2026 în FIBA Europe Cup.</p>
<p>România va fi reprezentată de CS Vâlcea, repartizată direct în grupe, respectiv de Corona Braşov, în preliminarii. Lor li s-ar putea alătura şi vicecampioana CSM Oradea, tot direct în grupe, care va juca mai întâi în preliminariile Ligii Campionilor, la turneul de la Samokov, iar conform regulamentului, dacă nu trece mai departe va avea drept de joc în FIBA Europe Cup, scrie News.ro.</p>
<p>CSM Oradea a optat deja pentru această variantă, alături de alte 18 echipe din preliminariile Ligii Campionilor.</p>
<ul>
<li>22 de naționale vin la Pitești! Când începe Campionatul European Masculin de baschet U18 – Divizia B: „Dispune de o infrastructură sportivă modernă”</li>
</ul>

]]></description>
    </item>
    <item>
      <title>S-a făcut cel mai mare transfer din istorie: 7 cluburi și 20 de jucători au fost implicați!</title>
      <link>https://www.prosport.ro/alte-sporturi/baschet/s-a-facut-cel-mai-mare-transfer-din-istorie-7-cluburi-si-20-de-jucatori-au-fost-implicati-20212298</link>
      <description><![CDATA[<img src="https://www.prosport.ro/wp-content/uploads/2025/07/S-a-facut-cel-mai-mare-transfer-din-istorie-7-cluburi-si-20-de-jucatori-au-fost-implicati-1400x778.jpg"/><br/><p>Cel mai mare transfer din istoria NBA a devenit oficial. Kevin Durant a decis ca în sezonul cu numărul 18 al carierei sale să îmbrace tricoul lui Houston Rockets.</p>
<p>Mutarea a doborât toate recordurile în marea competiție de baschet profesionist din Statele Unite ale Americii. Nu mai puțin de 7 cluburi și 20 de jucători au fost implicați.</p>
<p>Superstarul care ocupă poziția a opta în topul celor mai buni marcatori ai tuturor timpurilor a optat pentru o formație aflată în plină ascensiune. Aceasta este îndreptățită acum să spere la cucerirea titlului.</p>
<h2><span>Kevin Durant a semnat cu Houston Rockets</span></h2>
<p>Dezvăluit de presa internațională, <span>transferul s-a concretizat</span> în cursul zilei de duminică, 6 iulie. Houston Rockets i-a urat bun venit noului jucător, prin intermediul rețelelor de socializare, atașând postării și un videoclip de prezentare spectaculos.</p>
<blockquote class="twitter-tweet">
<p dir="ltr" lang="en">No introduction necessary.</p>
<p>🏆 2x NBA Champion<br/>
🥇 NBA MVP<br/>
💫 15x NBA All-Star<br/>
🏅 2x NBA Finals MVP<br/>
🏅 4x Olympic Gold Medalist</p>
<p>Welcome to Houston, Kevin Durant! 🚀 pic.twitter.com/BSiZIXOXf7</p>
<p>— Houston Rockets (@HoustonRockets) July 6, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Cum era de așteptat, vestea a generat un val de entuziasm în rândul fanilor. Pe X (n.r. fostul Twitter), spre exemplu, s-au strâns în câteva ore peste 25.000 de aprecieri și sute de comentarii.</p>
<p>La rândul său, Kevin Durant s-a declarat nerăbdător să îmbrace tricoul echipei care a încheiat <span>precedenta stagiune</span> pe locul al doilea. Nu înainte de a se despărți cum se cuvine de Phoenix Suns.</p>
<blockquote><p>„Aventura mea în Phoenix a ajuns la final. Toate etapele pe care le-am parcurs în tot acest timp au avut un impact pozitiv asupra mea. E o întreagă lume în spatele scenei, cu toții trudesc pentru a face viața noastră, a jucătorilor, mai ușoară. Apreciez colaborarea cu fiecare membru al echipei, de la staff la jucători. Orice ar fi, sunt recunoscător că am făcut parte din această familie.</p>
<p> </p>
<p>Cred cu adevărat că NBA este o mare comunitate. Trimit toată dragostea în Arizona, iar celor din Houston le spun că abia aștept”, a transmis Durant.</p></blockquote>
<h2><span>7 cluburi și 20 de jucători au fost implicați în transfer</span></h2>
<p>Cel mai important transfer din istoria NBA a fost realizat cu ajutorul a șapte echipe angrenate în competiție. De asemenea, au fost implicați 20 de jucători, ceea ce reprezintă un adevărat record.</p>
<p>În Houston a ajuns și Clint Capela, jucătorul de 31 de ani care a îmbrăcat până acum tricoul celor de la Atlanta Hawks. Trebuie spus și că Brooklyn Nets, Golden State Warriors, Minnesota Timberwolves, respectiv Los Angeles Lakers au făcut parte la rândul lor din această mutare, cu jucători de calibru mai mic.</p>
<p>Printre ei se numără David Roddy, Jamai Mashack, Alex Toohey, Rocco Zikarsky, Koby Brea, Dillon Brooks, Rasheer Fleming, Jalen Green, Khaman Maluach, Daeqwon Plowden.</p>

]]></description>
    </item>
    <item>
      <title>22 de naționale vin la Pitești! Când începe Campionatul European Masculin de baschet U18 – Divizia B: „Dispune de o infrastructură sportivă modernă”</title>
      <link>https://www.prosport.ro/alte-sporturi/baschet/22-de-nationale-vin-la-pitesti-cand-incepe-campionatul-european-masculin-de-baschet-u18-divizia-b-dispune-de-o-infrastructura-sportiva-moderna-20216498</link>
      <description><![CDATA[<img src="https://www.prosport.ro/wp-content/uploads/2025/03/Baschetul-romanesc-are-un-nou-secretar-general-A-jucat-la-Asesoft-Ploiesti-si-a-cucerit-Cupa-Italiei-ca-jucator-„Aven-nevoie-de-crestere-durabila.jpg"/><br/><p>Campionatul European Masculin U18 – Divizia B, competiție oficială FIBA, organizată de la FR de Baschet la Piteşti, se dispută între 25 iulie şi 3 august 2025.</p>
<p>La competiție participă 22 de echipe reprezentative din Europa, care se vor bate pentru promovarea în elita continentală.</p>
<h2><span>Campionatul European Masculin de baschet U18 – Divizia B are loc în Trivale</span></h2>
<p>Toate meciurile acestei întreceri se vor desfășura în Pitești Arena, Sala Sporturilor Trivale şi Sala Sporturilor Mioveni.</p>
<p>România face parte din Grupa B, alături de Georgia, Danemarca, Ucraina, Portugalia și Azerbaidjan, și va juca în fața propriilor suporteri, în Trivale.</p>
<p>Piteștiul va găzdui și ediția din 2016 a Campionatului European Feminin de Baschet U16.</p>
<p><img alt="" class="aligncenter size-full wp-image-20216503" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/grupe-competitie.jpeg" srcset="https://www.prosport.ro/wp-content/uploads/2025/07/grupe-competitie.jpeg 1400w, https://www.prosport.ro/wp-content/uploads/2025/07/grupe-competitie-768x432.jpeg 768w" width="1400"/></p>
<blockquote><p>Suntem onorați să organizăm la Pitești acest eveniment internațional important, care aduce în România unele dintre cele mai promițătoare echipe de juniori din Europa. Piteștiul are experiență în găzduirea competițiilor de baschet și dispune de o infrastructură sportivă modernă<br/>
Carmen Tocală, președinte FR Baschet</p></blockquote>
<h2><span>Ce echipe feminine vor juca în cupele europene</span></h2>
<p>Rapid Bucureşti a fost repartizată direct în faza grupelor FIBA EuroCup, iar Universitatea Cluj va intra din preliminarii.</p>
<p>La startul sezonului 2025-2026 se vor afla 49 de echipe, dintre care 42 au asigurat locul în sezonul regulat, inclusiv cinci care vor pierde în preliminariile Euroligii. Între aceste 42 de echipe se află şi Rapid Bucureşti.</p>
<p>Șase locuri sunt rezervate câștigătoarelor din preliminariile EuroCup, iar pentru un loc va lupta şi Universitatea Cluj, care va fi cap de serie la tragerea la sorţi. Meciurile din preliminarii vor avea loc tur-retur, în 18 şi 25 septembrie.</p>
<p>Tragerea la sorţi a meciurilor din preliminarii, precum şi a grupelor va avea loc în 23 iulie, la Munchen.</p>
<p>România va fi reprezentată şi de campioana Sepsi Sfântu Gheorghe, în preliminariile Euroligii. În cazul în care nu se califică în grupe, gruparea covăsneană va avea drept de joc direct în grupele EuroCup.</p>
<ul>
<li>S-a făcut cel mai mare transfer din istorie: 7 cluburi și 20 de jucători au fost implicați!</li>
</ul>
<h2><span>Emanuel Cățe s-a transferat</span></h2>
<p>Emanuel Cățe a plecat de la BAXI Manresa după doar un sezon, însă își va continua cariera tot în Spania. Pivotul român se întoarce la UACM Murcia, echipă pentru care a mai evoluat în perioada 2018–2022.</p>
<p>Catalanii nu au reușit să prindă play-off-ul în cel mai puternic campionat din Europa și au încheiat sezonul pe locul 10, cu un bilanț de 17 victorii și 17 înfrângeri, același cu al noii echipe a lui Emi, Murcia, scrie baschet.ro</p>

]]></description>
    </item>
  </channel>
</rss>
