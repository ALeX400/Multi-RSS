<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Povestea singurei înfrângeri din istoria Dream Team, echipa de aur a lui Michael Jordan. Ruşinea din 1992, confirmată: „Am rămas şocați”</title>
      <link>https://www.prosport.ro/alte-sporturi/baschet/povestea-singurei-infrangeri-din-istoria-dream-team-echipa-de-aur-a-lui-michael-jordan-rusinea-din-1992-confirmata-am-ramas-socati-20161786</link>
      <description><![CDATA[<img src="https://www.prosport.ro/wp-content/uploads/2025/05/Povestea-singurei-infrangeri-din-istoria-Dream-Team-echipa-de-aur-a-lui-Michael-Jordan.jpg"/><br/><p>Unul dintre componenții echipei de aur a lui Michael Jordan a confirmat ruşinea din 1992, când a fost consemnată singura înfrângere din istorie pentru Dream Team.</p>
<p>Naționala masculină de baschet a Statelor Unite care a participat la JO din 1992 a suferit un singur eșec, lucru care avea să-i ajute pe Michael Jordan și colegii.</p>
<h2><span>Dream Team-ul lui Michael Jordan a suferit o singură înfrângere, confirmată de unul dintre foștii lui colegi</span></h2>
<p>John Stockton a confirmat povestea conform căreia o echipă de colegiu a învins naționala masculină de baschet a Statelor Unite, care <span>a intrat în istorie drept „Dream Team”</span>. A fost singura înfrângere a formației din care <span>făceau parte, printre alții, Jordan</span>, Magic Johnson, Larry Bird, Charles Barkley și Patrick Ewing. Aceștia și ceilalți din lot au alcătuit prima echipă de profesioniști din NBA care a reprezentat SUA la Jocurile Olimpice.</p>
<p>Dominanța lor a fost atât de copleșitoare încât au câștigat fiecare meci de la evenimentul organizat la Barcelona la o diferență medie de 43,8 puncte, ceea ce a făcut din acesta turneul cel mai dezechilibrat din istorie.</p>
<p>Numai că înaintea întrecerii s-a întâmplat ceva neașteptat, când niște jucători de colegiu au reușit să realizeze ce nicio națională nu a fost în stare: să învingă „Dream Team”, fie și într-un meci de antrenament.</p>
<h2><span>Eșecul a fost resimțit de Jordan și colegii ca o lovitură primită în moalele capului</span></h2>
<p>În timpul unei sesiuni de antrenament cu porțile închise, naționala Statelor Unite s-a confruntat cu echipa USA Select Team, alcătuită din talente universitare.</p>
<p>„Îmi amintesc că Michael a spus: «Bine ați venit la echipa din NBA a băieților», chiar înainte de meci”, își amintește John Stockton, vedetă a echipei Dream Team, potrivit <span>basketballnetwork.net</span>.</p>
<p>„Și acela a fost ultimul lucru bun care ni s-a întâmplat. Ne-au dat o lovitură pe care am simțit-o fiecare din cap până în picioare, a fost un adevărat șoc. Ne-am dat seama cumva că echipele organizate și motivate ar putea să ne învingă dacă nu suntem pregătiți. Și din acel moment ne-am pregătit ca să fim gata pentru orice”, a povestit fostul mare jucător.</p>
<p>Acea echipă de colegiu i-a inclus pe Grant Hill, Chris Webber, Penny Hardaway, Bobby Hurley, Jamal Mashburn, Allan Houston, Rodney Rogers și Eric Montross, care ulterior au făcut carieră în NBA.</p>
<p>Spre deosebire de tinerii jucători de astăzi, care se antrenează frecvent cu superstaruri NBA prin intermediul diferitelor programe ale universităților, cei de la vremea respectivă nu împărțiseră niciodată terenul cu cele mai mari nume ale baschetului.</p>
<h2><span>Dream Team a învins Croația în finala olimpică la 32 de puncte</span></h2>
<p>După meci, atmosfera era diferită. Glumele și vorbele vulgare obișnuite au dispărut. În plus, jucătorii din NBA au conștientizat că pur și simplu fuseseră umiliți. Dar dacă istoria a învățat ceva despre jucători ca Jordan și Johnson este că nu au luat înfrângerile cu ușurință.</p>
<p>În ziua următoare, când cele două echipe au jucat revanșa, Dream Team a schimbat scenariul. Nu au existat surprize, pentru că adversarii nu au mai fost subestimați. Jucătorii de la colegiu s-au lovit brusc de forța dată de cel mai mare conglomerat de talente din baschet.</p>
<p>„A fost destul de liniște după primul meci. Nu s-a vorbit mult și îmi amintesc că la a doua partidă nu au existat surprize… a fost cam ca la Jocurile Olimpice, cu o diferență de 40, 50 de puncte în favoarea noastră făcută foarte rapid”, a mai spus Stockton.</p>
<p>Până la urmă, înfrângerea a fost exact ceea ce avea nevoie Dream Team. În meciul de deschidere de la JO a învins Angola cu 116-48. Și-a continuat atacurile, distrugând echipele cu victorii istorice, culminând cu un 117-85 în fața Croației în meciul pentru medalia de aur.</p>
<p>Dar, pentru jucătorii de la facultate, acea victorie la antrenament a devenit legendară. Făcuseră ceva ce nicio echipă profesionistă nu a mai putut vreodată.</p>

]]></description>
    </item>
    <item>
      <title>Baschetbaliştii de la SCMU Craiova, eliminaţi fără victorie în seria de play-off cu Oradea. Trei echipe au acces deja în semifinalele LNMB</title>
      <link>https://www.prosport.ro/alte-sporturi/baschet/baschetbalistii-de-la-scmu-craiova-eliminati-fara-victorie-in-seria-de-play-off-cu-oradea-trei-echipe-au-acces-deja-in-semifinalele-lnmb-20165509</link>
      <description><![CDATA[<img src="https://www.prosport.ro/wp-content/uploads/2025/05/Baschetbalistii-de-la-SCMU-Craiova-eliminati-fara-victorie-in-seria-de-play-off-cu-Oradea.-Trei-echipe-au-acces-deja-in-semifinalele-LNMB-E-scaled-e1746706388303-1400x812.jpg"/><br/><p>Echipa masculină de baschet SCM Universitatea Craiova a cedat în minimum de partide seria de play-off cu CSM Oradea, cea mai dezechilibrată, conform locurilor ocupate după sezonul regular – 1, Oradea, respectiv 8, Craiova. După cele două înfrângeri înregistrate la Oradea, 72-89 și 87-101, formaţia antrenată de Tudor Costescu a fost învinsă şi în primul şi singurul meci din Bănie, miercuri seara, în Sala Polivalentă, scor 60-65, iar Oradea s-a impus la general cu 3-0.</p>
<p>Lipsită de antrenorul principal Tudor Costescu, suspendat după ce a protestat vehement la adresa arbitrilor în meciul al doilea de la Oradea, și de fundașul Marko Sinik,  SCMU Craiova a rezistat onorabil, dar n-a reuşit să împingă seria şi în al patrulea meci. Formaţia din Bănie i-a avut în teren pe: Brooks 20 de puncte, Ilie 11, Nikolic 9, Crowley 9, Badiu 6, Dolenc 4, Cabral 1, Vida, Watson. De partea cealaltă, Cristi Achim a mizat pe: T. Williams 22 de puncte, Tarolis 10, Pridgett 10, Richard 8, Brown 6, Torok 3, Petrilevicius 2, Young 2, Nicolescu 2.</p>
<h2><span>Se cunosc trei semifinaliste în play-off-ul LNMB</span></h2>
<p>Echipa din Bănie va juca acum pentru locurile 5-8, cu învinsa seriei dintre CSO Voluntari și Corona Brașov. În semifinalele Ligii Naționale, CSM Oradea se va duela cu învingătoarea seriei dintre CSO Voluntari și Corona Brașov, în care ilfovenii conduc cu 2-1 la general. În cealaltă semifinală se vor întâlni CS Vâlcea 1924 şi U BT Cluj.</p>
<p>U-BT Cluj-Napoca n-a avut nicio problemă în a se impune în minimum de meciuri în seria cu CS Rapid București, campioana câştigând clar cele trei partide: 107-66, 86-67 și 91-73.</p>
<p>CS Vâlcea 1924 a câștigat cu 3-0 seria cu FC Argeș Basketball, dar toate cele trei meciuri au fost echilibrate: 77-73, 79-76 şi 76-74 în singurul duel de la Piteşti. Semifinalele Ligii Naționale Masculine de Baschet vor începe pe 17 mai şi se vor juca tot după formatul „cel mai bun din 5 meciuri”.</p>
<p>Rezultatele din play-out: CSM Târgu Mureș – CSM Constanța 3-0 (105-64, 90-65, 106-77), SCM Timișoara – CSM Petrolul Ploiești: 3-0 (98-94, 95-84, 84-72), CSU Sibiu – CSM Galați  3-0 (93-81, 96-86, 92-84), CS Dinamo București – CSA Steaua București 2-1 (78-74, 99-81, 85-93).</p>
<p>S-a stabilit campioana din baschetul feminin! E al optulea titlu din istorie.</p>

]]></description>
    </item>
    <item>
      <title>20 de ani de baschet 3×3 marca Sport Arena Streetball! Sezonul începe cu un super festival de sport urban în Parcul Drumul Taberei</title>
      <link>https://www.prosport.ro/alte-sporturi/baschet/20-de-ani-de-baschet-3x3-marca-sport-arena-streetball-sezonul-incepe-cu-un-super-festival-de-sport-urban-in-parcul-drumul-taberei-20160582</link>
      <description><![CDATA[<img src="https://www.prosport.ro/wp-content/uploads/2025/05/BCR-Sport-Arena-Streetball-2025-000.jpg"/><br/><p>An aniversar pentru baschetul 3×3 din România. Promotorul Sport Arena Streetball, premiat recent și la Gala Baschetului Românesc organizată de către Federația Română de Baschet, începe sezonul 2025 cu un super festival de sport urban.</p>
<p>Evenimentul BCR Sport Arena Streetball este organizat în Parcul Drumul Taberei, între 9 și 11 mai și este susținut de Primăria Sectorului 6.</p>
<h2><span>3×3 marca Sport Arena Streetball reîncepe la București</span></h2>
<p>Disciplina care a bifat deja două ediții ale Jocurilor Olimpice, baschetul 3×3, a fost șlefuită și promovată intens în România de către Sport Arena Streetball, începând cu anul 2005. Atunci, pe terenurile din Universitatea Politehnică a fost organizat primul turneu, la care au participat 32 de echipe.</p>
<p>După două decenii, BCR Sport Arena Streetball îi așteaptă pe pasionații de baschet dar și pe cei ai sportului și mișcării în aer liber la un eveniment polisportiv într-un loc cu totul inedit: cuva lacului de agrement din Parcul Drumul Taberei.</p>
<p>Acolo au fost deja amenajate și pot fi folosite la liber, cinci terenuri de baschet 3×3 și unul de volei. Apoi, în perioada 9-11 mai, zona se va popula și cu alte sporturi având caracter urban: trial biking, skateboard, street-dance, sărituri cu coarda, tenis de masă, mini-fotbal și altele.</p>
<p>Va fi chiar și un teren de pickleball, sportul care face furori în Statele Unite printre vedetele de la Holywood și este promovat și de către Andre Agassi. Fostul star al tenisului mondial a fost eliminat recent în turul al doilea de la US Pickleball Open.</p>
<ul>
<li>S-a stabilit campioana din baschetul feminin! E al 8-lea titlu din istorie</li>
</ul>
<h2><span>Turneu de 3×3 cu 200 de echipe</span></h2>
<p>Înscrierile pentru competiția de baschet 3×3 vor avea loc începând cu 5 mai, ora 15.00, pe site-ul 3la3.ro și se vor face în limita a 200 de echipe sau până pe 7 mai.</p>
<p>Echipele vor fi alcătuite din minim trei, maxim patru jucători și se pot înscrie la următoarele categorii: Sub 10 (mixt), Sub 12, Sub 14, Sub 16, Sub 18, Open (+18), +35 (atât la masculin cât și la feminin).</p>
<p>Toți jucătorii primesc puncte în clasamentul mondial FIBA 3×3, competiția fiind înregistrată în FIBA 3×3 Competition Network. Fiecare jucător va prim în kit-ul de participare maioul oficial de joc, valabil pentru tot sezonul. Taxa de înscriere la primul turneu, care include prețul maioului, este de 150 euro per echipă și se achită online, la înscriere.</p>
<h2><span>Spectacol de acrobație aeriană</span></h2>
<p>Face Team, trupă de slam-dunk acrobatic și baschet freestyle din Ungaria, va fi prezentă în parcul Drumul Taberei cu show-uri în zilele de sâmbătă și duminică, 10-11 mai. Membrii trupei au susținut în cele două decenii de activitate peste 3000 de spectacole live pe cinci continente, și au devenit deținători a 15 recorduri Guinness legate de baschet și sărituri pe trambuline, fiind prezenți inclusiv în emisiunea Românii au Talent.</p>
<p>Emilia Rotaru și Duo Badea, artiști ai Circului Metropolitan, vor susține momente de jonglerie, iar pauzele dintre meciuri vor fi animate de către majoretele iSports Ploiești.</p>
<p>Pasionații de trial biking îl vor putea vedea live pe Gabi Orban, deținător a trei recorduri Guiness, care are 200 de medalii în campionatele naționale de trial, dintre care opt de campion.</p>
<h2><span>Cultura sneakers pe terenul de baschet</span></h2>
<p>Pentru prima dată Sneakers&amp;Co. va ajunge într-un eveniment dedicat baschetului și va aduce cultura sneakers direct pe terenul de joc. Zona dedicată pasionaților de sneakers va include experiențe interactive și activități fresh, inspirate de legătura strânsă dintre baschet și sneakers.</p>

]]></description>
    </item>
    <item>
      <title>S-a stabilit campioana din baschetul feminin! E al 8-lea titlu din istorie</title>
      <link>https://www.prosport.ro/alte-sporturi/baschet/s-a-stabilit-campioana-din-baschetul-feminin-e-al-8-lea-titlu-din-istorie-20160312</link>
      <description><![CDATA[<img src="https://www.prosport.ro/wp-content/uploads/2025/05/S-a-stabilit-campioana-din-baschetul-feminin-E-al-8-lea-titlu-din-istorie.jpg"/><br/><p>Echipa feminină ACS Sepsi-SIC Sfântu Gheorghe a devenit noua campioană națională, după ce a învins-o pe CS Municipal Târgoviște cu scorul de 69-64 (14-25. 21-10, 12-11, 22-18), miercuri seara, în deplasare, în meciul decisiv al finalei Ligii Naționale.</p>
<p>Gruparea covăsneană și-a trecut în palmares al optulea său titlu de campioană, după cele din 2016, 2017, 2018, 2019, 2021, 2022 și 2023.</p>
<h2><span>Sepsi-SIC Sfântu Gheorghe scrie istorie în baschetul feminin intern</span></h2>
<p>CSM Târgoviște are în acest moment 12 titluri în palmares, ultimul obținut în 2015.</p>
<p>Echipa din Covasna s-a impus cu 3-2 la general după 5 meciuri extrem de disputate. CSM Târgoviște a câștigat primul meci al finalei, pe teren propriu, cu 72-58, dar Sepsi-SIC a egalat situația, după 65-51.</p>
<p>Sepsi-SIC a preluat conducerea după ce a câștigat primul meci de acasă, cu 66-43, dar formația dâmbovițeană s-a impus în partida a patra cu 53-51, pierzând meciul de titlu pe teren propriu.</p>
<p>Locul 3 a revenit echipei FCC Baschet UAV Arad, care a învins cu 2-1 la general de Rapid Bucureşti în finala mică (91-77, 71-72, 80-54).</p>
<p><iframe allowfullscreen="allowfullscreen" frameborder="0" height="634" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fsic.sepsi%2Fposts%2Fpfbid02bNRKiMja51dBNM5fVfjLKmG3VDcKfHpXthLT4AbUVTbdppCjK1KjdLmfcfcMwpHxl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>CSM Constanța se impusese anterior în campionatul intern</span></h2>
<p>Titlul naţional a fost câștigat, anul trecut, de CSM Constanţa, care a fost eliminată în turul I din play-off de Rapid Bucureşti (87-78, 87-76), echipa trecând prin serioase probleme financiare, astfel că jucătoarele de valoare au plecat.</p>
<p>Sepsi şi-a trecut în palmares al 8-lea titlu național, după cele cucerite în perioada 2016-2019 şi 2021-2023. În 2025, Sepsi a câştigat şi Cupa României, al 9-lea trofeu din vitrina clubului.</p>
<ul>
<li><span>Gala Baschetului Românesc 2025 a dat premii! „După fotbal suntem al doilea cel mai practicat sport”</span></li>
</ul>
<h2><span>Ce se întâmplă cu tinerele talente?</span></h2>
<p>Carmen Tocală, președintele FR de Baschet, a subliniat în ultima perioadă necesitatea pregătirii jucătorilor români între juniorat și echipele de seniori, acolo unde se pierd multe talente.</p>
<p>„Și băieții de la U18 au ieșit campioni, este generația care a fost campioană mondială la U15.<br/>
Gimnaziada, ca și Jocurile Mondiale Universitare, sunt foarte importante în evoluția școlară, ei primesc burse școlare pentru această înaltă performanță.</p>
<p>Fetele vor participa la U18, la festivalul olimpic și la campionatul european. Sunt generația noastră de perspectivă. Îmbucurător este că joacă și 5×5 și 3×3, au jucat în același timp. La 5×5 au pierdut cu Slovacia, după mine trebuia să câștige, puțină atenție le-a lipsit, concentrare.</p>
<p>Iar la 3×3, unde jocul este extrem de dur, dinamic și de contact, este absolut excepțional că ele reușesc să facă față unei competiții internaționale.</p>
<p>Înseamnă că sunt bine pregătite, că altfel n-ar fi putut să le facă pe amândouă. Și băieții la U18 și fetele au câștigat și cu Serbia, ceea ce iarăși spunem că la categoria aceasta de vârstă suntem superiori. Se întâmplă ceva între pragul de cadeți, juniori și seniorat. Acolo trebuie să avem grijă să pregătim, să dezvoltăm jucătorul român’, a declarat Tocală pentru Agerpres.</p>

]]></description>
    </item>
    <item>
      <title>Gala Baschetului Românesc 2025 a dat premii! „După fotbal suntem al doilea cel mai practicat sport”</title>
      <link>https://www.prosport.ro/alte-sporturi/baschet/gala-baschetului-romanesc-2025-a-dat-premii-dupa-fotbal-suntem-al-doilea-cel-mai-practicat-sport-20157801</link>
      <description><![CDATA[<img src="https://www.prosport.ro/wp-content/uploads/2025/04/fr-baschet-1400x788.jpg"/><br/><p>Gala Baschetului Românesc s-a desfășurat luni seara la Hotel Sheraton din București, în prezența mai multor personalități de marcă ai sportului autohton.</p>
<p>La eveniment au participat și președintele Agenției Naționale pentru Sport, Bogdan Matei, președintele COSR, Mihai Covaliu, președinta Federației Române de Canotaj, Elisabeta Lipă, președintele FRF, Răzvan Burleanu, fostul mare jucător de tenis Ilie Năstase și fosta atletă Gabriela Szabo.</p>
<h2><span>Gala Baschetului Românesc 2025, la prima ediție. Sportul cu mingea la coș, al doilea cel mai practicat din România</span></h2>
<p>„Ne-am propus să jucăm baschet pentru a învinge și asta înseamnă nu doar pe teren, ci și în viață și pentru viață. Jucătorul român înseamnă mai mult decât un cetățean al acestei țări, înseamnă investiția noastră a tuturor în viitor și noi avem grijă.</p>
<p>Sunt băieți excepționali, care muncesc de la 5-6 ani fără să își dea seama și iubesc ceea ce fac. E foarte greu în viață să pornești și să te gândești că ți se poate întâmpla ceva și că nu ai să mai joci.</p>
<p>Și atunci noi trebuie să le oferim tot ceea ce este mai bun acum în momentul acesta, când sunt jucători de baschet. Și vor rămâne până la sfârșitul vieții, pentru că și eu sunt jucător de baschet, pentru că nu mi-a luat nimeni licența.</p>
<p>După fotbal suntem al doilea cel mai practicat sport, avem cele mai multe echipe naționale și evident și liga noastră de elită, care înseamnă și jucători străini. Pe care îi respectăm, așa este firesc, dar rolul lor este să crească valoarea jucătorilor români și a campionatului’, a declarat Carmen Tocală.</p>
<p><iframe allowfullscreen="allowfullscreen" frameborder="0" height="458" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fromania.basketball%2Fposts%2Fpfbid031kudVc9Enyagczb1x6qPgQNXRPTnkfpJs1VRUWNzVpxoXZnoA4KTLLFBUWc68rBol&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Care au fost premiile speciale?</span></h2>
<p>Premii speciale au fost acordate următorilor:</p>
<ul>
<li>Fostul jucător Gheorghe Mureșan, absent de la gală din cauza unei intervenții chirurgicale la șold, a primit trofeul „All-Time Player”, pentru întreaga activitate.</li>
<li>Dragoș Lungu (MVP FIBA U20 EuroBasket 2024 Divizia B), Denis Bădălău (Best Five la Campionatul European de baschet U20 masculin – Divizia B), Ioana Velcea (MVP al Campionatului European Under-16 feminin – Divizia B) și David Rașoga (Best Five la Europeanul Under-16 masculin).</li>
<li>Două titluri academice foștilor jucători Titus Tarău, decan la Academia Militară, și Alina Daniela Moanță, decan UNEFS.</li>
<li>Titluri de Excelență Sportivă, acordate prin decizie a Consiliului Director, foștii sportivi Alin Savu, Cornelia Taflan, Nicolae Pârșu, Suzana Pârșu, Ecaterina Savu, Costel Cernat, Dan Niculescu, Florentin Ermurache, Alexandru Vinereanu, Gitka Pruncu, Vasile Popa și antrenorii Cornelia Mircioiu, Dan Săndulache, Doru Moise, Nicolae Danețiu, Voicu Moldovan și Ștefan Bolcu.</li>
<li>Trofee de Excelență Sportivă au primit Mariana Andreescu, Cornelia Stoichiță, Ștefania Borș, Mihaela Netolitzki, Magdalena Jerebie, Gabriela Kiss, Paula Misăilă, Gabriela Mitroi, Aurora Dragoș, Camelia Handa Solovastru, Carmen Tocală.</li>
<li>Premiul „Achievement” pentru recunoaștere internațională Cătălin Burlacu, Vlad Moldoveanu, Monica Brosovszki și Gabriela Mărginean</li>
</ul>
<p>Premiul de Excelență Sportivă</p>
<ul>
<li>U-BT Cluj-Napoca – secțiunea cluburi de seniori pentru activitate internațională</li>
<li>CSM Oradea – trofeul pentru performanță în management și CSO Voluntari, premiul pentru cel mai bun progres al unui club de seniori</li>
</ul>

]]></description>
    </item>
  </channel>
</rss>
