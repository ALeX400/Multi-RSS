<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Care este programul finalei Ligii Naționale de baschet masculin! De câte ori se joacă U BT Cluj – CSM Oradea</title>
      <link>https://www.prosport.ro/alte-sporturi/baschet/care-este-programul-finalei-ligii-nationale-de-baschet-masculin-de-cate-ori-se-joaca-u-bt-cluj-csm-oradea-20186294</link>
      <description><![CDATA[<img src="https://www.prosport.ro/wp-content/uploads/2025/06/u-bt-cluj-csm-oradea.jpg"/><br/><p>Finala sezonului 2024/2025 la baschet masculin aduce față în față campioanele ultimelor 8 ediții de campionat, U BT Cluj și CSM Oradea. Primul meci e luni la ora 19.00.</p>
<p>Orădeni au ieșit campioni în 2016, 2018 și 2019, iar clujenii au triumfat în 2017, 2021, 2022, 2023 și 2024.</p>
<h2><span>Care sunt meciurile și datele pentru U BT Cluj – CSM Oradea</span></h2>
<p>În același timp, pentru echipa clujeană este a cincea finală consecutivă în Liga Națională și a zecea din istoria clubului, în vreme ce trupa de pe malul Crișului este la prima finală din istorie.</p>
<p>U-BT a ajuns în finală după ce a eliminat-o pe CS Vâlcea, cu scorul general de 3-0, în timp ce CSM Oradea a ajuns în ultimul act al competiției după ce a trecut de CSO Voluntari, scor 3-2.</p>
<ul>
<li>Meciul 1, luni 02 iunie 2025 – 19:00 CSM CSU Oradea vs U-Banca Transilvania Cluj-Napoca (Oradea Arena)</li>
<li>Meciul 2, miercuri 04 iunie 2025 – 19:00 CSM CSU Oradea vs U-Banca Transilvania Cluj-Napoca (Oradea Arena)</li>
<li>Meciul 3, duminică, 08 iunie 2025 – U-Banca Transilvania vs CSM CSU Oradea (BT Arena)</li>
</ul>
<p>Ora de disputare a meciului III la Cluj-Napoca nu a fost încă stabilită. Seria va fi decisă după sistemul cel mai bun din cinci meciuri, astfel că un eventual joc IV se va disputa tot la Cluj-Napoca, pe data de 10 iunie.</p>
<p>Eventualul meci decisiv va fi programat pe terenul orădenilor în data de 13 iunie.</p>
<p><iframe allowfullscreen="allowfullscreen" frameborder="0" height="562" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fubtcluj%2Fposts%2Fpfbid02NAYiNveLgBsHeLisa6nP8gaozqHE4pm1mP7sgn78UTze4fNj2gHFSJoYUw4MRsbRl&amp;show_text=true&amp;width=500" style="border: none; overflow: hidden;" width="500"></iframe></p>
<h2><span>Carmen Tocală, vizite la Tulcea și Galați</span></h2>
<p>Carmen Tocală a fost keynote speaker în cadrul celei de-a 8-a ediții a Conferinței Internaționale “Sport, Educație, Cultură – Abordări Interdisciplinare în Cercetarea Științifică” (SEC–IASR 2025), care s-a desfășurat în perioada 29–31 mai 2025, la Universitatea “Dunărea de Jos” din Galați.</p>
<p>În cele trei zile, cercetători, profesori, experți și practicieni din întreaga lume au împărtășit bune practici și rezultate ale cercetărilor din domenii diverse precum științele educației, management educațional, sport, kinetoterapie și recuperare fizică.</p>
<p>„Dezvoltarea jucatorilor, antrenorilor si managerilor prin Academia Română de Baschet reprezinta un obiectiv important al Solidaritatii Olimpice, dar si al FIBA, in cadrul pilonului strategic FIBA Academy. Ne bucurăm că activitatea Academiei Române de Bachet – filiala Galați are garantată continuitatea, beneficiind de suportul autorităților locale și județene, pe lângă tot suportul logistic necesar pe care îl acordă Federația Română de Baschet”, a spus Carmen Tocală.</p>
<ul>
<li>Dispută strânsă pentru bronzul din Liga Națională. Antrenorul Alvarez: „O medalie ar fi extraordinar pentru Vâlcea”</li>
</ul>
<p>„Este orașul meu natal, mă bucur să văd că baschetul este încă viu și apreciat în Tulcea, iar pentru asta adresăm aprecierile noastre conducerii Sucursalei Regionale 9 a Federației Române de Baschet, care se ocupă cu multă dedicare atât de educarea tinerilor baschetbaliști, cât și de organizarea de competiții regionale”, a spus Carmen Tocală atunci când a ajuns la Tulcea.</p>
<p>Foto: Facebook / U BT Cluj-Napoca</p>

]]></description>
    </item>
    <item>
      <title>Dispută strânsă pentru bronzul din Liga Națională. Antrenorul Alvarez:  „O medalie ar fi extraordinar pentru Vâlcea”</title>
      <link>https://www.prosport.ro/alte-sporturi/baschet/disputa-stransa-pentru-bronzul-din-liga-nationala-antrenorul-alvarez-o-medalie-ar-fi-extraordinar-pentru-valcea-20184506</link>
      <description><![CDATA[<img src="https://www.prosport.ro/wp-content/uploads/2025/05/495369370_661295153427180_8596454212488826490_n-1-1119x1400.jpg"/><br/><p>CS Vâlcea 1924 va juca finala mică a Ligii Naționale contra lui CSO Voluntari și este la un pas de a aduce prima medalie la masculin pentru baschetul din Zăvoi.</p>
<p>CS Vâlcea 1924 și CSO Voluntari vor juca în sistem „cel mai bun din cinci meciuri” pentru medalia de bronz a Ligii Naționale de baschet masculin. Primele două partide sunt programate pe 2 și 4 iunie, de la ora 19.00, în Sala Sporturilor Traian.</p>
<p>După locul 3 în sezonul regular, în sferturile de finală, Vâlcea a trecut cu 3-0 la general de FC Argeș, iar în semifinale a pierdut seria cu <span>U-BT Cluj</span>, scor 0-3.</p>
<h2><span>„Aștept o serie echilibrată”</span></h2>
<p>Artizanul sezonului excelent al „lupilor negri” este <span>antrenorul spaniol Arturo Alvarez</span> (48 ani), venit vara trecută de la echipa de eșalon secund Caceres Baloncesto. Tehnicianul iberic se așteaptă la o serie foarte echilibrată contra ilfovenilor.</p>
<p>„Este foarte important pentru oricine să câștige o medalie, precum în orice campionat sau la Jocurile Olimpice. Este deosebit de important să arătăm oamenilor din Vâlcea că am câștigat o medalie pentru ei. În sezonul regular am pierdut la Voluntari și am învins la Rm. Vâlcea, aceste rezultate ne fac să credem că va fi o serie echilibrată. Îmi place cum joacă ilfovenii, au făcut o serie foarte bună în semifinala cu Oradea, meritau să joace finala. În acest sezon au câștigat ENBL și Cupa României, deci echipa joacă la un nivel foarte ridicat și ne va fi foarte dificil. Sper și mă aștept la o serie echilibrată în finala pentru bronz. îmi doresc să câștigăm meciurile de acasă și să mergem la Voluntari în avantaj”, a spus Arturo Alvarez.</p>
<h2><span>„Mi-ar plăcea să stau la Vâlcea mulți ani”</span></h2>
<p>Tehnicianul iberic spune că își dorește să continue la echipa finanțată de Consiliul Județean Vâlcea, dar o decizie va fi luată la finalul sezonului. „Mi-ar plăcea să stau la Vâlcea mulți ani, dar știm cum este viața unui antrenor, depinde de rezultate. Acest sezon a fost excelent pentru noi, Vâlcea a ajuns în semifinala campionatului, pentru moment sunt focusat să terminăm cu bine sezonul, apoi vom discuta cu conducerea clubului. Normal că dacă rămân, dorința clubului este de a face din nou o echipă puternică, ca să luptăm în toate competițiile.”</p>
<h2><span>„Cred că mulți jucători vor pleca”</span></h2>
<p>În premieră pentru baschetul masculin vâlcean, „lupii” vor juca sezonul viitor în cupele europene, iar Arturo Alvarez spune că este o provocare pentru clubul aflat la abia al doilea sezon în Liga Națională.</p>
<p>„Jucătorii care au evoluat la noi în acest sezon sunt căutați de alte cluburi, au făcut un sezon fantastic și va fi foarte dificil să îi păstrăm. Din păcate, nu cred că putem să semnăm în continuare mulți jucători din actualul lot. Clubul vrea în Europa, locurile 3-4 ne permit acest lucru, trebuie rezolvate unele situații birocratice ca să jucăm în cupe. Dar, este clar că dacă joci în cupele europene, ai nevoie de o bancă lungă, trebuie să ai minim 12 jucători buni. Trebuie să avem un lot de 12-15 jucători, incluzând aici și tinerii români, pentru a fi pregătiți să jucăm pe două fronturi, cel intern și cel european. Va fi o provocare nouă pentru club și trebuie să fim pregătiți pentru deplasări lungi și meciuri grele în Europa”, a concluzionat ibericul.</p>
<h2><span>Hudson, sub semnul întrebării</span></h2>
<p>Cel mai bun jucător al vâlcenilor, Cornelius Hudson (31 de ani) a fost depistat pozitiv cu THC, o substanță de abuz care se găsește în canabis și care nu ajută performanța sportivă. Americanul nu a fost penalizat de ANAD, pentru că substanța THC (Tetrahidrocanabinol) care i s-a găsit în corp la finalul meciului cu U BT Cluj din sezonul regular nu conduce automat la suspendare, precum în alte cazuri. Hudson a fumat un joint în scop recreativ și probabil ANAD nu va lua nicio decizie de suspendare, dar americanul este incert în jocurile cu ilfovenii datorită unor probleme la spate.</p>
<p>„Pentru moment, eu pregătesc meciurile cu tot lotul și în ziua jocurilor cu Voluntari aștept să mi se spună dacă el poate juca sau nu. Sunt responsabil pentru ce se întâmplă pe teren, în afara terenului avem personal care se ocupă de astfel de situații”, a mai spus Alvarez.</p>
<p>Cornelius Lamonte Hudson este coșgheterul Ligii Naționale, cu 750 de puncte în 35 de meciuri și o medie de 22,1 puncte pe meci.</p>

]]></description>
    </item>
    <item>
      <title>Motivul pentru care a renunțat Shaquille O’Neal la Cybertruck-ul lui Elon Musk. De ce a vândut maşina care a ajuns la un alt cumpărător celebru</title>
      <link>https://www.prosport.ro/alte-sporturi/auto-moto/motivul-pentru-care-a-renuntat-shaquille-oneal-la-cybertruck-ul-lui-elon-musk-de-ce-a-vandut-masina-care-a-ajuns-la-un-alt-cumparator-celebru-20186879</link>
      <description><![CDATA[<img src="https://www.prosport.ro/wp-content/uploads/2025/06/Motivul-pentru-care-a-renuntat-Shaquille-ONeal-la-Cybertruck-ul-lui-Elon-Musk.-De-ce-a-vandut-masina-care-a-ajuns-la-un-alt-cumparator-celebru-1400x811.jpg"/><br/><p>O nouă lovitură încasată în plin de Elon Musk, după ce legendarul Shaquille O’Neal și-a vândut Cybertruck-ul Tesla celebrului baschetbalist Trendon Watford.</p>
<p>„Shaq” a decis să renunțe la bolidul său electric, nemulțumit de autonomia acestuia, și și-a achiziționat un altul mult mai performant.</p>
<h2><span>Până și Shaquille O’Neal a renunțat la Cybertruck-ul lui Elon Musk. De ce a ales să vândă mașina electrică Tesla</span></h2>
<p>Elon Musk primește o nouă lovitură de proporții. Legenda Shaquille O’Neal a decis să-și vândă Cybertruck-ul Tesla faimosului baschetbalist Trendon Watford de la Brooklyn Nets, scrie <span>benzinga.com</span>.</p>
<p>Fostul superstar din NBA a renunțat la bolidul său futurist electric, personalizat, vopsit maro, nemulțumit de autonomia scăzută a acestuia, de doar 483 de kilometri, și și-a cumpărat o altă mașină electrică, mult mai performantă, cu o baterie de 200 kWh și cu autonomie de 740 de kilometri.</p>
<p>Shaq, <span>renumit pentru vasta sa colecție de mașini</span>, a ales să se despartă de unul dintre cele trei vehicule Tesla Cybertruck ale sale. Vehiculul, care fusese personalizat și vopsit într-un într-o nuanță de maro lucios, a fost vândut lui Trendon Watford de la echipa Brooklyn Nets.</p>
<p>Chiar dacă își declarase admirația pentru Cybertruck, Shaq a renunțat a unul dintre mașinile sale Tesla și a trecut la un Cadillac Escalade IQ, care dispune de o autonomie net superioară.</p>
<p><img alt="" class="size-full wp-image-20187189" decoding="async" fetchpriority="high" height="1000" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/06/profimedia-1005876315.jpg" srcset="https://www.prosport.ro/wp-content/uploads/2025/06/profimedia-1005876315.jpg 1400w, https://www.prosport.ro/wp-content/uploads/2025/06/profimedia-1005876315-768x549.jpg 768w" width="1400"/></p>
<h2><span>Tendință. Consumatorii se îndreaptă spre vehicule electrice cu autonomie mult mai mare</span></h2>
<p>Tranzacția a fost gestionată de firma Effortless Motors, care scosese mașina la vânzare cu aproximativ o lună în urmă. Încă nu este clar deocamdată dacă Shaq își va vinde Cybertruck-urile rămase, în urma recentei sale schimbări de macaz față de Tesla.</p>
<p>Anul trecut, proprietarul Tesla, Elon Musk, a răspuns la o postare în care prezenta Cybertruck-ul lui Shaq cu un simplu cuvânt, „Frumos”, recunoscând modificarea caroseriei late și luminile roșii de fundal care îl făceau unul dintre cele mai atrăgătoare vehicule.</p>
<p>Decizia lui Shaq de a-și vinde Cybertruck-ul ar putea continua o tendință mai largă în rândul consumatorilor care caută vehicule electrice cu autonomie mai mare.</p>
<p>Autonomia superioară a lui Cadillac Escalade IQ ar putea să-l facă o opțiune mai atractivă pentru consumatorii care călătoresc frecvent pe distanțe lungi. Această schimbare de preferințe a lui Shaquille O’Neal ar putea afecta <span>cota de piață a Tesla în industria vehiculelor electrice</span>, și așa într-o prăbușire continuă în ultimele luni.</p>
<p>Modelul elaborat de Elon Musk circulă fără proleme în Statele Unite, însă este interzis în Europa, unde mașina nu poate fi înmatriculată, deoarece nu respectă normele de siguranță pentru pietoni.</p>
<p> </p>

]]></description>
    </item>
    <item>
      <title>Spera să rămână în Liga 2, însă a primit lovitura decisivă din propria curte! Primarul a anunțat că ”se pune lacătul”, și nu doar pe echipa de fotbal, ci și pe handbal, baschet și volei</title>
      <link>https://www.prosport.ro/fotbal-intern/liga-2/spera-sa-ramana-in-liga-2-insa-a-primit-lovitura-decisiva-din-propria-curte-primarul-a-anuntat-ca-se-pune-lacatul-si-nu-doar-pe-echipa-de-fotbal-ci-si-pe-handbal-baschet-si-vole-20183275</link>
      <description><![CDATA[<img src="https://www.prosport.ro/wp-content/uploads/2025/05/csc-dumbravita-csm-focsani-0-0-2.jpg"/><br/><p>CSM Focșani voia să evite retrogradarea directă în Liga 3, să joace cel puțin baraj de menținere în Liga 2, în sezonul 2024-2025. Nu a putut evita revenirea în divizia a treia, iar acum a venit o veste teribilă pentru formația care a încheiat sezonul alături de antrenorul Alin Chița!</p>
<p>Primarul Focșaniului, Cristi Misăilă, a transmis faptul că echipele de seniori ale municipalității vor fi retrase din competițiile sportive, printre care și echipa de fotbal.</p>
<p>De câteva luni se punea problema că echipa CSM Focșani să dispară din vară, din cauza problemelor financiare! Situația Clubului Sportiv Municipal se aplica, încă de atunci, tuturor echipelor care reprezintă localitatea, nu doar în cazul formației de fotbal din Liga 2.</p>
<h2><span>CONTINUAREA ARTICOLULUI o poți citi pe Liga2.ro:</span></h2>
<div class="embeded-wrapper">
<blockquote class="wp-embedded-content" data-secret="Q2C34xyNPH"><p>CSM Focșani se desființează! Primarul a anunțat ”că se pune lacătul” din cauza problemelor financiare: ”Nu putem să acumulăm datorii”</p></blockquote>
<p><iframe class="wp-embedded-content" data-secret="Q2C34xyNPH" frameborder="0" height="282" marginheight="0" marginwidth="0" sandbox="allow-scripts" scrolling="no" security="restricted" src="https://liga2.prosport.ro/liga-3/o-echipa-retrogradata-din-liga-2-in-liga-3-se-desfiinteaza-19355059/embed#?secret=p5dFnhKppA#?secret=Q2C34xyNPH" title="„CSM Focșani se desființează! Primarul a anunțat ”că se pune lacătul” din cauza problemelor financiare: ”Nu putem să acumulăm datorii”” – Liga 2" width="500"></iframe></p></div>

]]></description>
    </item>
    <item>
      <title>Gigantul Shaq, în lacrimi la TV. Ce l-a emoționat atât de tare pe bărbatul cu avere de sute de milioane de dolari</title>
      <link>https://www.prosport.ro/diverse/gigantul-shaq-in-lacrimi-la-tv-ce-l-a-emotionat-atat-de-tare-pe-barbatul-cu-avere-de-sute-de-milioane-de-dolari-20183367</link>
      <description><![CDATA[<img src="https://www.prosport.ro/wp-content/uploads/2025/05/Gigantul-Shaq-in-lacrimi-la-TV.-Ce-l-a-emotionat-atat-de-tare-pe-barbatul-cu-avere-de-sute-de-milioane-de-dolari.jpg"/><br/><p>Starul NBA, Shaquille O’Neal, a fost surprins cu lacrimi în ochi, în direct la TV, în timpul play-off-ului celebrei competiții nord-americane. Motivul pentru care Shaq (52 de ani) a plâns la TV are legătură cu emisiunea „Inside the NBA” care a ajuns la ultimul sezon în care este difuzată pe TNT, unde este produsă de peste 35 de ani.</p>
<p>Emisiunea este prezentată de Ernie Johnson, iar O’Neal, cu o avere de circa 500 de milioane de dolari, este unul dintre analiști, alături de alte două legende, Kenny Smith (60 de ani) și Charles Barkley (62 de ani).</p>
<p><span>„Inside the NBA”</span>, produsă de TNT încă din 1989, se va muta de sezonul viitor de la TNT la ESPN/ABC, iar în cea mai recentă ediție prezentatorul și cei trei analiști au fost omagiați de către postul de televiziune, gigantul Shaq nereușind să-și ascundă lacrimile de emoție.</p>
<h2><span>Gigantul Shaq, în lacrimi la TV după omagiul primit</span></h2>
<p>Venit în echipa „Inside the NBA” în 2011, pentru a completa acest trio celebru, Shaquille O’Neal a fost emoționat până la lacrimi când întreaga echipă a emisiunii a fost omagiată, înainte de a se muta la ESPN/ABC, chiar de gazda emisiunii, Ernie Johnson.</p>
<p>„Acest lucru este cu adevărat special… Aceasta este cea mai mare familiei din istoria televiziunii, chiar aici. Unul dintre cele mai mărețe lucruri despre întregul proces este acesta. Am început NBA (n.r. Inside the NBA) pe TNT în 1989, iar apoi am devenit sinonimi cu liga.</p>
<p>Pentru fanii de acolo, ei gândesc NBA, ei gândesc NBA pe TNT. De aceea mă doare în seara asta, că știu că asta nu va mai exista după următoare campanie de play-off”, a spus Ernie Johnson, care a devenit gazda emisiunii în 1990.</p>
<p>Smith s-a alăturat echipei în 1998, iar Barkley a venit în 2000, ca trioul să fie completat în 2011, cu O’Neal.</p>
<p>Shaquille O’Neal a fost component al echipei olimpice cu care SUA a participat la Atlanta, în 1996, și cu care a câștigat aurul olimpic. A debutat în NBA în 1993, la Orlando Magic, iar retragerea a avut-o în 2011, pe când juca la Boston Celtics.<span> Tricoul cu numărul 32, avut la Miami Heat (2005-2007 și 2008), a fost retras în 2016</span>.</p>
<h2><span>„Inside the NBA” are 19 premii Emmy</span></h2>
<p>Emisiunea a fost una de succes, iar dovadă stau cele 19 premii Emmy pe care le-a câștigat de la începutul anilor 2000.</p>
<p>Cei trei analiști NBA sunt așteptați să colaboreze pentru această emisiune și după ce ea va fi mutată la ESPN, iar în acest sens un prim semnal a venit chiar din partea lui Ernie Johnson.</p>
<p>„Da, acestea este planul. Vom continua să facem emisiunea, dar pur și simplu nu va fi difuzată pe TNT, deoarece NBA pe TNT nu mai este după acest play-off. Dar vom continua să facem emisiunea în Atlanta, vom continua să o facem cu aceeași echipă de producție. Va fi difuzată doar pe ABC/ESPN în anumite seri”, a declarat Johnson pentru The Dan Patrick Show, potrivit <span>TalkSport</span>.</p>
<p>Shaquille O’Neal esre recunoscut nu doar pentru activitatea sa legată de baschet, dar și pentru pasiunea sa pentru muzică, fiind <span>un magnet pentru cei prezenți anul trecut la Electric Castle</span>, unde a venit alături de trupa sa DJ Diesel.</p>

]]></description>
    </item>
  </channel>
</rss>
