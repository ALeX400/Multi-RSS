<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>20 de ani de baschet 3×3 marca Sport Arena Streetball! Sezonul începe cu un super festival de sport urban în Parcul Drumul Taberei</title>
      <link>https://www.prosport.ro/alte-sporturi/baschet/20-de-ani-de-baschet-3x3-marca-sport-arena-streetball-sezonul-incepe-cu-un-super-festival-de-sport-urban-in-parcul-drumul-taberei-20160582</link>
      <description><![CDATA[<img src="https://www.prosport.ro/wp-content/uploads/2025/05/BCR-Sport-Arena-Streetball-2025-000.jpg"/><br/><p>An aniversar pentru baschetul 3×3 din România. Promotorul Sport Arena Streetball, premiat recent și la Gala Baschetului Românesc organizată de către Federația Română de Baschet, începe sezonul 2025 cu un super festival de sport urban.</p>
<p>Evenimentul BCR Sport Arena Streetball este organizat în Parcul Drumul Taberei, între 9 și 11 mai și este susținut de Primăria Sectorului 6.</p>
<h2><span>3×3 marca Sport Arena Streetball reîncepe la București</span></h2>
<p>Disciplina care a bifat deja două ediții ale Jocurilor Olimpice, baschetul 3×3, a fost șlefuită și promovată intens în România de către Sport Arena Streetball, începând cu anul 2005. Atunci, pe terenurile din Universitatea Politehnică a fost organizat primul turneu, la care au participat 32 de echipe.</p>
<p>După două decenii, BCR Sport Arena Streetball îi așteaptă pe pasionații de baschet dar și pe cei ai sportului și mișcării în aer liber la un eveniment polisportiv într-un loc cu totul inedit: cuva lacului de agrement din Parcul Drumul Taberei.</p>
<p>Acolo au fost deja amenajate și pot fi folosite la liber, cinci terenuri de baschet 3×3 și unul de volei. Apoi, în perioada 9-11 mai, zona se va popula și cu alte sporturi având caracter urban: trial biking, skateboard, street-dance, sărituri cu coarda, tenis de masă, mini-fotbal și altele.</p>
<p>Va fi chiar și un teren de pickleball, sportul care face furori în Statele Unite printre vedetele de la Holywood și este promovat și de către Andre Agassi. Fostul star al tenisului mondial a fost eliminat recent în turul al doilea de la US Pickleball Open.</p>
<ul>
<li>S-a stabilit campioana din baschetul feminin! E al 8-lea titlu din istorie</li>
</ul>
<h2><span>Turneu de 3×3 cu 200 de echipe</span></h2>
<p>Înscrierile pentru competiția de baschet 3×3 vor avea loc începând cu 5 mai, ora 15.00, pe site-ul 3la3.ro și se vor face în limita a 200 de echipe sau până pe 7 mai.</p>
<p>Echipele vor fi alcătuite din minim trei, maxim patru jucători și se pot înscrie la următoarele categorii: Sub 10 (mixt), Sub 12, Sub 14, Sub 16, Sub 18, Open (+18), +35 (atât la masculin cât și la feminin).</p>
<p>Toți jucătorii primesc puncte în clasamentul mondial FIBA 3×3, competiția fiind înregistrată în FIBA 3×3 Competition Network. Fiecare jucător va prim în kit-ul de participare maioul oficial de joc, valabil pentru tot sezonul. Taxa de înscriere la primul turneu, care include prețul maioului, este de 150 euro per echipă și se achită online, la înscriere.</p>
<h2><span>Spectacol de acrobație aeriană</span></h2>
<p>Face Team, trupă de slam-dunk acrobatic și baschet freestyle din Ungaria, va fi prezentă în parcul Drumul Taberei cu show-uri în zilele de sâmbătă și duminică, 10-11 mai. Membrii trupei au susținut în cele două decenii de activitate peste 3000 de spectacole live pe cinci continente, și au devenit deținători a 15 recorduri Guinness legate de baschet și sărituri pe trambuline, fiind prezenți inclusiv în emisiunea Românii au Talent.</p>
<p>Emilia Rotaru și Duo Badea, artiști ai Circului Metropolitan, vor susține momente de jonglerie, iar pauzele dintre meciuri vor fi animate de către majoretele iSports Ploiești.</p>
<p>Pasionații de trial biking îl vor putea vedea live pe Gabi Orban, deținător a trei recorduri Guiness, care are 200 de medalii în campionatele naționale de trial, dintre care opt de campion.</p>
<h2><span>Cultura sneakers pe terenul de baschet</span></h2>
<p>Pentru prima dată Sneakers&amp;Co. va ajunge într-un eveniment dedicat baschetului și va aduce cultura sneakers direct pe terenul de joc. Zona dedicată pasionaților de sneakers va include experiențe interactive și activități fresh, inspirate de legătura strânsă dintre baschet și sneakers.</p>

]]></description>
    </item>
    <item>
      <title>Are un imperiu de peste 500.000.000 de dolari, dar nu mai ştie ce funcție are într-una dintre afaceri</title>
      <link>https://www.prosport.ro/alte-sporturi/baschet/are-un-imperiu-de-peste-500-000-000-de-dolari-dar-nu-mai-stie-ce-functie-are-intr-una-dintre-afaceri-20171831</link>
      <description><![CDATA[<img src="https://www.prosport.ro/wp-content/uploads/2025/05/Are-un-imperiu-de-peste-500.000.000-de-dolari-dar-nu-mai-stie-ce-functie-are-intr-una-dintre-afaceri-1400x796.png"/><br/><p>Shaquille O’Neal (53 de ani), legendă a baschetului american, cvadruplu campion în National Basketball Association (NBA), are în prezent un imperiu de peste 500.000.000 de dolari.</p>
<p>Colosul de 2 metri și 16 centimetri înălțime are deschise mai multe afaceri, iar într-una dintre ele nici măcar nu știe ce funcție ocupă în acte. Dezvăluirea i-a făcut pe moderatorii unei emisiuni să izbucnească în râs.</p>
<h2><span>Shaquille O’Neal, pe urmele lui Michael Jordan! Deschide afaceri pe bandă rulantă și are deja un imperiu de peste 500.000.000 de dolari</span></h2>
<p>Shaquille O’Neal, fost baschetbalist la echipe ca Orlando Magic, Los Angeles Lakers, Miami Heat, Phoenix Suns, Cleveland Cavaliers și Boston Celtics, pare că o ia pe numele lui Michael Jordan și își creează un adevărat imperiu în lumea afacerilor.</p>
<p>Cvadruplu campion în NBA, O’Neal s-a retras din sportul profesionist în urmă cu un deceniu și jumătate, iar treptat a avut grijă să își creeze un nume în sectorul antreprenorial. Pe lângă faptul că are semnate contracte de imagine foarte bănoase, fiind președintele diviziei de baschet din compania Reebok, printre altele, Shaquille O’Neal și-a deschis numeroase afaceri și conform celor de la <span>Talk Sport</span> are deja un imperiu de peste 500.000.000 de dolari.</p>
<blockquote><p>Imperiul său de afaceri de 500.000.000 de dolari se extinde”, a titrat sursa citată.</p></blockquote>
<p>Ultima afacere în care <span>a intrat Shaquille O’Neal</span>, din postura de co-CEO, este DC Studios, un studio de film și televiziune care supraveghează producția de filme și seriale TV cu supereroi celebri, cum ar fi Superman sau Batman.</p>
<p>Prins în cadrul unei emisiuni televizate, Shaquille O’Neal a fost întrebat de moderatori despre rolul pe care îl va avea în noul business.</p>
<p>Cu zâmbetul pe buze și cât se poate de sincer, fostul MVP din NBA a spus că habar nu are ce presupune funcția care i-a fost trecută în documente. Așadar, cel mai probabil contează doar banii cu care finanțează afacerea.</p>
<blockquote><p>Ai devenit al treilea co-CEO în cadrul companiei DC Studios, alături de James Gunn, care a regizat Superman, și Peter Safran. Povestește-ne despre asta”, a fost rugat Shaquille O’Neal.</p></blockquote>
<p>În replică, ex-baschetbalistul a transmis:</p>
<blockquote><p>Nu știu ce înseamnă asta. Un al treilea co-ce?!”, a spus Shaquille O’Neal.</p></blockquote>
<p>Conform Talksport.com, moderatorii emisiunii, Ernie Johnson, Charles Barkley și Kenny Smith, au izbucnit toți în râs atunci când au auzit răspunsul lui O’Neal.</p>
<h2><span>A câștigat 286.000.000 de dolari doar din cariera de baschetbalist</span></h2>
<p><span>Shaquille O’Neal se află</span> pe locul 9 în topul baschetbaliștilor cu cele mai mari câștiguri din istorie. În cei aproape 20 de ani pe care i-a petrecut în NBA, 19 mai precis, sportivul născut în Newark, New Jersey, a izbutit să încaseze colosala sumă de 286.000.000 de dolari.</p>
<p>Însă, așa cum am precizat deja, Shaquille O’Neal a avut fler în domeniul afacerilor după retragere și spre deosebire de mulți alți baschetbaliști din NBA a continuat să își blindeze imperiul.</p>
<p>Shaquille O’Neal nu doar că este președintele diviziei de baschet din compania Reebok, ci are semnate contracte cu numeroase branduri, precum PepsiCo, Icy Hot, DraftKings, NBA 2K, Wheaties, JCPenny și multe, multe altele.</p>
<p>Shaquille O’Neal a fost declarat cel mai bun baschetbalist, MVP, din NBA în anul 2000, și a fost selectat de 15 ori în echipa All-Star a ligii.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/ZTk0fwsJ6qo?si=YQf694avN-kYuZ5r" title="YouTube video player" width="560"></iframe></p>

]]></description>
    </item>
    <item>
      <title>Baschetbaliştii de la SCMU Craiova, eliminaţi fără victorie în seria de play-off cu Oradea. Trei echipe au acces deja în semifinalele LNMB</title>
      <link>https://www.prosport.ro/alte-sporturi/baschet/baschetbalistii-de-la-scmu-craiova-eliminati-fara-victorie-in-seria-de-play-off-cu-oradea-trei-echipe-au-acces-deja-in-semifinalele-lnmb-20165509</link>
      <description><![CDATA[<img src="https://www.prosport.ro/wp-content/uploads/2025/05/Baschetbalistii-de-la-SCMU-Craiova-eliminati-fara-victorie-in-seria-de-play-off-cu-Oradea.-Trei-echipe-au-acces-deja-in-semifinalele-LNMB-E-scaled-e1746706388303-1400x812.jpg"/><br/><p>Echipa masculină de baschet SCM Universitatea Craiova a cedat în minimum de partide seria de play-off cu CSM Oradea, cea mai dezechilibrată, conform locurilor ocupate după sezonul regular – 1, Oradea, respectiv 8, Craiova. După cele două înfrângeri înregistrate la Oradea, 72-89 și 87-101, formaţia antrenată de Tudor Costescu a fost învinsă şi în primul şi singurul meci din Bănie, miercuri seara, în Sala Polivalentă, scor 60-65, iar Oradea s-a impus la general cu 3-0.</p>
<p>Lipsită de antrenorul principal Tudor Costescu, suspendat după ce a protestat vehement la adresa arbitrilor în meciul al doilea de la Oradea, și de fundașul Marko Sinik,  SCMU Craiova a rezistat onorabil, dar n-a reuşit să împingă seria şi în al patrulea meci. Formaţia din Bănie i-a avut în teren pe: Brooks 20 de puncte, Ilie 11, Nikolic 9, Crowley 9, Badiu 6, Dolenc 4, Cabral 1, Vida, Watson. De partea cealaltă, Cristi Achim a mizat pe: T. Williams 22 de puncte, Tarolis 10, Pridgett 10, Richard 8, Brown 6, Torok 3, Petrilevicius 2, Young 2, Nicolescu 2.</p>
<h2><span>Se cunosc trei semifinaliste în play-off-ul LNMB</span></h2>
<p>Echipa din Bănie va juca acum pentru locurile 5-8, cu învinsa seriei dintre CSO Voluntari și Corona Brașov. În semifinalele Ligii Naționale, CSM Oradea se va duela cu învingătoarea seriei dintre CSO Voluntari și Corona Brașov, în care ilfovenii conduc cu 2-1 la general. În cealaltă semifinală se vor întâlni CS Vâlcea 1924 şi U BT Cluj.</p>
<p>U-BT Cluj-Napoca n-a avut nicio problemă în a se impune în minimum de meciuri în seria cu CS Rapid București, campioana câştigând clar cele trei partide: 107-66, 86-67 și 91-73.</p>
<p>CS Vâlcea 1924 a câștigat cu 3-0 seria cu FC Argeș Basketball, dar toate cele trei meciuri au fost echilibrate: 77-73, 79-76 şi 76-74 în singurul duel de la Piteşti. Semifinalele Ligii Naționale Masculine de Baschet vor începe pe 17 mai şi se vor juca tot după formatul „cel mai bun din 5 meciuri”.</p>
<p>Rezultatele din play-out: CSM Târgu Mureș – CSM Constanța 3-0 (105-64, 90-65, 106-77), SCM Timișoara – CSM Petrolul Ploiești: 3-0 (98-94, 95-84, 84-72), CSU Sibiu – CSM Galați  3-0 (93-81, 96-86, 92-84), CS Dinamo București – CSA Steaua București 2-1 (78-74, 99-81, 85-93).</p>
<p>S-a stabilit campioana din baschetul feminin! E al optulea titlu din istorie.</p>

]]></description>
    </item>
    <item>
      <title>Povestea singurei înfrângeri din istoria Dream Team, echipa de aur a lui Michael Jordan. Ruşinea din 1992, confirmată: „Am rămas şocați”</title>
      <link>https://www.prosport.ro/alte-sporturi/baschet/povestea-singurei-infrangeri-din-istoria-dream-team-echipa-de-aur-a-lui-michael-jordan-rusinea-din-1992-confirmata-am-ramas-socati-20161786</link>
      <description><![CDATA[<img src="https://www.prosport.ro/wp-content/uploads/2025/05/Povestea-singurei-infrangeri-din-istoria-Dream-Team-echipa-de-aur-a-lui-Michael-Jordan.jpg"/><br/><p>Unul dintre componenții echipei de aur a lui Michael Jordan a confirmat ruşinea din 1992, când a fost consemnată singura înfrângere din istorie pentru Dream Team.</p>
<p>Naționala masculină de baschet a Statelor Unite care a participat la JO din 1992 a suferit un singur eșec, lucru care avea să-i ajute pe Michael Jordan și colegii.</p>
<h2><span>Dream Team-ul lui Michael Jordan a suferit o singură înfrângere, confirmată de unul dintre foștii lui colegi</span></h2>
<p>John Stockton a confirmat povestea conform căreia o echipă de colegiu a învins naționala masculină de baschet a Statelor Unite, care <span>a intrat în istorie drept „Dream Team”</span>. A fost singura înfrângere a formației din care <span>făceau parte, printre alții, Jordan</span>, Magic Johnson, Larry Bird, Charles Barkley și Patrick Ewing. Aceștia și ceilalți din lot au alcătuit prima echipă de profesioniști din NBA care a reprezentat SUA la Jocurile Olimpice.</p>
<p>Dominanța lor a fost atât de copleșitoare încât au câștigat fiecare meci de la evenimentul organizat la Barcelona la o diferență medie de 43,8 puncte, ceea ce a făcut din acesta turneul cel mai dezechilibrat din istorie.</p>
<p>Numai că înaintea întrecerii s-a întâmplat ceva neașteptat, când niște jucători de colegiu au reușit să realizeze ce nicio națională nu a fost în stare: să învingă „Dream Team”, fie și într-un meci de antrenament.</p>
<h2><span>Eșecul a fost resimțit de Jordan și colegii ca o lovitură primită în moalele capului</span></h2>
<p>În timpul unei sesiuni de antrenament cu porțile închise, naționala Statelor Unite s-a confruntat cu echipa USA Select Team, alcătuită din talente universitare.</p>
<p>„Îmi amintesc că Michael a spus: «Bine ați venit la echipa din NBA a băieților», chiar înainte de meci”, își amintește John Stockton, vedetă a echipei Dream Team, potrivit <span>basketballnetwork.net</span>.</p>
<p>„Și acela a fost ultimul lucru bun care ni s-a întâmplat. Ne-au dat o lovitură pe care am simțit-o fiecare din cap până în picioare, a fost un adevărat șoc. Ne-am dat seama cumva că echipele organizate și motivate ar putea să ne învingă dacă nu suntem pregătiți. Și din acel moment ne-am pregătit ca să fim gata pentru orice”, a povestit fostul mare jucător.</p>
<p>Acea echipă de colegiu i-a inclus pe Grant Hill, Chris Webber, Penny Hardaway, Bobby Hurley, Jamal Mashburn, Allan Houston, Rodney Rogers și Eric Montross, care ulterior au făcut carieră în NBA.</p>
<p>Spre deosebire de tinerii jucători de astăzi, care se antrenează frecvent cu superstaruri NBA prin intermediul diferitelor programe ale universităților, cei de la vremea respectivă nu împărțiseră niciodată terenul cu cele mai mari nume ale baschetului.</p>
<h2><span>Dream Team a învins Croația în finala olimpică la 32 de puncte</span></h2>
<p>După meci, atmosfera era diferită. Glumele și vorbele vulgare obișnuite au dispărut. În plus, jucătorii din NBA au conștientizat că pur și simplu fuseseră umiliți. Dar dacă istoria a învățat ceva despre jucători ca Jordan și Johnson este că nu au luat înfrângerile cu ușurință.</p>
<p>În ziua următoare, când cele două echipe au jucat revanșa, Dream Team a schimbat scenariul. Nu au existat surprize, pentru că adversarii nu au mai fost subestimați. Jucătorii de la colegiu s-au lovit brusc de forța dată de cel mai mare conglomerat de talente din baschet.</p>
<p>„A fost destul de liniște după primul meci. Nu s-a vorbit mult și îmi amintesc că la a doua partidă nu au existat surprize… a fost cam ca la Jocurile Olimpice, cu o diferență de 40, 50 de puncte în favoarea noastră făcută foarte rapid”, a mai spus Stockton.</p>
<p>Până la urmă, înfrângerea a fost exact ceea ce avea nevoie Dream Team. În meciul de deschidere de la JO a învins Angola cu 116-48. Și-a continuat atacurile, distrugând echipele cu victorii istorice, culminând cu un 117-85 în fața Croației în meciul pentru medalia de aur.</p>
<p>Dar, pentru jucătorii de la facultate, acea victorie la antrenament a devenit legendară. Făcuseră ceva ce nicio echipă profesionistă nu a mai putut vreodată.</p>

]]></description>
    </item>
    <item>
      <title>Caz incredibil de dopaj în prima ligă din România. Jucătorul, vedetă a campionatului, a fost prins cu o substanță interzisă, dar nu poate fi suspendat automat</title>
      <link>https://www.prosport.ro/alte-sporturi/caz-incredibil-de-dopaj-in-prima-liga-din-romania-jucatorul-vedeta-a-campionatului-a-fost-prins-cu-o-substanta-interzisa-dar-nu-poate-fi-suspendat-automat-20172426</link>
      <description><![CDATA[<img src="https://www.prosport.ro/wp-content/uploads/2025/05/Caz-incredibil-de-dopaj-in-prima-liga-din-Romania.-Jucatorul-vedeta-a-campionatului-a-fost-prins-cu-o-substanta-interzisa-dar-nu-poate-fi-suspendat-automat-e1747468001327.jpg"/><br/><p>România e zguduită de un caz incredibil de dopaj în prima ligă, după ce vedeta campionatului a fost depistată pozitiv cu o substanță interzisă, THC.</p>
<p><span>Jucătorul de baschet Cornelius Hudson (31 de ani), starul echipei CS Vâlcea</span>, a fost depistat pozitiv la THC (Tetrahidrocanabiol, substanța activă principală din canabis), însă nu poate fi suspendat automat, scrie GSP.</p>
<p>Astfel, Hudson a jucat, vineri, în primul meci din semifinalele cu U-BT Cluj-Napoca (105-85, la Cluj), și este foarte posibil să joace și în cel de-al doilea meci, duminică, 18 mai, tot la Cluj.</p>
<ul>
<li>Hudson a fost desemnat jucătorul meciului, cu 27 de puncte, nouă recuperări și patru pase de decisive.</li>
</ul>
<h2><span>Cornelius Hudson, depistat pozitiv la THC, nu poate fi suspendat automat</span></h2>
<p>Cornelius Hudson a fost depistat pozitiv la THC, în urma unui test antidoping realizat pe 23 aprilie, iar înstiințarea cu privire la această situație i-a fost transmisă, de către Agenția Națională Antidoping, cu numai o zi înainte de începutul seriei de meciuri din semifinala cu U-BT.</p>
<p>Potrivit GSP, medicul care s-a ocupat de cazul lui Hudson, George Apostolescu a oferit mai multe scenarii legate de situația jucătorului american. Astfel, acesta fie a fumat marijuana, fie a utilizat pastile sau uleiuri cu canabiol, fie ar fi stat într-un spațiu unde s-a fumat marijuana.</p>
<p>Concentrația găsită în urina lui Hudson a foat aproape dublă față de pragul maxim admis, adică 352 nanograme/ml față de 180 nanograme/ml.</p>
<p>În ceea ce privește suspendarea jucătorului depistat pozitiv, și președintele clubului vâlcean, dar și președintele FR Baschet au afirmat că atât timp cât nu există o decizie clară de suspendare, Hudson poate juca sau poate alege să se suspende voluntar.</p>
<p>„A fost depistat cu o substanță care nu conduce la suspendarea automată. În cazul de față, procedural, sportivul poate să solicite către ANAD suspendarea voluntară.</p>
<p>De asemenea, în cele 10 zile, el poate colabora cu ANAD. Noi nu putem să îl suspendăm dacă ANAD nu o face, pentru că încălcăm procedurile, drepturile, cât și prezumția de nevinovăție”, a declarat Carmen Tocală, președintele FR Baschet, pentru <span>GSP</span>.</p>
<p>Conform regulamentului, jucătorul are 10 zile la dispoziție pentru a solicita deschiderea probei B, dar deocamdată nu a făcut acest lucru.</p>
<h2><span>Hudson, cel mai bun jucător din Liga Națională</span></h2>
<p>Cornelius Hudson (31 de ani) a venit la CS Vâlcea 1924, în vara lui 2024 , pentru două stagiuni, după ce în sezonul trecut a jucat la Vitoria SC, în Portugalia.</p>
<p>În acest sezon, prestațiile lui Hudson au fost foarte bune, cu 21,7 puncte, 8 recuperări, 3,8 pase decisive și o eficiență de 24,9, cifre care îl indică a fi cel mai bun din Liga Națională.</p>
<p>Programul seriei din semifinalele LNBM: 16 mai (la Cluj, scor 105-85), 18 mai (Cluj), 22 mai (Râmnicu Vâlcea), 24 mai (la Râmnicu Vâlcea, dacă este nevoie), 27 mai (la Cluj-Napoca, dacă este nevoie).</p>
<p>În cealaltă semifinală se înfruntă CSM Oradea și Voluntari. Amintim că în sezonul trecut <span>U-BT Cluj a devenit campioana României</span> după ce a învins în finală echipa CSM Oradea, ajungând la al patrulea titlu consecutiv și al șaselea din istorie.</p>

]]></description>
    </item>
  </channel>
</rss>
