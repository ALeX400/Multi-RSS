<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Rapid scrie istorie în baschet: devine prima echipă de club din România în FIBA 3×3 Women’s Series. Debutul va fi pe 13 iunie la Viena. SPECIAL</title>
      <link>https://www.prosport.ro/alte-sporturi/baschet/rapid-scrie-istorie-in-baschet-devine-prima-echipa-de-club-din-romania-in-fiba-3x3-womens-series-debutul-va-fi-pe-13-iunie-la-viena-special-20194159</link>
      <description><![CDATA[<img src="https://www.prosport.ro/wp-content/uploads/2025/06/Rapid-scrie-istorie-in-baschetul-3x3-devine-prima-echipa-de-club-din-Romania-in-FIBA-3x3-Womens-Series.jpg"/><br/><p>Clubul Sportiv Rapid București marchează un moment istoric pentru baschetul feminin românesc, devenind prima echipă de club din România invitată să participe în prestigiosul circuit internațional FIBA 3×3 Women’s Series 2025, competiția de elită dedicată baschetului feminin 3×3.</p>
<p>Circuitul, lansat de FIBA în 2019, este considerat „Champions League-ul baschetului 3×3”, reunind cele mai bune echipe de club și naționale din lume. În sezonul 2025, competiția include 14 etape internaționale, cu opriri pe 3 continente și premii totale de peste 1 milion de dolari.</p>
<h2><span>FIBA 3×3 Women’s Series are o nouă echipă în rândurile sale: Rapid București</span></h2>
<p>Echipa Rapidului își va face debutul oficial pe 13 iunie, la Viena, într-una dintre cele mai urmărite etape ale sezonului. Următoarele provocări vor fi:</p>
<ul>
<li>Orleans (Franța) – 9–10 iulie</li>
<li>București (România) – 11–13 iulie, la ParkLake Shopping Center</li>
</ul>
<p>Etapa din România este un alt motiv de mândrie pentru Rapid: clubul va fi gazda uneia dintre cele 14 opriri oficiale FIBA 3×3 Women’s Series, organizând evenimentul într-un spațiu urban modern și accesibil pentru publicul larg, Park Lake Shopping Center.</p>
<p>Rapidul mizează pe o formulă internațională puternică, cu jucătoare din Franța, SUA, Lituania și România, coordonate de antrenoarea Seda Erdoğan, fostă jucătoare internațională a Turciei și actuala antrenoare principală la CS Rapid București.</p>
<h2><span>Care este componența echipei de 3×3?</span></h2>
<ul>
<li>Hortense Limouzin (Franța) – campioană mondială (2022) și europeană la 3×3, participantă la Jocurile Olimpice de la Paris 2024;</li>
<li>Martyna Petrėnaitė (Lituania) – dublu aur european în 2023, la Europe Cup și Jocurile Europene;</li>
<li>Natalie Kucowski (SUA) – fostă jucătoare WNBA draftată, activă în competiții internaționale 3×3;</li>
<li>Alina-Maria Podar (România) – componentă a naționalei României la Campionatul Mondial 3×3 și Jocurile Europene;</li>
<li>Alexandra Malina Bobar (România) – participantă la Jocurile Francofoniei, activă în campionatul intern.</li>
</ul>
<p>Carmen Tocală, încă un mandat ca președinte la FR Baschet! „Am așteptări”</p>
<h2><span>Alina Podar: „Ne dorim un start bun la Viena. Rapid scrie istorie”</span></h2>
<p>Una dintre cele mai experimentate jucătoare ale echipei, Alina Podar, a vorbit despre emoția participării într-un astfel de circuit și despre obiectivele echipei.</p>
<p>„Mă bucur enorm că fac parte din acest proiect. Nu doar că reprezentăm Rapidul, dar suntem și prima echipă de club din România care joacă în Women’s Series. Ne dorim să avem un start bun la Viena, să arătăm că suntem pregătite și că România are ce spune în baschetul 3×3 internațional”, spune aceasta.</p>
<p>Între 11 și 13 iulie 2025, Rapid va organiza o etapă oficială FIBA 3×3 Women’s Series, în centrul comercial ParkLake Shopping Center. Meciurile se vor desfășura într-un decor urban spectaculos, iar atmosfera va fi completată de muzică, activări pentru public, interacțiuni cu jucătoarele și un vibe autentic 3×3.</p>

]]></description>
    </item>
    <item>
      <title>Fiul milionarului român a ajuns să trăiască în Spania, la doar 16 ani. Cum e viața acolo: „E trist că a trebuit să-l las să plece la vârsta asta”</title>
      <link>https://www.prosport.ro/diverse/fiul-milionarului-roman-a-ajuns-sa-traiasca-in-spania-la-doar-16-ani-cum-e-viata-acolo-e-trist-ca-a-trebuit-sa-l-las-sa-plece-la-varsta-asta-20195385</link>
      <description><![CDATA[<img src="https://www.prosport.ro/wp-content/uploads/2025/06/Fiul-milionarului-roman-a-ajuns-sa-traiasca-in-Spania-la-doar-16-ani-1400x1050.jpg"/><br/><p>Celebru jucător de baschet, Virgil Stănescu a vorbit despre situația fiului său care trăiește în Spania, la doar 16 ani.</p>
<p><span>Virgil Stănescu</span> nu a reușit să îi ofere o bună dezvoltare din punct de vedere sportiv în România, astfel că el și soția sa au decis să îl lase pe fiul lor să participe, în străinătate, la un program care acoperă întregul necesar de activități sportive indicat pentru a avea bunăstare fizică și mentală.</p>
<p>Totodată, Stănescu (48 de ani), care s-a apucat de baschet în urmă cu peste 30 de ani, a subliniat importanța sportului, dar mai ales al educației fizice încă de la vârste fragede.</p>
<h2><span>Fiul milionarului român a ajuns să trăiască în Spania, la doar 16 ani. „E trist că a trebuit să-l las să plece la vârsta asta”</span></h2>
<p>Virgil Stănescu a dezvăluit situația fiul său care a fost nevoit să meargă în Spania pentru a beneficia de o adevărată infrastructură sportivă, infrastructură de care România duce lipsă în acest moment și despre care inclusiv campionul olimpic la înot <span>David Popovici a atras atenția.</span></p>
<p>„Fiul meu are 16 ani, e în Spania, integrat într-un program de baschet. E trist că a trebuit să-l las să plece la 15 ani și jumătate. A trebuit să discut cu soția dacă e OK ca băiatul nostru să plece de acasă la vârsta asta. Are o oră de înot pe săptămână, plus alte două ore de sport, este totul coerent”, a declarat Virgil Stănescu pentru <span>iAMnews</span>.</p>
<h2><span>Stănescu, despre cele trei sporturi care nu trebuie să lipsească de la școală</span></h2>
<p>Stănescu a subliniat ceea ce specialiștii în sănătate susțin și anume că pentru a avea parte de o stare de sănătate fizică și psihică este nevoie de mișcare fizică.</p>
<p>„De ce este importantă ora de educație fizică? Este pentru că majoritatea sporturilor au asimetric. Tenisul îl joci cu o singur mână, la fel și baschetul sau voleiul.</p>
<p>Tu nu poți să faci un cerc de baschet în liceu pentru că acolo se duc numai oamenii care au tehnic ceva în legătură cu baschetul.</p>
<p>Cele trei sporturi, care după părerea mea nu ar trebui să lipsească din viața unui copil sunt: înotul, gimnastica sau atletismul. Astea nu au asimetrii și atunci astea sunt cele din care se extrage ora de educație fizică. Asta este motricitatea, asta este baza sportului pentru sănătate, nu sportul de performanță. Cred în multisport. Dacă nu ești în sporturile astea care sunt ciclice, precum gimnastica ritmică, unde cu cât ajungi mai devreme, cu atât este mai bine, în sporturile de combat sau în sporturile de echipă trebuie să găsești soluții.</p>
<p>Cu cât ai practicat mai mult, cu atât găsești mai ușor soluții. Le găsești din diferite sporturi, din prezența ta în diferite regulamente. Atât fizic, cât și psihic. Dacă joc astăzi badminton, mâine descopăr niște mușchi de care nu știam că îi am pentru că nu am jucat badminton. Și atunci, cu cât ai partea asta de până pe la 13-14 ani mai diversă, cu atât ești mai puțin pus în situația accidentărilor, ești mai echilibrat fizic, dar ești mai echilibrat și mental”, a mai spus Virgil Stănescu.</p>

]]></description>
    </item>
    <item>
      <title>Un român celebru s-a dus în Rusia şi a primit şi bani la pungă: „Dacă voiai prea mult cash”. Ce nu i-a plăcut</title>
      <link>https://www.prosport.ro/sport-life/un-roman-celebru-s-a-dus-in-rusia-si-a-primit-si-bani-la-punga-daca-voiai-prea-mult-cash-ce-nu-i-a-placut-20194669</link>
      <description><![CDATA[<img src="https://www.prosport.ro/wp-content/uploads/2025/06/Un-roman-celebru-s-a-dus-in-Rusia-si-a-primit-si-bani-la-punga-Daca-voiai-prea-mult-cash.-Ce-nu-i-a-placut-scaled-e1749814738186-1400x770.jpg"/><br/><p>Un celebru jucător de baschet român, Virgil Stănescu, a dezvăluit cum s-a simțit să joace în Federația Rusă. Fostul sportiv povestește cum încasa primele de joc direct în pungi, pentru că se împărțeau frecvent sume cash. El recunoaște că avea un salariu de peste jumătate de milion de euro.</p>
<p>Sportul din Rusia este foarte apreciat de oameni, iar oligarhii fac orice pentru a-i ține pe fani în priză, să vină la evenimente sportive. Așa cum povestește Virgil Stănescu, aceștia se implicau în viața echipei mult mai activ decât conducătorii autohtoni.</p>
<h2><span>Virgil Stănescu povestește cum se simțea în Rusia</span></h2>
<p>Virgil Stănescu a fost desemnat de multe publicații drept <span>cel mai important jucător al Diviziei A</span> la baschet masculin. În vârstă de 48 de ani, acesta povestește mai multe episoade din Federația Rusă, acolo unde a jucat pentru mai multe cluburi, precum Spartak Sankt-Petersburg, Spartak Primorje Vladivostok, Unics Kazan sau CSK-VVS Samara.</p>
<p>„Am avut contracte de jumătate de milion de dolari. Enorm pentru mine. Sunt foarte mulți bani. Rușii au plătit cel mai bine. (Veneau și cu bani la pungă?) Doar dacă cereai tu că vrei nu știu cât cash. Altfel, erau prin cont, euro sau dolari. Când am jucat la Unics Kazan, te trezeai cu niște bani în cont drept prime.</p>
<p>Echipa era finanțată de guvernatorul regiunii și te trezeai cu câte trei prime după meciuri. Oamenii mi-au plăcut în Rusia, dar societatea n-a fost una plăcută. Sistemul era foarte oligarhic în Rusia, ceea ce nu se mai întâmpla la noi.</p>
<p>Patronii veneau să certe antrenorii de față cu noi, nu te mai băgau în seamă pentru că ai pierdut un meci, după care își reveneau și te luau în brațe. (n.r. Stilul românesc) Mai rău.</p>
<p>De exemplu, aveam mii de euro primă, dar îmi dăduseră un apartament cu un pat de 1,20 metri lățime, iar eu eram cu soția. «Schimbați-mi și mie patul». «Cumpără-ți!». Puteai să ți-l cumperi, într-adevăr, nu puteai să zici ceva”, a declarat Virgil Stănescu pentru <span>iAMnews</span>.</p>
<h2><span>Ce carieră a avut Virgil Stănescu în baschet</span></h2>
<p>Uriașul român de 2,08 metri și 122 de kilograme, pe vremea când activa în sport, a trecut pe la multe clubururi de-a lungul carierei sale. El s-a apucat de baschet în 1994, la SOCED București, apoi a primit o bursă în America, la Universitatea din Alabama de Sud. Întors în Europa în 2001, acesta a trecut pe la multe cluburi.</p>
<p>De-a lungul carierei sale, Stănescu a mai jucat pentru South Alabama Jaguars, Opel Skyliners Frankfurt, Telindus Oostende, Turk Telekom Ankara, Dinamo Erbașu București, Spartak Sankt-Petersburg, Al Qadisiya Kuwait, Spartak Primorje Vladivostok, Unics Kazan, CSK-VVS Samara, Banca Tercas Teramo, Steaua Turabo București, BC Mureș Tg. Mureș, CSU Asesoft Ploiești, precum și Steaua CSM EximBank.</p>
<p>El este inclus în Hall of Fame-ul universității pe care a terminat-o în Alabama de Sud. A jucat pentru echipa națională a României timp de 15 ani. Acum, Virgil Stănescu este <span>foarte preocupat de baschetul juvenil</span>.</p>

]]></description>
    </item>
    <item>
      <title>Şi-a ratat cariera în sport, dar a dat lovitura în afaceri. Firma lui de consultanță e evaluată la 35.000.000 de euro</title>
      <link>https://www.prosport.ro/alte-sporturi/baschet/si-a-ratat-cariera-in-sport-dar-a-dat-lovitura-in-afaceri-firma-lui-de-consultanta-e-evaluata-la-35-000-000-de-euro-20194160</link>
      <description><![CDATA[<img src="https://www.prosport.ro/wp-content/uploads/2025/06/Si-a-ratat-cariera-in-sport-dar-a-dat-lovitura-in-afaceri.-Firma-lui-de-consultanta-e-evaluata-la-35.000.000-de-euroSi-a-ratat-cariera-in-sport-dar-a-dat-lovitura-in-afaceri.jpg"/><br/><p>Joe Courtney (55 de ani), baschetbalistul care a fost coleg cu Michael Jordan (62) la Chicago Bulls, dar care și-a ratat cariera în sport, a dat lovitura în afaceri.</p>
<p>Colosul de 2.06 metri înălțime și peste 100 de kilograme are o firmă de consultanță și o alta de proiectare și construcții. Iar potrivit presei internaționale, ambele societăți sunt evaluate la peste 35.000.000 de euro.</p>
<h2><span>Joe Courtney, care a trecut prin echipa legendelor de la Chicago Bulls, din anii ’90, se descurcă de minune în afaceri și are o avere de zeci de milioane de euro</span></h2>
<p>Joe Courtney și-a început cariera de baschetbalist profesionist la Sioux Falls Skyforce, în 1992, iar un singur an mai târziu a avut imensa oportunitate de a semna cu Chicago Bulls, care pe atunci era sperietoarea din National Basketball Association (NBA).</p>
<p>Campioană națională în 1991, 1992, 1993, 1996, 1997 și 1998, <span>Chicago Bulls a beneficiat atunci de legendara generație care a fost condusă din teren de nimeni altul decât Michael Jordan</span>, poate cel mai mare baschetbalist din toate timpurile.</p>
<p>Courtney s-a alăturat lotului în 1993, așa cum am precizat deja, când Chicago avea doar două titluri cucerite în NBA, însă <span>nu a rezistat mult în preajma lui Michael Jordan</span>. După doar 5 meciuri bifate, în care a avut o medie de 2.2 puncte și 0.4 recuperări, el a fost transferat la Golden State Warriors. A urmat apoi o lungă listă de echipe bifate de Joe Courtney, care și-a ratat cariera în sport și în cele din urmă, în 2001, s-a retras.</p>
<p>Însă, potrivit unui material realizat de cei de la <span>TalkSport.com</span>, fostul baschetbalist o duce bine în prezent, deoarece conduce două firme, una de consultanță și una de proiectare și construcții, care sunt evaluate la peste 35.000.000 de euro.</p>
<h2><span>Vorbește la conferințe și este scriitor</span></h2>
<p>Cea mai mare parte din avere a adunat-o datorită firmelor menționate mai sus. Joe Courtney ajuta la construirea unor case personalizate, iar rezultatele le postează deseori pe pagina sa de Instagram, acolo unde este urmărit de aproape 60.000 de persoane.</p>
<blockquote><p>Urmăresc meciul în cinemaul unuia dintre clienții mei. Iubesc să fiu într-un cinema pe care l-am construit… Mă simt exact ca acasă”, a scris Courtney, într-o postare care poate fi văzută mai jos.</p></blockquote>
<blockquote class="instagram-media" data-instgrm-captioned="" data-instgrm-permalink="https://www.instagram.com/p/CFyNod-gYPB/?utm_source=ig_embed&amp;utm_campaign=loading" data-instgrm-version="14" style="background: #FFF; border: 0; border-radius: 3px; box-shadow: 0 0 1px 0 rgba(0,0,0,0.5),0 1px 10px 0 rgba(0,0,0,0.15); margin: 1px; max-width: 540px; min-width: 326px; padding: 0; width: calc(100% - 2px);">
<div style="padding: 16px;">
<p> </p>
<div style="display: flex; flex-direction: row; align-items: center;">
<div style="background-color: #f4f4f4; border-radius: 50%; flex-grow: 0; height: 40px; margin-right: 14px; width: 40px;"></div>
<div style="display: flex; flex-direction: column; flex-grow: 1; justify-content: center;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 100px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 60px;"></div>
</div>
</div>
<div style="padding: 19% 0;"></div>
<div style="display: block; height: 50px; margin: 0 auto 12px; width: 50px;"></div>
<div style="padding-top: 8px;">
<div style="color: #3897f0; font-family: Arial,sans-serif; font-size: 14px; font-style: normal; font-weight: 550; line-height: 18px;">View this post on Instagram</div>
</div>
<div style="padding: 12.5% 0;"></div>
<div style="display: flex; flex-direction: row; margin-bottom: 14px; align-items: center;">
<div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(0px) translateY(7px);"></div>
<div style="background-color: #f4f4f4; height: 12.5px; transform: rotate(-45deg) translateX(3px) translateY(1px); width: 12.5px; flex-grow: 0; margin-right: 14px; margin-left: 2px;"></div>
<div style="background-color: #f4f4f4; border-radius: 50%; height: 12.5px; width: 12.5px; transform: translateX(9px) translateY(-18px);"></div>
</div>
<div style="margin-left: 8px;">
<div style="background-color: #f4f4f4; border-radius: 50%; flex-grow: 0; height: 20px; width: 20px;"></div>
<div style="width: 0; height: 0; border-top: 2px solid transparent; border-left: 6px solid #f4f4f4; border-bottom: 2px solid transparent; transform: translateX(16px) translateY(-4px) rotate(30deg);"></div>
</div>
<div style="margin-left: auto;">
<div style="width: 0px; border-top: 8px solid #F4F4F4; border-right: 8px solid transparent; transform: translateY(16px);"></div>
<div style="background-color: #f4f4f4; flex-grow: 0; height: 12px; width: 16px; transform: translateY(-4px);"></div>
<div style="width: 0; height: 0; border-top: 8px solid #F4F4F4; border-left: 8px solid transparent; transform: translateY(-4px) translateX(8px);"></div>
</div>
</div>
<div style="display: flex; flex-direction: column; flex-grow: 1; justify-content: center; margin-bottom: 24px;">
<div style="background-color: #f4f4f4; border-radius: 4px; flex-grow: 0; height: 14px; margin-bottom: 6px; width: 224px;"></div>
<div style="background-color: #f4f4f4; border-radius: 4px; flex-grow: 0; height: 14px; width: 144px;"></div>
</div>
<p> </p>
<p style="color: #c9c8cd; font-family: Arial,sans-serif; font-size: 14px; line-height: 17px; margin-bottom: 0; margin-top: 8px; overflow: hidden; padding: 8px 0 7px; text-align: center; text-overflow: ellipsis; white-space: nowrap;">A post shared by Joe Courtney (@jcourt40)</p>
</div>
</blockquote>
<p><script async="" src="//www.instagram.com/embed.js"></script></p>
<p>Pe de altă parte, el își consolidează averea și din alte activități. Potrivit sursei menționate mai sus, Courtney vorbește la mai multe conferințe din Statele Unite ale Americii și este și un scriitor de succes.</p>
<p>Una dintre cărțile care îl are drept autor este intitulată „Viața dincolo de limite: 10 principii pentru a depăși barierele și a crește succesul în viața ta”.</p>

]]></description>
    </item>
    <item>
      <title>A venit nota de plată! Trebuie să dea 1.800.000 de dolari despăgubiri, după ce cryptomoneda pe care a promovat-o s-a prăbuşit</title>
      <link>https://www.prosport.ro/alte-sporturi/baschet/a-venit-nota-de-plata-trebuie-sa-dea-1-800-000-de-dolari-despagubiri-dupa-ce-cryptomoneda-pe-care-a-promovat-o-s-a-prabusit-20194123</link>
      <description><![CDATA[<img src="https://www.prosport.ro/wp-content/uploads/2025/06/A-venit-nota-de-plata-Trebuie-sa-dea-1.800.000-de-dolari-despagubiri-dupa-ce-cryptomoneda-pe-care-a-promovat-o-s-a-prabusit-1400x933.jpg"/><br/><p>Presa internațională a anunțat că a venit nota de plată pentru Shaquille O’Neal (53 de ani), legendă a baschetului american care nu în urmă cu mult timp a promovat o cryptomonedă.</p>
<p>Bunul virtual s-a prăbușit pe piață, iar cei care i-au ascultat sfatul lui O’Neal au ajuns să piardă o mulțime de bani.</p>
<h2><span>Shaquille O’Neal e bun de plată! Cryptomoneda FTX, pe care a promovat-o, îl va „scutura” de 1.800.000 de dolari</span></h2>
<p><span>Shaquille O’Neal va trebui să renunțe la o mică bucată din imperiul de peste 500.000.000 de dolari pe care l-a construit</span> cu multă muncă în ultimele decenii, deoarece a luat o decizie neinspirată.</p>
<p>Starul baschetului american, de 4 ori campion în NBA, a căzut pradă mirajului cryptomonedelor și a acceptat să o promoveze pe una dintre el. Este vorba despre moneda virtuală FTX, care în toamna lui 2021 avea un preț de aproximativ 85 de dolari. În prezent, valoarea ei a scăzut la sub un dolar. Și așa cum era de așteptat, această prăbușire a cauzat pierderi uriașe în portofelele virtuale ale unor oameni care au ales să investească în ea.</p>
<p>Potrivit <span>MensJournal.com</span>, Shaquille O’Neal a fost introdus la un dosar de amploare în 2023, iar de curând a venit decizia instanței. Sursa citată susține că ex-baschetbalistul american a fost obligat să plătească suma de 1.800.000 de dolari sub forma de despăgubiri.</p>
<p>Trebuie menționat că procesul s-a încheiat doar în ceea ce îl privește pe Shaquille O’Neal, însă ancheta din dosar continuă și site-ul menționat mai sus informează cu privire la faptul că și alte vedete din lumea sportului ar putea fi trase la răspundere. Avem aici exemplul lui Tom Brady, legendă a fotbalului american, Stephen Curry, baschetbalist, sau David Ortiz, jucător de baseball dominican-american.</p>
<p>Potrivit datelor de la dosar, daunele din întreg procesul se ridică la o sumă de ordinul miliardelor!</p>
<h2><span>Avocații lui Shaquille O’Neal au ajuns la o înțelegere cu procurorii</span></h2>
<p>Revenind la Shaquille O’Neal, fostul baschetbalist de la Orlando Magic, Los Angeles Lakers, Miami Heat, Phoenix Suns, Cleveland Cavaliers și Boston Celtics a negociat, prin intermediul avocaților săi, o înțelegere cu procurorii. Propunerea a fost avansată în aprilie 2025, însă termenii au fost finalizați abia în săptămâna aflată în curs. Tot acum s-a efectuat și plata de 1.800.000 de dolari menționată mai sus.</p>
<p>Însă, mai trebuie precizat un detaliu. <span>Shaquille O’Neal a fost</span> plătit cu suma de 750.000 de dolari atunci când a acceptat să promoveze cryptomoneda FTX, astfel că pierderea sa netă va fi de doar 1.050.000 de dolari.</p>
<p>Printre sportivii care mai sunt citați în dosar se regăsește și Naomi Osaka, jucătoarea de tenis care reprezintă Japonia în circuitul WTA.</p>
<p>Însă, Osaka, la fel ca toți ceilalți sportivi implicați, nu și-ar fi manifestat nici cea mai mică intenție de a negocia o înțelegere.</p>
<p>Conform sursei citate, Naomi Osaka ar fi primit și ea peste 308.000 de dolari pentru a promova cryptomoneda FTX, în timp ce Tom Brady sau Stephen Curry ar fi încasat sume de ordinul milioanelor de dolari.</p>

]]></description>
    </item>
  </channel>
</rss>
