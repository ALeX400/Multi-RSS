<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Proiectul „Baschet în Spitale – eveniment sportiv de Crăciun” a fost lansat! Ce activități vor avea loc</title>
      <link>https://www.prosport.ro/alte-sporturi/baschet/proiectul-baschet-in-spitale-eveniment-sportiv-de-craciun-a-fost-lansat-ce-activitati-vor-avea-loc-20341867</link>
      <description><![CDATA[<img src="https://www.prosport.ro//wp-content/uploads/2025/12/baschetul-in-spitale-1400x1050.jpg"/><br/><p>Federaţia Română de Baschet, cu sprijinul Agenţiei Naţionale pentru Sport, a demarat proiectul pilot „Baschet în Spitale – eveniment sportiv de Crăciun”, un program social şi sportiv adresat copiilor internați în spitalele pediatrice din Bucureşti.</p>
<p>Lansarea proiectului a avut loc vineri la Spitalul Clinic de Urgenţă pentru Copii „Grigore Alexandrescu”.</p>
<h2><span>Proiectul „Baschet în Spitale – eveniment sportiv de Crăciun” a fost lansat</span></h2>
<p>Au participat Bogdan Matei, președintele Agenției Naționale pentru Sport, dar și Carmen Tocală, președintele Federației Române pentru Baschet, dar și alte personalități din lumea sportivă</p>
<p>Activitățile dedicate copiilor se vor derula în perioada 12–30 decembrie 2025, prin organizarea de sesiuni interactive de baschet, cu sprijinul personalului medical şi al unei echipe de voluntari special instruiți.</p>
<p>Copiii vor lua parte la jocuri simple – aruncări la mini-panou, dribling-uri, exerciții de coordonare şi ștafete tematice de Crăciun – toate desfășurate în condiții sigure şi adaptate nevoilor lor.</p>
<p>Cel puțin 100 de copii vor beneficia de acest proiect în luna decembrie, urmând etapa de evaluare în vederea extinderii sale la nivel naţional.</p>
<p>„Federaţia Română de Baschet derulează constant programe dedicate promovării sportului în rândul copiilor şi tinerilor, cu accent pe incluziune, educaţie şi sănătate.</p>
<p>Baschet în Spitale – eveniment sportiv de Crăciun reprezintă un pas important în direcția integrării sportului în procesele de recuperare pediatrică”, se menţionează pe site-ul FR Baschet.</p>
<h2><span>NBA Europe încă mai are de așteptat</span></h2>
<p>Federația Internațională de Baschet (FIBA) a reamintit că „mai este încă mult de muncă” pentru a vedea transpus în practică proiectul NBA Europe, precizând totodată că „octombrie 2027 este un obiectiv realist”, scriu cei de la Agerpres.</p>
<p>Într-o conferință de presă organizată prin videoconferință, secretarul general al FIBA, Andreas Zagklis, a adăugat că rolul instanței este „să permită fiecăruia să-și găsească locul în acest ecosistem”.</p>
<p>Intrarea ligii profesioniste nord-americane de baschet (NBA) în Europa, prin intermediul unei posibile competiții sub egida FIBA în perspectiva lui 2027, intrigă la fel de mult pe cât divizează, chiar dacă puternica ligă nord-americană și-a confirmat interesul în martie anul trecut.</p>

]]></description>
    </item>
    <item>
      <title>Lovitură de proporții în baschetul românesc. Americanul cu 6 sezoane jucate în NBA și cu multiple prezențe în națională a semnat: „Sunt un om simplu”. EXCLUSIV</title>
      <link>https://www.prosport.ro/alte-sporturi/baschet/lovitura-de-proportii-in-baschetul-romanesc-americanul-cu-6-sezoane-jucate-in-nba-si-cu-multiple-prezente-in-nationala-a-semnat-20340883</link>
      <description><![CDATA[<img src="https://www.prosport.ro//wp-content/uploads/2025/12/Lovitura-de-proportii-in-baschetul-romanesc.-Americanul-cu-6-sezoane-jucate-in-NBA-si-cu-multiple-prezente-in-nationala-a-semnat-„Sunt-un-om-simplu.-EXCLUSIV-e1765465092829.jpg"/><br/><p>Americanul John Jenkins (34 ani) a ajuns joi la Rm. Vâlcea și va debuta pentru „lupii negri” în următorul joc, programat sâmbătă, 13 decembrie (ora 18.00), în Sala Sporturilor Traian, cu CSM Tg. Mureș.</p>
<p>După ce l-a pierdut după doar o lună pe portoricanul Gian Clavell, CS Vâlcea 1924 i-a adus un înlocuitor pe măsură.</p>
<p>Vâlcenii au semnat cu John Jenkins (1,93 metri), jucător care evoluează pe poziția 2, cu șase sezoane la activ în NBA și multiple prezențe în naționala SUA. Ulterior, Jenkins a mai evoluat în Spania, la Burgos, Bilbao Basket și Girona, în Franța, la Dunkerque, dar și în Israel pentru Hapoel Eilat. În sezonul precedent a evoluat la Lokomotiv Kuban (Rusia) și Cangrejeros de Santurce (Puerto Rico).</p>
<h2><span>Experiență de vis în NBA pentru John Jenkins</span></h2>
<p>Noul „lup negru” are o experiență uriașă, căpătată în NBA, unde a jucat pentru Atlanta Hawks, Dallas Mavericks, Phoenix Suns, Washington Wizards și New York Knicks.</p>
<p>„A fost minunat să joc în NBA, am întâlnit multă lume super, am jucat la un nivel înalt și în același timp m-am și distrat, pentru mine a fost o experiență fantastică” a spus John Jenkins, pentru <span>ProSport</span>. În total, Jenkins a jucat 171 de meciuri în NBA și a avut medii statistice de 5,0 puncte</p>
<p>De asemenea, Jenkins evoluează constant pentru naționala SUA în preliminariile calificărilor la competițiile majore.</p>
<p>„Este uimitor să joc pentru echipa națională, am jucat încă din Colegiu pentru ea, este o experiență unică”, a mai punctat Jenkins.</p>
<h2><span>„Îmi plac cafeaua și mâncarea bună”</span></h2>
<p>Medaliată cu bronz în sezonul trecut, CS Vâlcea 1924 va încerca să urce pe podium și în acest sezon, chiar dacă obiectivul pare unul îndrăzneț. John Jenkins poate fi unul din atuurile antrenorului spaniol Arturo Alvarez, cel care a condus sezonul trecut echipa vâlceană în premieră spre cupele europene.</p>
<p>„Vreau să câștig cât mai multe meciuri, să ajut echipa să își atingă obiectivele din acest sezon, dar și pentru fani și pentru oraș. Sunt un om simplu, apreciez mult să beau cafea bună și să savurez o mâncare bună”, explică fostul jucător din NBA.</p>
<p>Cu un bilanț de 5-4, echipa finanțată de Consiliul Județean Vâlcea este momentan pe locul 11 în sezonul regular din Liga Națională de baschet, dar are toate premisele să urce vertiginos în clasament în perioada următoare.</p>
<p>Americanul Jenkins va debuta la noua sa echipă sâmbătă, 13 decembrie (ora 18.00), în Sala Sporturilor Traian, la jocul de campionat CS Vâlcea 1924 – CSM Tg. Mureș.</p>

]]></description>
    </item>
    <item>
      <title>Haita a rămas fără lupul alfa. Ibericul Arturo Alvarez s-a despărțit de CS Vâlcea 1924</title>
      <link>https://www.prosport.ro/alte-sporturi/baschet/haita-a-ramas-fara-lupul-alfa-ibericul-arturo-alvarez-s-a-despartit-de-cs-valcea-1924-20349402</link>
      <description><![CDATA[<img src="https://www.prosport.ro//wp-content/uploads/2025/12/Haita-a-ramas-fara-lupul-alfa.-Ibericul-Arturo-Alvarez-s-a-despartit-de-CS-Valcea-1924-1400x840.jpg"/><br/><p class="v1ydpfe316bcaMsoNormal"><span lang="RO">Antrenorul care în sezonul trecut a dus Vâlcea în premieră spre medaliile de bronz în Liga Națională și în FIBA Europe Cup, Arturo Alvarez s-a despărțit amiabil de echipă.</span></p>
<p class="v1ydpfe316bcaMsoNormal"><span lang="RO">După patru înfrângeri consecutive în campionat, Vâlcea a reziliat contractul cu antrenorul spaniol Arturo Alvarez. Echipa va fi condusă în continuare de secunzii săi, Ciprian Enache și Roberto Blanco, românul preluând funcția de principal.</span></p>
<p class="v1ydpfe316bcaMsoNormal"><span lang="RO">Conducerea clubului vâlcean a încercat să îl păstreze pe iberic pe funcția de director tehnic, dar s-a lovit de refuzul acestuia. „Este un antrenor pur-sânge, are personalitate, orgoliu, nu a acceptat și înțeleg decizia lui” a explicat Bogdan Pistol, conducătorul clubului oltean.</span></p>
<p class="v1ydpfe316bcaMsoNormal"><span lang="RO">Ciprian Enache va debuta ca principal pe banca „lupilor” pe 29 decembrie, în Sala Traian, când CS Vâlcea va întâlni pe Steaua București.</span></p>
<h2 class="v1ydpfe316bcaMsoNormal"><span lang="RO">„Am făcut ce e mai bine pentru club”</span></h2>
<p class="v1ydpfe316bcaMsoNormal"><span lang="RO">Arturo Alvarez s-a despărțit cu lacrimi de Rm. Vâlcea, unde s-a simțit ca acasă timp de un an și jumătate. </span></p>
<p class="v1ydpfe316bcaMsoNormal"><span lang="RO">„Este o zi tristă pentru mine, pentru că nu termin un proiect pe care l-am început aici. După ultimele rezultate ale clubului, am analizat cu team-managerul Bogdan Pistol ce s-a întâmplat cu echipa și amândoi am fost de acord că trebuie făcut ceva pentru club, care este cel mai important. Am decis să mergem pe drumuri diferite, să încercăm să facem ceea ce e mai bine pentru echipă, fără a căuta vinovați. Sunt convins că nu a fost o decizie pe care și-a dorit să o ia și cu siguranță nu este una pe care eu mi-am dorit-o. Vâlcea a fost primul meu club în România, în acest oraș am găsit mulți oameni buni. Mă simt foarte trist că părăsesc Vâlcea și că mă despart de club, dar sunt recunoscător conducerii clubului că m-a adus aici și tuturor celor care și-au dedicat din timp și din muncă pentru noi, sunt fericit de ceea ce am făcut împreună, alături de fanii mununați, acum este parte din povestea mea. Nu m-am așteptat atunci când am venit aici să obținem o medalie, să ajungem în Europa și să avem o victorie în FIBA Europe” a declarat Arturo Alvarez, la despărțirea de „lupii negri.”</span></p>
<h2 class="v1ydpfe316bcaMsoNormal"><span lang="RO">Prima victorie în Europa pentru un sport de echipă masculin din Vâlcea</span></h2>
<p class="v1ydpfe316bcaMsoNormal"><span lang="RO">Team-managerul echipei, Bogdan Pistol și fostul antrenor, Arturo Alvarez au participat împreună la conferința de presă, în care au discutat motivele care au dus la această situație.</span></p>
<p class="v1ydpfe316bcaMsoNormal"><span lang="RO">„Suntem un club înființat acum patru ani, cu secția de baschet în Divizia A, am reușit să promovăm cu Hristu Șapera și apoi la primul sezon în Liga Națională să ne menținem.  În urmă cu un an și jumătate, am reușit să convingem un antrenor de talia lui Arturo Alvarez să vină la Vâlcea, care avea în CV atâtea echipe în eșalonul secund din Spania, dar și pe Benfica și secund la Steaua Roșie Belgrad, o echipă de top în Europa. După numai un an, am reușit să obținem în premieră pentru acest județ locul 3 și calificare directă în grupele FIBA Europe Cup, o poveste atât de frumoasă, cu jucători fascinanți și public numeros. În acest sezon, am reușit singura victorie a unei echipe masculine din Vâlcea în Cupele Europene, în Germania, cu Rasta Vechta”</span><span lang="RO"> a spus team-managerul Bogdan Pistol. Vâlcea are tradiție în handbalul feminin prin Oltchim și echipa actuală, SCM Rm. Vâlcea.</span></p>
<h2 class="v1ydpfe316bcaMsoNormal"><span lang="RO">„Sezonul trecut a fost infernal”</span></h2>
<p class="v1ydpfe316bcaMsoNormal"><span lang="RO">Ceva s-a rupt însă în ultima lună la echipa finanțată de Consiliul Județean Vâlcea, care a pierdut surprinzător și în ultima etapă, la Sibiu, unde a făcut un joc modest. „Am avut parte de foarte multe accidentări, poate și pentru că am avut multe meciuri și lungi deplasări, dar până acum câteva săptămâni, lucrurile au funcționat normal, apoi au existat anumite situații. Cu siguranță, ne vom mai întâlni cu Arturo în postura de antrenor principal la Vâlcea, dacă vom reuși Consiliul Județean și sponsorii să ținem acest club, el va reveni aici” a menționat Bogdan Pistol.<b></b></span></p>
<p class="v1ydpfe316bcaMsoNormal"><span lang="RO">Medalia de bronz din sezonul precedent a fost obținută în condiții speciale, după ce trei jucători de bază ai echipei, Hudson, Grey sau Sabin au creat mari tensiuni în vestiar. „A fost absolut infernal, dar cumva am reușit. Acele conflicte inițiale ale lor cu toată lumea și apoi între ei, finalizate cu reclamații la ANAD a fost ceva aproape imposibil de gestionat, dar antrenorul Alvarez a reușit acest lucru.”</span></p>
<h2 class="v1ydpfe316bcaMsoNormal"><span lang="RO">„Jucători profesioniști, de valoare egală”</span></h2>
<p class="v1ydpfe316bcaMsoNormal"><span lang="RO">Probleme sunt cu totul altele în acest sezon la CS Vâlcea 1924, iar team-managerul echipei spune că nu s-a reușit definirea rolurilor jucătorilor în echipă. „Avem foarte mulți jucători profesioniști, de valori apropiate, dar dificil de mulțumit. Când toți sunt la fel de buni, niciunul nu își dorește să aibă un an mai slab, toți vor minute mai multe, un rol mai mare în echipă. </span></p>
<p class="v1ydpfe316bcaMsoNormal"><span lang="RO">Singura problemă pe care nu am reușit să o rezolvăm a fost definirea clară a rolurilor în echipă, fiecare ce poate să facă, asta ne-a costat. Dar, avem patru meciuri pierdute, la Oradea, la Rapid, cu Tg. Mureș și la Timișoara în care conduceam cu un minut înainte de final, s-a întors norocul din sezonul trecut” a analizat oficialul cubului CS Vâlcea 1924</span></p>

]]></description>
    </item>
    <item>
      <title>De ce nu s-a întors niciodată Ghiță Mureșan definitiv în România și a ales să locuiască în SUA. La 32 de ani distanță de când a plecat peste Ocean, gigantul a explicat decizia</title>
      <link>https://www.prosport.ro/alte-sporturi/baschet/de-ce-nu-s-a-intors-niciodata-ghita-muresan-definitiv-in-romania-si-a-ales-sa-locuiasca-in-sua-la-32-de-ani-distanta-de-cand-a-plecat-peste-ocean-gigantul-a-explicat-decizia-20339876</link>
      <description><![CDATA[<img src="https://www.prosport.ro//wp-content/uploads/2025/12/De-ce-nu-s-a-intors-niciodata-Ghita-Muresan-definitiv-in-Romania-si-a-ales-sa-locuiasca-in-SUA.-La-32-de-ani-distanta-de-cand-a-plecat-peste-Ocean-gigantul-a-explicat-decizia.jpg"/><br/><p>Ghiță Mureșan a dezvăluit recent de ce a ales să nu se întoarcă niciodată definitiv în România și de ce a hotărât să locuiască în SUA.</p>
<p>La 32 de ani distanță de când a plecat peste Ocean, gigantul a explicat decizia pe care a luat-o și a vorbit despre activitatea pe care o are, departe de România.</p>
<h2><span>De ce s-a stabilit Ghiță Mureșan în SUA</span></h2>
<p>La 32 de ani de când a plecat peste Ocean, <span>Ghiță Mureșan </span>a rupt tăcerea și a dezvăluit de ce a ales să nu se întoarcă niciodată definitiv în România. <span>Gigantul a declarat </span>că se simte acasă atât în România, cât și în SUA, dar familia l-a convins să se stabilească departe de țara natală.</p>
<p>„Când sunt aici, acasă e România, când sunt în România, acasă e aici! Locuiesc în America de 32 de ani. Nu am vrut niciodată să locuiesc așa de mult în America, dar astea au fost împrejurările. Copii și familia au contat.</p>
<p>Pot să numesc și aici acasă, pot să numesc și România acasă. Nu sunt în nicio casă, sunt între ele. Iar, în România, acasă este Cluj 100%”, a povestit Ghiță Mureșan, conform <span>digisport.ro</span>.</p>
<h2><span>Cu ce se ocupă Ghiță Mureșan în SUA</span></h2>
<p>Ghiță Mureșan nu duce lipsă de activitate în SUA. Acesta este ambasador al celor de la Washington Wizards și are și o academie de baschet.</p>
<p>„Copiii sunt bine, pe cont propriu amândoi, sănătoși. Sunt ambasador al celor de la Washington Wizards, nu lucrez cu echipa, lucrez în partea de PR, cu sponsorii și cu oamenii care au abonamente anuale, și mai am și academia de baschet.</p>
<p>Sunt apropiat de cei de la Cluj, urmăresc echipele naționale la toate sporturile. La baschet, e foarte greu, pentru că după ce s-a rupt Iugoslavia au apărut foarte multe echipe bune, la fel ca și cu fosta URSS”, a mai spus Ghiță Mureșan, conform sursei menționate anterior.</p>
<p>„Big Ghiţă”, a evoluat șase ani în NBA, la Washington Bullet, în perioada 1993-1997 și la New Jersey Nets, în perioada 1999-2000. Acesta s-a născut pe data de 14 februarie 1971, la Tritenii de Jos, județul Cluj și are o 2.31 m înălțime. În anul 1996, Ghiță Mureșan a fost numit jucătorul cu cea mai semnificativă evoluție din NBA.</p>

]]></description>
    </item>
    <item>
      <title>Imaginea finalului de an: „Îmi părăsesc iubita pentru o poză cu tine!”. Reacția femeii când a văzut ce e dispus bărbatul să facă</title>
      <link>https://www.prosport.ro/alte-sporturi/baschet/imaginea-finalului-de-an-imi-parasesc-iubita-pentru-o-poza-cu-tine-reactia-femeii-cand-a-vazut-ce-e-dispus-barbatul-sa-faca-20337417</link>
      <description><![CDATA[<img src="https://www.prosport.ro//wp-content/uploads/2025/12/Suporter-LeBron-James.jpg"/><br/><p>Un cuplu din Toronto, care a asistat la meciul dintre Raptors și Lakers, a surprins pe toată lumea. Cei doi tineri îndrăgostiți au fost gata să se despartă pentru a obține o poză cu starul NBA, LeBron James.</p>
<p>Aceștia și-au făcut apariția în tribune, iar bărbatul a afișat un mesaj pentru jucătorul celor de la Lakers și a promis că își va părăsi iubita dacă LeBron va accepta să facă o fotografie împreună cu el.</p>
<h2><span>Gata să își părăsească iubita pentru o poză cu LeBron James</span></h2>
<p>Un bărbat din Toronto, care a mers la meciul de baschet dintre Raptors și Lakers împreună cu iubita, a surprins pe toată lumea cu mesajul pe care l-a afișat în timp ce se afla în tribune. Acesta a demonstrat că este gata să facă orice pentru a obține o poză cu idolul lui și a promis că se va despărți de iubita lui în cazul în care<span> starul celor de la Lakers</span> va accepta să facă o fotografie împreună cu el. Acesta era și mesajul pe care fanul înfocat l-a afișat pe un banner: „Îmi părăsesc iubita pentru o poză cu tine!”, a scris bărbatul.</p>
<p>Întreaga scenă a avut loc în timpul încălzirii celor două formații, iar tânărul cuplu a atras atenția întregii arene. Totodată, bărbatul a precizat că nu glumește și a confirmat că este dispus să se despartă de iubita lui pentru a face o poză împreună cu jucătorul favorit.</p>
<p>„Dacă asta trebuie să fac pentru a face o fotografie cu LeBron, asta fac”, a spus fanul celor de la Lakers, fără să stea prea mult pe gânduri.</p>
<h2><span>Cum a reacționat iubita bărbatului</span></h2>
<p>Iubita bărbatului nu a părut prea surprinsă de ceea ce bărbatul era capabil să facă pentru a obține fotografia cu <span>LeBron James</span>. Aceasta a râs și a glumit în momentul în care a aflat ce mesaj a transmis iubitul ei pentru starul celor de la Lakers. Astfel, fără reproșuri și furie, aceasta a părut a fi chiar complice în planul pe care iubitul ei îl avea în încercarea de a se fotografia împreună cu idolul lui.</p>
<p>„Iubitul meu mă părăsește pentru o poză cu LeBron? Bine… El este idolul lui. Dacă are nevoie de această poză, va trebui să facă orice e nevoie pentru a o obține”, a spus tânăra, râzând, despre planul pe care iubitul ei îl avea.</p>

]]></description>
    </item>
  </channel>
</rss>
