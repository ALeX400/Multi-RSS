<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Finală după un deceniu! CSM Târgoviște începe azi lupta pentru titlul național la baschet feminin în fața lui Sepsi, ca în 2015</title>
      <link>https://www.prosport.ro/alte-sporturi/baschet/finala-dupa-un-deceniu-csm-targoviste-incepe-azi-lupta-pentru-titlul-national-la-baschet-feminin-in-fata-lui-sepsi-ca-in-2015-20147887</link>
      <description><![CDATA[<img src="https://www.prosport.ro/wp-content/uploads/2025/04/RAPID-BUCURESTI-CSM-TARGOVISTE-LIGA-NATIONALA-31.03.2022-scaled-e1744874065398-1400x656.jpg"/><br/><p class="v1p1"><span class="v1s1">Ultimul act al Ligii Naționale de baschet feminin, CSM Târgoviște – Sepsi, începe la Târgoviște, în această seară, la ora 19.00, în micuța sală Ioan Valerian, cu o capacitate de aproximativ 300 de locuri. </span></p>
<p class="v1p1"><span class="v1s1">Mâine va avea loc meciul al doilea, tot pe terenul dâmbovițencelor și tot de la ora 19.00, apoi finala se va muta la Sf. Gheorghe.</span></p>
<h2 class="v1p1"><span class="v1s1">Gazdele sunt favorite</span></h2>
<p class="v1p1"><span class="v1s1">CSM pornește din postura de favorită a finalei, într-o perioadă când Sepsi nu mai aduce decât ca nume și bancă tehnică, cu echipa care câștiga titlu după titlu în urmă cu câțiva ani. Două jucătoare de la Sepsi sunt accidentate, Ghiță și Popescu, și nu vor evolua în ultimul act. CSM a ajuns în finală după ce a trecut de Rapid, 2-0, iar Sepsi de Arad, 2-1. </span></p>
<h2 class="v1p1"><span class="v1s1">Intrare liberă, dar locuri puține</span></h2>
<p class="v1p1"><span class="v1s1">Jocurile de la Târgoviște nu vor mai avea loc în Sala Polivalentă, ajunsă într-o stare dezolantă. Echipele CSM-ului, atât de baschet, cât și de volei feminin, sunt găzduite de sala Ioan Valerian, de fapt sala Clubului Sportiv Școlar. CSM i-a invitat le suporteri să umple arena la aceste meciuri, anunțând că intrarea se va face în ordinea sosirii, fără bilet. Foarte probabil, și Sepsi va avea suporteri la Târgoviște. </span></p>
<h2 class="v1p1"><span class="v1s1">Thriller în 2015</span></h2>
<p class="v1p1"><span class="v1s1">Cele două echipe s-au întâlnit într-o finală dramatică a LNBF în 2015. După ce a pierdut ambele meciuri de la Sfântu Gheorgge, CSM a egalat acasă, 2-2 la Târgoviște. Decisivul s-a disputat pe terenul lui Sepsi, în sala Kati Szabo, iar CSM a câștigat titlul și a sărbătorit în fieful rivalei. De atunci, au urmat ani de chin în dreptul Târgoviștei și o supremație clară a lui Sepsi. </span></p>
<ul>
<li class="v1p1"><span class="v1s1">Finala va fi transmisă de Federația Română de Baschet, pe canalul său de Youtube</span></li>
</ul>

]]></description>
    </item>
    <item>
      <title>Milionarul din sport, distrus psihic după ce a aflat că el şi tatăl lui au cancer</title>
      <link>https://www.prosport.ro/sport-life/milionarul-din-sport-distrus-psihic-dupa-ce-a-aflat-ca-el-si-tatal-lui-au-cancer-20146534</link>
      <description><![CDATA[<img src="https://www.prosport.ro/wp-content/uploads/2025/04/Milionarul-din-sport-distrus-psihic-dupa-ce-a-aflat-ca-el-si-tatal-lui-au-cancer.jpg"/><br/><p>Fostul star din NBA Dwayne Wade a dezvăluit că este distrus psihic după ce a aflat că el și tatăl său au fost diagnosticați cu cancer. Milionarul din sport și-a deschis sufletul și a mărturisit prin ce trece.</p>
<p>Fostul baschetbalist al lui Miami Heat a fost diagnosticat cu o tumoare la rinichi, pe care a extirpat-o printr-o operație în decembrie 2023, iar tatăl său se confruntă cu cancerul de prostată.</p>
<h2><span>Milionarul și fostul star din baschet Dwayne Wade, distrus psihic după ce a aflat că el şi tatăl lui au cancer</span></h2>
<p>Dwayne Wade s-a retras din baschet în 2019, iar de atunci viața sa a luat o turnură dramatică. Milionarul din sport și fostul superstar al lui Miami Heat a căzut într-o depresie de când a aflat că el și tatăl său au primit un diagnostic crunt, cancer. Wade s-a confruntat cu o tumoare la un rinichi, pe care a reușit să o opereze în decembrie 2023, dar a rămas fără 40% din respectivul organ.</p>
<p>Părintele său luptă cu boala nemiloasă ce îi amenință prostata, iar în cadrul unui interviu a vorbit despre cât de greu este să treci prin ședințele de chimioterapie, mai ales că a asistat la ele și fiul său.</p>
<p>„Nu am de gând să vorbesc cu nimeni despre Dwyane, ăsta sunt eu. Dacă nu mă pot înțelege, cum mă voi aștepta ca altcineva să mă înțeleagă? Așa că încerc să-l țin acasă… Întotdeauna am încercat să-l motivez: «Fii mai bun decât mine». Chiar cred că, într-un fel, și-a luat propriul drum”, a spus Wade Sr, potrivit The Athletic.</p>
<p>„Sunt speriat. Începi să te gândești la toate… În familia mea, nu m-a văzut nimeni într-un moment de slăbiciune. Eu am fost întotdeauna cel puternic, campionul mondial care câștiga trofee. Asta e imaginea”, a spus fostul sportiv, potrivit <span>CNN</span>.</p>
<h2><span>Cine este Dwayne Wade</span></h2>
<p>Dwayne Wade a fost unul dintre cei mai buni baschetbaliști din ultimii ani. A fost de trei ori campion cu Miami Heat (2006, 2012 și 2013), a fost MVP-ul finalei NBA din 2006, a fost convocat de 13 ori în All-Star Game și a fost cel mai bun jucător la ediția din 2010 a meciului în care se înfruntă cei mai buni jucători din liga nord-americană de baschet.</p>
<p>La Miami a evoluat în două perioade, între 2003 și 2016 și în sezonul 2018-2019.</p>
<p>A mai trecut și pe Chicago Bulls și Cleveland Cavaliers. La gruparea din Florida, Wade a făcut parte dintr-un trident de senzație alături de Chris Bosh și un alt superstar din NBA, LeBron James.</p>
<p>După retragerea din activitate, a început să cocheteze cu ideea de patron și a preluat o parte din acțiunile celor de la Utah Jazz.</p>

]]></description>
    </item>
    <item>
      <title>Conceptul „Urban Sport – Baschet până la miezul nopții” intră în acțiune la Pitești! „Pentru copii, tineri și adulți”</title>
      <link>https://www.prosport.ro/alte-sporturi/baschet/conceptul-urban-sport-baschet-pana-la-miezul-noptii-intra-in-actiune-la-pitesti-pentru-copii-tineri-si-adulti-20148268</link>
      <description><![CDATA[<img src="https://www.prosport.ro/wp-content/uploads/2025/04/Conceptul-„Urban-Sport-–-Baschet-pana-la-miezul-noptii-intra-in-actiune-la-Pitesti-„Pentru-copii-tineri-si-adulti-1400x933.jpg"/><br/><p>Orașul Pitești a ajuns extrem de rapid în proiectul „Urban Sport – Baschet până la miezul nopții”.</p>
<p>Ideea s-a propagat de la Carmen Tocală, președintele Federației Române de Baschet și vicepreședinte FIBA Europe, și a fost acceptată de municipalitatea din Trivale.</p>
<h2><span>Ce înseamnă „Urban Sport – Baschet până la miezul nopții”</span></h2>
<p>În Pitești va apărea în curând un teren olimpic de baschet 3×3, cu o suprafață de 225 mp și accesibil non-stop pe tot parcursul anului.</p>
<p>Amenajarea terenului se va efectua în perioada 15 mai – 1 iunie 2025.</p>
<p>„Piteștiul devine parte din proiectul “Urban Sport – Baschet până la miezul nopții”, un concept inovator, dedicat mișcării, sportului și socializării – pentru copii, tineri și adulți.</p>
<p>Carmen Tocală, președintele Federației Române de Baschet și vicepreședinte FIBA Europe, s-a întâlnit cu Cristian Gentea, primarul municipiului Pitești, și Lucrețiu Tudor, viceprimarul municipiului Pitești, cele două organizații ajungând la un acord pentru amplasarea în zona centrală a Piteștiului a unui teren olimpic de baschet 3×3, cu o suprafață de 225 mp, accesibil non-stop, pe tot parcursul anului.</p>
<p>Amenajarea terenului va avea loc în perioada 15 mai – 1 iunie”, anunță Federația Română de Baschet.</p>
<p>„Piteștiul intră în joc! Astăzi, 17 aprilie, am primit o propunere interesantă din partea doamnei Carmen Tocală, președintele Federației Române de Baschet și vicepreședinte FIBA Europe – și am spus imediat DA!</p>
<p>Piteștiul devine parte din proiectul „Urban Sport – Baschet până la miezul nopții”, a declarat și edilul piteștean Cristian Gentea.</p>
<h2><span>Cine ia titul la baschet feminin?</span></h2>
<p>În finala Ligii Naţionale feminine se vor duela Sepsi Sfântu Gheorghe – CSM Târgovişte, iar pentru medalia de bronz a sezonului vor lupta FCC Baschet UAV Arad – Rapid Bucureşti.</p>
<p>Finala stagiunii 2024-2025 se va derula în cinci partide, la datele 17, 18 – 25, 26 – 30 aprilie. Echipa care câștigă trei meciuri va fi noua campioană a României.</p>
<p>În 2024, titlul naţional a fost câştigat de CSM Constanţa, care a fost eliminată în turul I din play-off de Rapid Bucureşti (87-78, 87-76), echipa trecând prin serioase probleme financiare, astfel că jucătoarele cele mai valoroase au plecat.</p>
<p>Fotografie principală: Facebook<span> / <span class="x193iq5w xeuugli x13faqbe x1vvkbs x1xmvt09 x1f6kntn xvq8zen xo1l8bm xi81zsa"><span class="xt0psk2"><span class="xjp7ctv">SPORT ARENA STREETBALL</span></span></span></span></p>

]]></description>
    </item>
    <item>
      <title>Speranța baschetului 3×3 din România recunoaște: „Și mie îmi plac prostiile. Țin post acum. 90 la sută din corp sunt humus, numai asta mănânc”. EXCLUSIV</title>
      <link>https://www.prosport.ro/alte-sporturi/speranta-baschetului-3x3-din-romania-recunoaste-si-mie-imi-plac-prostiile-tin-post-acum-90-la-suta-din-corp-sunt-humus-numai-asta-mananc-exclusiv-20144197</link>
      <description><![CDATA[<img src="https://www.prosport.ro/wp-content/uploads/2025/04/Speranta-baschetului-3x3-din-Romania-recunoaste-„Si-mie-imi-plac-prostiile.-Tin-post-acum.-90-la-suta-din-corp-sunt-humus-numai-asta-mananc.jpg"/><br/><p>Robert Spoitoru (20 de ani), marea speranță din baschetul românesc 3×3, a fost prezent în studioul <span>ProSport </span>la emisiunea „Drumul spre performanță”.</p>
<p>Tânărul sportiv ne-a explicat cum face față pe două planuri: echipa e club Laguna de baschet masculin și confruntările de baschet 3×3.</p>
<h2><span>Cine face legea în baschetul 3×3 din România. Ce spune Robert Spoitoru</span></h2>
<p>Robert Spoitoru este campion național Under 17, vicecampion național la Under 21, dar și cel mai bun marcator la Sport Arena Streetball (cel mai mare și de renume turneu de 3×3 din țară și primul din lume).</p>
<p>Jucătorul a dezvăluit cum se hrănește zi de zi pentru a face față sportului cu mingea la coș, dar și școlii.</p>
<p>„Clar că e importantă alimentația. Nu zic, Doamne Ferește, că și mie îmi plac prostiile. Adică, fast food-uri, toate astea. Sucuri nu prea beau. Și dacă beau, beau zero. Și, de obicei după ce se termină meciul.</p>
<p>Mai mâncăm pizza în vestiar. Da, pizza, de obicei, da. Înțeleg că se reface organismul. Dar facem asta mai mult în deplasări. Acasă nu prea se cumpără pizza la baschet.</p>
<blockquote><p>În general e un program stabilit, nu știu, să mănânci dimineața ceva, la prânz altceva, între antrenamente. Acum e și puțin diferit că țin post. Și mănânc mai mult humus și falafel, doar asta mănânc. Cred că 90% din corp sunt humus, numai asta mănânc. Îl și cumpăr, îmi face și mama</p></blockquote>
<p>Sunt tip credincios. Vine din familie și vreau eu să am o conexiune mai puternică, mai importantă, cu Dumnezeu. Uneori în viață cred că trebuie să te apropii mai mult de El. Eu nu simt nevoia de carne. Și mâncam carne înainte de post. Mâncam mult.</p>
<p>Vinete, da. Și multă apă. Da, foarte mult apă beau. De obicei, fac recuperare activă. Adică de săptămâna viitoare o să ne încep lucrul cu un fost antrenor fix pe recuperare, pe kinetoterapie.</p>
<p>E mai mult pentru prevenirea accidentărilor, că recuperarea poate să însemne și să te duci prin parc. E recuperare activă”, a declarat Robert Spoitoru pentru <span>ProSport</span>.</p>
<ul>
<li>Emisiunea poate fi urmărită pe <span>Facebook</span> și pe canalul de <span>YouTube</span> ProSport.</li>
</ul>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/PXlKI89kU4g?start=1259&amp;feature=oembed" title="Drumul spre performanță | Invitat: Robert Spoitoru, marea speranță a baschetului 3×3 din România" width="500"></iframe></div>

]]></description>
    </item>
    <item>
      <title>Scandal pe motiv de arbitraj în Bănie, la meciul de baschet SCMU Craiova – CSM Oradea, decis de un coş pe sirenă: „Arbitrii au grijă să câştige cine trebuie”</title>
      <link>https://www.prosport.ro/alte-sporturi/baschet/scandal-pe-motiv-de-arbitraj-in-banie-la-meciul-de-baschet-scmu-craiova-csm-oradea-decis-de-un-cos-pe-sirena-arbitrii-au-grija-sa-castige-cine-trebuie-20143768</link>
      <description><![CDATA[<img src="https://www.prosport.ro/wp-content/uploads/2025/04/Scandal-pe-motiv-de-arbitraj-in-Banie-la-meciul-de-baschet-SCMU-Craiova-–-CSM-Oradea-decis-de-un-cos-pe-sirena-22Arbitrii-au-grija-sa-castige-cine-trebuie22--1400x932.jpg"/><br/><p class="v1ydp37183e83MsoNormal"><span lang="RO">Spectacol, dramatism şi mare frustrare la final în tabăra gazdelor, la meciul din Liga Naţională Masculină de Baschet dintre SCM Universitatea Craiova şi CSM Oradea. Oaspeţii s-au impus chiar pe ultima sirenă, cu un coş de 3 puncte reuşit de Kris Richard, după ce un alt american naturalizat, Giordan Watson, egalase la faza precedentă, cu  un coş de la mare distanţă. Liderul campionatului s-a impus în Sala Polivalentă din Bănie cu 87-84, pe sferturi: 26-18, 19-28, 16-21, 26-17, dar cu emoţii şi cu scandal.</span></p>
<p class="v1ydp37183e83MsoNormal"><span lang="RO">Astfel, gazdele au fost consternate de prestaţia brigăzii de arbitri formată din B. Podar, V. Cotrobas şi M. Dumitraşcu, ale cărei decizii ar fi avantajat grosolan echipa bihoreană.</span></p>
<p class="v1ydp37183e83MsoNormal"><span lang="RO"> Totul a început în ultimul sfert, înaintea căruia <span>SCM Craiova</span> avea un avans de 7 puncte pe tabelă. Tripleta cu fluiere a penalizat cu fault capace clare ale gazdelor, n-a intervenit la faulturi grosolane ale oamenilor lui Cristi Achim, aruncări de 2 puncte au devenit „triţe” pentru oaspeţi. Cei trei arbitri n-au ezitat să penalizeze protestele băncii gazdelor şi chiar să le dea replica şi spectatorilor din tribune care reacţionau la deciziile lor!</span><span lang="RO"> </span></p>
<h2 class="v1ydp37183e83MsoNormal"><span lang="RO">SCM Craiova: „Federaţia Română De Baschet ne putea anunța din timp că nu avem voie să câștigăm în fața liderului”</span></h2>
<p class="v1ydp37183e83MsoNormal"><span lang="RO">La final, <span>clubul din Bănie</span> a emis un comunicat prin care acuză brigada de arbitri că a fost trimisă „să aibă grijă să câștige cine trebuie”.</span></p>
<p class="v1ydp37183e83MsoNormal"><span lang="RO">„Federaţia Română De Baschet ne putea anunța din timp că nu avem voie să câștigăm în fața liderului din Liga Națională. Chiar dacă te ambiționezi și lupți pentru victorie, tot cine trebuie va avea câștig de cauză. În acest sens, intervin cei „trei crai de la răsărit” care își îndeplinesc misiunea până la capăt și au grijă să câștige cine trebuie.Echipa noastră respectă în totalitate regulile jocului de baschet, respectă spectatorii și va lupta cu fair-play pentru a onora spectacolul sportiv. Luptăm până la capăt pentru o iubire alb-albastră. Ps. În faza prezentată nu s-a acordat fault” este mesajul celor de la SCM Craiova.</span></p>
<p class="v1ydp37183e83MsoNormal"><span lang="RO">După acest succes, Oradea se menţine în fruntea ierarhiei, cu 49 de puncte, în timp ce Craiova ocupă locul 8, cu 40 de puncte. Pentru SCMU Craiova, cele mai bune evoluţii le-au avut: Crawley 22 de puncte, 4 recuperări, 6 pase decisive şi Watson 19p, 6 assist-uri, în timp ce de la orăden s-au evidenţiat: Williams 20 de puncte, Pridgett 15p, 7 assist-uri, 5 recuperări şi Richard 14p, 6 recuperări.</span></p>
<h2 class="v1ydp37183e83MsoNormal"><span><span lang="RO">Tudor Costescu: „Nu ar trebui să mai existe astfel de arbitraje în baschetul românesc”</span></span></h2>
<p class="v1ydp37183e83MsoNormal"><span lang="RO">La final, antrenorul Craiovei, Tudor Costescu, a criticat prestaţia brigăzii de arbitri, considerând că din cauza deciziilor acesteia echipa sa nu a câştigat partida.</span></p>
<p class="v1ydp37183e83MsoNormal"><span lang="RO">„Nu meritam să pierdem, a fost un meci care trebuia să se deruleze altfel. Sunt neplăcut surprins de formarea acestor arbitri din Liga Națională. Tragedia nu este neapărat că am fost dezavantajați noi. Şi din partea Oradei există nemulțumire. Atunci putem spune de arbitraj slab. Au fost cel puțin trei-patru reveniri la decizie după consultare. În loc de trei puncte au dat două, în loc de două au dat trei. Au fost și decizii de aut întoarse. </span></p>
<p class="v1ydp37183e83MsoNormal"><span lang="RO">Clar este lipsă de consecvență, de atenție și chiar lipsă de valoare. Nu ar trebui să mai existe astfel de arbitraje în campionatul românesc. Mi-au și spus că nu au văzut un fault, că au fost mascați de un alt jucător. Lasă-te de arbitraj, atunci! Responsabilitatea ta este să vezi fazele indiferent de circumstanțe. Dacă nu reușești, lasă-te de acest job, nu trebuie să fii aici, pe banii noștri, pe nervii noștri. </span></p>
<p class="v1ydp37183e83MsoNormal"><span lang="RO">Poate voi fi și sancționat, dar vreau să spun cu voce tare că am avut un arbitraj slab de tot care a influențat rezultatul jocului. Memoriu nu putem face, pentru că e în zadar. Am făcut la finele partidei cu Pitești, dar ne-am ales doar cu o etapă de suspendare a arbitrilor respectivi. Sunt foarte frustrat de tot ce s-a întâmplat astăzi, dar mergem înainte. Încercăm să fim competitori apreciați în acest campionat, dar, dacă mai întâlnim astfel de arbitraje, lucrurile nu vor mai depinde de noi”, a declarat Tudor Costescu</span></p>

]]></description>
    </item>
  </channel>
</rss>
