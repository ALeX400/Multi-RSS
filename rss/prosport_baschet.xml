<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>România e gazdă a două turnee FIBA 3×3. Programul competiției unde joacă echipe de top mondial</title>
      <link>https://www.prosport.ro/alte-sporturi/baschet/romania-e-gazda-a-doua-turnee-fiba-3x3-programul-competitiei-unde-joaca-echipe-de-top-mondial-20216862</link>
      <description><![CDATA[<img src="https://www.prosport.ro/wp-content/uploads/2025/07/baschet-1-1400x933.jpg"/><br/><p>ParkLake Shopping Center devine între 11 și 13 iulie scena unuia dintre cele mai spectaculoase evenimente de baschet din România din 2025. Două competiții oficiale FIBA 3×3 – Women’s Series și Youth Nations League – vor aduce la București jucătoare de top mondial și cele mai promițătoare tinere talente U23 din Europa.</p>
<p>Evenimentul este organizat de Sport Arena Streetball, în parteneriat cu Clubul Sportiv Rapid București, și face parte din calendarul oficial FIBA 3×3. Accesul publicului este gratuit.</p>
<h2><span>A jucat la Paris 2024 pentru Franța, acum joacă la Rapid</span></h2>
<p>La trei ani de la precedentul eveniment, Bucureștiul este din nou parte din circuitul mondial profesionist feminin, FIBA 3×3 Women’s Series, alături de orașe precum Amsterdam, Viena, Baku, Jakarta, Edmonton, Bordeaux, sau Shanghai. Vor fi prezente la turneul găzduit de ParkLake Shopping Center 16 echipe din 15 țări, printre care și două echipe românești, Rapid București și Team Bucharest.</p>
<p>Rapid București a debutat în luna iunie în acest sezon, la turneul de la Viena, unde a încheiat pe locul trei, fiind una dintre surprizele competiției de <span>baschet</span>. A fost pentru prima dată în istoria de șase sezoane a competiției când o echipă care a reprezentat România a ajuns până în semifinale.</p>
<p>Din echipa bucureșteană face parte și Hortense Limouzin, care a evoluat anul trecut pentru Franța la Jocurile Olimpice de la Paris. Sportiva din Hexagon are în palmares un titlu mondial și unul european. Alături de ea vor juca Alina Podar, Alexandra Bobar și lituanianca Martyna Petrenaite.</p>
<p>Pentru Team Bucharest vor evolua Sonia Cazacu, Alexandra Chițanu, Maria Militaru și Rafaela Stanciu.</p>
<h2><span>Viitoarele staruri olimpice vin la București</span></h2>
<p>Anul trecut fanii 3×3 din România au putut vedea pe viu una dintre cele mai promițătoare echipe din circuitul FIBA 3×3 Youth Nations League, cea a Germaniei, locul patru la Campionatele Mondiale de seniori din acest an.</p>
<p>Și în acest an spectacolul va fi la înălțime cu jucători în plină ascensiune. Vor fi prezente la București 12 echipe naționale din șase țări pentru competiția dedicată categoriei de vârstă sub 23 de ani la <span>baschet</span>: România, Ungaria, Franța, Marea Britanie, Portugalia și Italia.</p>
<h2><span>Festival de sport urban în aer liber</span></h2>
<p>Pe lângă meciurile de baschet 3×3 care vor avea loc în atriumul din interiorul ParkLake Shopping Center, fanii se vor putea bucura de un adevărat festival de sport urban în aer liber, cu activități sportive diverse, pentru toată familia.</p>
<p>Zona fanilor include jocuri tematice, unde se vor organiza concursuri cu premii, o zonă de jocuri pe consolă, un teren de volei și alte activități.</p>
<p>De asemenea în pauzele dintre meciuri, pe terenul central, dar și în zona fanilor vor avea loc numeroase momente de entertainment, cu trupe de dans, majorete și artiști ai Circului Metropolitan București.</p>
<p>Evenimentul din ParkLake Shopping Center este organizat de Sport Arena Streetball în parteneriat cu CS Rapid București.</p>

]]></description>
    </item>
    <item>
      <title>Două victorii mari pentru baschetul juvenil! Naționala feminină Under 18 a trecut de Macedonia de Nord și de Irlanda la FIBA Women’s EuroBasket 2025</title>
      <link>https://www.prosport.ro/alte-sporturi/baschet/doua-victorii-mari-pentru-baschetul-juvenil-nationala-feminina-under-18-a-trecut-de-macedonia-de-nord-si-de-irlanda-20211660</link>
      <description><![CDATA[<img src="https://www.prosport.ro/wp-content/uploads/2025/07/Doua-victorii-mari-pentru-baschetul-juvenil-Nationala-feminina-Under-18-a-trecut-de-Macedonia-de-Nord-si-de-Irlanda.jpg"/><br/><p>Naționala feminină U18 a României se află în Lituania, participă, în perioada 4-13 iulie, la FIBA U18 Women’s EuroBasket 2025 – Divizia B, competiție care se va desfășura în Alytus Arena.</p>
<p>Tinerele sportive coordonate de antrenorul principal Carmin Popa fac parte din Grupa C, alături de selecționatele similare ale Macedoniei de Nord, Irlandei, Germaniei și Suediei.</p>
<h2><span>Under 18 feminin, dublu succes la FIBA U18 Women’s EuroBasket 2025 – Divizia B</span></h2>
<p>După succesul cu Macedonia de Nord, 87-45, România obține o nouă victorie la Campionatul European U18 feminin – Divizia B, învingând Irlanda cu scorul de 78–66!</p>
<p>Tricolorele au avut o prestație solidă, iar marcatoarele partidei au fost: Daria Ilieș – 24p, Ioana Savu – 15p, Carina Dănciulescu -12p, Boglarka Gyorgy – 11p, Ana Manea – 6p, Lara-Mihaela Perian – 5p, Vivien Salamon – 3p, Anisia Constantinescu – 2p.</p>
<p>Meciurile sunt transmise în direct pe canalul oficial FIBA de YouTube.</p>
<h2><span>Care sunt următoarele meciuri?</span></h2>
<ul>
<li>8 iulie – România – Germania</li>
<li>9 iulie – România – Suedia</li>
</ul>
<p>Peste 3.000 de copii vin la Costinești pentru naționalele de BabyBaschet și MiniBaschet! Unde se pot vedea meciurile. SPECIAL</p>
<h2><span>Cum arată lotul României?</span></h2>
<p>1. Anisia Ștefania Constantinescu<br/>
2. Carina Dănciulescu<br/>
3. Boglarka Gyorgy<br/>
4. Patricia Harangus<br/>
5. Daria Ilieș<br/>
6. Ana-Manuela Manea<br/>
7. Lara Perian<br/>
8. Anastasia Popescu-Antohi<br/>
9. Ioana-Maria Savu-Istrătescu<br/>
10. Tania Schiopu<br/>
11. Crina Teglas<br/>
12. Vivien Salamon</p>
<p>Staff:</p>
<ul>
<li>Artemie Carmin Popa</li>
<li>Volha Tamirgeanu</li>
<li>Alexandru Radu</li>
<li>Miruna Trifan</li>
<li>Erik-Fabian Tirtea</li>
<li>Paula Misăilă – Șef delegație</li>
</ul>
<p>Rapid, pe podium la Viena și premiată pentru cel mai rapid meci câștigat în baschetul 3×3! „Este un prim pas”. SPECIAL</p>
<p><iframe allowfullscreen="allowfullscreen" frameborder="0" height="805" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Fromania.basketball%2Fposts%2Fpfbid08g5RCP1jHPavR62Hx41GFxb1MPvH4xW7bCQWEfTBxrYBDCEEzciuX5jEcFSGXwEXl&amp;show_text=true&amp;width=500" style="border: none; overflow: hidden;" width="500"></iframe></p>
<p>Un interviu cu Carmen Tocală, președintele FR Baschet, despre situația acestui sport în România</p>
<div class="video-wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" referrerpolicy="strict-origin-when-cross-origin" src="https://www.youtube.com/embed/96FCJYNwCI0?feature=oembed&amp;rel=0&amp;controls=1&amp;modestbranding=1&amp;autoplay=0&amp;playsinline=1&amp;" title="COSTINESTI 2025 - Interviu cu președintele FR Baschet, Carmen Tocală" width="500"></iframe></div>
<h2></h2>
<h2></h2>
<h2><span>Cu cine joacă U BT Cluj în cupele europene?</span></h2>
<p>U Banca Transilvania Cluj, campioana României, şi-a aflat, vineri, adversarele din faza grupelor BKT EuroCup, la tragerea la sorţi de la Barcelona. U BT Cluj va juca pentru a patra oară consecutiv în cea de-a doua competiţie valorică a continentului, după Euroligă.</p>
<p>U BT Cluj, care a făcut parte din urna a 3-a valorică din 10 disponibile, va evolua în grupa A, cu formaţiile Hapoel Bank Yahav Ierusalim, Baxi Manresa, Bahceşehir College Istanbul, Umana Reyer Veneţia, Aris Midea Salonic, Neptunas Klaipeda, Cedevita Olimpija Ljubljana, Veolia Towers Hamburg şi Slask Wroclaw.</p>
<p>Urnele valorice au fost stabilite în funcţie de performanţele participantelor din ultimii trei ani, în care U BT Cluj nu a trecut de grupe la debut, însă apoi a atins de două ori sferturile competiţiei, scrie News.ro.</p>
<p>Până în prezent, în vederea stabilirii lotului pentru viitorul sezon, U BT Cluj a anunţat plecările lui Adam Mokoka, Deshawn Stephens, Tudor Şomăcescu, Mihai Măciucă, prelungirea contractului cu doi ani al căpitanului Patrick Richard, precum şi sosirea panamezului Iverson Molinar şi a americanului Jeffery Taylor, fost jucător în NBA şi în Euroligă.</p>
<p>Foto: Facebook / FR Baschet</p>

]]></description>
    </item>
    <item>
      <title>22 de naționale vin la Pitești! Când începe Campionatul European Masculin de baschet U18 – Divizia B: „Dispune de o infrastructură sportivă modernă”</title>
      <link>https://www.prosport.ro/alte-sporturi/baschet/22-de-nationale-vin-la-pitesti-cand-incepe-campionatul-european-masculin-de-baschet-u18-divizia-b-dispune-de-o-infrastructura-sportiva-moderna-20216498</link>
      <description><![CDATA[<img src="https://www.prosport.ro/wp-content/uploads/2025/03/Baschetul-romanesc-are-un-nou-secretar-general-A-jucat-la-Asesoft-Ploiesti-si-a-cucerit-Cupa-Italiei-ca-jucator-„Aven-nevoie-de-crestere-durabila.jpg"/><br/><p>Campionatul European Masculin U18 – Divizia B, competiție oficială FIBA, organizată de la FR de Baschet la Piteşti, se dispută între 25 iulie şi 3 august 2025.</p>
<p>La competiție participă 22 de echipe reprezentative din Europa, care se vor bate pentru promovarea în elita continentală.</p>
<h2><span>Campionatul European Masculin de baschet U18 – Divizia B are loc în Trivale</span></h2>
<p>Toate meciurile acestei întreceri se vor desfășura în Pitești Arena, Sala Sporturilor Trivale şi Sala Sporturilor Mioveni.</p>
<p>România face parte din Grupa B, alături de Georgia, Danemarca, Ucraina, Portugalia și Azerbaidjan, și va juca în fața propriilor suporteri, în Trivale.</p>
<p>Piteștiul va găzdui și ediția din 2016 a Campionatului European Feminin de Baschet U16.</p>
<p><img alt="" class="aligncenter size-full wp-image-20216503" decoding="async" fetchpriority="high" height="788" sizes="(max-width: 1400px) 100vw, 1400px" src="https://www.prosport.ro/wp-content/uploads/2025/07/grupe-competitie.jpeg" srcset="https://www.prosport.ro/wp-content/uploads/2025/07/grupe-competitie.jpeg 1400w, https://www.prosport.ro/wp-content/uploads/2025/07/grupe-competitie-768x432.jpeg 768w" width="1400"/></p>
<blockquote><p>Suntem onorați să organizăm la Pitești acest eveniment internațional important, care aduce în România unele dintre cele mai promițătoare echipe de juniori din Europa. Piteștiul are experiență în găzduirea competițiilor de baschet și dispune de o infrastructură sportivă modernă<br/>
Carmen Tocală, președinte FR Baschet</p></blockquote>
<h2><span>Ce echipe feminine vor juca în cupele europene</span></h2>
<p>Rapid Bucureşti a fost repartizată direct în faza grupelor FIBA EuroCup, iar Universitatea Cluj va intra din preliminarii.</p>
<p>La startul sezonului 2025-2026 se vor afla 49 de echipe, dintre care 42 au asigurat locul în sezonul regulat, inclusiv cinci care vor pierde în preliminariile Euroligii. Între aceste 42 de echipe se află şi Rapid Bucureşti.</p>
<p>Șase locuri sunt rezervate câștigătoarelor din preliminariile EuroCup, iar pentru un loc va lupta şi Universitatea Cluj, care va fi cap de serie la tragerea la sorţi. Meciurile din preliminarii vor avea loc tur-retur, în 18 şi 25 septembrie.</p>
<p>Tragerea la sorţi a meciurilor din preliminarii, precum şi a grupelor va avea loc în 23 iulie, la Munchen.</p>
<p>România va fi reprezentată şi de campioana Sepsi Sfântu Gheorghe, în preliminariile Euroligii. În cazul în care nu se califică în grupe, gruparea covăsneană va avea drept de joc direct în grupele EuroCup.</p>
<ul>
<li>S-a făcut cel mai mare transfer din istorie: 7 cluburi și 20 de jucători au fost implicați!</li>
</ul>
<h2><span>Emanuel Cățe s-a transferat</span></h2>
<p>Emanuel Cățe a plecat de la BAXI Manresa după doar un sezon, însă își va continua cariera tot în Spania. Pivotul român se întoarce la UACM Murcia, echipă pentru care a mai evoluat în perioada 2018–2022.</p>
<p>Catalanii nu au reușit să prindă play-off-ul în cel mai puternic campionat din Europa și au încheiat sezonul pe locul 10, cu un bilanț de 17 victorii și 17 înfrângeri, același cu al noii echipe a lui Emi, Murcia, scrie baschet.ro</p>

]]></description>
    </item>
    <item>
      <title>S-a făcut cel mai mare transfer din istorie: 7 cluburi și 20 de jucători au fost implicați!</title>
      <link>https://www.prosport.ro/alte-sporturi/baschet/s-a-facut-cel-mai-mare-transfer-din-istorie-7-cluburi-si-20-de-jucatori-au-fost-implicati-20212298</link>
      <description><![CDATA[<img src="https://www.prosport.ro/wp-content/uploads/2025/07/S-a-facut-cel-mai-mare-transfer-din-istorie-7-cluburi-si-20-de-jucatori-au-fost-implicati-1400x778.jpg"/><br/><p>Cel mai mare transfer din istoria NBA a devenit oficial. Kevin Durant a decis ca în sezonul cu numărul 18 al carierei sale să îmbrace tricoul lui Houston Rockets.</p>
<p>Mutarea a doborât toate recordurile în marea competiție de baschet profesionist din Statele Unite ale Americii. Nu mai puțin de 7 cluburi și 20 de jucători au fost implicați.</p>
<p>Superstarul care ocupă poziția a opta în topul celor mai buni marcatori ai tuturor timpurilor a optat pentru o formație aflată în plină ascensiune. Aceasta este îndreptățită acum să spere la cucerirea titlului.</p>
<h2><span>Kevin Durant a semnat cu Houston Rockets</span></h2>
<p>Dezvăluit de presa internațională, <span>transferul s-a concretizat</span> în cursul zilei de duminică, 6 iulie. Houston Rockets i-a urat bun venit noului jucător, prin intermediul rețelelor de socializare, atașând postării și un videoclip de prezentare spectaculos.</p>
<blockquote class="twitter-tweet">
<p dir="ltr" lang="en">No introduction necessary.</p>
<p>🏆 2x NBA Champion<br/>
🥇 NBA MVP<br/>
💫 15x NBA All-Star<br/>
🏅 2x NBA Finals MVP<br/>
🏅 4x Olympic Gold Medalist</p>
<p>Welcome to Houston, Kevin Durant! 🚀 pic.twitter.com/BSiZIXOXf7</p>
<p>— Houston Rockets (@HoustonRockets) July 6, 2025</p></blockquote>
<p><script async="" charset="utf-8" src="https://platform.twitter.com/widgets.js"></script></p>
<p>Cum era de așteptat, vestea a generat un val de entuziasm în rândul fanilor. Pe X (n.r. fostul Twitter), spre exemplu, s-au strâns în câteva ore peste 25.000 de aprecieri și sute de comentarii.</p>
<p>La rândul său, Kevin Durant s-a declarat nerăbdător să îmbrace tricoul echipei care a încheiat <span>precedenta stagiune</span> pe locul al doilea. Nu înainte de a se despărți cum se cuvine de Phoenix Suns.</p>
<blockquote><p>„Aventura mea în Phoenix a ajuns la final. Toate etapele pe care le-am parcurs în tot acest timp au avut un impact pozitiv asupra mea. E o întreagă lume în spatele scenei, cu toții trudesc pentru a face viața noastră, a jucătorilor, mai ușoară. Apreciez colaborarea cu fiecare membru al echipei, de la staff la jucători. Orice ar fi, sunt recunoscător că am făcut parte din această familie.</p>
<p> </p>
<p>Cred cu adevărat că NBA este o mare comunitate. Trimit toată dragostea în Arizona, iar celor din Houston le spun că abia aștept”, a transmis Durant.</p></blockquote>
<h2><span>7 cluburi și 20 de jucători au fost implicați în transfer</span></h2>
<p>Cel mai important transfer din istoria NBA a fost realizat cu ajutorul a șapte echipe angrenate în competiție. De asemenea, au fost implicați 20 de jucători, ceea ce reprezintă un adevărat record.</p>
<p>În Houston a ajuns și Clint Capela, jucătorul de 31 de ani care a îmbrăcat până acum tricoul celor de la Atlanta Hawks. Trebuie spus și că Brooklyn Nets, Golden State Warriors, Minnesota Timberwolves, respectiv Los Angeles Lakers au făcut parte la rândul lor din această mutare, cu jucători de calibru mai mic.</p>
<p>Printre ei se numără David Roddy, Jamai Mashack, Alex Toohey, Rocco Zikarsky, Koby Brea, Dillon Brooks, Rasheer Fleming, Jalen Green, Khaman Maluach, Daeqwon Plowden.</p>

]]></description>
    </item>
    <item>
      <title>Shaq ar vrea 50.000.000 de dolari de la LA Lakers, după tranzacția de 10 miliarde de dolari</title>
      <link>https://www.prosport.ro/diverse/shaq-ar-vrea-50-000-000-de-dolari-de-la-la-lakers-dupa-tranzactia-de-10-miliarde-de-dolari-20211803</link>
      <description><![CDATA[<img src="https://www.prosport.ro/wp-content/uploads/2025/07/Shaq-ar-vrea-50000000-de-dolari-de-la-LA-Lakers-dupa-tranzactia-de-10-miliarde-de-dolari.jpg"/><br/><p>Fostul mare baschetbalist american Shaquille O’Neal a explicat motivul pentru care vrea 50.000.000 de dolari de la Los Angeles Lakers.</p>
<p>Franciza LA Lakers a fost vândută pentru suma de 10 miliarde de dolari, iar Shaquille O’Neal spune că merită un procent din această sumă.</p>
<h2><span>Shaq consideră că i se cuvin 50.000.000 de dolari de la LA Lakers, din tranzacția de 10 miliarde de dolari</span></h2>
<p>După 4 decenii de succes, în care LA Lakers a câștigat 11 campionate, familia Buss a decis să-și vândă pachetul majoritar de acțiuni către Mark Walter în schimbul a 10 miliarde de dolari, aceasta fiind cea mai scumpă vânzare pentru o franciză sportivă din America de Nord.</p>
<p><span>O’Neal s-a bucurat de o carieră legendară în baschet</span>, câștigând patru titluri NBA, trei dintre acestea fiind cu LA Lakers. După ce a părăsit echipa, ștafeta de lider a fost preluată de regretatul Kobe Bryant, care a dus echipa spre victoria finală în 2009 și 2010, în 2008 câștigând Conferința Vest.</p>
<p>În cel mai recent episod al emisiunii The Big Podcast, O’Neal a spus, mai în glumă, mai în serios, că nu a primit nimic din tranzacția de 10 miliarde de dolari. Replica comediantului Bill Bellamy a venit imediat: „Ți-au transmis un «mulțumesc pentru serviciile tale», Shaquille”.</p>
<p>„A fost Magic (n.r. – Johnson), eu și Kobe (n.r. – Bryant). Pot primi ceva? Pot primi un cec de vreo 50 de milioane de dolari?”, a întrebat fostul mare baschetbalist, în glumă, potrivit <span>Sport Bible</span>.</p>
<h2><span>Marele LeBron James este încântat de tranzacția de 10 miliarde de dolari</span></h2>
<p>Inclusiv el știe că nu are dreptul la niciun ban din vânzarea echipei, deoarece nu a fost niciodată acționar. Magic Johnson, însă, a avut o cotă parte din franciză, însă și-a vândut toate acțiunile în 2010.</p>
<p>O’Neal nu are nevoie de bani, în contextul în care <span>averea lui se ridică la 286 de milioane de dolari</span>, adunată din salariile luate de-a lungul celor 19 ani de carieră în NBA, de la Boston Celtics și Miami Heat, unde a câștigat un campionat NBA. De asemenea, a câștigat sume impresionante și din sponsorizări, afaceri și muncă în mass-media.</p>
<p>Tranzacția s-a făcut la jumătatea lunii iunie, iar vedeta echipei, marele LeBron James, este încântat de această vânzare către Mark Walter. La fel ca și starul Luka Doncic, de altfel, sosit recent la echipă.</p>
<p>„Vorbind cu oameni apropiați atât lui Luka, cât și lui LeBron James, există entuziasm în legătură cu această mutare, pentru ceea ce înseamnă pentru această echipă. Evident, faptul că avem pe cineva ca Walter nu înseamnă că, dintr-o dată, plafonul salarial va dispărea”.</p>
<p>„Există un nou contract colectiv de muncă în vigoare care prevede măsuri punitive pentru echipele care cheltuiesc prea mult. Pierzi alegeri la draft, nu poți face schimburi și nu poți cumula salarii etc. etc., când ajungi la a doua linie de atac”, a declarat Dave McMenamin, expert ESPN.</p>

]]></description>
    </item>
  </channel>
</rss>
