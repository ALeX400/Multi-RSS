<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Asta e artă”. Vedeta a renunțat complet la haine de ziua ei, iar imaginile îndrăznețe au fost apreciate de fani</title>
      <link>https://www.prosport.ro/alte-sporturi/baschet/asta-e-arta-vedeta-a-renuntat-complet-la-haine-de-ziua-ei-iar-imaginile-indraznete-au-fost-apreciate-de-fani-20233934</link>
      <description><![CDATA[<img src="https://www.prosport.ro/wp-content/uploads/2025/07/„Asta-e-arta22.-Vedeta-a-renuntat-complet-la-haine-de-ziua-ei-iar-imaginile-indraznete-au-fost-apreciate-de-fani-1400x737.png"/><br/><p>Kysre Rae Gondrezick (28 de ani), vedeta care a făcut senzație în Women National Basketball Asociation (WNBA), pentru echipele Indiana Fever și Chicago Sky, a renunțat complet la haine de ziua ei.</p>
<p>Imaginile îndrăznețe au ajuns și pe internet, pe platforma de socializare X mai precis, iar fanii baschetbalistei născute în Michigan, Statele Unite ale Americii, nu și-au putut ascunde entuziasmul.</p>
<h2><span>Cum s-a fotografiat Kysre Rae Gondrezick, în oglindă, de ziua ei. Și-a acoperit doar umerii cu un prosop</span></h2>
<p>Kysre Rae Gondrezick este o baschetbalistă profesionistă din Statele Unite ale Americii, ex-componentă a echipelor Indiana Fever și Chicago Sky, care cochetează și cu modelingul, după cum ea însăși se laudă pe platformele de socializare.</p>
<p>Rămasă <span>fără angajament în WNBA</span> din iunie 2024, după despărțirea de Chicago Sky, Kysre s-a axat pe cealaltă pasiune a ei și a pozat pentru mai multe reviste celebre din State. De asemenea, a fost foarte activă în online și doar pe Instagram a izbutit să adune o comunitate de aproape 600.000 de persoane.</p>
<p>La data de 27 iulie 2025, cu ocazia împlinirii a 28 de ani, <span>vedeta WNBA a renunțat</span> complet la haine și nu s-a sfiit să posteze mai multe imagini îndrăznețe pe platforma X.</p>
<p>Concret, Kysre Rae Gondrezick s-a pozat în oglindă, de pe marginea patului ei, iar singura bucată de material pe care a așezat-o pe ea a fost un prosop, pe care l-a pus pe umeri.</p>
<blockquote><p>Vedeta WNBA Kysre Gondrezick atrage privirile după ce s-a dezbrăcat complet cu ocazia zilei de naștere”, au titrat jurnaliștii de la celebra publicație britanică <span>The Sun</span>.</p></blockquote>
<p>În continuare, cei de la The Sun au prezentat cititorilor și o selecție de comentarii pe care au preluat-o de la postarea realizată de Kysre Rae Gondrezick.</p>
<blockquote><p>Asta este artă” / „Arăți divin” / „Ea dă tonul” / „Uimitor”, sunt doar câteva dintre mesajele pe care internauții i le-au lăsat sportivei.</p></blockquote>
<h2><span>Kysre este fiica celebrului Grant Gondrezick</span></h2>
<p>Potrivit The Sun, Kysre este fiica regretatului Grant Gondrezick, care a practicat baschetul profesionist timp de 12 ani și a jucat atât în NBA, cât și în Italia, Belgia, Argentina sau Spania,</p>
<p>De asemenea, unchiul lui Kysre, Glen Gondrezick, a fost și el la fel de celebru în NBA, reușind să îmbrace timp de șase sezoane tricoul unor formații ca Denver Nuggets sau New York Knicks.</p>
<p>Și, nu în ultimul rând, mama lui Kysre, Lisa Harvey, a practicat și ea baschetul profesionist, izbutind chiar să câștige un titlu național cu Louisiana Tech, în 1988.</p>
<p>Sursa citată mai sus susține că întreaga familie a lui Kysre Rae Gondrezick a cochetat cu sportul și inclusiv sora ei, Kalabrya, a evoluat timp de un sezon pentru echipa statului Michigan.</p>

]]></description>
    </item>
    <item>
      <title>Rapid urcă pe locul 4 mondial în FIBA 3×3 Women’s Series după o prestație excelentă în Azerbaidjan</title>
      <link>https://www.prosport.ro/alte-sporturi/baschet/rapid-urca-pe-locul-4-mondial-in-fiba-3x3-womens-series-dupa-o-prestatie-excelenta-in-azerbaidjan-20232698</link>
      <description><![CDATA[<img src="https://www.prosport.ro/wp-content/uploads/2025/07/Rapid-urca-pe-locul-4-mondial-in-FIBA-3x3-Womens-Series-dupa-o-prestatie-excelenta-in-Azerbaidjan-1400x933.jpeg"/><br/><p>De trei ori pe podium în patru turnee. Pare un palmares de echipă cu tradiție, însă în realitate vorbim despre un proiect aflat abia la început: Rapid 3×3, care continuă să impresioneze în circuitul mondial FIBA.</p>
<p>Weekendul trecut, echipa bucureșteană a obținut locul 3 la etapa din Sumgait (Azerbaidjan), după un parcurs spectaculos în fața unor nume importante ale baschetului 3×3 feminin.</p>
<h2><span>Performanță pentru Rapid la FIBA 3×3 Women’s Series</span></h2>
<p>După acest rezultat, Rapid a urcat până pe locul 4 în clasamentul general FIBA 3×3 Women’s Series, dintr-un total de 54 de echipe participante în sezonul 2025.</p>
<p>O clasare care o apropie de obiectivul major: calificarea la turneul final din China, programat în luna septembrie, unde vor merge primele opt formații din clasament.</p>
<p>Etapa din Azerbaidjan a venit la două săptămâni după competiția organizată la București, în centrul comercial ParkLake, acolo unde Rapid din nou o clasare pe podium.</p>
<p>În Sumgait, Rapid a început tare, cu două victorii din două meciuri în prima zi a competiției: 19–17 în prelungiri contra Letoniei și 21–17 cu Marea Britanie.</p>
<p>În sferturi, bucureștencele au trecut de puternica echipă din Beijing, scor 17–14, calificându-se în semifinale, unde au fost oprite de gazdele din Azerbaidjan, echipă aflată în mare formă, care avea să câștige competiția după o finală tensionată cu Letonia (15–12).</p>
<ul>
<li>20 de ani de baschet 3×3 marca Sport Arena Streetball! Sezonul a început cu un super festival de sport urban în Parcul Drumul Taberei</li>
</ul>
<h2><span>Erdogan: „Este mai mult decât un rezultat. E despre inimă și curaj”</span></h2>
<p>Pentru antrenoarea Seda Erdogan, parcursul Rapidului este deja o poveste inspirațională:</p>
<p>„Tocmai am încheiat al patrulea nostru turneu, la Sumgait, și am urcat din nou pe podium – al treilea podium în doar patru competiții!</p>
<p>Am ajuns în trei semifinale din patru, ceea ce, pentru o echipă și o organizație aflate la început de drum, este o realizare incredibilă. Sincer, nu pot fi mai mândră. Rapid este acum pe locul 4 din 54 în clasamentul general.</p>
<p>Mai avem trei turnee în față și luptăm pentru a rămâne în top 8, ceea ce ne-ar duce la finala din China, în septembrie.</p>
<p>Ce am reușit într-un timp atât de scurt înseamnă mai mult decât niște rezultate – e vorba de inimă, încredere și o echipă care nu renunță niciodată.</p>
<p>Această călătorie merită să fie văzută și sărbătorită. Suntem abia la început!”,a spus Seda Erdogan.</p>

]]></description>
    </item>
    <item>
      <title>Şi-a scos conacul la vânzare cu 16,5 milioane de dolari. Are 6 dormitoare, 5 băi şi 8 piscine</title>
      <link>https://www.prosport.ro/sport-life/si-a-scos-conacul-la-vanzare-cu-165-milioane-de-dolari-are-6-dormitoare-5-bai-si-8-piscine-20223058</link>
      <description><![CDATA[<img src="https://www.prosport.ro/wp-content/uploads/2025/07/Si-a-scos-conacul-la-vanzare-cu-165-milioane-de-dolari.-Are-6-dormitoare-5-bai-si-8-piscine.png"/><br/><p>Un fost star din NBA și-a scos la vânzare conacul uriaș de 16,5 milioane de dolari. Impunătoarea vilă are 6 dormitoare, 5 băi și 8 piscine. Tony Parker deține un teren de 21 de hectare într-un cartier periferic al orașului San Antonio, din Texas.</p>
<p>Tony Parker, <span>fostul soț al Evei Longoria</span>, este unul dintre foștii jucători din NBA care au reușit să strângă o avere din baschet. Fostul sportiv a jucat pentru echipe precum Paris Basket Racing, San Antonio Spurs, LDLC ASVEL și Charlotte Hornets. El s-a retras în anul 2019, după o carieră de 20 de ani.</p>
<h2><span>Tony Parker, fostul star din NBA, își vinde conacul de 16,5 milioane de dolari</span></h2>
<p>Fostul jucător de baschet american și-a scos la vânzare locuința pentru prima dată în anul 2021, pe uriașa sumă de 19,5 milioane de dolari. De atunci, niciun cumpărător nu i-a putut atinge pretențiile financiare lui Parker.</p>
<p>Acum, la patru ani distanță, Tony Parker este hotărât să scadă drastic din preț, până la 16,5 milioane de dolari, pentru a putea vinde proprietatea. Totodată, americanul a ales să schimbe și agentul imobiliar cu care lucra, sperând că va avea mai mult noroc.</p>
<p>Locuința impunătoare se află la periferia orașului San Antonio, în cartierul Boerne, la 25 de mile distanță de centru. Întregul teren pe care se află casa lui Parker are 21 de hectare. Tony Parker a gândit locuința ca pe un adevărat conac imperial.</p>
<p>Americanul a dorit să construiască o sală de fitness de 557 de metri pătrați, un teren de baschet complet echipat, o sală de jocuri arcade, un bar și o sală de cinema private, o frizerie, mai multe camere destinate birourilor, o cramă cu 1.500 de sticle de vin, o cameră de trofee cu acces pe bază de amprentă și un waterpark.</p>
<p>„Asta nu e doar o locuință, e o moștenire. Casa lui Tony Parker îmbină eleganța world-class cu detalii pe care nu le au alte proprietăți din Texas. De la cel mai înalt tobogan privat cu apă, până la cel mai mare waterpark rezidențial din stat, am reușit să creăm ceva care combină luxul cu o poveste generațională”, a spus Erwin Nicholas II, agentul care se ocupă de vânzarea locuinței, conform <span>Robbreport</span>.</p>
<h2><span>Tony Parker a făcut o avere din NBA</span></h2>
<p>Tony Parker este unul dintre <span>cei mai iubiți foști jucători ai celor de la San Antonio Spurs</span>. Americanul a evoluat pentru trupa din NBA pentru 17 ani. „Texanii” l-au ales în draftul NBA din anul 2001 pe poziția 28, în prima rundă.</p>
<p>Conform sursei de mai sus, Parker a strâns o avere uriașă din NBA, de peste 170 de milioane de dolari. Pe lângă conacul uriaș din Texas, fostul sportiv mai deține și un castel istoric în sudul Franței, în valea Ronului.</p>

]]></description>
    </item>
    <item>
      <title>Eșec cu Portugalia la Under 18, dar sunt șanse pentru sferturile de finală de la FIBA U18 EuroBasket, Division B! Ce au făcut seniorii cu Bulgaria</title>
      <link>https://www.prosport.ro/alte-sporturi/baschet/esec-cu-portugalia-la-under-18-dar-sunt-sanse-pentru-sferturile-de-finala-de-la-fiba-u18-eurobasket-division-b-ce-au-facut-seniorii-cu-bulgaria-20230483</link>
      <description><![CDATA[<img src="https://www.prosport.ro/wp-content/uploads/2025/07/Esec-cu-Portugalia-la-Under-18-dar-sunt-sanse-pentru-sferturile-de-finala-de-la-FIBA-U18-EuroBasket-Division-B.jpg"/><br/><p>România a cedat în fața Portugaliei cu 70-75 (13-11, 17-16, 19-22, 21-26), sâmbătă, în Grupa B a Campionatului European de baschet masculin Under-18 – FIBA U18 EuroBasket, Division B, de la Pitești și Mioveni.</p>
<p>Tricolorii, după un debut victorios contra Azerbaidjanului (60-34), s-au înclinat în fața Portugaliei, la capătul unui meci dominat de oaspeți în cea mai mare parte a timpului.</p>
<h2><span>Sferturile de finală de la FIBA U18 EuroBasket, un vis pentru sportivii noștri la Pitești și Trivale</span></h2>
<p>România a condus doar cinci minute, în sfertul al treilea, dar lusitanii s-au impus la un scor destul de clar.</p>
<p>Din echipa antrenată de Emmanouil Papamakarios s-au remarcat David-Ioan Rașoga, cu 15 puncte, 4 recuperări, ȘerbanHorga, 11 p, 5 rec, 3 pase decisive, Matei-Alexandru Roșu, 12 p, Melvin Dubuc, 12 p, Codruț-Alexander Dinu, 10 p, 3 rec, 3 pd.</p>
<p>România va juca următorul meci contra Ucrainei, duminică, de la ora 18:00. Primele două clasate se vor califica în sferturile de finală. România e deocamdată pe locul 3, cu trei puncte.</p>
<p>Campionatul European Masculin U18 – Divizia B, competiție oficială FIBA, organizată de la FR de Baschet la Piteşti, se dispută între 25 iulie şi 3 august 2025.</p>
<p>La întrecere sunt prezente 22 de echipe reprezentative din Europa, care se vor bate pentru promovarea în elita continentală. Toate partidele acestei competiții se dispută în Pitești Arena, Sala Sporturilor Trivale şi Sala Sporturilor Mioveni.</p>
<h2><span>Eșec cu bulgarii: 76-78</span></h2>
<p>Reprezentativa tricoloră masculină de seniori a fost învinsă sâmbătă, în deplasare, de naționala Bulgariei, după prelungiri, scor 78-76 (46-32), în primul meci amical din două programate în pregătirea celor oficiale din faza a doua a precalificărilor europene ale FIBA World Cup 2027.</p>
<p>Precalificările europene, grupa B:</p>
<ul>
<li>Macedonia de Nord – România (2 august, Skopje)</li>
<li>România – Ungaria (6 august, Oradea)</li>
<li>România – Macedonia de Nord (13 august, Oradea)</li>
<li>Ungaria – România (16 august, Szolnok).</li>
</ul>
<p>În prima fază a precalificărilor europene, România a obținut rezultatele: 72-76 şi 84-78 cu Luxemburg, 75-62 şi 85-71 cu Norvegia.</p>
<p>Dacă va câştiga grupa B a precalificărilor, România va juca în grupa B a preliminariilor (turul I), cu Grecia, Muntenegru şi Portugalia, iar dacă va încheia pe locul 2 va fi în grupa G, cu Franţa, Finlanda şi Belgia. Cupa Mondială din 2027 va avea loc în Qatar.</p>

]]></description>
    </item>
    <item>
      <title>Michael Jordan i-a pus pe fiul său şi pe prietenul lui să spele 37 de maşini pentru că au mințit la şcoală că sunt bolnavi pentru a sta acasă să se distreze</title>
      <link>https://www.prosport.ro/diverse/michael-jordan-i-a-pus-pe-fiul-sau-si-pe-prietenul-lui-sa-spele-37-de-masini-pentru-ca-au-mintit-la-scoala-ca-sunt-bolnavi-pentru-a-sta-acasa-sa-se-distreze-20229077</link>
      <description><![CDATA[<img src="https://www.prosport.ro/wp-content/uploads/2025/07/Michael-Jordan-i-a-pus-pe-fiul-sau-si-pe-prietenul-lui-sa-spele-37-de-masini-pentru-ca-au-mintit-la-scoala-ca-sunt-bolnavi-pentru-a-sta-acasa-sa-se-distreze.jpg"/><br/><p>Michael Jordan, considerat de mulți drept cel mai bun jucător de baschet din istorie, i-a pedepsit pe fiul său și prietenul lui pentru că au mințit la școală că sunt bolnavi pentru a sta acasă să se distreze. Legendarul MJ i-a pus pe cei doi să spele 37 de mașini.</p>
<p><span>Cunoscut pentru competitivitatea sa</span> de pe teren, MJ a arătat că este un tată exigent și acasă. Într-un recent live de pe Instagram, Jeffery Jordan a povestit un episod din copilărie, în care tatăl lui l-a pus să spele 37 de mașini pentru că a mințit la școală.</p>
<h2><span>Michael Jordan i-a pedepsit pe fiul său și prietenul lui pentru că au mințit la școală</span></h2>
<p>Jeffery Jordan este fiul cel mare al familiei lui Michael Jordan. Într-un live alături de Horace Grace Jr. a povestit cum legendarul fost jucător de baschet i-a pus pe cei doi să spele 37 de mașini pentru că au mințit la școală. Fiul lui MJ a spus că se simte rău pentru a putea merge acasă să se distreze.</p>
<p>„Îmi amintesc foarte clar. El știa că noi am mințit încă de când am ajuns acasă și a spus «Ok. Vreți să stați acasă? Am eu ceva de făcut pentru voi». Apoi ne-a pus să mergem în garaj și să spălăm toate mașinile de acolo. Tind să cred că erau vreo 30, 36 de mașini.</p>
<p>A fost amuzant. Noi ne gândeam că vom avea o zi liberă, că urmează să ne jucăm niște jocuri video. Dar nu, cum am ajuns acasă, a trebuit să luăm găleata și un burete, să ne pregătim să spălăm un Ferrari”, a spus Jeffery Jordan. Horace Grant Jr. l-a corectat, spunând că erau de fapt 37 de mașini.</p>
<h2><span>Cu ce se ocupă fiul cel mare al lui Michael Jordan, Jeffery</span></h2>
<p>Jeffery Jordan nu a dorit să îi urmeze pașii lui Michael Jordan în NBA, deși avea talentul necesar. Acesta a decis să-și urmeze propriul vis de a fi antreprenor și a lucra în lumea tech a sportului. Deși a jucat pentru echipa de baschet a colegiului University of Illinois, apoi pentru University of Central Florida, Jeffery a renunțat la cariera în sport.</p>
<p>Fiul cel mare al lui MJ este co-fondator la Heir Inc., o companie tech care dorește să creeze o punte directă între atleți și fani în mediul digital. Totodată, Jeffery se ocupă și de <span>colaborarea tatălui său cu Nike</span>, dar și de fundația familiei.</p>
<p>Michael Jordan are trei copii, pe Jeffery Jordan, Marcus Jordan și Jasmine M. Jordan. Cei trei au vârste între 32 și 36 de ani. Niciunul dintre băieți nu și-a continuat moștenirea în baschet, deschisă de tatăl lor în liga americană NBA.</p>

]]></description>
    </item>
  </channel>
</rss>
