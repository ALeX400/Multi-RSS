<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Medalie de aur pentru România la atletism, la Campionatele Europene U 23! Alexia Dospin a câștigat proba de triplusalt</title>
      <link>https://www.prosport.ro/alte-sporturi/atletism/medalie-de-aur-pentru-romania-la-atletism-la-campionatele-europene-u-23-alexia-dospin-a-castigat-proba-de-triplusalt-20223781</link>
      <description><![CDATA[<img src="https://www.prosport.ro/wp-content/uploads/2025/07/Medalie-de-aur-pentru-Romania-la-atletism-la-Campionatele-Europene-U-23-Alexia-Dospin-a-castigat-proba-de-triplusalt-1400x695.jpg"/><br/><p>Alexia Ioana Dospin (22 de ani) a cucerit o medalie de aur la atletism, în proba de triplusalt mai precis, la Campionatele Europene U 23.</p>
<p>Sportiva din România le-a devansat pe Clemence Rougier (20), din Franța, și pe Aleksandrija Mitrovic (21), din Serbia.</p>
<h2><span>Ce reușită pentru România la Campionatele Europene U 23 de atletism. Alexia Ioana Dospin a cucerit aurul la triplusalt</span></h2>
<p>În aceste zile <span>au loc Campionatele Europene U 23 de atletism</span>, la Bergen, în Norvegia, iar o reprezentantă a României din competiție a bifat o performanță remarcabilă.</p>
<p>Este vorba despre Alexia Ioana Dospin, care vineri, 18 iulie 2025, a cucerit medalia de aur în proba de triplusalt, cu un rezultat record de 14.05 metri.</p>
<p>Alexia Dospin, care este și campioană națională, le-a devansat astfel fără prea mari emoții pe Clemence Rougier, din Franța, care a sărit 13.93 metri, și pe Aleksandrija Mitrovic, din Serbia, care a încheiat competiția cu un rezultat de 13.84 metri.</p>
<p>Trebuie remarcat și faptul că românca și-a îmbunătățit considerabil rezultatul cu care s-a calificat în marea finală. În calificări, Alexia Dospin a sărit 13.47 metri, ceea ce i-a permis să se claseze doar pe 6.</p>
<p>Triumuful ei a fost celebrat deja de Federația Română de Atletism, care a distribuit mai multe videoclipuri speciale pe rețelele de socializare.</p>
<blockquote><p>Alexia Dospin este campioană europeană la triplusalt cu o performanță care întrece toate așteptările: 14,05 m, al treilea record personal în decurs de nici o săptămână. Dacă la Balcaniada de la Craiova de duminica trecută a reușit un PB de 13,82 m, la Bergen, în finala probei de triplusalt a Campionatelor Europene U23, și-a îmbunătățit cea mai bună performanță cu o săritură de 13,89 m, iar cu cea de 14,05 m a pus practic punct final întrecerii. Așadar medalie de de aur pentru atleta noastră, antrenată de Carmen Botea, nu de mult introdusă în Centrul Național Olimpic pentru Pregătirea Tineretului, program finanțat de Comitetul Olimpic și Sportiv Român”, a precizat <span>Federația Română de Atletism pe Facebook</span>.</p></blockquote>
<h2><span>Ce au transmis reprezentanții competiției</span></h2>
<p>Alexia Ioana Dospin a câștigat titlul național, în iulie 2025, la Craiova, cu o săritură de 13.68 metri. De asemenea, o altă performanță bifată în dreptul ei este locul 7 înregistrat la <span>Campionatele Mondiale de Atletism</span> U20 de la Nairobi, Kenya.</p>
<p>Însă, de departe, cel mai impresionant rezultat l-a înregistrat la Bergen, în Norvegia, deoarece saltul de 14.05 metri este cel mai bun din întreaga ei carieră.</p>
<blockquote><p>Record personal pentru victorie! Românca Alexia Ioana Dospin câștigă proba feminină de triplusalt cu un rezultat record pentru ea de 14.05 metri. Este pentru prima oară în cariera ei când a depășit linia de 14 metri și este singura care a reușit asta la Campionatele Europene de la Bergen, 2025”, au scris organizatorii Europenelor de Atletism, pe Facebook.</p></blockquote>

]]></description>
    </item>
    <item>
      <title>Mihaela Rădulescu, devastată de moartea lui Felix Baumgartner: „A murit în brațele mele, în timp ce țipam la el să lupte! Sunt pierdută fără el”</title>
      <link>https://www.prosport.ro/alte-sporturi/mihaela-radulescu-devastata-de-moartea-lui-felix-baumgartner-a-murit-in-bratele-mele-in-timp-ce-tipam-la-el-sa-lupte-sunt-pierduta-fara-el-20223853</link>
      <description><![CDATA[<img src="https://www.prosport.ro/wp-content/uploads/2025/07/Mihaela-Radulescu-devastata-de-moarte-lui-Felix-Baumgartner-„A-murit-in-bratele-mele-in-timp-ce-tipam-la-el-sa-lupte-Sunt-pierduta-fara-el-1400x932.jpg"/><br/><p>Devastată de moartea iubitului Felix Baumgartner, care și-a dat ultima suflare la vârsta de doar 56 de ani, Mihaela Rădulescu a revenit cu un nou mesaj pe rețelele de socializare.</p>
<p>De data aceasta, fosta prezentatoare TV a postat un text mult mai amplu și, printre altele, a oferit câteva detalii de la locul tragediei. Felix Baumgartner și-a pierdut viața în regiunea Marche din centrul Italiei, după ce s-a prăbușit în urma unui zbor eșuat cu parapanta.</p>
<h2><span>Un nou mesaj de la Mihaela Rădulescu, după moartea lui Felix Baumgartner. Ce detalii a oferit</span></h2>
<p>Vineri seară, 18 iulie 2025, <span>Mihaela Rădulescu a oferit prima reacție după moartea lui Felix Baumgartner</span> și s-a rezumat la a transmite doar câteva cuvinte care să prezinte dragostea ce i-a purtat-o legendarului sportiv austriac.</p>
<p>Însă, aproximativ 12 ore mai târziu, sâmbătă dimineață, fosta prezentatoare TV a revenit cu un nou mesaj, mult mai amplu, pe rețelele de socializare. Și de data aceasta, Mihaela Rădulescu a prezentat și câteva detalii de la locul tragediei.</p>
<p><span>Moartea lui Felix Baumgartner e învăluită încă în mister</span> și nu se știe cu exactitate care a fost cauza decesului. S-a vehiculat că austriacul ar fi suferit un stop cardiac în timpul zborului cu parapanta și că în momentul în care a ajuns la sol era deja fără suflare.</p>
<p>Însă, Mihaela Rădulescu susține contrariul, deoarece iubitul ei „s-a luptat pentru viață” chiar și în momentele de după accident, când o ținea pe ea de mână:</p>
<blockquote><p>A murit făcând ceea ce iubea cel mai mult – zburând – într-o loc fericit în care am venit pentru a treia oară. A murit în brațele mele, în timp ce țipam la el să lupte! Prima luptă pe care a pierdut-o… Sunt pierdută fără el. Toți suntem așa, oamenii care am fost binecuvântați să îl avem în viețile noastre. Am scris asta pentru el. Arătați-i respectul vostru lui Felix. Acest om unic merită tot ce e mai bun din inimile, gândurile și rugăciunile noastre”, a scris Mihaela Rădulescu, pe <span>pagina ei de Facebook</span>.</p></blockquote>
<h2><span>Ce a însemnat, cu adevărat, Felix Baumgartner pentru ea</span></h2>
<p>Tot în mesajul amplu pe care l-a postat pe rețelele de socializare, Mihaela Rădulescu a explicat ce a însemnat Felix Baumgartner pentru ea. Cei doi s-au afișat ca un cuplu începând cu anul 2014.</p>
<blockquote><p>Pentru lume a fost o legendă care a inspirat atât de mulți oameni și care a realizat atât de multe. Pentru prieteni și familia sa a fost cel mai iubit și admirat, cel mai pozitiv, respectuos, plin de viață și bucurie copil și cel mai concentrat și organizat adult atunci când se impunea să lucreze la ceva. Pentru mine… Bărbatul pe care l-am iubit nebunește timp de 13 ani, bărbatul extraordinar pe care l-am iubit dincolo de cuvinte, omul adevărat pe care l-am respectat și cu care am petrecut cele mai frumoase momente din viața mea. Și cuvintele nu pot exprima totul. Continuați să îi spuneți povestea, în special copiilor voștri – într-o lume plină de visători, învățați-i despre visătorul care și-a transformat toate visele în realitate, muncind din greu pentru fiecare dintre ele. Multumesc tuturor celor care au arătat respect și sprijin pentru mine, mamei și tatălui lui, familiei sale și prietenilor noștri adevărați și buni”, a mai scris Mihaela Rădulescu.</p></blockquote>

]]></description>
    </item>
    <item>
      <title>Cardiologul Prof. Dr. Martin Halle, verdict clar în cazul morții lui Felix Baumgartner: „Chiar și un sportiv de elită ca el poate suferi un stop cardiac, din senin”</title>
      <link>https://www.prosport.ro/diverse/cardiologul-prof-dr-martin-halle-verdict-clar-in-cazul-mortii-lui-felix-baumgartner-chiar-si-un-sportiv-de-elita-ca-el-poate-suferi-un-stop-cardiac-din-senin-20223983</link>
      <description><![CDATA[<img src="https://www.prosport.ro/wp-content/uploads/2025/07/Cardiologul-Prof.-Dr.-Martin-Halle-verdict-clar-in-cazul-mortii-lui-Felix-Baumgartner-„Chiar-si-un-sportiv-de-elita-ca-el-poate-suferi-un-stop-cardiac-din-senin.jpg"/><br/><p>Un cunoscut cardiolog a vorbit despre moartea lui Felix Baumgartner care a șocat o lume întreagă.</p>
<p><span>Partenerul de viață al Mihaelei Rădulescu</span> s-a stins din viață la doar 56 de ani în urma unui accident cu parapanta. Oficialii investighează moartea sportivului și au luat în calcul toate variantele pentru a identifica cauza care a determinat prăbușirea austriacului cu parapanta în Italia.</p>
<p>Felix Baumgartner ar fi pierdut controlul parapantei și a căzut peste piscina unui hotel. <span>Autopsia va stabili</span> cauza morții austriacului, iar un expert a explicat care sunt riscurile la care sunt supuși chiar și cei mai bine antrenați atleți.</p>
<h2><span>Verdictul unui cardiolog în cazul morții lui Felix Baumgartner: „Poate apărea brusc”</span></h2>
<p>Profesorul dr. Martin Halle de la Universitatea Tehnică din Munchen a explicat de ce și cei mai bine pregătiți sportivi, precum Baumgartner, pot fi expuși unor riscuri uriașe, precum stopul cardiac. Problemele cardiace reprezintă una din posibilele cauze ale accidentului tragic în care și-a pierdut viața singurul om din istorie care a sărit din stratosferă, depășind viteza sunetului.</p>
<p>Reputatul doctor a precizat că deși riscul unui incident cardiac în timpul parapantismului nu e crescut la sportivii bine pregătiți, la vârsta de 56 de ani ar putea exista anumite afecțiuni cardiace care duc la tulburări de ritm.</p>
<blockquote><p>„Un stop cardiac poate apărea foarte brusc și fără niciun avertisment. Se întâmplă ca din senin.”, a precizat dr. Martin Halle, potrivit <span>Morgenpost.</span></p></blockquote>
<p>La sportivii trecuți de 45 de ani au fost diverse cazuri de moarte subită, chiar și dacă erau monitorizați medical în mod regulat. Cel mai frecvent, stopul cardiac se întâmplă din cauza depunerilor de calciu pe arterele coronare, care pot duce la tulburări de circulație și aritmii periculoase.</p>
<h2><span>Apelul făcut de celebrul cardiolog pentru toată lumea</span></h2>
<p>Cunoscutul cardiolog a făcut un apel pentru toată lumea, indiferent de sportul practicat. „Fiecare persoană trebuie să își cunoască factorii de risc cardiovasculari”. Aceștia sunt: colesterolul, tensiunea arterială, glicemia, greutatea, inactivitatea fizică, fumatul.</p>
<p>„Chiar și sportivii au nevoie de control medical, uneori și de medicamente.”, a adăugat dr. Halle, recomandând controalele regulate, în special un EKG de efort pentru a verifica dacă apar tulburări de ritm sau probleme de circulație.</p>
<p>Pentru a reduce bolile cardiovasculare cu 50%, cardiologul recomandă un stil de viață corect deoarece stilul de viață reprezintă cel mai mare risc pentru un infarct sau stop cardiac.</p>
<blockquote><p>„Cu un stil de viață corect – mișcare, alimentație mediteraneană, greutate normală, fără fumat – riscul bolilor cardiovasculare poate fi redus cu 50%.”, concluzionează expertul.</p></blockquote>

]]></description>
    </item>
    <item>
      <title>Mihaela Rădulescu, prima reacție după moartea lui Felix Baumgartner! E copleșitoare: „Am fost dragoste”</title>
      <link>https://www.prosport.ro/sport-life/mihaela-radulescu-prima-reactie-dupa-moartea-lui-felix-baumgartner-e-coplesitoare-am-fost-dragoste-20223578</link>
      <description><![CDATA[<img src="https://www.prosport.ro/wp-content/uploads/2025/07/Felix-Baumgartner-04-e1752869836378-1400x810.jpg"/><br/><p>Mihaela Rădulescu a oferit prima reacție după moartea lui Felix Baumgartner, austriacul devenit faimos pentru salturile sale incredibile.</p>
<p>Fostul mare parașutist s-a stins din viață la doar 56 de ani, în urma unui accident de parapantă, în regiunea Marche din centrul Italiei.</p>
<h2><span>Mihaela Rădulescu, devastată de moartea lui Felix Baumgartner! Mesajul fostei vedete TV este copleșitor: „Am fost dragoste”</span></h2>
<p>Mihaela Rădulescu forma o relație cu Felix Baumgartner de mai bine de 11 ani, iar <span>vestea morții sale</span> a fost una șocantă pentru fosta vedetă de televiziune.</p>
<p>Imediat după decesul lui Felix Baumgartner, Mihaela Rădulescu nu a avut puterea de a transmite vreun mesaj pe rețelele de socializare. Astăzi, la o zi distanță, fosta prezentatoare TV a scris doar cuvinte emoționante, fiind vădit afectată de tragedia petrecută ieri.</p>
<blockquote><p>„Am rămas fără cuvinte în acest momente. Îți sunt recunoscătoare, Felix. Ai fost atât de iubit. Noi am fost dragoste!”, a fost mesajul emoționant postat de Mihaela Rădulescu pe conturile ei de socializare.</p></blockquote>
<p>Reamintim faptul că Felix Baumgartner și Mihaela Rădulescu se aflau în vacanță, în Italia, iar fostul parașutist a decis să sară cu parapanta, aceasta fiind una dintre marile sale pasiuni. Din păcate, din cauze încă necunoscute, a pierdut controlul aparatului de zbor și s-a prăbușit în piscina unui complex din apropiere.</p>
<p>Felix Baumgartner a devenit celebru pe plan mondial în anul 2012, atunci când a sărit din stratosferă, de la peste 39.000 de metri! Căderea liberă a durat puțin peste 4 minute și a fost transmisă live pe tot globul.</p>
<p>În acea cădere liberă, austriacul a depășit viteza sunetului și a impresionat o planetă întreagă prin curajul și profesionalismul său.</p>
<h2><span>Gitta Saxx, fosta iubită a lui Felix Baumgartner, a avut doar cuvinte emoționante pentru marele parașutist: „Acum sigur zbori într-o cursă cu îngeri!”</span></h2>
<p>De asemenea, Gitta Saxx, fosta iubită a austriacului, <span>nu a fost nici ea nepăsătoare</span> la aflarea acestei vești și a postat imediat un mesaj emoționant despre fostul partener. Cei doi au format o relație spre sfârșitul anilor 2000.</p>
<p>„Oh, dragă, Felix! Acum, sigur zbori într-o cursă cu îngeri! Pentru mine mereu ai fost un erou. Întotdeauna ți-ai dorit să zbori, să fii liber, să trăiești fără limite! Să simți riscul, să celebrezi viața.</p>
<p>Erai un rebel, dar, pe de altă parte, erai limpede precum cristalul. Erai mereu alert, erai deștept și erai mai curajos decât toți ceilalți.</p>
<p>Umorul tău mereu m-a fascinat, chiar am râs mult împreună”, a fost mesajul postat de Gitta Saxx pe conturile ei de socializare, imediat după ce a aflat de moartea lui Felix Baumgartner.</p>

]]></description>
    </item>
    <item>
      <title>Imaginile verii cu Gigi Becali la bustul gol, pe Autostrada Soarelui. Miliardarul, cu șlapi în picioare, i-a plimbat pe călugări cu Rolls-Royce-ul</title>
      <link>https://www.prosport.ro/diverse/imaginile-verii-cu-gigi-becali-la-bustul-gol-pe-autostrada-soarelui-miliardarul-cu-slapi-in-picioare-i-a-plimbat-pe-calugari-cu-rolls-royce-ul-20223556</link>
      <description><![CDATA[<img src="https://www.prosport.ro/wp-content/uploads/2025/07/Imaginile-verii-cu-Gigi-Becali-la-bustul-gol-pe-Autostrada-Soarelui.-Miliardarul-cu-slapi-in-picioare-i-a-plimbat-pe-calugari-cu-Rolls-Royce-ul.jpg"/><br/><p>Miliardarul Gigi Becali a fost surprins la bustul gol într-o benzinărie de pe Autostrada Soarelui, alături de călugări.</p>
<p>Patronul FCSB a avut o apariție surprinzătoare la o benzinărie de pe autostrada spre Constanța.<span> Latifundiarul din Pipera</span> nu a mai ținut cont cum arată și a intrat în benzinărie la bustul gol și în șlapi. A adoptat o ținută lejeră într-o zi toridă de vară în timp ce se deplasa, alături de prietenii săi călugări, la mare.</p>
<h2><span>Gigi Becali, surprins la bustul gol într-o benzinărie</span></h2>
<p>Se pare că patronului de la FCSB i-a trecut rapid supărarea după evoluția modestă a fotbaliștilor campioanei Superligii din Champions League. Și-a luat călugării cu el în Rolls-Royce și a pornit spre mare, iar pe drum a făcut o oprire la o benzinărie. Gigi Becali a coborât din mașina de lux și a atras toate privirile.</p>
<p><span>VEZI IMAGINILE CU GIGI BECALI AICI</span></p>
<p>Oamenii au fost surprinși să îl vadă într-o ținută neobișnuită. S-a afișat doar într-o pereche de șlapi, pantaloni scurți și o vestă neagră deschisă, aproape la bustul gol. Toată lumea l-a recunoscut și Becali i-a întâmpinat pe oameni cu zâmbetul pe buze atunci când i s-a solicitat să facă poze.</p>
<h2><span>Sunete neobișnuite auzite aproape de locul unde a avut loc festivalul „Beach, Please”: „Le auzea de la Costinești”</span></h2>
<p>Cel mai probabil, <span>Gigi Becali mergea alături de călugări la Techirghiol</span>, acolo unde se duce des la o biserică. Recent, a vorbit despre festivalul organizat de Selly și a dezvăluit că într-o noapte a venit o vijelie mare și Alexandru Tudor a auzit niște zgomote și urlete ciudate chiar de la Costinești, locul în care s-a desfășurat „Beach, Please”.</p>
<blockquote><p>„Aici de la Techirghiol, de am eu, până la Costinești, câți kilometri sunt? 20 de kilometri. În noaptea aia, eu am plecat ziua spre București. În noaptea aia, el, Alexandru Tudor, a rămas aici. Și a mai rămas un părinte. Și dormea în biserică, în cort. E cortul mare, punem saltele și dormim pe saltele. Ne învelim și cu asta basta.</p>
<p> </p>
<p>Și bă, băiete, a venit o vijelie mare. Aia a fost mânia Domnului Dumnezeu. Dar nu numai asta. A început să audă niște zgomote, niște sunete și niște urlete… Le auzea de la Costinești, aici, la Techirghiol. El, Alexandru Tudor”, a spus Gigi Becali.</p></blockquote>
<p>Alexandru Tudor și alți călugări apropiați ai lui Gigi Becali îl însoțesc des pe miliardar la diverse evenimente și în locurile unde sunt ridicate noi biserici. Chiar în acest an, călugării au mers alături de patronul FCSB la Salonic pentru a vizita orașul și pentru a asista la meciul roș-albaștrilor.</p>

]]></description>
    </item>
  </channel>
</rss>
