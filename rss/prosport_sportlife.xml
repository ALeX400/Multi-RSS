<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Îl mai ştii pe Adrian Stoian de la FCSB? Ce s-a ales după ce n-a mai jucat fotbal de 4 ani</title>
      <link>https://www.prosport.ro/fotbal-intern/il-mai-stii-pe-adrian-stoian-de-la-fcsb-ce-s-a-ales-dupa-ce-n-a-mai-jucat-fotbal-de-4-ani-20364773</link>
      <description><![CDATA[<img src="https://www.prosport.ro//wp-content/uploads/2026/01/Il-mai-stii-pe-Adrian-Stoian-de-la-FCSB-Ce-s-a-ales-dupa-ce-n-a-mai-jucat-fotbal-de-4-ani.jpg"/><br/><p>Adrian Stoian a evoluat timp de șase luni pentru FCSB, iar după ce a părăsit echipa fără performanțe notabile nu a mai prins un transfer de top.</p>
<p>În 2019, fostul atacant ajungea pentru prima oară în Liga 1, după ce trecuse doar pe la echipe din Italia. Gigi Becali credea că a dat lovitura, dar a fost una din mutările care nu au confirmat și a fost pus pe liber după doar șase luni. În 2022 s-a retras din fotbalul profesionist și nu a mai apărut prea des în lumina reflectoarelor.</p>
<h2><span>Ce face Adrian Stoian după ce a „pus ghetele în cui”</span></h2>
<p><span>Fostul fotbalist</span> și-a încheiat cariera în urmă cu patru ani la Chindia. Nu a mai evoluat de multă vreme, dar a surprins pe toată lumea cu forma fizică de invidiat. Fostul jucător nu stă departe de teren. A participat recent la o competiție de fotbal în sală și a avut evoluții solide. La final, a pozat alături de Alexandru Băluță, tot un fost fotbalist de la FCSB, care a avut parte de aceiași soartă și a ajuns liber de contract.</p>
<p>Atunci când s-a despărțit de FCSB, jucătorul afirma că evoluțiile modeste s-au datorat faptului că nu era folosit pe postul său. Nu avea obiective clare și a dat un verdict dur despre conducere.</p>
<p>„Simplu, nu am reușit pentru că am fost folosit pe un post care nu era al meu. Nu regret plecarea, pentru că acolo nu eram fericit.</p>
<p>La FCSB lucrurile stăteau așa: era o zi normală, în care mă duceam să mă antrenez pentru mine, pentru că știam că urmează să plec și, în același timp, știam că nu am nicio șansă de a juca. În concluzie, îmi făceam treaba și mă întorceam la familia mea. În schimb, la Crotone mă trezeam și mergeam la antrenamente cu gândul mereu la obiectivele echipei, mă ambiționau și munceam mult pentru a le realiza.</p>
<p>Problemele lor sunt mai multe, dar principala problemă este că nu se respectă funcțiile oamenilor în club. Alții fac mai mult decât ar trebui, iar din această cauză unii au plecat și unii refuză să vină”, declara, în 2019, Stoian pentru<span> ProSport.</span></p>
<h2><span>A adunat peste 200 de meciuri în Italia</span></h2>
<p>Jucătorul crescut la Școala de Fotbal Gică Popescu a evoluat aproape toată cariera ca extremă stânga. Înainte de venirea la FCSB, a evoluat la seniori doar pentru echipe din Italia. Adrian Stoian și-a trecut în CV echipe precum AS Roma, Genoa, Chievo sau Crotone, adunând peste 240 de meciuri în toate competițiile.</p>
<p>În 2013, debuta la echipa națională pentru care a strâns doar 2 selecții. A strâns și 95 de meciuri în Serie A, acolo unde a marcat de 8 ori și a dat 10 assist-uri.</p>

]]></description>
    </item>
    <item>
      <title>EXTRA Mario Iorgulescu, o nouă apariție online. A luat bătaie în Italia și a povestit totul</title>
      <link>https://www.prosport.ro/diverse/mario-iorgulescu-o-noua-aparitie-online-a-luat-bataie-in-italia-si-a-povestit-totul-20364993</link>
      <description><![CDATA[<img src="https://www.prosport.ro//wp-content/uploads/2026/01/Mario-Iorgulescu-o-noua-aparitie-online.-A-luat-bataie-in-Italia-si-a-povestit-totul-1400x662.png"/><br/><p>Mario Iorgulescu a devenit viral pe internet după interviul cu Dan Capatos și a continuat să aibă declarații controversate într-un live cu Fulgy.</p>
<p><span>Fiul lui Gino Iorgulescu a fost dat dispărut</span> de la clinica în care era internat în Italia, la scurt timp după interviul cu Dan Capatos. Bărbatul a avut prima apariție online după aproape șase ani de la cumplitul accident în care și-a pierdut viața un bărbat. Într-o intervenție pe live-ul lui Fulgy, un alt personaj controversat din showbizul românesc, Mario a povestit cum și-a luat bătaie în Italia.</p>
<h2><span>Fiul șefului de la LPF, bătut în Italia: „Am greșit”</span></h2>
<p>Spre disperarea<span> familiei îndoliate a lui Dani Vicol</span>, bărbatul ucis în accidentul produs de Mario, acesta a avut o nouă apariție controversată în mediul online în care a abordat mai multe subiecte. A ținut să împărtășească o experiență mai puțin plăcută cu Fulgy.</p>
<p>A dezvăluit că în Italia a fost agresat de mai multe persoane din cauza unei greșeli de-ale sale, dar până la urmă a reușit să ajungă la o înțelegere și s-a împrietenit cu agresorii săi.</p>
<p><span data-contrast="auto">„Mi-am luat bătaie o dată, în 30 de ani, pentru o greșeală pe care am făcut-o. După ce mi-am luat bătaie, m-am întors și am făcut pace cu ei și mi-au zis că, pentru că m-am întors, te respectăm maxim și te iubim.”, a spus Mario Iorgulescu.</span><span data-ccp-props="{}"> </span></p>
<h2 class="mg-bottom-20" data-id="zone 2"><span>Mario Iorgulescu, prins de carabinieri</span></h2>
<div data-id="zone 2">
<p>În urmă cu câteva zile, Dan Capatos anunța că Mario a fugit din nou din clinică. Gino Iorgulescu a plecat de urgență în Italia și a apelat la ajutorul poliției pentru a-l găsi pe băiatul său.</p>
<p>Cât timp a fost în libertate, a apărut pe mai multe transmisii Live de pe rețelele sociale unde a făcut declarații haotice cu care și-a atras și mai multă ură din partea românilor care sunt alături de familia lui Dani Vicol. La scurt timp după ce a revenit în clinică, bărbatul a avut o nouă intervenție pe Tik Tok unde și-a cerut scuze pentru ieșirile ciudate din ultimele zile.</p>
<p>„Îmi pare foarte rău față de familia lui Melek și de Melek pentru ce s-a întâmplat. Chiar îmi cer scuze și nu așa dori nimeni să se întâmple așa ceva. A fost doar un accident și vreau să mă înțelegeți că nu mi-aș fi dorit în viață mea așa ceva. Tot ce a urmat după aia cu delirările mele și crizele mele din care am ieșit a fost din cauza că am ieșit de sub tratament și am fugit de la clinică.</p>
<p>Au venit carabinieri, m-au luat și acum sunt iar sub tratament și acum sunt în situația în care pot să-mi cer scuze din tot sufletul și să vă rog să mă iertați și să nu mă mai luați în seamă nici pe viitor dacă mă mai apucă vreo criză sau ceva de genul ăsta, pentru că eu nu sunt așa.”, a declarat bărbatul pe Tik Tok.</p>
</div>

]]></description>
    </item>
    <item>
      <title>EXTRA Ion Țiriac, despre lucrurile bune din comunism: „Cu altceva n-am stat la masa lumii”</title>
      <link>https://www.prosport.ro/diverse/ion-tiriac-despre-lucrurile-bune-din-comunism-cu-altceva-n-am-stat-la-masa-lumii-20364602</link>
      <description><![CDATA[<img src="https://www.prosport.ro//wp-content/uploads/2026/01/Ion-Tiriac-despre-lucrurile-bune-din-comunism-„Cu-altceva-n-am-stat-la-masa-lumii-1400x788.jpg"/><br/><p>Ion Țiriac (86 de ani), fost jucător de tenis și actual antreprenor, născut la data de 9 mai 1939, la Brașov, a vorbit despre perioada din comunism, pe care cei mai mulți dintre români nu și-o amintesc cu plăcere.</p>
<p>Și asta pentru că sistemul era unul opresiv, iar libertățile de care oamenii beneficiază în ziua de astăzi reprezentau doar un vis pe atunci. Cu toate acestea, magnatul Țiriac spune că regimul totalitar a avut și câteva lucruri bune.</p>
<h2><span>Cum își amintește Ion Țiriac România comunistă</span></h2>
<p><span>Ion Țiriac a vorbit din nou despre comunism</span>, pe care l-a prins din plin, având în vedere că este născut în 1939, cu fix 50 de ani înainte de Revoluție, iar părerea sa ar putea părea surprinzătoare pentru cei mai mulți dintre cititori.</p>
<p>Și asta pentru că Ion Țiriac a beneficiat din plin de oportunitățile unei lumi libere, în care a putut să se dezvolte ca antreprenor, să își creeze conexiuni la nivel internațional și, poate cel mai important, <span>să strângă o avere de peste 2 milioane de dolari</span>.</p>
<p>Cu toate acestea, magnatul nu își aduce aminte cu durere de sistemul opresiv de înainte de 1989, ci din contră. Ion Țiriac spune de fiecare dată când are ocazia că România comunistă nu a fost atât de rea și chiar afirmă că unele detalii din societate funcționau mai bine în urmă cu peste 37 de ani.</p>
<p>Iar unul dintre lucrurile de care își aduce aminte cu plăcere este chiar sportul, arie care a reprezentat o rampă de lansare în viața sa.</p>
<p>Ion Țiriac spune că, spre deosebire de astăzi, sportul reprezenta o prioritate în România comunistă, iar acest aspect le permitea reprezentanților statului „să stea la masa lumii”:</p>
<p>„Am spus întotdeauna și o repet: nu tot ce a fost în epoca aia a fost greșit! Școala era senzațională, sportul era una dintre primele priorități și cu sportul puteai să stai la masa lumii. Cu altceva, noi, niciodată, n-am ajuns să stăm la masa lumii”, a declarat Ion Țiriac, la <span>podcastul Școala Sportivă</span>.</p>
<blockquote cite="https://www.tiktok.com/@podcast.scoalasportiva/video/7595558221121621270" class="tiktok-embed" data-video-id="7595558221121621270" style="max-width: 605px; min-width: 325px;">
<section>@podcast.scoalasportiva #iontiriac #podcastscoalasportiva #scoalasportiva ♬ sunet original – Scoala Sportiva</section>
</blockquote>
<p><script async="" src="https://www.tiktok.com/embed.js"></script></p>
<h2><span>Ion Gheorghe Maurer, unul dintre oamenii care au contribuit la ascensiunea dictatorului Nicolae Ceaușescu, model pentru Ion Țiriac</span></h2>
<p>O altă declarație oferită de Ion Țiriac pe care nu mulți ar putea să o găsească neplăcută este cu privire la unul dintre oamenii care i-au fost model în viață magnatului.</p>
<p>Este vorba despre Ion Gheorghe Maurer, născut în 1902 și decedat un secol mai târziu, în 2000, care a contribuit la ascensiunea dictatorului Nicolae Ceaușescu. Maurer a fost la conducerea regimului comunist de la jumătatea anilor ’60 și până la începutul anilor ’70 și a rămas în istoria țării drept cel mai longeviv prim-ministru.</p>
<p>„Unul dintre cei mai mari oameni pe care i-am cunoscut în viața mea a fost Ion Gheorghe Maurer. Un om de o calitate deosebită. Se vedea o calitate deosebită, se vedea un pic și Sorbona, și educația din care provenea… Dar viziunea pe care a avut-o Maurer… Îmi aduc aminte când, în 1973, Maurer a renunțat într-o singură zi la posturile de prim-ministru, secretar general al Partidului Comunist și la Partid. El spunea: «Praful se alege, uite ce face Ceauseșcu!». Spunea public, iar Ceaușescu nu avea curajul să-i facă nimic. Maurer a fost un exemplu, zilele și vânătorile petrecute cu el mi-au deschis mintea un pic diferit”, a mai spus Ion Țiriac.</p>

]]></description>
    </item>
    <item>
      <title>TENIS Ce sumă imensă a încasat Gabriela Ruse după succesul din primul tur de la Australian Open</title>
      <link>https://www.prosport.ro/alte-sporturi/tenis/ce-suma-imensa-a-incasat-gabriela-ruse-dupa-succesul-din-primul-tur-de-la-australian-open-20364507</link>
      <description><![CDATA[<img src="https://www.prosport.ro//wp-content/uploads/2026/01/Ce-suma-imensa-a-incasat-Gabriela-Ruse-dupa-succesul-din-primul-tur-de-la-Australian-Open-1400x933.jpg"/><br/><p>Duminică, 18 ianuarie, Gabriela Ruse (28 de ani – 79 WTA) a debutat cu dreptul la Australian Open 2026, după ce a învins-o în primul tur pe ucraineanca Dayana Yastremska (25 de ani – 27 WTA).</p>
<p>Pe lângă bucuria că a avansat în faza următoare la primul turneu de Grand Slam al anului și că a învins o jucătoare mult mai bine clasată, Gabriela Ruse s-a ales și cu o sumă imensă de bani.</p>
<h2><span>130 de mii de euro pentru Gabriela Ruse, după victoria cu Yastremska din primul tur al Australian Open 2026</span></h2>
<p>Gabriela Ruse a început anul 2026 ezitant, iar la turneele premergătoare Australian Open nu s-a descurcat cum și-ar fi dorit.</p>
<p>Pe scurt, chiar în primele zile ale lunii ianuarie, <span>Gabriela Ruse a fost eliminată în primul tur de la Brisbane de americanca Sofia Kenin</span>. Mai apoi, pe 12 ianuarie, <span>Gabriela Ruse a fost eliminată și de la Adelaide</span>, tot în primul tur, de rusoaica Anna Kalinskaya.</p>
<p>Aceste eșecuri au avut și un ușor impact financiar pentru ea, deoarece i-au adus în conturi doar modesta sumă de 10.000 de euro, care practic nu a ajutat-o nici măcar să plătească biletele de avion și cazările pentru ea și membrii staff-ului tehnic.</p>
<p>Însă, situația româncei s-a schimbat duminică, 18 ianuarie, când a debutat cu dreptul la primul turneu de Grand Slam al anului. Gabriela Ruse a învins-o pe mai bine clasata Dayana Yastremska, scor 6-4, 7-5, după o oră și 49 de minute de joc.</p>
<p>Iar cum premiile puse la bătaie la Australian Open sunt colosale, Gabriela Ruse a dat și o lovitură financiară. Ea a încasat pentru accederea în turul 2 imensa sumă de 130 de mii de euro. Așadar, în condițiile actuale, deplasarea în „Țara cangurilor” a meritat din plin.</p>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/Sf8ag0inJEQ?si=p3RaVoqF21HLSo9G" title="YouTube video player" width="560"></iframe></p>
<h2><span>Ce urmează pentru Gabriela Ruse în turul 2 de la Australian Open 2026</span></h2>
<p>În turul 2 de la Australian Open 2026, Gabriela Ruse o va întâlni pe învingătoarea dintre Yuliia Starodubtseva (25 de ani – 110 WTA) și Ajla Tomljanovic (32 de ani – 76 WTA). Partida acestora din urmă este programată luni, 19 ianuarie, nu mai devreme de ora României 08:00.</p>
<p>Din punct de vedere financiar, o eventuală calificare în turul 3 de la Australian Open 2026 i-ar permite Gabrielei Ruse să mărească cecul asigurat de organizatori la 188 de mii de euro.</p>
<p>Pe de altă parte, prezența în turul 3 la Grand Slam-ul din „Țara cangurilor” ar reprezenta și cea mai bună performanță din dreptul Gabrielei Ruse la Australian Open.</p>
<p>Ediția din 2026 a turneului Australian Open pune la bătaie, așa cum era de așteptat, premii record. După o nouă creștere a organizatorilor, cu 16 procente, fondul total de premiere a ajuns la 111.5 milioane de dolari australieni, adică aproximativ 64 de milioane de euro.</p>

]]></description>
    </item>
    <item>
      <title>A murit legendarul antrenor care a adus României 6 medalii de aur la 9 ediții ale Jocurilor Olimpice prin sportivii pregătiți de el</title>
      <link>https://www.prosport.ro/diverse/a-murit-legendarul-antrenor-care-a-adus-romaniei-6-medalii-de-aur-la-9-editii-ale-jocurilor-olimpice-prin-sportivii-pregatiti-de-el-20364208</link>
      <description><![CDATA[<img src="https://www.prosport.ro//wp-content/uploads/2026/01/A-murit-legendarul-antrenor-care-a-adus-Romaniei-6-medalii-de-aur-la-9-editii-ale-Jocurilor-Olimpice-prin-sportivii-pregatiti-de-el-1400x933.jpg"/><br/><p>Antrenorul care a adus numeroase medalii României de la Jocurile Olimpice a încetat din viață la vârsta de 96 de ani.</p>
<p>Sportul românesc este în doliu. S-a stins din viață legendarul antrenor Ioan Crâsnic. Fostul antrenor de lupte libere și greco-romane a ieșit în ultimii ani din lumina reflectoarelor și și-a trăit finalul vieții departe de ochii curioșilor. Și-a dedicat întreaga carieră sportului și a reușit să partcipe de 9 ori la Jocurile Olimpice.</p>
<h2><span>A murit Ioan Crâsnic, mentorul multor generații de sportivi</span></h2>
<p>Singurul antrenor român care a luat parte la 9 ediții ale Jocurilor Olimpice a încetat din viață la 96 de ani. Vestea a întristat lumea sportului de lupte libere, Ioan Crâsnic fiind antrenorul și mentorul a zeci de generații.</p>
<p>„Federația Română de Lupte anunță cu profund regret trecerea în neființă a Maestrului Crâsnic Ioan, antrenor emerit, care timp de peste 30 de ani a activat ca antrenor al Lotului Național în cadrul Federației Române de Lupte.</p>
<p>A fost un adevărat promotor al luptelor libere și un mentor pentru generații de sportivi, aducând luptelor din România un palmares impresionant”, se arată în comunicatul Federației Române de Lupte.</p>
<p>În peste 30 de ani de carieră ca antrenor, a pregătit numeroși sportiv de lupte greco-romane și rămâne unul dintre cei mai titrați antrenori români.</p>
<p>Trecerea în neființă a Maestrului i-a șocat pe mulți dintre foștii săi elevi. Cei care doresc să îi aducă un ultim omagiu, o pot face până duminică, 18 ianuarie. Înmormântarea va avea loc la Cimitirul Bellu Ortodox, acolo unde este depus și trupul neînsuflețit al Maestrului.</p>
<h2><span>Carieră impresionantă ca antrenor</span></h2>
<p>Ioan Crâsnic a practicat lupte de la o vârstă fragedă, iar în 1949 a devenit campion național. Marele său regret a fost că nu a putut ajunge la Jocurile Olimpice. A pus această dorință neîmplinită pe seama politicii comuniste de la acea vreme.</p>
<p>„Din cauza politicii unora dintre rudele mele, care erau împotriva regimului de atunci. Eu nu făceam politică, doar sport”, a spus Ioan Crâsnic, potrivit <span>gsp.ro.</span></p>
<p>La scurt timp după ce s-a retras din activitate, a decis să se dedice antrenoratului. A avut un succes răsunător, reușind să ducă numeroase generații de sportivi la Jocurile Olimpice. A fost antrenorul care a contribuit la primul succes al unui sportiv român la lupte greco-romane. Dumitru Pârvulescu cucerea aurul la Jocurile Olimpice de la Roma, în 1960.</p>
<p>„După Roma, ministrul sportului a venit să mă întrebe de ce nu avem rezultate și la lupte libere. I-am spus că nu se fac «libere» în România. Nu-i venea să creadă. Mi-a zis să facem ceva și am adus un antrenor foarte bun din Japonia, Sheru Kasamara, alături de care am muncit câțiva ani să punem bazele luptelor libere și la noi”, a mai povestit Ioan Crâsnic.</p>
<p>Au urmat numeroase medalii la competițiile internaționale. În total, a contribuit la succesul a 6 sportivi, care și-au auzit imnul la Jocurile Olimpice.</p>
<p>În 1995 a decis să se pensioneze, însă a mai acceptat o ultimă provocare. A pregătit staff-ul tehnic al Marocului, care lucrau la dezvoltarea luptelor libere și greco-romane.</p>
<p>Per total, de-a lungul carierei a făcut 6 din cei 7 campioni olimpici ai României la aceste sporturi, 8 medaliați cu argint și 16 câștigători ai medaliei de bronz.</p>
<p>Din păcate, nu a reușit să își îndeplinească și ultimul vis. Și-ar fi dorit să trăiască cel puțin 102 ani, dar s-a stins din viață cu 8 ani mai devreme.</p>
<p>„Vreau să mai prind cel puțin o Olimpiadă. Eu mi-am propus să trăiesc cel puțin 102 ani, adică până prin 2031, când s-ar împlini 100 de ani de la moartea tatălui meu. Pe care eu, prea mic fiind, n-am apucat să-l cunosc”.</p>

]]></description>
    </item>
  </channel>
</rss>
