<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Ce vor să construiască în zona din jurul fostului Stadion Tineretului şi a Ştrandului Tineretului, din Sectorul 1</title>
      <link>https://www.prosport.ro/diverse/ce-vor-sa-construiasca-in-zona-din-jurul-fostului-stadion-tineretului-si-a-strandului-tineretului-din-sectorul-1-20201823</link>
      <description><![CDATA[<img src="https://www.prosport.ro/wp-content/uploads/2025/06/Ce-vor-sa-construiasca-in-zona-din-jurul-fostului-Stadion-Tineretului-si-a-Strandului-Tineretului-din-Sectorul-1.webp"/><br/><p>Primăria Sectorului 1 București ar intenționa să intre în administrarea terenului pe care se află fostul Stadion Tineretului și fostul Ștrand Tineretului.</p>
<p>Ulterior, în eventualitatea în care Consiliul General al Municipiului București (CGMB) ar aproba proiectul, parcela ar urma să fie exploatată tot într-o direcție similară.</p>
<h2><span>Primăria Sectorului 1 vrea aprobarea CGMB pentru a construi un parc sportiv pe terenul fostului Stadion Tineretului</span></h2>
<p>Miercuri, 25 iunie 2025, este programată o ședință a Consiliului General al Municipiului București, iar pe masă va fi pus, din nou, și <span>proiectul parcului sportiv</span> care se vrea amplasat pe terenul fostului Stadion Tineretului și a Ștrandului Tineretului.</p>
<p>Pe scurt, Primăria Sectorului 1 București va încerca să intre în administrarea întregului teren, pentru ca ulterior să poată depune documentele necesare, respectiv să obțină aprobările pentru demararea proiectului.</p>
<p>Potrivit <span>G4Media</span>, subiectul va fi dezbătut în cadrul ședinței de miercuri și se va decide dacă CGMB va solicita Guvernului emiterea unei hotărâri pentru trecerea terenului în administrarea Primăriei Sectorului 1 sau nu.</p>
<h2><span>Detalii despre proiect au fost prezentate de primarul Sectorului 1</span></h2>
<p>Proiectul parcului sportiv care se vrea a fi dezvoltat <span>pe terenul fostului Stadion Tineretului</span> și a Ștrandului Tineretului a fost prezentat publicului larg și anul trecut, de către George Tuță, primarul ales al Sectorului 1</p>
<blockquote><p>Parcul Sportiv este un loc destinat practicării sporturilor individuale sau de echipă, într-un ambient verde și prietenos. Va fi situat acolo bucureștenii mai vechi știu zona, după Stadionul Tineretului și Ștrandul Tineretului cei noi îl știu după stadionul de atletism și buruienile îmbietoare. Astăzi, întreaga zonă este lăsată să se degradeze încet. Cu excepția Stadionului „Arcul de Triumf”, zona seamănă mai degrabă cu o plantație de ambrozie, suprafața de un hectar și jumătate de teren este astăzi fărâmițată și administrată de mai multe agenții de stat care au închiriat o parte din terenuri, fie le-au lăsat să moară, fie nu au avut suficienți bani pentru a le administra. Vom transforma această suprafață în cea mai verde zonă a Capitalei pentru practicarea sporturilor de masă – Parcul Sportiv. Cât mai multe discipline sportive vor avea o nouă casă cu terenuri și spații renovate în așa fel încât sportul de masă să se poată desfășura în armonie cu natura. Dezvoltăm întreaga zonă împreună cu noua linie de metrou. Practic, Magistrala 6 va avea o stație chiar aici, la intrarea în Parcul Sportiv”, sunt câteva dintre detaliile oferite de edil.</p></blockquote>
<p>În ceea ce privește Ștrandul Tineretului, acesta ar aparține în continuare statului român, prin intermediul Complexului Sportiv „Lia Manoliu”.</p>

]]></description>
    </item>
    <item>
      <title>O femeie de peste 80 de ani i-a pus întrebarea uluitoare lui Leo Messi: „Te însori cu mine?”</title>
      <link>https://www.prosport.ro/fotbal-extern/campionatul-mondial-al-cluburilor/o-femeie-de-peste-80-de-ani-i-a-pus-intrebarea-uluitoare-lui-leo-messi-te-insori-cu-mine-20201954</link>
      <description><![CDATA[<img src="https://www.prosport.ro/wp-content/uploads/2025/06/O-femeie-de-peste-80-de-ani-i-a-pus-intrebarea-uluitoare-lui-Leo-Messi.-„Te-insori-cu-mine-1400x729.jpg"/><br/><p>Leo Messi s-a calificat cu Inter Miami în optimile de finală ale Campionatului Mondial al Cluburilor, după 2-2 cu Palmeiras.</p>
<p>În timpul disputei, starul argentinian a fost „ademenit” din tribune de o octogenară cu o pancartă pe care scria ineditul mesaj „Te însori cu mine?”.</p>
<h2><span>O octogenară l-a acostat pe Leo Messi: „Te însori cu mine?”</span></h2>
<p>Leo Messi și echipa sa Inter Miami a acces în optimile de finală ale Campionatului Mondial al Cluburilor, după remiza, scor 2-2, cu brazilienii de la Palmeiras.</p>
<p>În timpul disputei, <span>starul grupării americane a fost „ademenit” din tribune</span> de o femeie în vârstă de 80 de ani, care a venit la stadion cu o pancartă pe care scria un mesaj cât se poare de haios. „Messi will you marry me?”, a fost cererea inedită în căsătorie a femeii pentru vedeta argentiniană, imaginea viralizându-se rapid pe <span>rețeaua X</span>.</p>
<p>Inter Miami a încheiat fără eșec Grupa A la Cupa Mondială a Cluburilor. Trupa de peste Ocean a remizat cu Al-Ahly (0-0), a învins pe FC Porto (2-1) și a remizat cu Palmeiras (2-2), terminând grupa pe poziția secundă, la egalitate de puncte cu brazilienii, fiind avantajați de golaveraj.</p>

]]></description>
    </item>
    <item>
      <title>„N-am vrut să afle copiii”. A rupt tăcerea, după divorțul de milionarul din fotbal</title>
      <link>https://www.prosport.ro/diverse/n-am-vrut-sa-afle-copiii-a-rupt-tacerea-dupa-divortul-de-milionarul-din-fotbal-20201968</link>
      <description><![CDATA[<img src="https://www.prosport.ro/wp-content/uploads/2025/06/„N-am-vrut-sa-afle-copiii.-A-rupt-tacerea-dupa-divortul-de-milionarul-din-fotbal.jpg"/><br/><p>Charlotte Trippier este divorțată, neoficial, de aproape un an de zile de Kieran Trippier (34 de ani), milionarul din fotbal care a trecut pe la cluburi ca Tottenham, Manchester City și Atletico Madrid.</p>
<p>Cei doi au împreună trei copii, iar acum, după ce a digerat complet separarea, Charlotte este pregătită să se despartă de fostul partener de viață și la notar.</p>
<h2><span>Divorțul dintre Charlotte și Kieran Trippier chiar se întâmplă. Femeia a rupt tăcerea într-un final</span></h2>
<p>În iulie 2024, adică în urmă cu aproape un an de zile, <span>Kieran Trippier a aflat că soția Charlotte divorțează de el</span>, după ce s-a trezit că aceasta i-a scos vila la vânzare când el era plecat.</p>
<p>Inevitabil, scandalul a ajuns și în presa tabloidă din Marea Britanie, iar ulterior lucrurile au căpătat amploare. Astfel s-a aflat că <span>Trippier a fost fotografiat cu 4 femei, la scurt timp după ce a primit vestea separării de la Charlotte</span>.</p>
<p>În 2025, despre cei doi nu s-a mai auzit mare lucru, până în a doua jumătate a lui iulie, când The Sun a anunțat că cei doi se vor separa, oficial, la notar.</p>
<p>Iar după ultima informație prezentată de presa britanică, Charlotte Trippier a simțit că poate rupe și ea, într-un final, tăcerea. Femeia a confirmat că este separată de un an de zile de actualul fotbalist al lui Newcastle, însă a evitat să meargă la notar până acum deoarece a vrut ca moștenitorii pe care îi are din relația cu Trippier să nu fie afectați de o veste fulgerătoare.</p>
<blockquote><p>Am vrut doar să vă spun tuturor că sunt bine. Evident că tot nu sunt pregătită să vorbesc despre situația mea. Cu timpul, o voi face. Se va întâmpla atunci când mă voi simți confortabilă și va fi momentul potrivit. Am trei copii mici și nu vreau să îi expun la aceste lucruri, nu am vrut să afle”, a declarat Charlotte Trippier, citată de <span>The Sun</span>.</p></blockquote>
<figure aria-labelledby="figcaption_attachment_20201984" class="wp-caption aligncenter" id="attachment_20201984"><img alt="" class="size-full wp-image-20201984" decoding="async" fetchpriority="high" height="1080" sizes="(max-width: 1080px) 100vw, 1080px" src="https://www.prosport.ro/wp-content/uploads/2025/06/kieran-trippier.jpg" srcset="https://www.prosport.ro/wp-content/uploads/2025/06/kieran-trippier.jpg 1080w, https://www.prosport.ro/wp-content/uploads/2025/06/kieran-trippier-300x300.jpg 300w, https://www.prosport.ro/wp-content/uploads/2025/06/kieran-trippier-150x150.jpg 150w, https://www.prosport.ro/wp-content/uploads/2025/06/kieran-trippier-768x768.jpg 768w" width="1080"/><figcaption class="wp-caption-text" id="figcaption_attachment_20201984">SURSA FOTO: instagram.com/ktrippier2/</figcaption></figure>
<h2><span>A confirmat că ea a solicitat divorțul</span></h2>
<p>Pe de altă parte, Charlotte a confirmat vestea care a circulat prin presă încă din vara anului trecut, potrivit căreia ea ar fi pus capăt relației cu Trippier.</p>
<blockquote><p>Pot trece prin așa ceva, din moment ce eu am luat decizia. Strălucirea revine mereu și poți trece peste. Cu siguranță poți trece peste orice fel de despărțire sau orice altceva similar cu perioada prin care trec eu”, a completat Charlotte Trippier.</p></blockquote>
<p>Cei doi s-au căsătorit în 2016 și au împreună trei copii. Actele pentru divorț au fost deja depuse, conform sursei menționate mai sus, iar procesul se află în plină desfășurare.</p>

]]></description>
    </item>
    <item>
      <title>Reacția a venit în scandalul momentului din tenis: „I-am strâns-o așa cum o fac femeile de obicei”</title>
      <link>https://www.prosport.ro/alte-sporturi/tenis/reactia-a-venit-in-scandalul-momentului-din-tenis-i-am-strans-o-asa-cum-o-fac-femeile-de-obicei-20201778</link>
      <description><![CDATA[<img src="https://www.prosport.ro/wp-content/uploads/2025/06/Reactia-a-venit-in-scandalul-momentului-din-tenis-„I-am-strans-o-asa-cum-o-fac-femeile-de-obicei-1400x865.jpg"/><br/><p>Yulia Putintseva (30 de ani – 27 WTA), din Kazahstan, și Maria Sakkari (29 de ani – 86 WTA), din Grecia, sunt protagoniste în scandalul momentului din tenisul feminin.</p>
<p>Cele două s-au răfuit duminică, 22 iunie 2025, la finalul disputei directe pe care au dat-o în turul 1 de la Bad Homburg Open, Germania.</p>
<h2><span>Yulia Putintseva revine cu clarificări, după conflictul pe care l-a avut la Bad Homburg cu Maria Sakkari</span></h2>
<p>Yulia Putintseva și Maria Sakkari s-au duelat, duminică, în turul 1 de la turneul Bad Homburg, disputat pe iarbă și premergător Wimbledon 2025, iar după două ore și 25 de minute, victoria a fost adjudecată de sportiva din Grecia, scor 7-5, 7-6(6).</p>
<p>La finalul partidei, <span>Yulia Putintseva, care a mai avut reacții controversate și în trecut</span>, s-a apropiat de fileu și a dat mâna cu Maria Sakkari pe repezeală și fără să o privească în ochi.</p>
<p>Sakkari i-a bătut obrazul cu zâmbetul pe buze, iar în replică, Yulia Putintseva a fost sarcastică și a făcut o plecăciune.</p>
<p>Din acest punct, jucătoarea din Grecia s-a înfuriat cu adevărat și, așa cum se poate vedea în galeria foto a articolului, a părut că în anumite chiar a vrut să sară la gâtul adversarei. Însă, totul s-a rezumat doar la cuvinte aruncate din ambele direcții, până când Yulia Putintseva și-a făcut rapid geanta și a părăsit arena.</p>
<blockquote><p>Când dai mâna cu cineva, privește-l în ochi” / „Dă dovadă că ești o ființă umană”, au fost doar câteva dintre vorbele pe care Maria Sakkari i le-a dedicat adversarei.</p></blockquote>
<p>Răfuiala dintre cele două jucătoare nu s-a oprit pe terenul de joc, iar Yulia Putintseva a continuat să își exprime nemulțumirea și în mediul online. Potrivit <span>Tennis.com</span>, sportiva din Kazahstan a distribuit două poze pe pagina ei de Instagram, în care Maria Sakkari, după înfrângeri cu Martina Trevisan (United Cup 2023) și Emma Răducanu (Wimbledon 2024), a avut atitudini și mai sfidătoare la adresa adversarelor.</p>
<blockquote><p>Se îngroașă gluma”, a scris Putintseva, adăugând și un emoji cu un clovn.</p></blockquote>
<p>Mai apoi, Yulia Putintseva a transmis și un mesaj ceva mai amplu:</p>
<blockquote><p>Apropo, nu că mi-ar păsa. I-am strâns mâna așa cum o fac femeile de obicei. Evident, nu conform „protocolului de îmbrățișare” pe care par să îl urmeze unii bărbați”, a adăugat Putintseva, tot pe rețelele de socializare.</p></blockquote>
<h2><span>Ce urmează pentru Maria Sakkari la Bad Homburg</span></h2>
<p>În optimile de finală de la Bad Homburg, <span>Maria Sakkari o va întâlni</span> pe Ekaterina Alexandrova (30 de ani – 18 WTA), din Rusia.</p>
<p>Cele două vor fi la a 8-a confruntare directă din circuitul WTA, iar reprezentanta Greciei are un avantaj moral copios. Concret, Sakkari a învins-o pe Alexandrova în 6 din totalul de 7 întâlniri precedente.</p>

]]></description>
    </item>
    <item>
      <title>Steaua, ce lovitură pentru noul sezon! A semnat omul care a luat două titluri în Brazilia și două în Franța</title>
      <link>https://www.prosport.ro/alte-sporturi/volei/steaua-ce-lovitura-pentru-noul-sezon-a-semnat-omul-care-a-luat-doua-titluri-in-brazilia-si-doua-in-franta-20201752</link>
      <description><![CDATA[<img src="https://www.prosport.ro/wp-content/uploads/2025/06/Steaua-ce-lovitura-pentru-noul-sezon-A-semnat-omul-care-a-luat-doua-titluri-in-Brazilia-si-doua-in-Franta.jpg"/><br/><p>Marți dimineață, 24 iunie 2025, prin intermediul unei postări realizate pe rețelele de socializare, Clubul Sportiv al Armatei Steaua București a anunțat o lovitură.</p>
<p>„Militarii” l-au cooptat într-un proiect important pe Marcelo Fronckowiak (57 de ani), antrenorul născut în Porto Alegre care a luat două titluri în Brazilia și două în Franța, la volei.</p>
<h2><span>Secția de volei de la Steaua București are un nou șef pe banca tehnică! Brazilianul Marcelo Fronckowiak a fost prezentat oficial</span></h2>
<p><span>Steaua București are planuri mari</span> pentru noul sezon din voleiul masculin românesc, iar marți, 24 iunie, a anunțat pe rețelele de socializare că a instalat pe banca tehnică un antrenor foarte experimentat.</p>
<p>Este vorba despre Marcelo Fronckowiak, ale cărui rezultate, prezentate de „militari”, vorbesc de la sine:</p>
<blockquote><p>Marcelo Fronckowiak este noul antrenor al echipei Steaua București. În vârstă de 57 de ani, tehnicianul brazilian vine în Ghencea cu dorința de a construi o formație redutabilă. Marcelo Fronckowiak are un palmares impresionant, atât la nivel de club, cât și cu naționala Braziliei, al cărei secund este. Două titluri în Superliga braziliană, două titluri în Franța (în ultimele două sezoane cu Tours), o cupă și o supercupă în Hexagon, sunt cele mai importante succese ale tehnicianului sud-american cu echipele de club pregătite. Totodată, cu Brazilia, una dintre cele mai puternice naționale din lume, Marcelo Fronckowiak a cucerit un argint la Campionatul Mondial, un aur la Cupa Mondială și multe alte medalii în competițiile sud-americane și intercontinentale. La Steaua, Marcelo Fronckowiak vine cu toată experiența sa și cu dorința de a realiza lucruri importante!”, se arată pe<span> pagina de Facebook a clubului Steaua București</span>.</p></blockquote>
<h2><span>Vor reuși „militarii” să îi oprească pe rivalii de la CS Dinamo?</span></h2>
<p>Schimbarea anunțată de CSA Steaua a venit și în contextul în care la finalul sezonului 2024-2025, marea rivală CS Dinamo a reușit o performanță remarcabilă. După nu mai puțin de 30 de ani de secetă, „câinii” au câștigat finala play-off-ului la volei masculin și au devenit campionii României.</p>
<p>În ultimul act, CS Dinamo a învins-o pe campioana din sezonul 2023-2024, Corona Brașov, care la sfârșitul stagiunii proaspăt încheiate a cucerit, totuși, Cupa României la volei masculin.</p>
<p>Rămâne de văzut dacă și <span>secția de volei</span> masculin a clubului Steaua București va reuși să producă bucurie fanilor roș-albaștri la finalul sezonului 2025-2026.</p>
<p>Potrivit site-ului oficial <span>CSASteaua.ro</span>, echipa de volei a „militarilor” a cucerit, de-a lungul istoriei, 17 titluri naționale.</p>
<h2><span>Sezonul 2025-2026 va debuta tocmai în octombrie</span></h2>
<p>Federația Română de Fotbal a anunțat programul pentru noul sezon din voleiul masculin, însă data la care va începe competiția nu a fost precizată. Totuși, șefii voleiului din România au transmis că liga va debuta, cel mai probabil, în octombrie.</p>
<blockquote><p>Programul Diviziei A1, sezonul 2025-2026. La sediul Federației Române de Volei a avut loc tragerea la sorți pentru calendarul competițional, sezonul 2025-2026. A fost stabilit programul, în funcție de numerele trase la sorți, după tabela Berger. Astfel, în prima etapă, capul de afiș va fi disputa dintre CSM Corona Brașov și SCM U Craiova. Tot în prima rundă vom avea și două derby-uri bucureștene: campioana Dinamo va întâlni nou-promovata CSM București, iar Steaua București o va avea ca adversară pe CSU Știința București. Data exactă a campionatului nu a fost stabilită, dar cel mai probabil sezonul va debuta în luna octombrie”, a postat Federația Română de Volei.</p></blockquote>

]]></description>
    </item>
  </channel>
</rss>
