<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>Britanicii n-au mai ținut cont că e vorba de Ilie Năstase și au făcut gestul lipsit de respect: „M-au topit pe mine și l-au pus pe ăla”</title>
      <link>https://www.prosport.ro/diverse/britanicii-n-au-mai-tinut-cont-ca-e-vorba-de-ilie-nastase-si-au-facut-gestul-lipsit-de-respect-m-au-topit-pe-mine-si-l-au-pus-pe-ala-20230558</link>
      <description><![CDATA[<img src="https://www.prosport.ro/wp-content/uploads/2025/07/Britanicii-n-au-mai-tinut-cont-ca-e-vorba-de-Ilie-Nastase-si-au-facut-gestul-lipsit-de-respect-„M-au-topit-pe-mine-si-l-au-pus-pe-ala.jpg"/><br/><p>Ilie Năstase a dezvăluit ce s-a întâmplat cu statuia din ceară pe care o avea la celebrul muzeu din Londra.</p>
<p>La celebrul muzeu Madame Tussauds din Londra era afișată și o statuie din ceară 1:1 cu una dintre cele mai mari personalități ale sportului românesc, Ilie Năstase. Între timp, statuia românului a fost înlocuită cu cea a starului francez Kylian Mbappe. Ilie Năstase a precizat că a fost înlocuit deoarece nu mai e in vogă.</p>
<h2><span>Gest lipsit de respect al britanicilor față de primul lider mondial ATP: „Când nu mai ești numărul 1, vine altul în locul tău”</span></h2>
<p>Ilie Năstase este cel mai titrat jucător de tenis din România. A cucerit de-a lungul carierei 64 de titluri. Pe 23 august 1973 devenea primul lider mondial ATP, poziție pe care a ocupat-o timp de 40 de săptămâni.</p>
<p>În iunie 1974, sculptorul Stuart Smith a avut o întâlnire cu Ilie Năstase pentru a-i crea figura de ceară. Câteva luni mai târziu, statuia celebrului sportiv a apărut în muzeul din Londra, dar peste câțiva ani a fost topită și locul său a fost luat de alte personalități din lumea sportului.</p>
<blockquote><p>„Aia se întâmplă la toată lumea (n.r.- să li se topească anumitor personalități din toate domeniile statuia de ceară de la Madame Tussauds). A fost prezentată urât informația. Eu am de mult timp topită statuia.</p>
<p> </p>
<p>Dacă nu mai ești în vogă și nu mai ești numărul 1, cum am fost eu la tenis, vine altul în locul tău. Și la actori se întâmplă la fel, și la toată lumea care a fost acolo. L-a pus pe Mbappe în locul meu. Când erau eu acolo Mbappe nu era născut.</p>
<p> </p>
<p>M-au topit pe mine și l-au pus pe ăla…vă dați seama ce vor ei! Acum vorbim de sport, dar la toată lumea se întâmplă la fel!”, a precizat Ilie Năstase, la <span>Fanatik. </span></p></blockquote>
<h2><span>Ilie Năstase a împlinit 79 de ani</span></h2>
<p>Fostul „rebel” al tenisului masculin din anii 70 <span>a ajuns la vârsta de 79 de ani</span>. Pe 19 iulie 2025, Ilie Năstase a sărbătorit într-un cerc restrâns alături de prieteni și familie. De-a lungul carierei sale, a impresionat printr-un stil de joc rafinat și lovituri spectaculoase.<span> A fost supranumit „Nasty”</span> din cauza ieșirilor temperamentale din timpul partidelor, dar și pentru replicile ironice adresate arbitrilor. Recent, a fost lansat și un documentar despre cariera celui mai titrat tenismen român din istorie.</p>
<p>Unul dintre marile regrete ale fostului sportiv e faptul că nu poate realiza un muzeu la București unde să expună toate distincțiile și trofeele obținute de-a lungul carierei.</p>
<blockquote><p>„Eu am avut o întâlnire cu Nicușor Dan, pe când era primar, și mi s-a spus că nu se poate face Muzeul Ilie Năstase. Am vrut să fac acolo, la Charles de Gaulle”, a precizat fostul mare campion, la <span>Digisport.</span></p></blockquote>

]]></description>
    </item>
    <item>
      <title>Așa a murit sora lui Gigi Becali. Povestea Dorinei Becali, asistenta medicală care a fost botezată în aceeași apă cu Giovanni Becali: „Suflet de sfântă”</title>
      <link>https://www.prosport.ro/diverse/asa-a-murit-sora-lui-gigi-becali-povestea-dorinei-becali-asistenta-medicala-care-a-fost-botezata-in-aceeasi-apa-cu-giovanni-becali-suflet-de-sfanta-20230561</link>
      <description><![CDATA[<img src="https://www.prosport.ro/wp-content/uploads/2025/07/Asa-a-murit-sora-lui-Gigi-Becali.-Povestea-Dorinei-Becali-asistenta-medicala-care-a-fost-botezata-in-aceeasi-apa-cu-Giovanni-Becali-1400x756.jpg"/><br/><p>Gigi Becali (67 de ani), patronul clubului de fotbal FCSB, a avut două surori, însă una dintre ele a murit la o vârstă fragedă, din cauza unei răceli puternice la plămâni.</p>
<p>Este vorba despre Dorina Becali, fostă asistentă medicală, a cărei tristă poveste a fost expusă din nou în spațiul public de Giovanni Becali (73). Impresarul a avut o relație aparte cu sora lui Gigi Becali, deoarece au fost botezați în aceeași apă și ulterior au crescut împreună.</p>
<h2><span>Sora lui Gigi Becali „a fost artificiul” care a adus religia în familia patronului FCSB. Dorina a murit la doar 40 de ani</span></h2>
<p>Gigi Becali, unul dintre cei mai avuți români și cu siguranță cel mai cunoscut patron din fotbalul autohton, a avut două surori.</p>
<p>Este vorba despre <span>Dominica Becali, care e în continuare în viață și căreia miliardarul a vrut la un moment dat să îi cedeze FCSB, în acte</span>, și despre Dorina Becali.</p>
<p>Aceasta din urmă <span>a provocat o adevărată dramă în viața lui Gigi Becali și ea a fost cea care l-a determinat pe patronul FCSB să devină un mare credincios</span>.</p>
<p>Dorina Becali s-a născut în 1952, același an în care a luat viață și vărul ei, Giovanni Becali, însă din nefericire, la vârsta de doar 40 de ani și-a dat ultima suflare. Asistentă medicală de meserie, sora mai mare a lui Gigi Becali s-a îmbolnăvit de pneumonie, care în cele din urmă i-a fost fatală.</p>
<blockquote><p>Sora lui Gigi a murit la 40 de ani! E verișoara mea. Dorina a murit la 40 de ani. La Gigi în familie au fost două surori și el. Noi am fost doi băieți și o soră. Mariana, sora noastră, trăiește! Bibica, sora lui, trăiește! Suntem toți acolo în spate, avem casele unii lângă alții. Dorina, sora bună a lui Gigi, a fost născută în același an cu mine. Am fost în aceeași clasă și am fost botezați în aceeași apă, acolo unde am fost noi deportați. O aveam ca pe o soră, dacă am fost botezați împreună. Ea era asistentă medicală, un om bun, pâinea lui Dumnezeu. De la ea a început totul pentru Dumnezeu. Ea a fost artificiul care a dezvoltat religia în familie. Ea a adus credința în familia noastră. Ea era asistentă. A fost măritată în Constanța. Are un băiat Lucian, care e nepotul lui Gigi. E și al meu, dar mai departe puțin, că pentru Gigi e nepot de soră. Ea a avut un suflet de sfântă. Într-o iarnă, în 1995 sau 1994, m-am dus două luni la spital, la Colentina, și o vedeam că se mișcă. Am vrut să o iau în spinare să o duc la spital. A făcut pneumonie. De la ea mătușa, celelalte, mama, toți am devenit credincioși”, și-a amintit Giovanni Becali, citat de <span>Fanatik</span>.</p></blockquote>
<h2><span>Dorina Becali a coordonat un proiect umanitar impresionant</span></h2>
<p>Regretata soră a lui Gigi Becali nu doar că a activat din postura de asistentă medicală, ci a fost și fondatoarea și coordonatoarea unui proiect umanitar impresionant, supranumit „Grădinița Îngerilor”.</p>
<p>Pe scurt, ea a pus bazele unui cimitir dedicat copiilor decedați la naștere, pe care l-a ridicat în Pipera.</p>
<p>De altfel, același Giovanni Becali declara în urmă cu mai mulți ani că implicarea peste măsură a Dorinei în proiectul umanitar a făcut ca aceasta să se îmbolnăvească într-un final:</p>
<blockquote><p>Ea a murit pentru că s-a sacrificat să îngroape copii rămași fără ajutor, care nu mai puteau să fie înmormântați. Ea a răcit acolo în cimitir, îngropând copii… a făcut pneumonie…”, Giovanni Becali, într-un interviu acordat în trecut.</p></blockquote>

]]></description>
    </item>
    <item>
      <title>Dennis Politic a explicat cum e viața de tată: „Am schimbat destul de multe scutece”</title>
      <link>https://www.prosport.ro/fotbal-intern/superliga/dennis-politic-a-explicat-cum-e-viata-de-tata-am-schimbat-destul-de-multe-scutece-20230577</link>
      <description><![CDATA[<img src="https://www.prosport.ro/wp-content/uploads/2025/07/Dennis-Politic-a-explicat-cum-e-viata-de-tata-„Am-schimbat-destul-de-multe-scutece-1400x912.jpg"/><br/><p>Dennis Politic (25 de ani) și Diana Eliza, partenera cu care formează un cuplu de aproximativ 6 ani de zile, sunt părinții unui copil, iar într-un interviu pe care l-a acordat recent, fotbalistul a explicat cum e viața de tată pentru el.</p>
<p>Politic și-a luat rolul cât se poate de în serios și a mărturisit că a „schimbat destul de multe scutece” pe parcursul ultimelor luni.</p>
<h2><span>Cum e tăticul Dennis Politic? Fotbalistul FCSB a dat detalii din sânul familiei</span></h2>
<p><span>Dennis Politic, care a debutat cu gol la FCSB</span> după transferul din această vară, se iubește de aproximativ 6 ani de zile cu Diana Eliza.</p>
<p>Iar în primăvara lui 2024, pe vremea când încă impresiona în tricoul rivalei Dinamo București, Politic a aflat că va deveni tată.</p>
<blockquote><p>Iubirea face o familie, şi a noastră este pe cale să crească! Incredibil de fericiţi să anunţăm că aşteptăm primul nostru copil”, scria Diana, în urmă cu mai bine de un an, pe rețelele de socializare.</p></blockquote>
<p>Între timp, copilul lor a venit pe lume și crește cu pași repezi, detaliu ce a pus o presiune suplimentară pe umerii lui Dennis Politic. A devenit tată cu acte în regulă, iar asta înseamnă că are și anumite responsabilități pe care trebuie să le respecte cu strictețe.</p>
<blockquote><p>Dacă avem zi liberă, ies undeva cu fetele mele să ne bucurăm în natură. Asta mă liniștește cel mai mult. Cum învață toată lumea (n.r.- Cum s-a acomodat cu rolul de tată) prin greșeli. Suntem la primul copil și cred că este normal să faci anumite greșeli, dar atât timp cât iubești și ești implicat, nu ai cum să nu fii tată bun sau mamă bună. Am schimbat destul de multe scutece, au fost nopți în care nu știam cum să o facem să tacă, ea plângând din cauza colicilor. Te consulți foarte mult și cu părinții, bunicii copilului, și încerci să faci să fie bine pentru copil”, a mărturisit Dennis Politic, pentru compania <span>eAD</span>, care deține drepturile TV pentru meciurile din Superliga României.</p></blockquote>
<figure aria-labelledby="figcaption_attachment_20230582" class="wp-caption aligncenter" id="attachment_20230582"><img alt="" class="size-full wp-image-20230582" decoding="async" fetchpriority="high" height="959" src="https://www.prosport.ro/wp-content/uploads/2025/07/dennis-politic.jpg" width="768"/><figcaption class="wp-caption-text" id="figcaption_attachment_20230582">SURSA FOTO: INSTAGRAM</figcaption></figure>
<h2><span>Și-a cunoscut iubita pe rețelele de socializare</span></h2>
<p>Cât despre episodul în care a cunoscut-o pe Diana Eliza, Dennis Politic a spus că totul a început de la o conversație pornită pe rețelele de socializare.</p>
<blockquote><p>Noi ne-am cunoscut pe Instagram, prin prieteni comuni. Cum eu sunt de părere că bărbatul trebuie să facă primul pas, eu am băgat-o în seamă. Atunci jucam în Anglia și am zburat după câteva meciuri să o tot văd. Apoi a venit și ea în Anglia, mi-a întâlnit părinții, și așa a început o relație frumoasă. Suntem de 6 ani împreună, avem o fetiță. Îmi oferă foarte multă stabilitate. Mă simt foarte liniștit, am toată încrederea în ea, iar ea în mine. Abia aștept să ajung acasă după meciuri, după antrenamente, să fiu acasă alături de fetele mele”, a mai declarat Dennis Politic.</p></blockquote>
<p>Doar patru meciuri a jucat pentru FCSB de la transferul din iunie, izbutind să înscrie un gol. <span>Dennis Politic a dispărut de la FCSB la ultimele partide oficiale, însă Meme Stoica a lămurit misterul</span> din spatele absenței.</p>
<p>Potrivit site-ului de specialitate Transfermarkt, cota de piață a lui Politic este de 1.500.000 de euro.</p>

]]></description>
    </item>
    <item>
      <title>Milana, fiica lui Adrian Ilie, dă tunul! Mega-afacerea de 800 de milioane de euro cu turcii a primit avizul în România</title>
      <link>https://www.prosport.ro/diverse/milana-fiica-lui-adrian-ilie-da-tunul-mega-afacerea-de-800-de-milioane-de-euro-cu-turcii-a-primit-avizul-in-romania-20230482</link>
      <description><![CDATA[<img src="https://www.prosport.ro/wp-content/uploads/2025/07/Milana-fiica-lui-Adrian-Ilie-da-tunul-Mega-afacerea-de-800-de-milioane-de-euro-cu-turcii-a-primit-avizul-in-Romania.jpg"/><br/><p>Fiica lui Adrian Ilie este implicată în mega-afacerea de 800 de milioane de euro cu turcii pentru care tocmai a primit aviz de racordare la rețeaua electrică.</p>
<p>Milana Ilie se pregătește cu pași repezi să devină una din cele mai de succes femei de afaceri din România. Fiica fostului internațional român deține 25% din <span>capitalul firmei care s-a asociat </span>cu un holding turcesc într-unul din cele mai importante proiecte de parcuri eoliene din România.</p>
<h2><span>Vești bune pentru Milana Ilie: a primit avizul în afacerea de 800 de milioane de euro cu turcii</span></h2>
<p>Proiectul în care este implicată <span>fiica lui Adrian Ilie</span> a primit avizul e racordare la reţeaua electrică de transport operată de Transelectrica, precum şi acord de mediu din partea Agenţiei Naţionale pentru Protecţia Mediului (ANPM). Milana va construi alături de un holding turcesc un parc eolian în Dăeni, comună situată în județul Tulcea. Proiectul se întinde pe aproape 50 de hectare de teren extravilan pe care se vor ridica 56 de turbine eoline, a căror înălțime ajunge la 250 de metri.</p>
<p>Data estimativă de punere în funcțiune a turbinelor electrice este la finalul anului 2031 și avizul de racordare prevede o putere instalată aprobată de peste 394 MW. Potrivit profit.ro, lucrările ar urma să demareze anul viitor, cu finalizare în 2030. Investiția totală va fi de 800 de milioane de euro. În cadrul proiectului e asociată și fiica lui Adrian Ilie, care deține 25% din acțiuni. Compania dezvoltatoare a parcului eolian este Oxigen Delta SRL.</p>
<p>Finanțarea se va face de către Actto Renewables BV, care deține 50% din acțiuni. Compania face parte din divizia energetică a grupului turc Sanko Holding.</p>
<p>Milana Ilie are succes în afaceri și în alte domenii. Deține acțiuni în afaceri imobiliare, dar și la o firmă de instalații sanitare.</p>
<h2><span>Fiica „Cobrei” este pasionată de fotbal: „Trebuia să duc și eu tradiția”</span></h2>
<p>La fel ca tatăl său, Milana a jucat fotbal de mică și visează să devină o antrenoare de succes pe banca băieților. În urmă cu doi ani, tânăra își împărțea timpul între pasiunea pentru fotbal și afaceri. Le-a antrenat pe fetele de la Școala Americană și chiar a glumit pe seama faptului că trebuia să ducă tradiția mai departe în familie, dacă nu a avut un frate.</p>
<blockquote><p>„Da, este chiar întâmplător, aşa s-au nimerit lucrurile. Eu când am venit la şcoală, din clasa a 6-a până în a 12-a, am jucat fotbal şi am văzut echipamentul… Liliacul! Am zis gata, e clar! Dacă nu am mai avut un frate, trebuia să duc şi eu un pic tradiţia…”, a declarat Milana Ilie pentru AntenaSport.</p></blockquote>

]]></description>
    </item>
    <item>
      <title>David Popovici a deschis un subiect cu un puternic impact emoțional: „Nimeni nu vorbeşte despre această depresie”. Ce a suferit campionul după Jocurile Olimpice</title>
      <link>https://www.prosport.ro/david-popovici/david-popovici-a-deschis-un-subiect-cu-un-puternic-impact-emotional-nimeni-nu-vorbeste-despre-aceasta-depresie-ce-a-suferit-campionul-dupa-jocurile-olimpice-20230493</link>
      <description><![CDATA[<img src="https://www.prosport.ro/wp-content/uploads/2025/07/David-Popovici-a-deschis-un-subiect-cu-un-puternic-impact-emotional-„Nimeni-nu-vorbeste-despre-aceasta-depresie.-Ce-a-suferit-campionul-dupa-Jocurile-Olimpice.webp"/><br/><p>Înainte de a intra în bazin la Campionatele Mondiale de la Singapore, David Popovici (20 de ani) a acordat un scurt interviu și, printre altele, a deschis un subiect cu un puternic impact emoțional.</p>
<p>Medaliat cu aur la Jocurile Olimpice de la Paris, 2024, în proba de 200 de metri liber, Popovici a vorbit despre „depresia postolimpică”.</p>
<h2><span>Confesiunea lui David Popovici: prin ce a trecut după JO Paris 2024! A spus tot înainte de startul Mondialelor de la Singapore</span></h2>
<p>Toată planeta așteaptă cu sufletul la gură <span>finala de 100 de metri liber de la Campionatele Mondiale de la Singapore, care îi va așeza față în față pe românul David Popovici și chinezul Zhanle Pan</span>, deținătorul recordului all-time în proba menționată.</p>
<p><span>„Pot să dobor recordul mondial!”, a spus David Popovici</span>, despre borna de 46.40 pe care a stabilit-o Zhanle Pan la Jocurile Olimpice Paris 2024.</p>
<p>La competiția din urmă menționată, David Popovici a cucerit și el o medalie de aur, în proba de 200 de metri liber, la care <span>americanii cred că se va impune și cu ocazia Mondialelor de la Singapore</span>.</p>
<p>Momentul în care a devenit campion olimpic a fost unul cu totul special pentru înotătorul român, însă clipele care au urmat după marele eveniment nu au fost tocmai ușoare. Înainte de intrarea în bazin la Singapore, Popovici a lăsat de înțeles că s-a confruntat cu un soi de depresie:</p>
<blockquote><p>«Depresia postolimpică» este reală și oamenii nu vorbesc suficient despre ea. Toată lumea vorbește despre glorie, faimă, bani și recunoașterea care vine odată cu ea (aurul olimpic), dar nimeni nu vorbește despre cât de gol te simți după ce ai realizat tot ce ai visat vreodată. După o perioadă dificilă, mi-am pus viața în ordine, am încetinit puțin lucrurile și mi-am dat seama că înotul nu este totul, ceea ce de fapt mă ajută să mă concentrez asupra meseriei de a înota și să devin mult, mult mai bun pe măsură ce sunt concentrat. A fost, de fapt, cel mai greu lucru pe care l-am făcut vreodată și, dacă sunt complet sincer cu tine, a fost oribil și mă păcăleam gândindu-mă că sunt bine”, a mărturisit David Popovici, într-un dialog cu cei de la <span>World Aquatics</span>.</p></blockquote>
<h2><span>Făcuse o obsesie pentru Jocurile Olimpice</span></h2>
<p>Căderea psihică de după finalul competiției de la Paris a venit din simplul fapt că David Popovici dezvoltase un soi de obsesie din ideea de a triumfa la Jocurile Olimpice.</p>
<blockquote><p>Este destul de toxic să fii obsedat în fiecare zi și să te gândești constant la asta (câștigarea la Jocurile Olimpice) în fiecare moment al vieții tale de până atunci, dar mă împlinește să știu că am făcut tot ce mi-a stat în putere pentru a reuși. A fost un bolovan atât de mare de pe umerii mei și probabil cel mai fericit moment singular din viața mea și, deși toate medaliile sunt speciale, cele olimpice sunt deosebit de strălucitoare”, a completat starul din natația românească.</p></blockquote>
<p>Mai jos programul complet al lui David Popovici de la Campionatele Mondiale de Natație de la Singapore:</p>
<ul>
<li>28 iulie, ora 06:24 – seria a 6-a la 200 m liber</li>
<li>28 iulie, ora 15:08 – semifinale 200 m liber</li>
<li>29 iulie, ora 14:02 – finală 200 m liber</li>
<li>30 iulie, ora 05:52 – seria a 11-a la 100 m liber</li>
<li>30 iulie, ora 14:27 – semfinale 100 m liber</li>
<li>31 iulie, 14:31 – finală 100 m liber</li>
<li>1 august, ora 06:21 – seria a 13-a la 50 m liber</li>
<li>1 august, ora 14:33 – semifinale la 50 m liber</li>
<li>2 august, ora 14:09 – finală 50 m liber</li>
</ul>

]]></description>
    </item>
  </channel>
</rss>
