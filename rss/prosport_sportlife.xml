<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <item>
      <title>„Nu știam că există o astfel de iubire”. Campioana olimpică la tenis a publicat imagini cu fiica ei nou-născută</title>
      <link>https://www.prosport.ro/sport-life/nu-stiam-ca-exista-o-astfel-de-iubire-campioana-olimpica-la-tenis-a-publicat-imagini-cu-fiica-ei-nou-nascuta-20242125</link>
      <description><![CDATA[<img src="https://www.prosport.ro//wp-content/uploads/2025/08/„Nu-stiam-ca-exista-o-astfel-de-iubire.-Campioana-olimpica-la-tenis-a-publicat-imagini-cu-fiica-ei-nou-nascuta-2.jpg"/><br/><p>Monica Puig (31 de ani), campioana olimpică la tenis la Rio 2016, a devenit mamă și a publicat primele imagini cu fiica sa nou-născută.</p>
<p>Fostul număr 27 WTA are în palmaresul său două trofee: WTA 500 Strasbourg (2014) și JO Rio 2016, când a scris istorie pentru țara sa, fiind primul sportiv din Puerto Rico ce a cucerit aurul olimpic.</p>
<p><span>Monica Puig s-a retras din tenisul profesionist în 2022</span>, după o serie de accidentări, însă nu a stat departe de lumea tenisului, devenind specialistă în cadrul Tennis Channel.</p>
<h2><span>Campioana olimpică la tenis a publicat imagini cu fiica ei nou-născută</span></h2>
<p>Monica Puig a devenit mama unei fetițe la finalul lunii iulie și a publicat primele poze cu fiica sa nou-născută pe social media, acolo unde și-a ținut urmăritorii la curent cu viața sa de după retragerea din tenis.</p>
<p>Chiar dacă a ales să nu îi expună fața micuței Mila Alexandra, au curs valuri de felicitări pentru prospăta mamă, care astfel se alături clubului de jucătoare, foste sau în activitate, care au devenit mame.</p>
<p>„Nu știam că există o astfel de iubire”, a scris Monica Puig la poza unde se văd mâinile celor trei: mama, tata și copilul, pe fond fiind un fluture violet.</p>
<p>Felicitări au venit și din partea jucătoarelor din circuit, între acestea Coco Gauff, Asia Muhammad sau chiar Chris Evert, campioană de Grand Slam de 18 ori. De asemenea, Sabine Lisicki, finalistă la Wimbledon,  și Lucie Safarova (fost număr 5 WTA), la rândul lor mame, au felicitat-o pe Monica Puig și i-au urat „bun venit în clubul mamelor”.</p>
<p>Pe lângă poza menționată, Monica Puig a postat și câteva imagini de la o plimbare făcută alături de fetiță, cu un mesaj cu trimitere spre una dintre problemele cu care se confruntă cele mai multe dintre femei, tulburarea postpartum.</p>
<p>„Nu există baby-blue (n.r. depresia postpartum) aici, ci este frumoasa ținută CornFlower Blue, cea mai bună ținută pentru plimbările de după naștere”, a scris Monica Puig.</p>
<h2><span>Cariera Monicăi Puig</span></h2>
<p><span>Monica Puig a câștigat titlul olimpic la Rio 2016</span>, după ce în finală s-a impus în fața germancei Angelique Kerber, scor 6-4, 4-6, 6-1.  Astfel, Puig a devenit prima sportivă care a adus o medalie de aur olimpic țării sale.</p>
<p>În carieră, Puig a mai avut un singur trofeu câștigat, cel de la WTA 500 de la Strasbourg, în 2014. A fost finalistă la Sydney (2016) și Luxembourg (2017).</p>
<p>După mai multe accidentări, Monica Puig s-a retras din tenisul profesionist în 2022, iar de atunci a participat la competiții de anduranță, precum triatlonul IronMan din Puerto Rico. A contribuit la Tennis Channel în calitate de analist și prezentator pentru Destination Tennis, scrie <span>Tennis.com</span>.</p>

]]></description>
    </item>
    <item>
      <title>Imaginile momentului cu Laurențiu Reghecampf. Cum s-a îmbrăcat la prezentarea din Sudan</title>
      <link>https://www.prosport.ro/fotbal-extern/imaginile-momentului-cu-laurentiu-reghecampf-cum-s-a-imbracat-la-prezentarea-din-sudan-20242205</link>
      <description><![CDATA[<img src="https://www.prosport.ro//wp-content/uploads/2025/08/Imaginile-momentului-cu-Laurentiu-Reghecampf.-Cum-s-a-imbracat-la-prezentarea-din-Sudan-1400x824.png"/><br/><p>Al-Hilal Omdurman, clubul din Sudan pentru care Laurențiu Reghecampf (49 de ani) a semnat o înțelegere pe două sezoane, a publicat, duminică, 10 august 2025, imaginile momentului cu antrenorul român.</p>
<p>„Reghe” a făcut uitate hainele cu care s-a deplasat din România și s-a îmbrăcat 100% tradițional. Fotografiile au fost distribuite pe rețelele de socializare și au făcut deliciul suporterilor sudanezi.</p>
<h2><span>„Bună dimineața”, cu Laurențiu Reghecampf în costum tradițional din Sudan. Al-Hilal Omdurman a distribuit imaginile</span></h2>
<p>Laurențiu Reghecampf a dat dovadă de mult curaj și a acceptat să o antreneze pe Al-Hilal Omdurman, grupare din <span>Sudan, țară în care războiul civil și holera sunt la ordinea zilei</span>.</p>
<p>Antrenorul român a semnat o înțelegere valabilă pentru următoarele două sezoane, cu posibilitate de prelungire pe încă un an, în eventualitatea în care toate părțile implicate sunt mulțumite.</p>
<p>Cooptarea românului în staff-ul tehnic a fost oficializată deja, iar duminică, clubul din Sudan a realizat mai multe postări sugestive pe <span>Facebook</span>, din dorința de a se mândri cu noul lor antrenor.</p>
<p>Prima postare a fost făcută chiar în debutul zilei, alături de mesajul „Bună dimineața”. Însă, fotografiile atașate postării au fost cele care atras atenția, deoarece Reghecampf a renunțat la hainele cu care s-a deplasat din România și s-a îmbrăcat din cap până în picioare cu un costum tradițional din Sudan.</p>
<blockquote><p>Șeicul tată” sau „România, țara mea soră”, sunt două dintre comentariile pe care suporterii lui Al-Hilal Omdurman le-au lăsat la postarea respectivă.</p></blockquote>
<h2><span>Nici nu a ajuns bine în Sudan că a și plecat: spre ce destinație a luat avionul Reghecampf</span></h2>
<p>Tot duminică, doar că după-amiază, sudanezii au anunțat, prin intermediul unei alte postări realizate pe pagina oficială de Facebook, că Laurențiu Reghecampf a plecat din țară.</p>
<p>Tehnicianul a luat drumul unei destinații exotice din Africa, anume Zanzibar, teritoriu care aparține Tanzaniei, unde echipa națională a Sudanului are programate mai multe meciuri.</p>
<blockquote><p>Managerul clubului nostru, românul Laurențiu Reghecampf, a plecat înspre Zanzibar în această dimineață, pentru a fi aproape de echipa noastră națională la meciurile de la Campionatul Națiunilor Africane (CHAN)”, au informat cei de la Al-Hilal Omdurman.</p></blockquote>
<p><span>Cât despre Laurențiu Reghecampf, antrenorul român</span> a oferit câteva declarații în urmă cu două zile, la scurt timp după semnarea documentelor:</p>
<blockquote><p>Jucătorii sunt plecați la echipa națională, au un turneu în Tanzania. Sunt lucruri pe care le faci la echipă. De ce am ales Al Hilal? În primul rând, pentru că-mi oferă șansa să câștig un trofeu mare. La nivelul de salarizare pe care-l am, a fost cam singura oportunitate unde aș fi putut câștiga un trofeu mare, Champions League Africa. Pentru mine ar fi un trofeu mare”, a declarat Laurențiu Reghecampf, potrivit <span>Fanatik</span>.</p></blockquote>

]]></description>
    </item>
    <item>
      <title>Cristi Borcea, ca-n Baywatch! La o zi după naşul Gigi Becali, milionarul a apărut la bustul gol pe iaht şi a uimit cu fizicul său la 55 de ani</title>
      <link>https://www.prosport.ro/diverse/cristi-borcea-ca-n-baywatch-la-o-zi-dupa-nasul-gigi-becali-milionarul-a-aparut-la-bustul-gol-pe-iaht-si-a-uimit-cu-fizicul-sau-la-55-de-ani-20242268</link>
      <description><![CDATA[<img src="https://www.prosport.ro//wp-content/uploads/2025/08/Cristi-Borcea-ca-n-Baywatch-La-o-zi-dupa-nasul-Gigi-Becali-milionarul-a-aparut-la-bustul-gol-pe-iaht-si-a-uimit-cu-fizicul-sau-la-55-de-ani.jpg"/><br/><p>Cristi Borcea impresionează cu fizicul său la 55 de ani, la doar o zi după ce Gigi Becali a fost surprins tot la bustul gol pe șantierul din Pipera.</p>
<p><span>Fostul șef de la Dinamo și-a luat câteva zile de pauză</span> și își răsfață soția în insulele Capri, din Italia. Valentina Pelinel își ține la curent fanii cu tot ce face, iar astăzi a postat o imagine alături de Cristi Borcea pe un iaht. Este o imagine rară în care excentricul milionar apare la bustul gol. Se pare că apelează la o dietă asemănătoare cu cea a nașului său, Gigi Becali, care se menține într-o formă de invidiat la 67 de ani.</p>
<h2><span>Cristi Borcea, apariție de Baywatch pe un iaht în insulele Capri</span></h2>
<p>Valentina Pelinel a postat numeroase fotografii din vacanța de lux pe care o petrece alături de soțul său. Cei doi au lăsat copiii acasă și au plecat la mare distanță de țară să petreacă timp împreună. Au ales o destinație faimoasă din Italia. Situată în Marea Tireniană, insula Capri este vestită pentru peisajele superbe și atmosfera exclusivistă.</p>
<p>După ce a imortalizat cele trei stânci emblematice din insulele Capri, Valentina Pelinel s-a urcat pe iaht alături de Cristi Borcea și au mers mai aproape de stâncile Faraglioni. Nu au ezistat să pozeze și aici, iar Cristi Borcea nu s-a sfiit să se afișeze la bustul gol. La 55 de ani arată cea mai bună formă fizică de când a intrat în fotbal. Se menține în formă, mai ales de când formează un cuplu cu fostul fotomodel.</p>
<div class="wp-caption aligncenter" id="attachment_20242302" style="width: 568px"><img alt="" aria-describedby="caption-attachment-20242302" class="wp-image-20242302" decoding="async" fetchpriority="high" height="813" sizes="(max-width: 558px) 100vw, 558px" src="https://www.prosport.ro//wp-content/uploads/2025/08/529664610_1953810232125231_2173533049119199705_n-961x1400.jpg" srcset="https://www.prosport.ro/wp-content/uploads/2025/08/529664610_1953810232125231_2173533049119199705_n-961x1400.jpg 961w, https://www.prosport.ro/wp-content/uploads/2025/08/529664610_1953810232125231_2173533049119199705_n-768x1119.jpg 768w, https://www.prosport.ro/wp-content/uploads/2025/08/529664610_1953810232125231_2173533049119199705_n-1054x1536.jpg 1054w, https://www.prosport.ro/wp-content/uploads/2025/08/529664610_1953810232125231_2173533049119199705_n.jpg 1078w" width="558"/><p class="wp-caption-text" id="caption-attachment-20242302">FOTO: Instagram</p></div>
<h2><span>Valentina Pelinel, despre stilul de viață adopta</span><span>t alături de soțul său: „Ne preocupă sănătatea”</span></h2>
<p><span>Valentina Pelinel este a treia soție</span> a celebrului milionar alături de care are trei copii: Indira, Rania și Milan. Cei doi se înțeleg de minune, iar fostul fotomodel i-a fost aproape lui Cristi Borcea și în cele mai dificile momente ale vieții. El a renunțat de ceva vreme la fotbal și din cauza problemelor de sănătate.</p>
<p>Într-un interviu acordat anul trecut, Valentina Pelinel a mărturisit că amândoi se preocupă de sănătate și aspectul fizic. Își învață și copiii să aibă un stil de viață sănătos și să facă mișcare.</p>
<blockquote><p>„Atât eu, cât și Cristi ne acordăm timp doar pentru noi doi, ne preocupă sănătatea și aspectul fizic și asta le insuflăm și copiilor. Toți copiii fac foarte mult sport și îi învățam să adopte un stil de viață sănătos. Dar în același timp să se bucure de copilărie având timp liber să facă ceea ce își doresc”, a dezvăluit Valentina pentru <span>Fanatik.</span></p></blockquote>

]]></description>
    </item>
    <item>
      <title>Noua obsesie pe care o are Iga Swiatek: „Le repet foarte mult în minte, prea mult poate”</title>
      <link>https://www.prosport.ro/alte-sporturi/tenis/noua-obsesie-pe-care-o-are-iga-swiatek-le-repet-foarte-mult-in-minte-prea-mult-poate-20242135</link>
      <description><![CDATA[<img src="https://www.prosport.ro//wp-content/uploads/2025/08/Noua-obsesie-pe-care-o-are-Iga-Swiatek-„Le-repet-foarte-mult-in-minte-prea-mult-poate-1400x914.png"/><br/><p>Direct de la Cincinnati, din Statele Unite ale Americii, unde se pregătește să joace în turul 2 al competiției, Iga Swiatek (24 de ani – 3 WTA) a dezvăluit care este noua ei obsesie.</p>
<p>Talentata sportivă din Polonia le-a mărturisit reporterilor că face eforturi pentru a se controla, deoarece simte că își pune mintea în pericol.</p>
<h2><span>Iga Swiatek a dezvoltat o obsesie pentru coloana sonoră a musicalului Vrăjitoarele. Ariana Grande a făcut-o să își schimbe opinia</span></h2>
<p><span>Iga Swiatek, care de curând a suferit o eliminare șoc la Montreal</span>, încearcă acum să se revanșeze în fața propriilor fani cu ocazia turneului de la Cincinnati. Iar lucrurile decurg bine până în prezent, deoarece Swiatek a trecut fără emoții de primul tur, scor 6-1, 6-4 cu Potapova.</p>
<p>Acum urmează un duel cu ucraineanca Marta Kostyuk în turul 2, însă până la ora jocului, <span>Iga Swiatek, campioana de la Wimbledon 2025</span>, le-a făcut o confesiune reporterilor din SUA.</p>
<p>Poloneza susține că a dezvoltat o obsesie pentru coloana sonoră din musicalul Vrăjitoarele, a cărui primă parte a fost lansată în cinematografe în 2024.</p>
<blockquote><p>Melodiile au fost uimitoare. Le poți asculta în fiecare zi. Unele sunt pop, altele mai puțin pop și mai degrabă spre operă… Am devenit dependentă de coloana sonoră. A trebuit să mă opresc forțat, pentru că deja le repetam foarte mult în minte, tot timpul, prea mult poate”, a mărturisit Iga Swiatek, citată de <span>Tennis.com</span>.</p></blockquote>
<h2><span>A fost mare fană Taylor Swift, dar acum s-a mutat în tabăra Arianei Grande</span></h2>
<p>Principala voce din musicalul Vrăjitoarele îi aparține artistei Ariana Grande. Fără să se ferească, Iga Swiatek a spus că nu a prea avut-o la suflet pe Ariana, deoarece era o fană înfocată a rivalei acesteia, anume la fel de celebra Taylor Swift. Însă, după ce a văzut capodopera menționată mai sus, fostul număr 1 WTA și-a schimbat opinia:</p>
<blockquote><p>Am fost mereu o Swiftie (n.r. – fană a lui Taylor Swift), așa că atunci când Taylor a devenit celebră, prin 2014, 2016, Ariana era și ea faimoasă, dar le comparam cumva și mereu mi-a plăcut mai mult Taylor. Așa că nu am ascultat-o cu adevărat pe Ariana și nu prea mi-a păsat. Dar apoi, după Vrăjitoarele, când am văzut ce a făcut pentru a performa atât de bine și cum și-a ridicat vocea pentru a ajunge la un nivel pe care nu-l putea atinge înainte… Și cum a performat în general: a dansat, a jucat. Nu știam că poate face așa ceva. Așa că am fost pur și simplu șocată. Am ajuns să dezvolt un enorm de mare respect pentru ea”, a completat Iga Swiatek.</p></blockquote>
<p>În încheiere, poloneza le-a prezentat reporterilor și un clasament al melodiilor ei favorite.</p>

]]></description>
    </item>
    <item>
      <title>L-a pus în cel mai bun loc din lojă, apoi l-a făcut să-i pice fața când i-a dat cecul de 30 de mii de dolari pentru bursă</title>
      <link>https://www.prosport.ro/sport-life/l-a-pus-in-cel-mai-bun-loc-din-loja-apoi-l-a-facut-sa-i-pice-fata-cand-i-a-dat-cecul-de-30-de-mii-de-dolari-pentru-bursa-20242091</link>
      <description><![CDATA[<img src="https://www.prosport.ro//wp-content/uploads/2025/08/L-a-pus-in-cel-mai-bun-loc-din-loja-apoi-l-a-facut-sa-i-pice-fata-cand-i-a-dat-cecul-de-30-de-mii-de-dolari-pentru-bursa-3.jpeg"/><br/><p>Un student și jucător de tenis de excepție la Universitatea din Louisville a avut parte de cea mai mare surpriză a vieții sale. Deși credea că doar asistă la meciul jucătorului său favorit, pe care îl urmărea încă de când era mic, tânărul a primit o bursă școlară de 30 de mii de dolari.</p>
<p>Russell Lokko se afla pe cel mai bun loc din loja lui Frances Tiafoe (SUA, 27 de ani, locul 14 ATP), în meciul cu ibericul Roberto Carballes Baena (32 de ani, locul 87 ATP), în turul secund al turneului ATP 1.000 Masters de la Cincinnati. Iar finalul partidei încheiată cu victoria americanului, scor 6-4, 6-3, l-a surprins, căci nu se aștepta la un asemenea premiu din partea lui Tiafoe, prin intermediul <span>fundației</span> pe care o deține și care sprijină copiii și tinerii talentați ori aflați în nevoie.</p>
<h2><span>Tiafoe i-a dat cecul de 30 de mii de dolari pentru bursă</span></h2>
<p>Frances Tiafoe și-a surprins unul dintre fanii înfocați care a venit să îl vadă la Cincinnati Open, unde evoluează în această perioadă.</p>
<p>Russel Lokko, student în anul trei, a crezut că doar asistă la meciul celui pe care îl urmărea de ani de zile, însă la finalul partidei Tiafoe a fost cel care i-a dat uriașa veste, aceea de a-i oferi un cec în valoare de 30 de mii de dolari, o bursă școlară pentru următorii doi ani. Lokko s-a arătat foarte bucuros pentru acest cec, dar mai ales pentru că l-a primit chiar de la idolul său.</p>
<p>„Sunt foarte entuziasmat și mă simt cu adevărat norocos că Frances mi-a dat acest cec. Va fi o ușurare pentru părinții mei și mă va ajuta să rămân concentrat pe ceea ce vreau să fac la facultate. Nu aveam nicio idee că îmi va da acești bani… De când eram mic, Frances a fost întotdeauna un model pentru mine, așa că este incredibil să primesc acești bani de la el”, a mărturisit Russel Lokko, citat de <span>Tennis.com</span>.</p>
<p>Americanul este<span> cunoscut publicului și pentru ieșirile nervoase pe care le are pe terenul de tenis</span>, iar unele dintre acestea chiar sunt „taxate” de organizatori.</p>
<h2><span>Legătura incredibilă dintre Tiafoe și Lokko</span></h2>
<p>Potrivit sursei menționate, legătura dintre Tiafoe și Lokko este una foarte profundă. Cei doi au fost sprijiniți în practicarea tenisului timpuriu de aceeași organizație, National Juniori Tennis &amp; Learning al Fundației USTA.</p>
<p>„Să-l văd cât de încântat era și să pot avea grijă de anul lui de junior și senior este o chestie importantă”, a afirmat Tiafoe, care la fel ca și Lokko, <span>este fiul unor imigranți</span>.</p>
<p>„Am fost în situația asta. Știu cum este și cât de greu este să poată face asta. Dacă îl ajut puțin și poate sunt doar 1% din motivul pentru care va deveni omul care va fi, este incredibil. De aceea am creat acest fond în cadrul USTA, pentru a putea face lucruri minunate ca acesta”, a mai spus Frances Tiafoe.</p>
<p>Premiul va ajuta la acoperirea diferenței de finanțare a bursei, astfel încât Lokko să își poată continua studiile la Louisville.</p>

]]></description>
    </item>
  </channel>
</rss>
